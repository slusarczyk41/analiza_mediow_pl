Wysadzili bankomat przy pomocy gazu. Trwa policyjna obława,"W Kożuchowie (Lubuskie) złodzieje ukradli pieniądze z jednego z bankomatów. Urządzenie zostało wysadzone, prawdopodobnie przy użyciu sprężonego gazu. Trwają poszukiwania przestępców – poinformowała rzecznik Komendy Powiatowej Policji w Nowej Soli Justyna Sęczkowska.","Zgłoszenie o kradzieży policja przyjęła w poniedziałek około godziny 4 nad ranem. Urządzenie znajduje się w pobliżu jednego z marketów w Kożuchowie. Wybuch poważnie je uszkodził. Z wnętrza została zabrana kasetka z gotówką. – Na miejscu przestępstwa trwają oględziny. Zabezpieczony został materiał z monitoringu. Prowadzimy także intensywne czynności operacyjne mające na celu ujęcie osób odpowiedzialnych za tę kradzież – powiedziała PAP Sęczkowska. Na razie nie jest znana ilość gotówki skradzionej z urządzenia. Rzecznik dodała, że w czerwcu br. w Kożuchowie został wysadzony inny bankomat tego samego banku. Wówczas złodziejom nie udało się jednak zabrać z niego pieniędzy. Informacje o kradzieży przekazała na swoim portalu „Gazeta Lubuska”.",,
Grecji zostało pięć dni. Inaczej Grexit „nieunikniony”,"„Nieuniknionym” nazwał komisarz Unii Europejskiej do spraw gospodarki cyfrowej i społeczeństwa cyfrowego Guenther Oettinger wyjście Grecji ze strefy euro, jeżeli kraj do końca czerwca nie osiągnie porozumienia ze Wspólnotą. Rząd w Atenach wciąż targuje się w sprawie reform, dzięki którym Unia dałaby kolejną transzę pomocy.","Oettinger podkreślił, że Unia Europejska wciąż jest otwarta na propozycje reform od rządu Aleksisa Ciprasa. Czas daje jednak tylko do 30 czerwca. – Grexit – czyli wyjście Grecji ze strefy euro – nie jest naszym celem, ale będzie nieunikniony, jeśli nie znajdziemy wspólnego rozwiązania w ciągu najbliższych pięciu dni – powiedział komisarz w wywiadzie dla niemieckiego radia publicznego.Najpewniej w sobotę odbędzie się kolejna tura rozmów greckich dyplomatów z przywódcami UE. W Brukseli na szczycie jest także Cipras. Kanclerz Niemiec Angela Merkel wyraziła nadzieję, że porozumienie zostanie osiągnięte przed poniedziałkiem. Wyjaśniła, że byłby to „ważny sygnał dla inwestorów giełdowych”.Targi o kolejną transzę pomocyStojąca na krawędzi bankructwa Grecja musi przedstawić i wdrożyć plan reform gospodarczych. W przeciwnym razie nie może liczyć na kolejną transzę pomocy w wysokości 7 mld euro. Wówczas krajowi grozi niewypłacalność.Obie strony przedstawiły już wiele projektów reform, które mają uzdrowić sytuację gospodarczą Grecji i obie zgodnie nazywały plany drugich stron „absurdalnymi” bądź „nie do przyjęcia”. Sam Cipras po niedawnej rozmowie z prezydentem Rosji Władimirem Putinem stwierdził, że jego kraj ma inne alternatywy niż Euroland. Minister finansów w rządzie Ciprasa Yanis Warufakis zapewnił we piątek rano, że jego kraj zrobi wszystko, by sprostać „dziwnym oczekiwaniom” wierzycieli. Podkreślił, że Grecy są zdeterminowani, by pozostać w strefie euro. W rozmowie z irlandzkim radiem publicznym RTE zaznaczył jednak, że Ateny nie zaakceptują narzucanych „niedostępnych rozwiązań” problemu zadłużenia.– Jeśli teraz pojechałby pan na jedną z naszych pięknych wysp na tygodniowe wakacje w hotelu, zapłaciłby pan 6 procent VAT. To specjalna stawka dla hoteli i szczególnie dla wysp. Jeśli zgodziłbym się na żądania instytucji unijnych, to VAT poszedłby w górę do 23 procent. Nie ma mowy – skwitował Warufakis.",,
"„Trump nie do końca ma rozeznanie w klimacie, który jest teraz w Europie”",– To Europa ma problem z emigrantami. Ameryka mimo wszystko jest trochę z boku tego problemu – powiedział w „Kwadransie politycznym” Marcin Kierwiński z PO.,"Po spotkaniu Donalda Tuska i Donalda Trumpa na czwartkowym szczycie NATO szef RE mówił, że obaj zgodzili się m.in. w kwestii walki z terroryzmem. Prowadzący program dopytywał Marcina Kierwińskiego, czy jednak podejście obu przywódców do tego problemu nie jest różne, bo według Trumpa terroryzm związany jest z migracją. – Prezydent USA nie do końca ma jednak rozeznanie w klimacie, który jest teraz w Europie. Nie chodzi o to, że nie wie, co się dzieje. To Europa ma problem z emigrantami. Ameryka mimo wszystko jest trochę z boku tego problemu – powiedział polityk PO i podkreślił, że  perspektywa prezydenta USA jest zupełnie inna niż krajów europejskich. Kierwiński przyznał, że nikt nie ma wątpliwości, że z terroryzmem trzeba walczyć wszystkimi dostępnymi sposobami. – Problemem globalnego terroryzmu jest Państwo Islamskie, nie migranci. Czyli twór, który posiada nieograniczone środki – dodał. ",,
Zaatakowała ponad 40 księży i zakonnic. Została zatrzymana,"Hiszpańska policja zatrzymała na Majorce kobietę, która
zaatakowała słownie lub fizycznie ponad 40 księży i zakonnic.
Według funkcjonariuszy agresorką okazała się 46-letnia obywatelka
Kuby.","Oprócz przejawów agresji wobec ludzi dopuściła się onatakże wielokrotnie aktów wandalizmu w obiektach zarządzanychprzez Kościół katolicki: w świątyniach, salach katechetycznychczy ośrodkach społecznych. Z informacji policji wynika,że wszystkie te czyny kobieta popełniła w latach 2018-19. Komunikat hiszpańskich organów ścigania podaje jednocześnie,że nadal nie jest znany powód agresywnej postawy kobiety wobecosób duchownych.  –  Wciąż trwa śledztwo wobec zatrzymanej kobiety.Sprawdzamy, czy nie dopuściła się ona innych przestępstw–  poinformowała hiszpańska policja.",,
13 lat temu kardynał Joseph Ratzinger został wybrany papieżem,"13 lat temu kardynał Joseph Ratzinger został wybrany papieżem, przyjmując imię Benedykta XVI.","19 kwietnia, w drugim dniu zgromadzenia kardynałów, w czwartym głosowaniu kard. J. Ratzinger został wybrany 265. papieżem, przybierając imię Benedykt XVI. Nawiązał w ten sposób do „papieża pokoju” Benedykta XV oraz patrona Europy i założyciela zakonu benedyktynów, św. Benedykta z Nursji. Informację o wyborze nowego papieża ogłoszono światu 19 kwietnia 2005 r. o godz. 18.43. Oficjalne objęcie urzędu przez nowego Ojca Świętego nastąpiło 24 kwietnia 2005 r. 16 kwietnia Benedykt XVI obchodził 91. urodziny.  Jako następca papieża Jana Pawła II kierował Kościołem katolickim od 2005 r. aż do ustąpienia w 2013 r. Od tego czasu żyje w klasztorze „Mater Ecclesiae” w Ogrodach Watykańskich.",,
"Czarzasty: SLD ma pięć mandatów, Platforma – 14","– Pięć mandatów daje trzecie miejsce SLD, jeżeli chodzi o ilość mandatów uzyskanych w tych wyborach. PiS ma 27, Platforma Obywatelska 14 mandatów  – oświadczył lider SLD Włodzimierz Czarzasty, którego partia pod szyldem Koalicji Europejskiej startowała w eurowyborach.","Państwowa Komisja Wyborcza poinformowała, że w wyborach do PE PiS zdobył 27 mandatów; Koalicja Europejska – 22 mandaty, a Wiosna Roberta Biedronia – 3 mandaty.Czarzasty podkreślił na konferencji prasowej w Sejmie, że SLD, które wraz z PO, PSL, Nowoczesną i Zielonymi tworzyło Koalicję Europejską uzyskało pięcioro eurodeputowanych.Dodał, że jego partia znalazła się na trzecim miejscu, „jeżeli chodzi o partie polityczne w Polsce zaraz po PiS i PO”. – PiS ma 27 mandatów, PO – 14, a SLD – 5. Naszymi europosłami zostali: Włodzimierz Cimoszewicz, Marek Belka, Marek Balt, Bogusław Liberadzki i Leszek Miller – wymienił Czarzasty.Jak dodał, SLD zdobyło 810 tys. głosów. – To jest 16 proc. wszystkich głosów Koalicji Europejskiej, a pięć mandatów stanowi 23 proc. wszystkich mandatów w koalicji – zauważył Czarzasty.Poinformował też, że wszyscy europosłowie SLD wejdą w Parlamencie Europejskim do Partii Europejskich Socjalistów. – Co zresztą nie jest żadną nowością – dodał Czarzasty.Na pytanie, czy jest zadowolony ze współpracy w ramach KE, Czarzasty powiedział, że „tak”. – Jest wiele rzeczy do poprawienia, ale to są trzy miesiące funkcjonowania. Na początku każdego związku przez trzy miesiące jest dużo cudownej namiętności. W tej chwili przychodzi czas na dojrzały, rozsądny związek. I tak będzie – podkreślił lider Sojuszu.",,
Polska nie zostanie wyrzucona z Eurowizji. EBU dementuje doniesienia prasowe,"Europejska Unia Nadawców (EBU) nie rozważa wykluczenia polskich nadawców publicznych, a udział Polski w tegorocznym konkursie Eurowizji nie jest zagrożony - głosi środowe oświadczenie EBU. O takiej możliwości informował wcześniej dziennik „Financial Times”.","W komunikacie EBU zaznacza, że „wbrew najnowszym doniesieniom” organizacja nadawców nie rozważa usunięcia polskich członków, a Polska „definitywnie weźmie udział w tegorocznym Konkursie Piosenki Eurowizji”. Poinformowano zarazem, że „EBU, jak podawano przy wielu okazjach, jest zaniepokojona nowa ustawą medialną (w Polsce – red.) i uważnie monitoruje sytuację”.Wcześniej brytyjski dziennik „Financial Times” napisał, że w związku z „kontrowersyjną ustawą medialną” Polsce grozi wykluczenie z EBU, czego konsekwencją może być usunięcie z konkursu Eurowizji, którego stowarzyszenie, zrzeszające publicznych nadawców w Europie, jest organizatorem. - Jeśli (Polska – red.) złamie statut EBU, będziemy mieli z nią problem – przyznał przewodniczący unii nadawców Jean-Paul Philippot, cytowany przez „FT”. Ostrzeżenie to efekt napięćJak pisze „Financial Times”, ostrzeżenie jest „najnowszą odsłoną napięć wywołanych przez nową ustawę, przedstawioną przez nowy, ultrakonserwatywny rząd”. Dziennik odnotowuje też, że planowana druga ustawa medialna „idzie nawet dalej niż pierwsza, która dotyka wysokiego kierownictwa publicznego nadawcy radiowego i telewizyjnego”. Konkurs Piosenki Eurowizji jest organizowany przez EBU od 1956 r.  Po udziale w nim karierę rozpoczęło wiele międzynarodowych gwiazd, m.in. ABBA, Céline Dion, Julio Iglesias, Olivia Newton-John. W 1994 roku pierwszą w historii reprezentantką Polski podczas 39. Konkursu Piosenki Eurowizji była Edyta Górniak z utworem „To nie ja!”; zajęła drugie miejsce, jak dotąd najwyższe spośród polskich uczestników. W ubiegłorocznym finale Eurowizji, który odbył się w Wiedniu, reprezentantka Polski Monika Kuszyńska zajęła 23. miejsce na 27 uczestników.",,
Pięć państw będzie wspólnie ścigać winnych zestrzelenia samolotu nad Donbasem,"Szefowie MSZ Ukrainy, Australii, Belgii, Holandii i Malezji podpisali memorandum w sprawie ścigania i ukarania winnych zestrzelenia samolotu linii Malaysia Airlines. Do tragedii doszło nad wschodnią Ukrainą w lipcu 2014 r. W katastrofie zginęło 298 osób.","Porozumienie zawarto na marginesie 72. sesji Zgromadzenia Ogólnego ONZ w Nowym Jorku – poinformowała w czwartek ukraińska dyplomacja.– Celem memorandum jest koordynacja działań Wspólnej Grupy Śledczej oraz zapewnienie, wspólnie z państwami, których obywatele stali się ofiarami tej tragedii (...), wszelkiego niezbędnego wsparcia i pomocy w pociągnięciu przez Holandię sprawców katastrofy do odpowiedzialności karnej – oświadczyło MSZ w Kijowie. Zestrzelił samolot i wrócił do RosjiPod koniec września 2016 r. międzynarodowa grupa śledczych z Holandii, Australii, Belgii, Malezji i Ukrainy ogłosiła, że właśnie z Rosji pochodził pocisk rakietowy Buk, którym zestrzelono lecący nad ukraińskim Donbasem samolot Boeing 777 linii Malaysia Airlines. System rakietowy Buk, z którego wystrzelono tylko jeden pocisk i zestrzelono samolot, powrócił do Rosji. W śledztwie wskazano 100 osób, które mogą mieć związek z tragedią; ich nazwisk nie ujawniono.Według śledczych pocisk rakietowy został odpalony z Pierwomajska, z terytorium kontrolowanego przez prorosyjskich separatystów. Nie jest jasne, czy żołnierze odpalili rakietę na rozkaz, czy działali samodzielnie. Śledczy oświadczyli wówczas, że nie będą komentować kwestii ewentualnego zaangażowania Rosji w tę sprawę.Rosyjskie siły zbrojne twierdzą, powołując się na dane z radarów na południu Rosji, że pocisk, który zestrzelił malezyjską maszynę, nie został odpalony z terytorium kontrolowanego przez prorosyjskich separatystów.",,
"„Debata Liderów” – 6,7 mln widzów! Większość wybrała TVP","Wtorkową telewizyjną „Debatę Liderów” z udziałem przedstawicieli wszystkich ośmiu ogólnopolskich komitetów wyborczych obejrzało w siedmiu antenach Telewizji Polskiej, TVN i Polsatu w sumie 6 686 664 widzów, a łączne udziały wyniosły 38,79 proc. Większość z nich wybrała anteny TVP.","Największą widownię miała TVP1 – 4 236 407 osób przy udziałach 24,57 proc. W szczytowym momencie o godz. 20.43 debatę w Jedynce śledziło ponad 4 816 tys. widzów. Wielkość widowni w innych kanałach: TVP Polonia – 196 254 (udziały 1,14 proc.), TVP Info – 939 364 (5,45 proc.), TVN 24 – 735 935 (4,27 proc.), TVN 24 Biznes i Świat – 116 455 (0,68 proc.), Polsat News – 331 966 (1,92 proc.) i Polsat News 2 – 130 283 (udziały 0,76 proc.). W debacie, która odbyła się w siedzibie Telewizji Polskiej,  Platformę Obywatelską reprezentowała jej przewodnicząca, premier Ewa Kopacz, Prawo i Sprawiedliwość – wiceszefowa tej partii Beata Szydło, PSL – prezes, wicepremier Janusz Piechociński,  .Nowoczesną – jej lider Ryszard Petru, Zjednoczoną Lewicę – Barbara Nowacka, Ruch Kukiz'15 – Paweł Kukiz, komitet  KORWiN – Janusz Korwin-Mikke i  Partię Razem – Adrian Zandberg. Trzy części debaty„Debata Liderów” została podzielona na trzy części: w pierwszej przedstawiciele komitetów wyborczych odpowiedzieli na pytania dotyczące spraw społeczno-gospodarczych, w drugiej - poświęcone polityce zagranicznej i bezpieczeństwa, a w trzeciej poruszające problematykę wizji i ustroju państwa.Gospodarzem spotkania była Diana Rudnik, dziennikarka „Wiadomości” TVP1, a towarzyszyli jej: Grzegorz Kajdanowicz z TVN i Jarosław Gugała z Polsatu.",,
Kolumna migrantów zmierzających do USA już w Meksyku,"Karawana licząca co najmniej 3 tys. migrantów zmierzających do USA przekroczyła w niedzielę granicę Meksyku z Gwatemalą i kieruje się dalej na północ. Uciekinierów z krajów Ameryki Środkowej nie zrażają zapowiedzi prezydenta Donalda Trumpa, że zamknie przejścia graniczne.","Migranci pochodzący głównie z Hondurasu, ale także z innych państw Ameryki Środkowej, zaczęli masowo przybywać do położonego blisko granicy meksykańskiego miasta Tapachula, gdzie organizują tymczasowe obozowiska w publicznych parkach.Jak mówią, uciekają przed toksyczną mieszanką nędzy, przemocy i korupcji w ich krajach, które powodują, że życie staje się nie do zniesienia. Od czasu do czasu migranci skandują hasło: „Jeśli nas odeślecie, powrócimy!”.Policja nie interweniujeJak informują lokalne źródła, migranci – mimo wyczerpania spowodowanego wielogodzinnym marszem – w większości ignorują propozycje policji meksykańskiej przewiezienia ich autobusami do ośrodków dla uchodźców. Obawiają się bowiem, że zostaną deportowani. Według naocznych świadków, policjanci meksykańscy posuwają się w ślad za karawaną, ale nie interweniują.Agencja Reutera podkreśla, że migranci kontynuują swój marsz mimo gróźb prezydenta USA Donalda Trumpa, że zamknie granicę amerykańsko-meksykańską, a także zapowiedzi rządu Meksyku, że ryzykują deportację jeśli nie będą w stanie uzasadnić potrzeby ubiegania się o azyl w Meksyku.",,
„Przed wyborami w Niemczech i Rosji nie będzie poprawy na wschodzie Ukrainy”,"Specjalny wysłannik władz w Kijowie ds. uregulowania sytuacji w Donbasie, były prezydent Ukrainy Leonid Kuczma uważa, że do czasu wyborów w Niemczech i Rosji nie zajdą istotne zmiany w sprawie zażegnania konfliktu na południowym wschodzie Ukrainy – podaje Interfax-Ukraina.","„Odpowiedzialność spoczywa zarówno na Niemczech, Francji, jak i na Rosji. (...) Dla nas na pierwszym miejscu jest pokój... Jestem przekonany, że do czasu wyborów w Niemczech i Rosji nie zostaną podjęte żadne istotne kroki” – powiedział Kuczma w czwartek w Kijowie. Kuczma wyraził nadzieję na to, że dzięki nowemu przywódcy Francji Emmanuelowi Macronowi sprawa uregulowania konfliktu w Donbasie ruszy z „martwego punktu”. Były prezydent Ukrainy dodał, że według niego na sytuację nie wpłynie zmiana formatu ATO (operacji przeciwko prorosyjskim separatystom, którą władze ukraińskie nazywają operacją antyterrorystyczną).",,
Oskórowany przez niedźwiedzia żołnierz nie przeżył,"36-letni żołnierz, Aleksiej Iwanowski, który padł ofiarą rozjuszonej niedźwiedzicy na wyspie Kunaszyr na dalekim wschodzie, zmarł w szpitalu w Jużnosachalińsku. „Mimo wysiłków lekarzy i ofiarności mieszkańców, którzy oddawali krew, nie udało się go uratować” – piszą lokalne media.","Do wypadku doszło na wyspie Kunaszyr (jap. Kunashiri), najdalej na południe wysuniętej wyspie archipelagu Kuryli. Iwanowski został prawdopodobnie zaatakowany przez niedźwiedzicę z młodymi, gdy zbierał kraby.  Niedźwiedź zdarł Aleksiejowi skórę z głowy, pleców i pośladków, a także poważnie ranił go w nogę.  Zaraz po ataku niedźwiedzia Ivanowski został przewieziony z wyspy Kunaszyr, jednej z Wysp Kurylskich, do szpitala w Jużnosachalińsku, gdzie był reanimowany przez lekarzy. Pogotowie lotnicze zawiadomili świadkowie zdarzenia.  Mężczyzna został wprowadzony w śpiączkę farmakologiczną. Z powodu głębokich ran, amputowano mu wcześniej nogę i doszyto ucho.  Mimo tych wszystkich wysiłków nie udało się go uratować.",,
„Lewica ma szanse wejść do koalicji”,"– Przegraliśmy kilka wyborów w Europie, ale wahadło zaczyna iść w kierunku lewicy. Uważam, że przyszłym roku lewica ma szanse wejść do koalicji rządowych w kilku państwach, w tym w Polsce – powiedział w programie „Minęła Dwudziesta” w TVP Info były duński premier Poul Nyrup Rasmussen.","Rasmussen był gościem posiedzenia Rady Partii Europejskich Socjalistów  w Warszawie.  Jego zdaniem, proces odnowy europejskiej lewicy już ruszył. – Zależy nam też na większej frekwencji w wyborach. Im więcej ludzi idzie do urn, tym nasze notowania są wyższe – zauważył.Duński polityk powiedział, że szansę wejścia SLD do koalicji rządowej w 2011 roku są bardzo wysokie. Pochwalił też nasz kraj za wzrost gospodarczy i wysoką konsumpcję. Jego prognozy nie są jednak najlepsze. – Kryzys jeszcze się nie skończy– ocenił.Jego zdaniem, receptą na kryzys jest wprowadzenie podatku od transakcji finansowych, który proponuje europejska lewica. – Kryzysu nie spowodowali zwykli ludzie, a banki i one powinny ponieść tego konsekwencje – wyjaśnił. Zaznaczył, że liczy na to, iż proponowana przez lewicę polityka finansowa będzie realizowana podczas przyszłorocznej polskiej prezydencji w UE.  – Proszę was Polacy, skupcie się na tym, by w Europa stanęła na nogach i wzrósł w niej poziom zatrudnienia. Nie chcemy Europy kar, za którą opowiada się Angela Merkel, ale Europę sprawiedliwości. Polska prezydencja na pewno będzie udana. Zasługujecie na sukces. Będziecie mieli wsparcie ze strony Brukseli – zaznaczył były szef duńskiego rządu.",,
"„Zlikwidować klauzulę sumienia”. Lewica chce zmian, jest projekt ustawy","SLD chce zmian ustawowych, które
uregulowałyby kwestię stosowania przez lekarzy klauzuli sumienia tak, by nie mogła dotyczyć m.in. wypisywania recept, czy kierowania na badania. Z kolei Twój Ruch złożył w Sejmie projekt ustawy zakładającej likwidację klauzuli sumienia.","Rzecznik Sojuszu Dariusz Joński wyraził w czwartek zadowolenie ze środowejzapowiedzi prezydent Warszawy Hanny Gronkiewicz-Waltz o zwolnieniu dyrektoraszpitala im. Świętej Rodziny, prof. Bogdana Chazana. To rezultat kontrolipodjętej w placówce przez ratusz po tym, jak odmówiono aborcji pacjentce,która miała do tego wskazania medyczne. – Takich „Chazanów” w całej Polsce jest oczywiście więcej. Deklarację wiarypodpisało blisko 3 tysiące lekarzy, a to może oznaczać, że takich sytuacji wcałej Polsce może być więcej i nie zawsze prezydent miasta będzie podejmowałdecyzję taką, jaką podjęła prezydent Warszawy – ocenił Joński.  SLD chce nowelizacji dwóch ustawDlatego też SLD zamierza przygotować pakiet zmian, które uregulują kwestięstosowania przez lekarzy klauzuli sumienia. Chodzi o nowelizację dwóch ustaw:o Narodowym Funduszu Zdrowia oraz o zawodzie lekarza i lekarza dentysty.  Do ustawy o NFZ Sojusz chciałby dodać zastrzeżenie, że lekarska klauzulasumienia nie obejmuje wypisywania recept, skierowań oraz wydawania orzeczeń.Joński wyjaśnił, że w przypadku recept chodzi np. o środki antykoncepcyjne, aw przypadku skierowań dotyczyłoby to m.in. badań prenatalnych.  „NFZ będzie mógł natychmiast zerwać umowę z takim szpitalem”W ustawie o zawodzie lekarza Sojusz chce wprowadzić przepis, który nakładałbyna szpital obowiązek zawierania umowy z inną placówką, jeśli z powodulekarskiej klauzuli sumienia na jego terenie nie można wykonać jakiejśusługi. – Jeśli nie będzie umowy, to NFZ będzie mógł natychmiastzerwać kontrakt z takim szpitalem – dodał rzecznik Sojuszu.  Szpital miałby ponadto obowiązek umieszczania w widocznym miejscu informacjio tym, że lekarze nie wykonują w nim jakiś określonych usług. – Wówczasmielibyśmy sto procent gwarancji, że pacjent, który trafi do takiej placówkibędzie mógł być skierowany (gdzie indziej) i będzie wiedział do kogo sięudać – zaznaczył Joński. Zapowiedział, że Sojusz planuje w najbliższymczasie przeprowadzić serię konsultacji ze środowiskiem lekarskim w sprawieproponowanych przez siebie zmian.                                                teraz odtwarzanePalikot: domagamy się likwidacji klauzuli sumienia Twój Ruch domaga się likwidacji klauzuli sumienia– Nie ma żadnego kompromisu ws. cierpienia dzieci i matek. Dzisiaj złożyliśmy projekt ustawy likwidującej klauzulę sumienia w gabinecie pani marszałek Kopacz – mówił przewodniczący Twojego Ruchu Janusz Palikot. – Uzasadnieniem jest „ocean cierpienia”, jaki zgotował prof. Chazan temu dziecku i jego matce. W tych sprawach nie może być żadnego kompromisu i dlatego domagamy się likwidacji klauzuli sumienia – dodał. Arłukowicz: prawa trzeba przestrzegać– Dyskusja o klauzuli sumienia potrzebna, ale na razie najważniejsze jest przestrzeganie prawa – minister zdrowia Bartosz Arłukowicz podkreśla, że nie chce odcinać się od ewentualnych zmian w przepisach dotyczących klauzuli sumienia. Bartosz Arłukowicz stwierdził, że w tej sprawie najważniejsze jest przestrzeganie przepisów. Minister zdrowia nie wykluczył jednak podjęcia dyskusji na temat zmian w klauzuli sumienia. – Oczywiście możemy debatować, ale dopóki prawo w Polsce jest opisane tak jak jest, to musimy go przestrzegać, nie ma wyjątków, dlatego że ktoś nadaje sobie prawo wyższe, encyklika w domu, encyklopedia w pracy – powiedział. „Prezes Hamankiewicz zachowuje się dziś jak kaznodzieja” Bartosz Arłukowicz skrytykował również doktora Macieja Hamankiewicza, prezesa Naczelnej Rady Lekarskiej, który stwierdził, że profesor Chazan nie naruszył etyki lekarskiej. – Prezes Hamankiewicz jest szefem samorządu lekarskiego i reprezentuje 160 tys. lekarzy w Polsce, którzy chcą leczyć ludzi według swojej najlepszej wiedzy, prezes Hamankiewicz zachowuje się dziś jak kaznodzieja, a musi opierać się na prawie – zaznaczył minister zdrowia.  CZYTAJ TAKŻE Neumann: prof. Chazan nie przestrzegał prawa, nie chodzi o klauzulę sumienia",,
Dziennikarz „GW” pozywa dziennikarza TVP. „Poznał moją opinię o pluciu na Polskę”,"Dziennikarz „Gazety Wyborczej” Bartosz Wieliński pozwał dziennikarza TVP Info Rafała Ziemkiewicza o zniesławienie z artykułów 212 i 216 kodeksu karnego. Chodzi o słowa Ziemkiewicza, który Wielińskiego określił jako „wyjątkowo nikczemną kreaturę i folksdojcza”. „Użyli art. 212... Kilka dni po tym, jak „GW” narobiła wrzasku, że użyto go przeciw niej!” – napisał pozwany dziennikarz.","Ziemkiewicz opublikował zdjęcia pozwu na Twitterze. Pełnomocnicy Bartosza Wielińskiego to Jacek Dubois i Krzysztof Stępiński.Chodzi o trzy wypowiedzi Ziemkiewicza – dwie w programie „W tyle wizji” i jedną na Twitterze. Kilka dni temu dziennikarze „GW” wyrazili oburzenie z powodu użycia pierwszego z tych artykułów w pozwie skierowanym przez prezesa PiS Jarosława Kaczyńskiego wobec dziennikarzy „GW”.„Jarosław Kaczyński, w akcie desperacji i braku innych pomysłów, postanowił sięgnąć po osławiony artykuł 212 k.k., który pozwala za słowa karać nawet karą pozbawienia wolności do roku. Ten przepis to anachronizm od lat krytykowany przez organizacje dziennikarskie i pozarządowe. Dlatego donos Kaczyńskiego do prokuratury należy oceniać nie tylko w kategoriach śmieszności, ale również istotnego zagrożenia dla swobody wypowiedzi w Polsce” – pisał dziennikarz „Wyborczej” Piotr Rogowski. „Jego prawo, ale użyli art 212... Kilka dni po tym, jak GW narobiła wrzasku, że użyto go przeciw niej!” – napisał Ziemkiewicz.",,
"UE wykreśla Barbados, Bermudy i holenderską Arubę z czarnej listy podatkowej","Unia Europejska zdecydowała o usunięciu ze swojej czarnej listy rajów podatkowych Barbadosu, brytyjskich Bermudów i holenderskiej Aruby. W efekcie wykaz jurysdykcji niechętnych współpracy podatkowej skurczył się do 12 terytoriów.","Unijna „28” stworzyła czarną listę rajów podatkowych w grudniu 2017 r., po tym gdy w UE ożywiła się debata na temat systemów unikania opodatkowania, stosowanych przez korporacje i osoby zamożne w celu obniżenia rachunków podatkowych.  Ministrowie finansów krajów UE, którzy zebrali się w Brukseli, uznali, że działania i obietnice podjęte przez Barbados, Bermudy i Arubę są wystarczające, by skreślić je z listy.  Z informacji przekazanych przez Radę UE wynika, że Barbados zobowiązał się na wysokim szczeblu politycznym do zaradzenia obawom UE dotyczącym szkodliwych preferencyjnych systemów podatkowych. Z kolei Bermudy i Aruba wypełniły już swoje zobowiązania, które podjęły wobec UE wcześniej. Barbados i Bermudy trafiają z czarnej listy na tzw. szarą, co oznacza, że dalej będą monitorowane.  W unijnym wykazie jest teraz 12 jurysdykcji niechętnych współpracy: Belize, Dominika, Fidżi, Guam, Oman, Samoa, Samoa Amerykańskie, Trynidad i Tobago, Vanuatu, Wyspy Dziewicze Stanów Zjednoczonych, Wyspy Marshalla i Zjednoczone Emiraty Arabskie.",,
„Historyczny moment”. Polska i ZEA podpisały umowę o ułatwieniach w morskim handlu,Polska zacieśnia współpracę handlową ze Zjednoczonymi Emiratami Arabskimi w dziedzinie transportu morskiego. Umowę o ułatwieniach w handlu i transporcie pomiędzy Polską a ZEA podpisali minister gospodarki morskiej i żeglugi śródlądowej Marek Gróbarczyk i minister infrastruktury i rozwoju ZEA Abdullah Belhaif Al Nuaimi.  – To historyczny moment – skomentował sprawę Gróbarczyk.,"Umowa zawiera zapisy dotyczące między innymi wolności żeglugi, ułatwień w transporcie morskim, uproszczenia i przyspieszenia formalności celnych. Dokument pozwala na tworzenie przedstawicielstw i oddziałów handlowych przedsiębiorstw żeglugowych na terenie drugiego państwa i wzajemne uznawanie dokumentów statków. Gwarantuje też opiekę członkom załogi i pasażerom oraz pomoc statkom, gdyby zdarzył się wypadek morski na wodach terytorialnych jednego z państw. – To historyczne wydarzenie, ponieważ jest to pierwsza umowa, możemy powiedzieć morska o swobodnej żegludze, o ułatwieniu w transporcie, ułatwieniach celnych pomiędzy naszymi krajami, portami i operatorami – powiedział Gróbarczyk.Minister ujawnił, że Polska planuje zbudować ze Zjednoczonymi Emiratami Arabskimi bardzo mocne powiązania portowe w zakresie dostaw surowców energetycznych. – Dla nas jest to szansa na inwestycje w tamtym kierunku, w porty arabskie – dodał.",,
"1,4 tys. interwencji strażaków. TOPR odradza wyjścia w góry","Ponad 1,4 tys. razy interweniowała w całym kraju straż pożarna, ewakuowano kilkaset osób. Na wielu rzekach przekroczone są stany ostrzegawcze i alarmowe. Ze względu na niebezpieczeństwo TOPR przestrzega przed wychodzeniem w góry.","Małopolska wraz z Podhalem zostały najsilniej dotknięte ulewnymi deszczami. Co trzecia interwencja straży pożarnej miała miejsce w tym województwie. Na Podhalu spadło miejscami w ciągu nocy do 130 mm deszczu. Podtopienia występują również w południowej części województwa śląskiego. W Witowie i Juszczynie na Podhalu prewencyjnie ewakuowano dwa obozy harcerskie, podobną decyzję podjęto w stosunku do pola namiotowego w Krościenku i domków letniskowych w Dębnie. W innych częściach kraju swoje miejsca wypoczynku musieli opuścić harcerze z obozów w Czersku w woj. kujawsko-pomorskim i w Wiośnie w Świętokrzyskiem. Łącznie ewakuacja objęła ponad 500 osób.Tatrzańskie Ochotnicze Pogotowie Ratunkowe apeluje do turystów, by zrezygnowali z wyjść w góry. Nadal prognozowane są opady deszczu. Na rzekach utrzymują się stany ostrzegawcze i alarmowe, jednak w ostatnich godzinach poziom wody powoli opada. Dżdżysta pogoda według prognoz powinna się utrzymać do piątku. Także Zakopane mierzy się ze skutkami ulewnych deszczy. Jak podaje na swojej stronie Tatrzański Park Narodowy, schronisko turystyczne w Dolinie Roztoki zostało odcięte w powodu zerwania mostu.„Nie jest możliwe przejście zielonym szlakiem od Wodogrzmotów Mickiewicza w kierunku Doliny Pięciu Stawów. Władze TPN odradzają także dojście w to miejsce od strony Hali Gąsienicowej” – podaje na swojej stornie Tatrzański Park Narodowy.Szlak wokół Morskiego Oka został podtopiony i również nie można tamtędy przejść. Z powodu uaktywnienia się osuwisk spowodowanych silnymi opadami deszczu policja zamknęła drogę prowadzącą z Zakopanego w kierunku Morskiego Oka. Droga jest uszkodzona – poinformował rzecznik zakopiańskiej policji Krzysztof Waksmundzki.Droga jest nieprzejezdna na 10-kilometrowym odcinku między Brzezinami a Wierchem Poroniec. Uaktywnione osuwiska spowodowały tam oberwanie się części jezdni. Został też uszkodzony most na rzece Sucha Woda.",,
Giertych: za więzienia CIA powinni odpowiedzieć też Ziobro i Kaczyński,"– Nie jest wykluczone, że będzie konieczność postawienia przed Trybunałem Stanu ówczesnego premiera Leszka Millera – mówił w programie „Po przecinku” mecenas Roman Giertych komentując sprawę domniemanych więzień CIA w Polsce. Prokuratura Apelacyjna w Krakowie prowadzi postępowanie przygotowawcze w tej sprawie, a w USA opublikowano właśnie raport o działaniach CIA.  Giertych dodał, że nie wyklucza również,  że będzie trzeba pociągnąć do odpowiedzialności osoby współodpowiedzialne za ukrywanie i blokowanie śledztwa, czyli np. Zbigniewa Ziobrę i prezesa PiS-u, Jarosława Kaczyńskiego.","– Mamy do czynienia ze śledztwem prokuratorskim, które trwa sześć lat. Nie przyniosło żadnych konkretnych rezultatów. Trwa już tyle lat, a ja zawiadomienie w imieniu Komisji ds.  służb specjalnych złożyłem w 2006 roku. Ówczesny Prokurator Generalny nie zdecydował się na formalne wszczęcie śledztwa, co powinno być oddzielnym przedmiotem postępowania – stwierdził Giertych. Jego zdaniem tę sytuację akceptował ówczesny premier Jarosław Kaczyński. – Sądzę, że dzisiaj jest czas na wyciągnięcie wniosków prawno-karnych z całej sytuacji.  Zobaczymy oczywiście dokładnie, co jest w raporcie CIA – dodał. Stwierdził, że wśród współodpowiedzialnych za ten stan rzeczy są m.in. Leszek Miller, a także Zbigniew Ziobro oraz Jarosław Kaczyński. „To skandal. Powinno być odrębne śledztwo”–  Bulwersuje mnie,  że zawiadomienie szefa komisji , czyli organu sejmowego,  zostało zlekceważone przez Prokuratora Generalnego. To skandal, który powinien doprowadzić do odrębnego śledztwa. Przy obecnym Prokuratorze Generalnym, którego nominował prezydent  Lech Kaczyński, bardzo wątpię, procedury raczej nie będą respektowane.  To, co zostało zrobione, nagłe przeniesienie śledztwa z Warszawy do Krakowa,  powinno zostać ocenione przez pana prezydenta, który jest współodpowiedzialnym za nadzór prokuratora – mówił Roman Giertych. Senat USA opublikował we wtorek streszczenie swego raportu, w którym ocenia, że program przesłuchań, jaki CIA prowadziła w walce z terroryzmem, był nie tylko niezwykle brutalny, ale też nieskuteczny, a torturowanie wykraczało daleko poza granice prawa. Nie wiadomo na razie, czy jest w nim mowa o Polsce.                                                teraz odtwarzane„Ta prawdziwa wersja zacznie wyciekać” „Ta prawdziwa wersja zacznie wyciekać”Kraje, w których znajdowały się ośrodki CIA, zostały utajnione w raporcie , ale od kilku lat była mowa o Polsce, a dokładnie o Starych Kiejkutach. Obecny w studiu płk. Aleksander Makowski powiedział, że zawsze są dwie wersje. Jedna, którą udostępnia się publiczności, a druga to ta, w której wszystko jest napisane. – Poznajemy wersję medialną, inną niż ta, którą poznają decydenci. Znając Amerykę, ta prawdziwa wersja może wyciekać przez tygodnie, miesiące,  lata – mówił.  Według niego ten raport jest częścią gry politycznej między partią republikańską a demokratyczną przed wyborami prezydenckimi w USA. – Jesteśmy ofiarą tej rozgrywki – stwierdził.",,
"Zostawili Lubnauer, dołączą do Petru. Partyjne roszady na Podkarpaciu",Około 150 byłych działaczy Nowoczesnej – którzy w piątek opuścili szeregi tego ugrupowania – dołączyło do nowo powstałej partii Ryszarda Petru i Joanny Scheuring-Wielgus - Teraz!. Według nieoficjalnych źródeł w najbliższym czasie może dojść do kolejnych transferów między partiami.,"W piątek około 200 działaczy Nowoczesnej z regionu podkarpackiego złożyło rezygnacje z członkostwa w partii; doprowadziło to do likwidacji struktur Nowoczesnej na Podkarpaciu. Jak wskazywano, powodem masowych odejść był fakt, że realizacja idei Koalicji Obywatelskiej w kampanii przed wyborami samorządowymi „nie miała nic wspólnego z partnerstwem dwóch ugrupowań”. Samorządowcy ocenili, że na Podkarpaciu Koalicję Obywatelską „w pełni zdominowała Platforma Obywatelska, spychając Nowoczesną do roli dodatku o marginalnym znaczeniu dla całego projektu”.Była już szefowa podkarpackich struktur Nowoczesnej Anna Skiba przekazała, że około 150 byłych działaczy Nowoczesnej, którzy w piątek opuścili szeregi tego ugrupowania, dołączyło do nowej partii Ryszarda Petru – Teraz!.Skiba wyraziła nadzieję, że partia Ryszarda Petru i Joanny Scheuring-Wielgus odpowie na oczekiwania i spełni idee byłych działaczy Nowoczesnej, którzy – jak podkreśliła – w Koalicji Obywatelskiej byli zmarginalizowani. – Nie jesteśmy niezadowoleni z bycia w Nowoczesnej, czy z rządów pani Katarzyny Lubnauer, bo bardzo ją cenimy. Nasze odejście wynikało z faktu, że koalicja z PO na Podkarpaciu się nie sprawdziła – podkreśliła.Według nieoficjalnych źródeł w najbliższym czasie może dojść do kolejnych transferów między Nowoczesną a Teraz!. Mówi się o ponad stu działaczach z dwóch województw.",,
USA tworzy wojskową flotę kosmiczną. Postępy na „ostatecznej granicy wojskowej”,"Prezydent USA Donald Trump oficjalnie poinformował o utworzeniu amerykańskich sił kosmicznych, które będą finansowane w ramach podpisanej w piątek przez niego ustawy o budżecie Pentagonu.","Trump podpisał ustawę o budżecie Pentagonu na 2020 rok w rekordowej wysokości 738 mld dolarów.  Siły kosmiczne mają koncentrować się na działaniach wojennych w przestrzeni kosmicznej. Nowa formacja – pierwsza od ponad 70 lat – podlega siłom powietrznym USA – podaje portal BBC News.  W bazie wojskowej niedaleko Waszyngtonu prezydent określił przestrzeń kosmiczną jako „najnowszy obszar walki wojennej na świecie”. – W obliczu poważnych zagrożeń dla naszego bezpieczeństwa narodowego amerykańska przewaga w kosmosie jest absolutnie niezbędna – zaznaczył. – Prowadzimy (w tej dziedzinie), lecz niewystarczająco, ale wkrótce będziemy prowadzić zdecydowanie – zapewniał. – Siły kosmiczne pomogą nam powstrzymać agresję i kontrolować najlepszą pozycję – mówił.  Przydział funduszy na siły kosmiczne został potwierdzony w piątek wraz z podpisaniem przez prezydenta rocznego budżetu wojskowego USA w wysokości 738 mld USD. Uruchomienie sił kosmicznych w pierwszym roku ich istnienia będzie kosztowało 40 mln USD. Czym tak naprawdę będą zajmowały się siły kosmiczne? Jak wskazuje BBC News, nie mają one na celu wprowadzania wojsk na orbitę, ale będą chronić amerykańskie aktywa takie, jak setki satelitów wykorzystywanych do komunikacji, nawigacji i śledzenia.  Decyzja o utworzeniu sił kosmicznych USA nadeszła w sytuacji, gdy amerykańscy dowódcy wojskowi widzą, jak Chiny i Rosja czynią postępy na „ostatecznej granicy wojskowej”.  Wiceprezydent USA Mike Pence powiedział wcześniej, że zarówno ChRL, jak i Rosja posiadają lotniczą broń laserową i lotnicze rakiety antysatelitarne, którym USA muszą przeciwdziałać. – W ostatnim pokoleniu środowisko kosmiczne zmieniło się zasadniczo – zauważył Pence. – To, co kiedyś było pokojowe i bezsporne, teraz jest (...) antagonistyczne – dodał.  Siły Kosmiczne będą bazować na pracy istniejącego dowództwa kosmicznego USA (SpaceCom), które utworzono w sierpniu br. w celu obsługi operacji kosmicznych armii amerykańskiej.",,
Sąd odrzucił zażalenie. Palikot musi przeprosić Petru za „człowieka wynajętego przez banki”,"Janusz Palikot ma przeprosić lidera Nowoczesnej Ryszarda Petru za nazwanie go „człowiekiem wynajętym przez banki” – zdecydował Sąd Apelacyjny w Warszawie, ponownie rozpatrując zażalenie Palikota. Orzeczenie jest prawomocne. Sąd wcześniej zdecydował, że za taką samą wypowiedź Petru musi też przeprosić Leszek Miller.","– Sąd apelacyjny rozpatrzył (sprawę) i oddalił zażalenie pana Janusza Palikota, obciążył go kosztami postępowania. Orzeczenie jest prawomocne i wykonalne w ciągu 48 godz – powiedziała rzeczniczka Sądu Apelacyjnego w Warszawie Barbara Trębska.Dodała, że zażalenie Palikota wpłynęło do sądu apelacyjnego w środę, a sąd rozpatrywał sprawę i wydał orzeczenie w czwartek. W poniedziałek Sąd Okręgowy w Warszawie w trybie wyborczym zakazał Palikotowi rozpowszechniania nieprawdziwych informacji, jakoby Ryszard Petru realizował zadania zlecone przez środowiska bankowe.  Przeprosiny w mediach Sąd nakazał też przeprosiny w mediach – przed głównymi wydaniami programów informacyjnych w TVN, Polsacie, TVP i TVP Info – o treści: „Przepraszam pana Ryszarda Petru za rozpowszechnianie nieprawdziwych informacji na jego temat, iż realizuje zadania zlecone przez środowisko bankowe. Janusz Palikot”. Proces w trybie wyborczym Palikot złożył zażalenie na postanowienie sądu okręgowego do sądu apelacyjnego. Był to ponowny proces wyborczy w tej sprawie. Wcześniej sąd apelacyjny uchylił postanowienie sądu okręgowego o przeprosinach i odesłał sprawę do ponownego rozpatrzenia. Palikot mówił, że nie został poinformowany o terminie rozprawy. Miller z wyrokiem W innym procesie wyborczym w tej sprawie sąd prawomocnie nakazał Leszkowi Millerowi przeprosiny Petru. Jak mówił w czwartek, szef SLD nie zrealizował postanowienia sądu, dlatego wyrok będzie zrealizowany w trybie egzekucyjnym. Oznacza to, że sąd zarządza opublikowanie sprostowania na koszt zobowiązanego.Miller i Palikot ze Zjednoczonej Lewicy podczas wspólnej konferencji prasowej pod koniec września nazwali Petru „człowiekiem wynajętym przez banki”. Komitet Nowoczesnej pozwał ich w trybie wyborczym za te słowa.                                                    Ryszarda Petru przeprosić musi też Leszek Miller (fot. PAP/Paweł Supernak)",,
Sklepy w Izraelu otwarte także w szabat. Jest zgoda Sądu Najwyższego,"Izraelski Sąd Najwyższy ponownie wyraził w czwartek zgodę na otwieranie w szabat, czyli w piątek wieczorem i w sobotę, małych supermarketów w Tel Awiwie. – Nie należy obawiać się, że przyniesie to uszczerbek tradycji szabatu – zapewniła przewodnicząca trybunału Miriam Naor, uzasadniając orzeczenie w tej sprawie.","– Chroniąc tradycje i szczególny charakter szabatu, należy pozwolić wszystkim na obchodzenie tego święta zgodnie z własnymi przekonaniami i wierzeniami oraz wypełnienie go treścią, która im odpowiada – dodała Miriam Naor. Pięciu z siedmiu sędziów trybunału odrzuciło wniosek przedstawiony przez Związek Kupców o zakazanie handlu w szabat – poinformował izraelski dziennik „Haarec”, który pisze, iż z decyzji Sądu Najwyższego skorzysta ponad sto sklepów i supermarketów.  Izraelski Sąd Najwyższy wypowiedział się w tej sprawie już w kwietniu, kiedy to zezwolił na otwarcie w szabat w Tel Awiwie supermarketów i lokali rozrywkowych.",,
"„Jeśli chodzi o PSL, kurtyna opadła. Przeprowadzili najbardziej szkodliwe reformy”","– To ludzie, którzy pod rękę z liberałami, pod rękę z Platformą Obywatelską przeprowadzili najbardziej szkodliwe i złe reformy dla Polaków – ocenił podczas wtorkowej konferencji prasowej szef sztabu wyborczego PiS Tomasz Poręba.","Polityk skomentował opublikowane we wtorek przez portal TVP.Info nagrania ze spotkania biznesmena Jana Kulczyka i Pawła Grasia, sekretarza stanu w rządzie Donalda Tuska. Podczas rozmowy pada stwierdzenie, że szef PSL Władysław Kosiniak-Kamysz (ówczesny wicepremier i minister pracy) „przeprowadził dwie najgorsze historie w wolnej Polsce”. Chodziło o reformę wieku emerytalnego oraz Otwartych Funduszy Emerytalnych.  – Tak naprawdę kurtyna opadła, jeśli chodzi o PSL. Dziś wiemy, że są to ludzie, którzy pod rękę z liberałami, pod rękę z Platformą przeprowadzili najbardziej złe, najbardziej szkodliwe z punktu widzenia Polaków reformy – powiedział Poręba. Szef sztabu PiS zwrócił uwagę, że podwyższenie wieku emerytalnego bardzo mocno uderzyło w polską wieś. – Podwyższenie wieku emerytalnego, jeśli chodzi o wieś, dotyczyło 12 lat - z 55 na 67 lat de facto – zauważył. – Twarzą tego podwyższenia wieku emerytalnego oprócz Donalda Tuska, Jacka Rostowskiego czy rządu Platformy jest również twarz przewodniczącego PSL Władysława Kosiniaka-Kamysza – ocenił Poręba.",,
Burza w Niemczech. Piłkarz odmówił założenia kolorowej opaski LGBT,"Josip Brekalo, piłkarz VfL Wolfsburg, jest przeciwny pomysłowi nakładania tęczowych opasek LGBT, który promują władze jego klubu. Sprawa odbiła się szerokim echem w Niemczech.","Klub z Volkswagen Arena zdecydował się wziąć  udział w akcji, która ma przekonać, że jest on tolerancyjny dla wszystkich, także dla osób związanych ze środowiskiem LGBT, czyli osobami homoseksualnymi lub biseksualnymi – podaje portal sportowefakty.wp.pl. Pochodzący z Chorwacji 20-letni piłkarz wyznał, że nie zamierza solidaryzować się ze środowiskami promującymi homoseksualizm. Ogłosił, że został wychowany jako katolik i jest to sprzeczne z jego poglądami. – Zostałem wychowany w katolickiej rodzinie. Jeśli ktoś ma inne poglądy, nic mi do tego, to indywidualna sprawa każdego człowieka. Jednak jest to sprzeczne z moimi chrześcijańskimi poglądami – mówi Brekalo. Sprawa wzbudziła duże kontrowersje w Niemczech. Silne w tym kraju środowiska sprzyjające LGBT zarzuciły piłkarzowi homofobię.",,
„Jestem ostrożnym optymistą”. Premier Morawiecki o wyborze Ursuli von der Leyen,"Jestem ostrożnym optymistą – powiedział o wyborze Ursuli von der Leyen na przewodniczącą Komisji Europejskiej premier Mateusz Morawiecki. Szef rządu ocenił, że istotne dla wyniku były głosy Prawa i Sprawiedliwości.","Ursula von der Leyen została w piątek wybrana nową szefową Komisji Europejskiej. Jej kandydaturę zatwierdził wieczorem Europarlament. „Za” głosowało 383 europosłów.– Dzisiaj to głosowanie pokazało, że głosy PiS były języczkiem u wagi – powiedział na konferencji prasowej Mateusz Morawiecki.– Chciałem podziękować wszystkim posłom z Polski, którzy głosowali w taki sposób. Ale w szczególności chciałem podziękować za zrozumienie, czym jest kompromis w polityce naszym europarlamentarzystom Prawa i Sprawiedliwości. To ich głosy okazały się decydujące – oznajmił.Premier komentując wybór PE stwierdził, że jest „ostrożnym optymistą”.",,
Tusk w mundurze SS. Konsul honorowa zawieszona,"Konsul honorowa RP w amerykańskim stanie Ohio Maria Szonert-Binienda została zawieszona w pełnieniu obowiązków – dowiedziała się w niedzielę PAP w Ministerstwie Spraw Zagranicznych. Dalsze decyzje – według PAP – zapadną po powrocie szefa MSZ Witolda Waszczykowskiego z Australii. Konsul opublikowała na Twitterze fotomontaż ze zdjęciem szefa RE Donalda Tuska w mundurze SS. – Bardzo dobrze, że taka decyzja została podjęta, gdyż sprawa jest bardzo skomplikowana i poważna powiedziała  Maria Szonert-Binienda.","W piątek Szonert-Binienda oddała się do dyspozycji ministra spraw zagranicznych. Wcześniej kierownictwo resortu przeprowadziło z nią rozmowę.Premier Beata Szydło poinformowała w sobotę na konferencji prasowej w Brukseli, że oczekuje szybkiej decyzji szefa MSZ Witolda Waszczykowskiego w sprawie konsul honorowej.Atak hakerów?W sobotę po południu w opublikowanym oświadczeniu konsul honorowa Szonert-Binienda poinformowała, że jej konto na Facebooku zostało zhakowane, a Twittera nie używa w ogóle.– Postanowiliśmy skłonić prokuraturę do działania; to skandal, który fatalnie wpływa na reputację Polski; w głowie się nie mieści, że ktoś taki może być konsulem - powiedział w sobotę Donald Tusk. „Nie mam nic wspólnego z fotomontażem” – Wszystko wymaga dogłębnego wyjaśnienia – powiedziała w niedzielę Szonert-Binienda, która uczestniczyła w Toruniu w XX Forum Polonijnym „Wspólnie odpowiedzialni za Polskę”. Została poproszona o  skomentowanie decyzji ws. zawieszenia jej przez MSZ w obowiązkach konsula honorowego w Ohio.   Powiedziała, że „oburza ją informacja o tym, że mecenas Roman Giertych oskarża ją o wykonanie fotomontażu”. –  Nigdy nie wykonałam żadnego fotomontażu, a tego, który wywołał burzę, nie wrzuciłam. Podkreślam raz jeszcze, że moje konto na Facebooku zostało zhakowane, a na Twitterze takowego nie mam. Oświadczam z całą mocą, że nie mam nic wspólnego ze zrobieniem fotomontażu pana Donalda Tuska w mundurze SS – powiedziała.   „Próba uprzedzenia informacji”  W niedzielę Szonert-Binienda oceniła, że atak na nią jest „próbą uprzedzenia dokładnej informacji o tej manipulacji, która ukaże się w najbliższym czasie”.    – Będę broniła swojego dobrego imienia, ale przede wszystkim polskiej racji stanu. Wszystkie ataki na mnie i na prof. Biniendę są próbą przeszkodzenia w dojściu do prawdy o katastrofie smoleńskiej – dodała.",,
Izba Reprezentantów wzywa Europę do odrzucenia Nord Stream 2,"Izba Reprezentantów Kongresu USA uchwaliła we wtorek czasu lokalnego niewiążącą rezolucję, wzywającą rządy państw europejskich do sprzeciwienia się budowie gazociągu Nord Stream 2. Kongresmeni opowiedzieli się za nałożeniem przez USA sankcji w związku z tą inwestycją.","Rezolucja głosi, że „Nord Stream 2 to drastyczny krok wstecz dla europejskiego bezpieczeństwa energetycznego i interesów Stanów Zjednoczonych”. Izba wezwała „europejskie rządy do odrzucenia projektu”, a amerykańskiego prezydenta Donalda Trumpa do „wykorzystania wszelkich dostępnych środków do wspierania europejskiego bezpieczeństwa energetycznego poprzez politykę dywersyfikacji, by zmniejszać zależność od Federacji Rosyjskiej”. Izba Reprezentantów opowiedziała się również za nałożeniem przez USA sankcji w związku z Nord Stream 2, co przewiduje Ustawa o przeciwstawianiu się przeciwnikom Ameryki poprzez sankcje (CAATSA). Kongresmeni podkreślili w dokumencie, że „Rosja kontroluje prawie 40 proc. wszystkich dostaw gazu do Europy, a 11 europejskich państw w co najmniej 75 proc. swojego rocznego zaopatrzenia polega na gazie rosyjskim”. W tekście przywołano także słowa Sandry Oudkirk z Biura ds. Zasobów Energii Departamentu Stanu USA, według której projekt ten może mieć „duży wpływ na bezpieczeństwo narodowe niektórych z największych partnerów” USA oraz samych Stanów Zjednoczonych. Budowany od kilku miesięcy Nord Stream 2 jest wspólnym przedsięwzięciem rosyjskiego Gazpromu oraz pięciu zachodnich firm energetycznych – austriackiej OMV, niemieckich BASF-Wintershall i Uniper (wydzielona z E.On), francuskiej Engie i brytyjsko-holenderskiej Royal Dutch Shell. Gazociąg ma prowadzić po dnie Morza Bałtyckiego z Rosji do Niemiec, uzupełniając działający już Nord Stream (Gazociąg Północny), oddany do użytku w latach 2011-12. Zgodnie z obecnym planem Nord Stream 2 ma być gotowy pod koniec 2019 roku. Budowie sprzeciwiają się m.in. Polska, Ukraina i kraje bałtyckie.",,
"Chaos wokół brexitu. Opozycja może blokować prace rządu, Johnson chce wyborów","Brytyjski premier Boris Johnson zapowiedział, że złoży w środę wniosek o przedterminowe wybory po tym, jak posłowie sprzeciwiający się bezumownemu brexitowi przejęli kontrolę nad porządkiem obrad Izby Gmin w celu zablokowania takiego scenariusza wyjścia z Unii Europejskiej. Opozycja, do której podczas głosowania dołączyło aż 21 posłów rządzącej Partii Konserwatywnej, zebrała 328 głosów przy zaledwie 301 na rzecz rządu.","Dzięki temu zwycięstwu w środę parlament będzie – wbrew woli rządu – obradował nad opozycyjnym wnioskiem otwierającym drogę do zablokowania bezumownego brexitu i potencjalnego opóźnienia wyjścia z UE do 31 stycznia 2020 r. w razie braku osiągnięcia porozumienia z Brukselą do 19 października br.– Niech nie będzie wątpliwości dotyczących konsekwencji głosowania: to oznacza, że parlament jest o krok od zrujnowania jakiegokolwiek porozumienia, jakie moglibyśmy wypracować w Brukseli, bo jutrzejsza ustawa przekazuje Unii Europejskiej kontrolę nad negocjacjami – grzmiał Johnson po ogłoszeniu wyniku głosowania.– Nie chcę wyborów i opinia publiczna nie chce wyborów, ale jeśli Izba Gmin zagłosuje jutro (w środę – przyp. red.) za tą ustawą, to naród będzie musiał wybrać, kto pojedzie 17 października (termin następnej Rady Europejskiej – przyp. red.) do Brukseli, aby rozwiązać tę sytuację i poprowadzić kraj naprzód – zapowiedział, potwierdzając, że jego administracja złoży wniosek o przedterminowe wybory parlamentarne.Trudne zadanieZgodnie z ustawą o kadencyjności parlamentu, rozwiązanie Izby Gmin jest jednak możliwe jedynie w ściśle określonych przypadkach, m.in. przy upadku rządu i niezdolności powołania nowego premiera lub przy poparciu dwóch trzecich ogółu posłów.Opozycyjne ugrupowania – Partia Pracy, Szkocka Partia Narodowa i Liberalni Demokraci – jednogłośnie zaznaczyły jednak, że mogłyby udzielić swojego poparcia zamysłowi przedterminowych wyborów, ale wyłącznie po wcześniejszym przyjęciu przez parlament przygotowywanej przez ponadpartyjną grupę ustawy przeciwko bezumownemu wyjściu z UE. Bez głosów posłów z tych ugrupowań, Johnson nie ma szans na zebranie wymaganej większości dwóch trzecich głosów.Bezpośrednio po głosowaniu część posłów Partii Konserwatywnej, którzy zagłosowali we wtorek z opozycją, informowała, że usunięto ich z klubu parlamentarnego ugrupowania i że stali się w związku z tym „niezrzeszonymi”. W tej grupie znaleźli się m.in. Philip Hammond, który jeszcze przed sześcioma tygodniami był ministrem finansów w rządzie Theresy May oraz zasiadający w parlamencie nieprzerwanie od czerwca 1970 r. były minister w rządach Margaret Thatcher i Johna Majora Ken Clarke, a także wnuk legendarnego premiera Wielkiej Brytanii Winstona Churchilla, Nicholas Soames.",,
"Do Polski trafią tylko uchodźcy, nie ekonomiczni imigranci. Premier zapewnia w specjalnym wystąpieniu telewizyjnym","– Polska przyjmie tylko uchodźców a nie imigrantów – powiedziała w specjalnym wystąpieniu telewizyjnym premier Ewa Kopacz. –  I mogę zapewnić: nie będzie ich zbyt wielu –  dodała. Premier podkreśliła, że Polska pragnie być solidarna z innymi krajami UE w obliczu największego po II wojnie kryzysu migracyjnego.","Ewa Kopacz w wieczornym wystąpieniu radiowo–telewizyjnym w niedzielę zaznaczyła, że nasza gościnność skierowana zostanie do osób, które faktycznie potrzebują pomocy. – Polska przyjmie tylko uchodźców, a nie emigrantów ekonomicznych. I już dziś mogę powiedzieć: nie będzie ich zbyt wielu – powiedziała premier. Szefowa rządu podkreśliła, że w unijnych negocjacjach w sprawie imigrantów, Polska stawia swoje warunki. Są to: rozdzielenie uchodźców od emigrantów ekonomicznych, uszczelnienie zewnętrznych granic Unii Europejskiej oraz pełna kontrola naszych służb nad osobami, które przyjmiemy – mówiła. Ewa Kopacz podkreśliła, że rząd Polski nie musi, ale powinien w ramach solidarności z Europą wesprzeć działania innych w kryzysie imigracyjnym. – Prowadzimy wiarygodną politykę w Europie, jesteśmy solidarni i dbamy o własne interesy – powiedziała premier. Spotkania w sprawie uchodźców Najbliższe dni pokażą, czy i ilu uchodźców przyjmie Polska. We wtorek odbędzie się spotkanie unijnych ministrów spraw wewnętrznych. Na tej naradzie wystarczy większość państw do zatwierdzenia planu Komisji Europejskiej o przyjęciu 120 tysięcy uchodźców i rozdzieleniu ich między poszczególne kraje. Ta większość już jest. Automatyzmowi w rozdzielaniu imigrantów sprzeciwiają się kraje Grupy Wyszehradzkiej. W poniedziałek ich przedstawiciele spotkają się w Pradze. Z kolei 23 września odbędzie się nadzwyczajny szczyt w sprawie kryzysu migracyjnego. Zwołał go szef Rady Europejskiej Donald Tusk. O zorganizowanie spotkania unijnych liderów zaapelowała kilka dni temu kanclerz Niemiec Angela Merkel. Prosili o to także kanclerz Austrii i premier Słowacji. ",,
Ryanair uruchomi nowe połączenia z Polski. „Rozwój turystyki i tworzenie miejsc pracy”,"Irlandzka linia lotnicza Ryanair w 2019 r. w okresie letnim uruchomi 17 nowych tras z Polski, m.in. z lotniska w Modlinie do Ammanu, Marsylii, z Gdańska do Barcelony, a z Krakowa do Bordeaux – poinformował szef Ryanaira Michael O’Leary. Dodał, że linia chce współfinansować rozwój portu w Modlinie.","– Ryanair z radością ogłasza rekordowy rozkład lotów z Polski na lato 2019. W naszej siatce połączeń znajdzie się 210 tras, w tym 17 nowych m.in. do tak atrakcyjnych miast jak Barcelona, Bordeaux, Hamburg czy Marsylia. Na 13 polskich lotniskach Ryanair obsłuży łącznie 12,5 mln pasażerów. Ryanair nadal będzie rozwijał się w Polsce, przyczyniając się do rozwoju ruchu lotniczego i turystyki oraz tworzenia miejsc pracy – powiedział na konferencji prasowej w Warszawie O’Leary.17 nowych tras Ryanaira na lato 2019 to: z lotniska w Modlinie do Ammanu (Jordania), Kijowa, Lwowa (Ukraina) i Marsylii (Francja), z Bydgoszczy do Glasgow (Szkocja) i Kijowa, z Gdańska do Barcelony (Hiszpania) i Kijowa, z Krakowa do Ammanu, Bordeaux (Francja), Hamburga (Niemcy), Kijowa i Lwowa, z Poznania do Cork (Irlandia), Kijowa i Sztokholmu (Szwecja) oraz z Wrocławia do Kijowa.Jak dodał szef irlandzkiej linii, przewoźnik chce dołożyć dwa dodatkowe samoloty w bazach w Modlinie i Krakowie.Jak mówił prezes, Ryanair chce podwoić ruch w porcie lotniczym Warszawa-Modlin z 3 do 6 mln pasażerów w najbliższych pięciu latach. Dodał, że Ryanair „wystąpił z pisemną ofertą współfinansowania lub inwestycji w każdą nową rozbudowę infrastruktury w Modlinie, niezbędną do dalszego rozwoju lotniska, aby mogło ono skutecznie konkurować z drogim Lotniskiem Chopina”. Juliusz Komorek z zarządu Ryanaira powiedział, że oferta zarządzającym lotniskiem w Modlinie została złożona we wtorek. – Wysłaliśmy pismo. Wskazujemy w nim, że jesteśmy otwarci na wszelkie rozwiązania. Zaprosiliśmy zarząd PPL na spotkanie z nami w najbliższych dniach. Czekamy na odpowiedź. Napisaliśmy w tym piśmie, że to spotkanie powinno się skupić na kwestiach handlowych, prawnych i finansowych – powiedział Komorek.Wyjaśnił, że jedną „z najprostszych propozycji” jest udzielenie pożyczki przez Ryanaira. – My możemy udzielić takiej pożyczki lotnisku w Modlinie. Naszym zabezpieczeniem będzie nasze przekonanie, że przez najbliższe lata będziemy latać do tego portu. A więc będziemy płacić stawki, czyli naszym zabezpieczeniem będą te opłaty, które będziemy przez lata płacić"" – powiedział.Jak dodał, w przypadku udzielenia ewentualnego kredytu portowi, „jego koszt jesteśmy skłonni ustalić na poziomie bardziej atrakcyjnym, niż jest dostępne na rynku”.Komorek mówił, że istnieje również opcja, w której Ryanair mógłby zostać współwłaścicielem np. nowo wybudowanego terminala, ale tutaj – jak tłumaczy – pojawiają się kwestie regulacyjno-prawne. – Wejście w spółkę w celu rozwinięcia istniejącej infrastruktury może być jak najbardziej w zasięgu ręki – powiedział.#wieszwiecej Polub nasP.o. prezesa lotniska w Modlinie, wiceprezes ds. sprzedaży i marketingu Leszek Chorzewski powiedział, że oferta jest świeża i nie chce jej na obecnym etapie komentować. – Lotnisko w Modlinie jest portem z ogromnym potencjałem. Nasza oferta jest ofertą dla tych Polaków, którzy szukają dobrych i tanich połączeń w całej Europie. Propozycja Ryanaira dotycząca udziału finansowego w naszym lotnisku ma ten walor, że nie będzie to inwestycja wyłącznie we wzrost jednego przewoźnika, czyli Ryanaira. To otwarta inwestycja również wobec innych przewoźników, czy to rozkładowych, czy czarterowych – powiedział Chorzewski.W zeszłym tygodniu wiceminister infrastruktury, pełnomocnik rządu ds. CPK Mikołaj Wild powiedział, że „jeśli chodzi o lotnisko w Modlinie, to przede wszystkim musimy się uporać z trudnościami natury korporacyjnej”. – Port ten umożliwia mieszkańcom Mazowsza tanie podróżowanie. Nie chcemy go zamknąć. Ale z drugiej strony musimy zapewnić transparentność i bezpieczeństwo – powiedział.Właścicielami spółki Mazowiecki Port Lotniczy Warszawa-Modlin są: Agencja Mienia Wojskowego (34,43 proc. udziałów), województwo mazowieckie (30,37 proc. udziałów), Państwowe Przedsiębiorstwo Porty Lotnicze (30,39 proc. udziałów) oraz Nowy Dwór Mazowiecki (4,81 proc. udziałów).Irlandzka linia lata w 37 krajach z 86 baz. W zeszłym roku przewiozła 130 mln pasażerów.W Polsce Ryanair w zeszłym roku przewiózł o 1 mln 677 tys. pasażerów więcej niż w 2016 r. W 2017 r. linia przewiozła prawie 11 mln pasażerów, uzyskując 30,65-proc. udział w naszym rynku.",,
Premiera polskiego filmu o św. Maksymilianie Kolbem w Watykanie,"We wtorek w Watykanie odbędzie się premiera polskiego filmu „Dwie korony” o życiu św. Maksymiliana Kolbego. Zakonnik został zamordowany w obozie w Auschwitz, gdzie zgłosił się do bloku śmierci w zamian za innego polskiego więźnia.","Reżyserem półtoragodzinnego filmu, fabularyzowanego dokumentu, jest Michał Kondrat. Rolę Maksymiliana Kolbego powierzył Adamowi Woronowiczowi. Występują też: Cezary Pazura, Artur Barciś i Maciej Musiał. Polska premiera filmu odbędzie się 17 października. Film pokazano w maju w Cannes podczas festiwalu filmowego.Franciszkanin Maksymilian Kolbe został beatyfikowany w 1971 r. 11 lat później kanonizował go Jan Paweł II. W celi świętego Maksymiliana Kolbego w Auschwitz modlili się papieże: Benedykt XVI i Franciszek. Zakonnik przed wojną prowadził działalność misyjną w Japonii. W 1927 r. założył pod Warszawą klasztor Niepokalanów i był jego gwardianem. Założył Radio Niepokalanów. Film o jego życiu w 1991 r. nakręcił Krzysztof Zanussi.",,
"Czym dla polityków jest niepodległość? Powietrzem, rzeczą świętą, fundamentalną","W związku ze Świętem Niepodległości zapytaliśmy polityków o to, czym jest dla nich niepodległość. Byli wyjątkowo zgodni. – Prezydent Rzeczypospolitej Polskiej na uchodźstwie Edward Raczyński zapytany, co to jest polskość, odpowiedział, że to jakby jaskółki pytać o to, czym jest powietrze. Niepodległość to coś, co jest w nas. Coś, co nas otacza, bo to wywalczyli nasi przodkowie. Nie wyobrażam sobie życia bez niepodległości albo bez walki o niepodległość – powiedział portalowi tvp.info eurodeputowany PiS Ryszard Czarnecki.","– Niepodległość jest dla mnie czymś absolutnie fundamentalnym, czymś, bez czego trudno żyć w państwie i być w tym państwie wolnym. Ja akurat jestem człowiekiem, który o tę niepodległość w 1989 r. musiał walczyć. Byłam członkiem podziemnego NZS, byłam członkiem podziemnych redakcji. Tak że – ja wiem, co to znaczy nie być wolnym i wiem, co to znaczy tę wolność odzyskiwać – stwierdziła posłanka PO Joanna Kluzik-Rostkowska.– Niepodległość to przede wszystkim umiłowanie ojczyzny. Ojczyzny, która mając bardzo trudną historię, przez ponad tysiąc lat trwała wierna swojemu dziedzictwu, tradycji i swojej tożsamości. Dla mnie to bardzo ważne święto, które wspólnie z rodziną spędzam też w swoim okręgu wyborczym. Jestem z mieszkańcami północnego Mazowsza, subregionu ciechanowskiego – mówił senator PiS Jan Maria Jackowski. – Niepodległość jest elementem nieodłącznym państwa polskiego, za które ginęły tysiące, miliony Polaków przez lata. Została wywalczona w trudzie, w pocie. Musimy o nią bardzo dbać. Nie tylko wysiłkiem polityków, ale całego narodu – powiedział nam poseł Konfederacji Jakub Kulesza.",,
Chciał zabić księdza. Rozpoczyna się proces nożownika z Wrocławia,56-letni Zygmunt W. odpowie przed sądem za usiłowanie zabójstwa księdza w czerwcu 2019 r. przed jednym z wrocławskich kościołów. Akt oskarżenia w tej sprawie trafił do wrocławskiego sądu – przekazała rzeczniczka Prokuratury Okręgowej we Wrocławiu prok. Justyna Pilarczyk.,"Do wydarzeń opisanych w akcie oskarżenia doszło 10 czerwca 2019 r. Przed godz. 7 na Ostrowie Tumskim w centrum Wrocławia, przed wejściem do kościoła, mężczyzna podszedł do duchownego, rozpoczął z nim rozmowę, a następnie ugodził go nożem w okolice klatki piersiowej. Napastnik został zatrzymany przez przechodniów i przekazany policji. Ksiądz trafił do szpital, gdzie przeszedł operację.W. został oskarżony przez wrocławską prokuraturę o usiłowanie zabójstwa księdza, poprzez zadanie mu ciosu nożem w okolicę klatki piersiowej. – Zygmunt W. jedynie początkowo przyznał się do popełnienia zarzuconego mu czynu i złożył wyjaśnienia – podała rzeczniczka Prokuratury Okręgowej we Wrocławiu prok. Justyna Pilarczyk.",,
Palestyński prezydent grozi Izraelowi zerwaniem porozumień,"Palestyński prezydent Mahmud Abbas oznajmił na sesji Zgromadzenia Ogólnego NZ, że zerwie wszelkie porozumienia zawarte z Izraelem, jeśli przyszły rząd tego kraju spróbuje spełnić zapowiedź Benjamina Netanjahu o aneksji okupowanych ziem palestyńskich.","– Jeśli przyszły rząd (Izraela), jaki powstanie, przystąpi do urzeczywistniania tego planu (aneksji), my unieważnimy wszystkie podpisane porozumienia z Izraelem i wycofamy się z wszystkich podjętych zobowiązań – zapowiedział.– Odrzucimy całkowicie i kompletnie cały plan – zagroził z naciskiem Abbas.– Jest naszym obowiązkiem bronić wszystkich naszych praw wszelkimi możliwymi środkami - mało ważne, jakie będą tego następstwa - angażując się całkowicie w działanie na rzecz zastosowania prawa międzynarodowego i w walkę przeciwko terroryzmowi – oświadczył prezydent Autonomii Palestyńskiej, który składał już podobne deklaracje w lipcu.Netanjahu, dotychczasowy premier Izraela, po wyborach z 17 września ponownie otrzymał misję sformowania rządu. Na tydzień przed wyborami zapowiedział, że jeśli je wygra, ogłosi aneksję Doliny Jordanu i zamierza włączyć do Izraela wszystkie osiedla żydowskie na całym Zachodnim Brzegu.W początkach lat 90. Izrael i Palestyńczycy, którym przewodził wówczas Jaser Arafat, podpisali szereg porozumień pokojowych, którym patronowały Stany Zjednoczone.",,
"Kuźmiuk: Sąd Najwyższy był ostatnim szańcem obrony „żeby było tak, jak było”","– Pani Małgorzata Gersdorf jest sędzią w stanie spoczynku, ale jeżeli chodzi o donoszenie na Polskę jest bardzo aktywna – powiedział w programie „Minęła dwudziesta” europoseł PiS Zbigniew Kuźmiuk, komentując wizytę prezes Sądu Najwyższego w Niemczech.","– Sąd Najwyższy był ostatnim szańcem obrony „żeby było tak, jak było”. Teraz ten ostatni szaniec pada, stąd to wycie – dodał.Przeciwko proponowanym przez PiS zmianom w sądownictwie wypowiadał się Marcin Święcicki z PO. – Państwo PiS wprowadza wartości wschodnie. Działania tej partii to próba wykiwania Komisji Europejskiej – przekonywał. Suski: Gersdorf jak Jaruzelski, prosi o interwencję w polskie sprawy",,
Sto tysięcy wiernych na papieskiej mszy w Kownie. Wśród nich wielu Polaków,"– Minione pokolenia były naznaczone czasem okupacji, udręką deportowanych, wstydem donosicielstwa, zdrady – mówił papież Franciszek w niedzielę podczas mszy w Kownie na Litwie. Apelował o czujność wobec postaw, które doprowadziły do Holokaustu. Na uroczystość przybyło 100 tys. osób, w tym wielu Polaków.","Na mszę w parku Santakos przybyli Polacy z Polski i z Wileńszczyzny, pielgrzymi z Białorusi, Rosji i innych krajów. Obecna była prezydent Litwy Dalia Grybauskaite.Papież mówił w homilii, że w życiu chrześcijańskim są chwile krzyża, które czasami zdają się nie mieć końca. – Minione pokolenia były naznaczone czasem okupacji, udręką tych, którzy zostali deportowani, niepewnością dla tych, którzy nie powrócili, wstydem donosicielstwa, zdrady – podkreślił. – Iluż z was doświadczyło zachwiania się wiary, ponieważ nie pojawił się Bóg, aby was bronić; ponieważ fakt, że wytrwaliście w wierze, nie wystarczył, aby zadziałał On w waszej historii – mówił papież. – Kowno – zauważył – zna tę rzeczywistość; cała Litwa może zaświadczyć o tym z dreszczem zgrozy, na wspomnienie choćby tylko Syberii lub gett w Wilnie i Kownie czy innych. Papież przywołał słowa z listu świętego Jakuba: „pożądają, zabijają, zazdroszczą, walczą i prowadzą wojny”. Papież zachęcił do refleksji w związku z obchodzonym na Litwie 100–leciem odzyskania niepodległości: „Kim będą najmniejsi, najbiedniejsi spośród nas, których winniśmy przyjąć w tę setną rocznicę?”.         Refleksja    – Może są to mniejszości etniczne naszego miasta lub bezrobotni, którzy są zmuszeni do emigracji. Może są to samotne osoby starsze lub ludzie młodzi, którzy nie znajdują sensu życia, ponieważ zatracili korzenie – powiedział. – W Wilnie, rzece Wilejce przypadł los, by łączyć się i oddawać swoje wody oraz stracić swoją nazwę na rzecz Wilii. Tutaj z kolei ta sama Wilia traci swą nazwę, wlewając swe wody do Niemna. O to właśnie chodzi, aby być Kościołem wychodzącym, nie bać się wyjścia i poświęcenia – wskazywał.      75. rocznica likwidacji getta w Wilnie    Na zakończenie mszy, przed modlitwą Anioł Pański, papież mówił o przypadającej w niedzielę 75. rocznicy likwidacji getta w Wilnie. Przywołując Księgę Mądrości podkreślił: „Bezbożnik uzurpuje sobie, że jego siła jest normą sprawiedliwości”. – Chce sobie podporządkować najsłabszych, wykorzystywać siłę w jakiejkolwiek formie, narzucać sposób myślenia, ideologię, dominujący kierunek debaty, stosować przemoc i represje, aby złamać tych, którzy zwyczajnie swoim codziennym uczciwym działaniem, prostym, pracowitym i solidarnym, ukazują, że inny świat, inne społeczeństwo jest możliwe – dodał.                                                    Na mszy w parku Santakos zgromadziło się ponad 100 tysięcy osób (fot. PAP/EPA/TOMS KALNINS) Przypomniał: „Siedemdziesiąt pięć lat temu naród ten był świadkiem ostatecznego zniszczenia wileńskiego getta. W ten sposób weszła w moment kulminacyjny zagłada tysięcy Żydów, która rozpoczęła się już dwa lata wcześniej”. Papież podkreślał, że „naród żydowski przeszedł przez zniewagi i katusze”. – Przypominamy te dni i prosimy Pana, aby nam udzielił daru rozeznania, aby odkryć w porę wszelkie nowe zalążki tej groźnej postawy, wszelkiej atmosfery powodującej martwicę serca pokoleń – dodał.        Pokusa „bycia pierwszymi”  Franciszek przestrzegał przed pokusą „bycia pierwszymi, górowania nad innymi, które może zagnieździć się w sercu każdego człowieka”. – Ileż razy zdarzyło się, że jakiś naród uważał się za lepszy, posiadający większe prawa, większe przywileje, które należy zachować lub zdobyć – zauważył. Papież skierował pozdrowienia dla wspólnoty żydowskiej i mówił, że w niedzielne popołudnie w Wilnie będzie modlić się przy pomniku ofiar getta. Przywołał też jeden z najważniejszych w tym kraju symboli religijności: „Tutaj na Litwie znajduje się wzgórze krzyży, gdzie tysiące ludzi przez wieki umieszczały znak krzyża”.  Modlitwa   Wezwał wiernych do modlitwy do Matki Bożej o to, żeby pomogła „stawiać krzyż naszej służby, naszego poświęcenia tam, gdzie nas potrzebują, na wzgórzu zamieszkanym przez ostatnich, gdzie wymagana jest delikatna wrażliwość na wykluczonych, na mniejszości, aby oddalić od naszych środowisk i naszych kultur możliwość (...) tworzenia gett, dalszego odrzucania tych, którzy nas irytują i zakłócają nasze wygody”.",,
"Andrzej Duda: Lech Kaczyński chciałby, żebyśmy robili dla Polski jak najwięcej","– Pan prezydent chciałby, żebyśmy robili do Polski niestrudzenie jak najwięcej i staramy się to robić - powiedział Andrzej Duda po mszy św. w 70. rocznicę urodzin prezydenta Lecha Kaczyńskiego odprawionej w Katedrze Wawelskiej.","W rozmowie z dziennikarzami prezydent Andrzej Duda wspomniał 60. urodziny swojego zmarłego poprzednika.  – To duże wzruszenie. Pamiętam, jak wtedy wszyscy spotkaliśmy się w Pałacu w Sali Obrazowej, potem mieliśmy krótkie spotkanie przyjaciół pana prezydenta, jego współpracowników w Oranżerii. Trochę łza się w oku kręci – opowiadał. W uroczystej mszy św. w 70. rocznicę urodzin prezydenta Lecha Kaczyńskiego uczestniczyli obok prezydenta Andrzeja Dudy także premier Mateusz Morawiecki i prezes Prawa i Sprawiedliwości Jarosław Kaczyński. Nabożeństwu przewodniczył metropolita krakowski abp Marek Jędraszewski. Prezydent Lech Kaczyński zginął 10 kwietnia 2010 r. w katastrofie samolotu Tu-154M w Smoleńsku. Udawał się wówczas na uroczystości 70. rocznicy zbrodni katyńskiej.  Wraz z nim zginęła jego żona i 94 pasażerów, w tym wielu przedstawicieli polskich elit politycznych, wojskowych i kościelnych oraz środowisk pielęgnujących pamięć o tej sowieckiej zbrodni. Pogrzeb pary prezydenckiej odbył się w Krakowie 18 kwietnia 2010 r. W krypcie, w której znajduje się sarkofag Lecha i Marii Kaczyńskich, we wrześniu 2010 r. odsłonięta została tablica ku czci ofiar katastrofy, z nazwiskami wszystkich, którzy zginęli pod Smoleńskiem i łacińską sentencją: „Corpora dormiunt, vigilant animae” (Ciała śpią, czuwają dusze).",,
Ambasador USA przy UE sugeruje sankcje wobec Nord Stream 2,"Ambasador USA w Unii Europejskiej Gordon Sondland zasugerował możliwość sankcji wobec firm, które są zaangażowane w budowę Nord Stream 2. Komisja Europejska przypomniała, że to projekt komercyjny.","Krytyczne słowa Sondlanda padły w think-tanku European Policy Centre (EPC) w Brukseli. – Nasz sprzeciw wobec takich projektów jak Nord Stream jest czymś długotrwałym. Opiera się on na obawach geostrategicznych, a nie – powtarzam to po raz kolejny – na (chęci) sprzedaży gazu LNG z USA – podkreślił. Stenogram z jego wystąpienia został zamieszczony na stronie internetowej amerykańskiego przedstawicielstwa przy UE. Dyplomata zwrócił uwagę, że Nord Stream 2 zagraża bezpieczeństwu transatlantyckiemu, czyniąc wschodnią flankę Europy bardziej podatną na zagrożenie ze strony Rosji. – Stany Zjednoczone – i wiele państw członkowskich UE – są przekonane, że jedynym rozwiązaniem dla Europy jest dywersyfikacja dróg i dostaw energii – zwrócił uwagę dyplomata. Amerykański prezydent wielokrotnie krytycznie odnosił się do planów zwiększenia przesyłu rosyjskiego gazu do Niemiec i dalej do innych państw UE. Choć nieoficjalne informacje w sprawie pakietu sankcji ze strony USA, które mogłyby być użyte przy próbie wstrzymania budowy rosyjsko-niemieckiego gazociągu Nord Stream 2 pojawiają się od miesięcy, do tej pory administracja amerykańska nie zdecydowała się na ich wdrożenie. – Istnieje kilka narzędzi, które są w dyspozycji Stanów Zjednoczonych – powiedział cytowany przez Politico ambasador. – Nie wdrożyliśmy jeszcze pełnego zestawu takich narzędzi, a będą one mogły znacznie podkopać, jeśli nie po prostu zakończyć projekt – dodał. Z wcześniejszych informacji wynika, że amerykańskie sankcje miałaby być skierowane przeciwko firmom uczestniczącym w realizacji Nord Stream 2 oraz ewentualnie przeciwko finansującym tę inwestycję bankom. Ambasador nie powiedział, czy dokładnie taki krok ma na myśli i kiedy miałby on zostać podjęty. Rzecznik Komisji Europejskiej Margaritis Schinas mówił odnosząc się do tej sprawy, że stanowisko KE w sprawie Nord Stream 2 jest dobrze znane od dawna. – Wiele razy podkreślaliśmy, że to projekt komercyjny. Przyznaliśmy, że mamy luki we wspólnotowej legislacji, których zamknięcie pozwoliłby nam mieć większy wpływ. Przedstawiliśmy propozycję mandatu, który zwiększyłby możliwość działań KE w sprawie tego projektu – zaznaczył. Zarówno propozycja zmian w prawie, która pozwoliłaby objąć morski odcinek Nord Stream 2 restrykcjami unijnego prawa, jak i projekt mandatu do rozmów KE z Rosją, nie zyskały na razie akceptacji państw członkowskich. Głównym hamulcowym w tej sprawie są Niemcy. W sierpniu zeszłego roku w reakcji na doniesienia o ingerencji Rosji w amerykańskie wybory Kongres USA upoważnił prezydenta Donalda Trumpa do nałożenia sankcji na firmy i osoby fizyczne związane z budową gazociągu. Zgodnie z obecnym planem Nord Stream 2 ma być gotowy pod koniec 2019 r. W jego budowę oprócz rosyjskiego Gazpromu zaangażowanych jest pięć zachodnich firm energetycznych: austriacka OMV, niemieckie BASF-Wintershall i Uniper (wydzielona z E.On), francuska Engie i brytyjsko-holenderska Royal Dutch Shell.",,
PiS wciąż na czele wyścigu do Parlamentu Europejskiego,"Ponad 40,9  proc. Polaków zamierza zagłosować na PiS w majowych wyborach do Parlamentu Europejskiego – wynika z sondażu Indicator dla „Wiadomości” TVP. Koalicja Europejska może liczyć na 36 proc. głosów, a Wiosna Roberta Biedronia na 7,4 proc.","Prawo i Sprawiedliwość wciąż utrzymuje przewagę w wyścigu do Parlamentu Europejskiego. Z sondażu Indicator dla Wiadomości wynika, że na rządzące ugrupowanie chce głosować 40,9 proc. Polaków, czyli o 4,9 proc. więcej niż na Koalicję Europejską.  Ostatnie miejsce na podium należy do Wiosny Roberta Biedronia, na które to ugrupowanie zagłosować chce 7,4 proc. wyborców. Kolejne miejsca z 4,5-proc. poparciem zajmuje Kukiz’15, przed Konfederacją KORWiN Braun Liroy Narodowcy (3,1 proc.) i  Lewicą Razem (2,4 proc.). Tylko 4,8 proc. badanych stwierdziło, że nie wie, na kogo ma zagłosować. Badanie zostało przeprowadzone metodą średniej ważonej na reprezentatywnej grupie 6,5 tys. osób, które najpóźniej 26 maja będą mieć ukończone 18 lat.",,
Strajki przeciwko reformom emerytalnym. Francuzi blokowali dworce,"Do starcia między protestującymi a policjantami doszło na dworcu Gare de Lyon w Paryżu. Setki osób szturmowało stację kolejową, po tym jak związki odrzuciły „świąteczny rozejm” i zadeklarowały dalsze działania przeciwko proponowanym reformom emerytalnym przez prezydenta Emmanuela Macrona. To już 19. dzień strajków ogólnokrajowych.","Akcja protestów spowodowała ograniczenia w ruchu transportu miejskiego i podmiejskiego. W Paryżu wiele stacji metra pozostawało nadal zamkniętych. Protestujący wciąż szturmowali dworce, w tym Gare de Lyon – jednej z nasześciu dworców głównych w stolicy Francji. Uczestnicy zajść odpalili race i petardy, powodując zadymienie hali dworca.   Strajkujący wtargnęli też na stację metra pod dworcem; setki osób zgromadziły się przed siedzibą francuskiej firmy metra.  Emmanuel Macron w projekcie reformatorskim chce podnieść wiek emerytalny z 62 do 64 lat. Twierdzi, że obecny system jest zbyt kosztowny. Rząd pozostawił niezmieniony minimalny wiek przejścia na emeryturę – 62 lat. Chcąc zachęcić Francuzów do dłuższej pracy, ustalił tzw. preferowany wiek przejścia na emeryturę na 64 lata. W weekend Macron zapowiedział, że zrzeknie się prezydenckiej emerytury, kiedy odejdzie ze stanowiska.  Związki zawodowe twierdzą, że reforma emerytalna jest częścią prezydenckich planów, polegających na zniesieniu ciężko wywalczonych praw pracowniczych i chcą zachować system, który pozwala niektórym pracownikom przejść na emeryturę już w wieku 50 lat.",,
„To są standardy PiS”. Szef NIK bierze urlop do czasu wyjaśnienia sprawy przez CBA,"Prezes Najwyższej Izby Kontroli Marian Banaś zawiesza sprawowanie funkcji i idzie na bezpłatny urlop. Pozostanie na nim do czasu zakończenia postępowania CBA, które sprawdza jego oświadczenia majątkowe. Wniosek w tej sprawie Banaś złoży do marszałek Sejmu Elżbiety Witek. Jak stwierdził szef NIK w TVP Info, celem jest wykazanie pełnej transparentności. Prowadzona od kwietnia kontrola Centralnego Biura Antykorupcyjnego ma zakończyć się w październiku. Marian Banaś podkreślił, że jest spokojny o wynik postępowania.","W programie „Gość Wiadomości” Banaś odniósł się do doniesień „Superwizjera” TVN na temat jego majątku i działalności prowadzonej w należącej do niego kamienicy. To wielka manipulacja i prowokacja przeciwko mnie i rządowi, któremu miałem zaszczyt służyć – skomentował prezes NIK.– Jest to zemsta; my jesteśmy na to przygotowani, mamy sukcesy. Zarządzałem wielką organizacją, Krajową Administracją Skarbową, która w ciągu niecałych trzech lat przyniosła do budżetu ponad 100 mld zł. Był taki polityk w rządzie PO-PSL, który mówił, że pieniędzy nie ma i nie będzie. A myśmy w rządzie pokazali, że pieniądze są i będą na wszystkie działania i programy, które rząd Prawa i Sprawiedliwości, Zjednoczona Prawica przedstawili społeczeństwu – powiedział.Banaś wspomniał, że poprzedni prezes NIK Krzysztof Kwiatkowski miał zarzuty prokuratorskie. – Nikt nie żądał od niego dymisji, funkcjonował. Wobec mnie nie ma żadnych zarzutów, poza insynuacjami, które redaktor Kittel (Bertold – red.) wysunął wobec mnie w tym programie. Ten sam redaktor przygotował sfabrykowane reportaże – powiedział. Chodzi m.in. o artykuły z 2001 r. dotyczące ministra Romualda Szeremetiewa, któremu Kittel zarzucał udział w działaniach korupcyjnych MON. Ostatecznie w 2008 r. Szeremetiew został uniewinniony od zarzutów korupcji.„Superwizjer” TVN poinformował w sobotę, że jedna z kamienic wpisanych w oświadczeniu majątkowym Banasia, położona w krakowskiej dzielnicy Podgórze, mieści niewielki pensjonat, który oferuje gościom pokoje na godziny. Jak podkreślono w materiale „Superwizjera”, w 2016 r. Marian Banaś zadeklarował, że sprzeda kamienicę, ale nigdy do tego nie doszło. Umowa przedwstępna – zaznaczono – została jednak odnotowana w dokumentach sądowych. Jak podano, niedoszłym nabywcą jest 30-letni Dawid O., który jednocześnie prowadzi pensjonat w kamienicy ministra. Centralne Biuro Antykorupcyjne poinformowało, że od kwietnia kontroluje oświadczenia majątkowe Banasia, a kontrola ma się zakończyć w drugiej połowie października.Szef NIK powiedział, że ostatecznie, po kilku latach prób, udało mu się sprzedać wskazywaną nieruchomość, a ze osobami prowadzącymi w niej hotel „nie utrzymuje kontaktów”. Zaznaczył, że w zmanipulowanym jego zdaniem materiale „Superwizjera” został pokazany ojciec mężczyzny, który podpisał z nim umowę najmu nieruchomości oraz przedwstępną umowę jej zakupu. Całość trwała kilka lat, a jak okazało się ostatecznie, zainteresowany mężczyzna nie otrzymał kredytu, co skomplikowało sprawę, a zajęty obowiązkami w Warszawie Banaś – jak wyjaśnił – nie miał czasu zająć się tą kwestią.",,
"Wicepremier Szydło: To był bardzo dobry czas dla Polski, przeprowadziliśmy bardzo ambitne programy","– Cieszę się, że Komitet Społeczny Rady Ministrów będzie nadal funkcjonował, Piotr Gliński przejmie obowiązki szefa tego zespołu –  poinformowała we wtorek wicepremier Beata Szydło. Dodała, że teraz czekają nowe wyzwania.","W Pałacu Prezydenckim w Warszawie o godz. 10.30 odbędzie się uroczystość powołania nowych ministrów w rządzie premiera Mateusza Morawieckiego. Rekonstrukcja rządu związana jest m.in. z wyborami do Parlamentu Europejskiego, w których kilkoro ministrów uzyskało mandaty europosłów, wśród nich Beata Szydło.Wicepremier była pytana na wtorkowej konferencji prasowej, jakie wskazówki i rady ma dla następcy na stanowisku przewodniczącego Komitetu Społecznego.– Bardzo się cieszę, że Komitet Społeczny będzie nadal funkcjonował. Pan wicepremier Piotr Gliński był członkiem Komitetu Społecznego, kiedy ja nim szefowałam, w tej chwili przejmie obowiązki szefa tego zespołu – powiedziała.– Jest jeszcze co najmniej kilka bardzo dobrych projektów społecznych, które, wierzę głęboko, zostaną do końca tej kadencji przyjęte – dodała. Nowe wyzwania – Przed nami nowe wyzwania, nowy czas. Będziemy w Unii Europejskiej zabiegać o polskie sprawy, bronić Polski i interesu Polaków – powiedziała wicepremier Szydło.– Mam nadzieję, że będzie to dobry okres dla Polski, coraz więcej polskich spraw rozstrzyganych jest w Unii Europejskiej, w Brukseli i tam będziemy w tej chwili w bardzo dużej grupie polskich europarlamentarzystów z Prawa i Sprawiedliwości. Będziemy zabiegać o polskie sprawy, będziemy bronić Polski i interesu Polaków– powiedziała Szydło.Beata Szydło dziękowała za głosy, które otrzymała w wyborach do Parlamentu Europejskiego, za zaufanie i pracę. – To był bardzo dobry czas dla Polski, w którym przeprowadziliśmy bardzo ambitne programy –  oceniła.",,
Ostatnie sondaże: Komorowski liderem,"Marszałek Sejmu Bronisław Komorowski (PO) wciąż bliski jest zwycięstwa już w pierwszej turze wyborów prezydenckich (51 proc.) – pokazuje najnowszy sondaż „Gazety Wyborczej"". Drugi, ale z dużą stratą, jest szef PiS Jarosław Kaczyński (33 proc.). Podobne wyniki podaje sondaż Homo Homini, z tym, że przewaga kandydata PO jest sporo mniejsza.","W ostatnim przed wyborami sondażu PBS DGA, kandydat PO wygrałby już w pierwszej turze.  Gdyby doszło do drugiej tury, Komorowski bije w niej Kaczyńskiego 63 do 37 proc. Stałoby się tak w dużej mierze dzięki zwolennikom Napieralskiego z pierwszej tury – na kandydata PO głosowałoby  aż 87 proc. z nich. Natomiast według sondażu „Homo Domini”  dla Polskiego Radia w najbliższą niedzielę zwyciężyłby Komorowski, ale jedynie z poparciem 41,1 punktów procentowych. Jarosław Kaczyński uzyskałby 35,7 proc. Co oznacza, że mielibyśmy dogrywkę w drugiej turze.W porównaniu z poprzednim badaniem prezes PiS zyskał 3 proc., zaś poparcie dla marszałka Sejmu  pozostało bez zmian. W starciu kandydatów dwa tygodnie później  również wygrałby Bronisław Komorowski uzyskując 54,6 proc. głosów przy 37,4 proc. głosów dla Jarosława Kaczyńskiego. Trzeci wynik uzyskał Grzegorz Napieralski z poparciem na poziomie 9,1 proc., które spadło o 1,4 proc. Nie zmienił się wynik Waldemara Pawlaka na poziomie 4,8 proc. O 2,1 proc. spadło natomiast poparcie dla Andrzeja Olechowskiego do 2,5 proc. Próg jednego procenta przekroczyłby jeszcze Janusz Korwin-Mikke. Reszta kandydatów na razie się nie liczy. Marek Jurek, Andrzej Lepper, Bogusław Ziętek oraz Kornel Morawiecki otrzymaliby bowiem oparcie poniżej jednego punktu procentowego. Jak szacuje Marcin Duma z „Homo Homini”  frekwencja wyborcza wyniosłaby ok.  51  proc. co jest charakterystyczne dla dotychczasowych wyników w wyborach prezydenckich w Polsce. Mniej więcej taki procent Polaków stawia się bowiem w lokalach wyborczych. Nieznacznie zmieniły się też preferencje wyborcze wobec partii politycznych. Gdyby wybory parlamentarne odbyły się w najbliższą niedzielę na PO głosowałoby 42,3 czyli o prawie 3 proc. więcej niż w poprzednim badaniu. Poparcie dla PiS-u spadło o 0,5 proc. do 32,7. SLD mogłoby liczyć na poparcie rzędu 8,9 proc.  co oznacza spadek o 1,3 proc. Blisko progu wyborczego znalazłoby się PSL, które może liczyć na 4,9 proc. głosów.      Sondaż  został przeprowadzony 17 czerwca i warto zaznaczy©, że  instytut ten w ostatnich wyborach w 2009 roku do Parlamentu Europejskiego uzyskał wyniki sondaży najbardziej zbliżone do faktycznych wyników głosowania.",,
"„PO demoluje pozycję Polski w Unii Europejskiej, bo przegrała wybory i już nie rządzi”","– Poseł Budka wyraźnie powiedział, że Polsce należy postawić ultimatum, jeżeli nie zostaną spełnione warunki z Brukseli. To jest wypowiedź naganna. Często polscy politycy obrażają rząd Polski, powinno się ich pozbawić pełnienia funkcji publicznych, w skrajnych przypadkach powinni trafić do więzienia – stwierdził w programie „Woronicza” Jarosław Porwich, poseł Kukiz'15. – Zalecałbym wszystkim politykom wielką ostrożność w wypowiadaniu się do mediów zagranicznych – dodał Paweł Bejda, poseł PSL.","Po wywiadzie udzielonym przez wiceprzewodniczącego Platformy Obywatelskiej Borysa Budkę niemieckiemu portalowi Zeit Online w mediach i portalach społecznościowych zawrzało. Wyjątkowo sporny okazał się fragment wypowiedzi Budki na temat reakcji unijnych instytucji w sprawie reformy sądownictwa. Poseł PO w jednym zdaniu mówi, że Unia Europejska powinna postawić ultimatum polskiemu rządowi, zaś chwilę później zapewnia, że jest przeciwny sankcjom unijnym wobec Polski.„Jeśli reformy zostaną wdrożone, to będą konsekwencje” – mówił. Feralny okazał się także fragment wywiadu, w którym Budka krytykuje rządowy program 500 Plus. Poseł określa program wsparcia rodzin jako „nierozsądną reformę”. „PO demoluje pozycję Polski w UE”W opinii Marka Suskiego, posła PiS „Platforma Obywatelska demoluje pozycję Polski w Unii Europejskiej i na arenie międzynarodowej, dlatego, że przegrała wybory i już nie rządzi”.",,
KE otworzy procedurę przeciw Polsce ws. nieprzyjęcia uchodźców,"Komisja Europejska podejmie w środę decyzję w sprawie wszczęcia procedury o naruszenie prawa UE wobec krajów, które nie biorą udziału w programie relokacji uchodźców – poinformował w poniedziałek rzecznik KE Alexander Winterstein. Chodzi o program przyjęty jesienią 2015 roku.","Według żródeł Agencji Reutera, Komisja Europejska wystosuje do władz Polski i Węgier listy z formalnym zawiadomieniem o rozpoczęciu postępowania. Według dwóch dyplomatów z Brukseli, list taki zostanie też wystosowany do władz Czech. Kraj ten przyjął 12 uchodźców, ale ogłosił, że rezygnuje z programu ich relokacji z powodów bezpieczeństwa.Unia Europejska przyjęła program relokacji uchodźców jesienią 2015 roku. Przewidywał on rozmieszczenie w krajach członkowskich 160 tysięcy osób. Do tej pory z obozów w Grecji i we Włoszech przeniesiono niespełna 20 tysięcy. Z całej Unii żadnej osoby nie przyjęły Polska i Węgry oraz Austria, jednak władze w Wiedniu obiecały niedawno udział w programie relokacji.",,
Nowy resort może przejąć lasy. „S” nie chce zmian,Ministerstwo Środowiska może stracić nadzór nad Lasami Państwowymi – informuje „Nasz Dziennik”. Lasami może zarządzać nowy resort – Ministerstwo Zasobów Narodowych.,"Gazeta informuje, że w koalicji rządzącej ścierają się dwie koncepcje; pierwsza – to wyprowadzenie Lasów Państwowych spod zarządu resortu środowiska; druga – to zabranie fotowoltaiki i wszystkich programów związanych z „Czystym powietrzem”. Jeżeli spełniłby się ten drugi scenariusz, to lasy wraz z nadzorem geologicznym zostałby w gestii MŚ.Według dziennika zarządzać Lasami Państwowymi miałby nowo utworzony resort – Ministerstwo Zasobów Narodowych. W teorii urząd, któremu podlegałyby wszystkie państwowe spółki, miałby w większym stopniu wykorzystać ich potencjał. Takie plany niepokoją leśników – wskazano.Przewodniczący Krajowego Sekretariatu Zasobów Naturalnych Ochrony Środowiska i Leśnictwa NSZZ „Solidarność” Zbigniew Kuszlewicz podkreśla, że gdyby pojawiły się jakiekolwiek próby ingerencji w obecny system funkcjonowania Lasów Państwowych, „to nie byłoby na to naszej zgody”.– Już wielokrotnie powtarzaliśmy, że zawsze jesteśmy gotowi do protestów w obronie lasów. Realizacja tego pomysłu byłaby nietrafiona – przekonuje.",,
28 imigrantów próbowało sforsować granicę Węgier,"Rumuńska straż graniczna zatrzymała w piątek 28 migrantów, podejrzanych o próbę nielegalnego przekroczenia rumuńsko-węgierskiej granicy – podaje AP. Migranci powiedzieli policji, że chcieli przedostać się do Zachodniej Europy.","W oświadczeniu straż graniczna poinformowała, że grupę składającą się z dziewięciu kobiet, ośmiu mężczyzn i 11 dzieci zauważono przy granicy z Węgrami w piątek rano. Nie potrafili wytłumaczyć, dlaczego znajdują się w tym miejscu – dodano.Zdaniem służb zatrzymani migranci, pochodzący z Afganistanu, Indii, Iranu i Iraku, przebywali w ośrodkach dla uchodźców w Rumunii. Wcześniej zarejestrowali się jako osoby ubiegające się o azyl. Rumunia, w przeciwieństwie do Węgier, nie należy do strefy Schengen.",,
Siły bezpieczeństwa strzelają do protestujących Irakijczyków. Co najmniej 17 zabitych,"Co najmniej 14 osób zginęło, a 865 zostało rannych w nocy, gdy irackie siły bezpieczeństwa otworzyły ogień do demonstrantów w świętym dla szyitów mieście Karbala – podały źródła medyczne. Trzech protestujących zmarło od ran odniesionych we wcześniejszych protestach w mieście Nasirija w południowym Iraku. W Bagdadzie obowiązuje godzina policyjna.","W poniedziałek Irakijczycy wyszli na ulice czwarty dzień z rzędu w drugiej fali protestów przeciwko rządowi premiera Adila Abd al-Mahdiego i – jak twierdzą demonstranci – skorumpowanym i oderwanym od rzeczywistości elitom. Agencja Reutera pisze, że żołnierze bili w ciągu dnia pałkami uczniów szkół średnich w dwóch okręgach stołecznego Bagdadu. Ministerstwo obrony potępiło ten incydent i oświadczyło, że żołnierze nie reprezentują armii irackiej jako całości. Nie było powiedziane, czy zostaną ukarani. Bilans ofiar śmiertelnych, od kiedy niepokoje zaczęły się 1 października, wzrósł do co najmniej 250 osób.",,
"Sawczenko: nie pozwolę zapomnieć o chłopcach, którzy umierali za Ukrainę","Ukraińska pilotka Nadija Sawczenko, uwolniona w ub. tygodniu z rosyjskiego więzienia, zapowiedziała we wtorek walkę na rzecz obywateli swego kraju przetrzymywanych w Rosji. Zapewniła, że nie pozwoli zapomnieć o żołnierzach, którzy walczą w Donbasie.","Sawczenko wystąpiła w parlamencie Ukrainy jako posłanka partii Batkiwszczyna byłej premier Julii Tymoszenko. Lotniczka była numerem jeden na listach tego ugrupowania w wyborach parlamentarnych w 2014 roku. Lotniczka została we wtorek zaprzysiężona.  Hymn, flaga i plakat   – Wróciłam i włączam się do pracy. Chcę podziękować wszystkim Ukraińcom, którzy o mnie walczyli. Pragnę podziękować wszystkim dobrym i porządnym ludziom na świecie, którzy wsparli mnie oraz Ukrainę – oświadczyła. Sawczenko wkroczyła na parlamentarną trybunę z ukraińską flagą narodową przewieszoną przez ramię, a w ręku trzymała flagę krymskich Tatarów. Podczas wystąpienia odśpiewała pierwszą zwrotkę hymnu państwowego.  – Wróciłam i nie pozwolę wam zapomnieć o tych chłopcach, którzy umierali za Ukrainę na Majdanie, a teraz giną za nią w Donbasie. Nic nie zostało zapomniane i nic nie zostało wybaczone. Naród Ukrainy nie pozwoli nam siedzieć w tych ławach, jeśli będziemy go zdradzać. Ukraina ponad wszystko! – zakończyła swe krótkie przemówienie. Po opuszczeniu trybuny lotniczka zdjęła z niej banner ze swoim portretem i zawiesiła transparent z twarzami Ukraińców przetrzymywanych przez władze rosyjskie oraz przez separatystów w Donbasie. Historia uwięzienia i oporu  Sawczenko, 35-letnia porucznik ukraińskich sił zbrojnych, powróciła w ubiegłą środę do ojczyzny, wymieniona na dwóch skazanych na Ukrainie żołnierzy rosyjskiego wywiadu wojskowego GRU, Jewgienija Jerofiejewa i Aleksandra Aleksandrowa.   W marcu rosyjski sąd skazał Sawczenko na 22 lata więzienia, uznając ją za współwinną śmierci dwóch rosyjskich dziennikarzy podczas walk w Donbasie w 2014 roku. Sawczenko, która jako urlopowana oficer ukraińskiej armii walczyła wtedy przeciwko prorosyjskim separatystom, nie przyznała się do winy. Lotniczka twierdzi, że została uprowadzona przez separatystów do Rosji, zanim dziennikarze zostali zabici. Jerofiejew i Aleksandrow są żołnierzami rosyjskich sił specjalnych. W maju 2015 roku zostali ujęci przez ukraińskie siły rządowe w Donbasie na wschodzie Ukrainy, gdzie walczyli w szeregach prorosyjskich separatystów. W zeszłym miesiącu sąd w Kijowie skazał ich na kary 14 lat więzienia.",,
„Imigranci gwałciciele nie są mile widziani”. Policja w Kolonii użyła gazu przeciw agresywnym manifestantom,"Policja rozwiązała w sobotę manifestację antyimigranckiego, antyislamskiego ruchu społecznego Pegida w Kolonii, kiedy jej uczestnicy zaczęli rzucać w funkcjonariuszy butelkami i petardami. Uczestnicy demonstrowali w reakcji na napaści seksualne na kobiety, do których doszło podczas noworocznej nocy sylwestrowej w Kolonii. Policja użyła gazu łzawiącego i armatek wodnych.","1700 policjantów zostało zmobilizowanych do pilnowania porządku podczas sobotnich demonstracji w Kolonii. Manifestacje zorganizował antyimigrancki, wrogi wobec islamu ruch społeczny Pegida w reakcji na wydarzenia z nocy sylwestrowej, kiedy doszło w tym mieście do napaści seksualnych i rabunkowych na kobiety. Do demonstrantów przyłączyli się członkowie skrajnie prawicowego ugrupowania Pro Koeln (Dla Kolonii). Jednocześnie odbył wiec lewicowego sojuszu „Kolonia sprzeciwia się”. Jego uczestnicy protestowali przeciwko wykorzystywaniu wypadków w Kolonii do „rasistowskiej nagonki” na imigrantów. Między grupami doszło do przepychanek. Demonstranci obrzucili także funkcjonariuszy fajerwerkami i butelkami. Wykrzykiwali hasła „Merkel precz”. Mieli ze sobą transparenty z hasłami „Imigranci gwałciciele nie są mile widziani”. Niemiecka policja rozwiązała demonstrację Pegidy, wcześniej użyła gazów łzawiących i armatek wodnych przeciwko manifestującym. „Nie znaczy nie”W marszu brało również udział około pięciuset kobiet, w tym feministki, które również protestowały przeciwko seksualnej przemocy. Demonstrowały niosąc transparenty z napisami „Sprzeciwiamy się przemocy wobec kobiet”, „Nie znaczy nie. Takie jest prawo. Trzymajcie się z dala od nas”, „Chrońmy nasze kobiety i dzieci”. W nocy z 31 grudnia na 1 stycznia grupa ponad 1000 mężczyzn, według policji „o wyglądzie wskazującym na pochodzenie z krajów arabskich lub Afryki Północnej”, zebrała się w okolicach dworca głównego w Kolonii i znajdującej się nieopodal katedry. Młodzi mężczyźni obrzucali petardami i butelkami innych uczestników zabawy pod gołym niebem. Z tłumu wyodrębniały się mniejsze grupy mężczyzn, którzy napastowali kobiety, a następnie je okradali. Grupy napastników liczące po kilkadziesiąt osób otaczały swoje ofiary, uniemożliwiając policji szybką interwencję. Policja przez długi czas nie potrafiła opanować sytuacji. Według najnowszych danych policja odnotowała 379 przypadków przemocy. Około 40 procent spośród tych zdarzeń, to ataki o podłożu seksualnym. Informując o tym źródła policyjne ujawniły, że większość podejrzanych, to osoby pochodzące z państw północno-afrykańskich, ubiegający się w Niemczech o azyl i nielegalni imigranci.",,
"Jedyny selekcjoner, który pokonał Niemcy. Bilans Nawałki","Adam Nawałka poprowadził Polskę w 50. meczach w tym w ćwierćfinale Euro 2016 oraz w pamiętnym meczu, w którym Polska pokonała Niemcy 2:0.","Adam Nawałka przez 5 lat, od października 2013 roku, był selekcjonerem reprezentacji Polski. Poprowadził Biało-Czerwonych w 50 meczach. W czasie jego pracy z kadrą odnieśliśmy 27 zwycięstw, 13 remisów i 10 porażek, w tym dwie najbardziej bolesne na mistrzostwach świata - 0:3 z Kolumbią i 1:2 z Senegalem. Nawałka awansował z Polską na dwie ważne imprezy - Euro 2016 i Mundial 2018. Na Euro 2016 Polska awansowała do ćwierćfinału, odpadając po karnych z późniejszym mistrzem, Portugalią.  Selekcjoner w czasie 5 lat z kadrą powołał aż 80 zawodników. Pod jego wodzą Polska zdobyła 99 bramek i straciła 49. Jest jedynym trenerem reprezentacji, który pokonał Niemcy – w roku 2014 wygraliśmy w Warszawie 2:0.",,
"Medyczne implanty, GPS, czujniki, drony i satelity będą mniejsze. Ważne odkrycie","Naukowcom udało się dołączyć wysokiej jakości elektryczne przewody do drukowanego plastiku. Może to doprowadzić do powstania mniejszych i oszczędniejszych satelitów, dronów, czujników, medycznych implantów, systemów GPS i innych urządzeń.","Badacze z Rutgers University (USA) wykorzystali impulsy światła o wysokiej energii do łączenia srebrnych nanocząstek w obiektach powstających w drukarkach 3D. Srebrne nanomateriały wykorzystuje się już m.in. do przewodnika prądu w bateriach słonecznych, ekranach, czy znacznikach RFID. Naukowcy, oprócz tego, że zdołali dodać obwody do wydruków 3D, to uzyskali materiał o doskonałych parametrach. – Wiążemy z naszym pomysłem duże nadzieje. Chcemy wykorzystać druk 3D i intensywne pulsy światła do otrzymywania zintegrowanych układów elektronicznych - mówi prof. Rajiv Malhotra, współautor pracy opublikowanej w piśmie „Additive Manufacturing”.",,
Papież Franciszek: Bez miłości wiara i życie są bezpłodne,– Miłość nadaje życiu i drodze wiary dynamizm i owocność: bez miłości życie i wiara pozostają bezpłodne – powiedział papież Franciszek w rozważaniu poprzedzającym modlitwę „Anioł Pański” na placu św. Piotra w Watykanie.,"Komentując największe przykazanie Prawa Bożego: „Będziesz miłował Pana Boga swego całym swoim sercem, całą swoją duszą i całym swoim umysłem. (...) ,Będziesz miłował swego bliźniego jak siebie samego”, papież wskazał, że „wśród wielu nakazów prawa żydowskiego, najważniejsze było dziesięć przykazań, przekazanych przez Boga bezpośrednio Mojżeszowi, jako warunki przymierza z ludem”. Podkreślił, że „bez miłości Boga i bliźniego nie ma prawdziwej wierności temu przymierzu z Panem”.Najważniejsza kwestiaPapież przywołał scenę, w której Jezus z rozmowie z faryzeuszami wskazuje na dwa fundamentalne przykazania: o miłowaniu Boga całym sercem i o miłowaniu bliźniego jak siebie samego. Powiedział, że odpowiada to najbardziej autentycznej potrzebie naszego serca: „Rzeczywiście, zostaliśmy stworzeni, by kochać i być kochanymi” - zauważył.Franciszek dodając, że nie można żyć w przymierzu z Bogiem i znęcać się nad tymi, których On chroni: wdowami, sierotami, cudzoziemcami - osobami najbardziej samotnymi i bezbronnymi. Powiedział, że to miłość nadaje życiu i wierze dynamiki i owocności. Franciszek podkreślił, że tak nas właśnie stworzył Bóg, byśmy brali udział w Jego życiu i wraz z Nim miłowali wszystkich ludzi. Powiedział, że jest to marzenie Boga o człowieku.",,
Chiny coraz silniejsze. Zbliża się konflikt zbrojny z USA?,"Spór o wyspy na Morzu Południowochińskim, Korea Płn. i Tajwan to punkty zapalne mogące doprowadzić do konfrontacji zbrojnej między USA a Chińską Republiką Ludową – ostrzega „Le Figaro”. Jednocześnie paryski dziennik wskazuje, że za 10 lat potencjał Chin może pozwolić im na realizację ich ambicji bez walki zbrojnej.","Według pekińskiego korespondenta gazety Cyrille'a Pluyette, zeszłotygodniowe spotkanie prezydenta USA Donalda Trumpa z chińskim przywódcą Xi Jinpingiem nie do końca przekreśliło ryzyko konfliktów zbrojnych w Azji.Spór o Koreę PółnocnąJak twierdzi dziennikarz, głównym punktem zapalnym jest arsenał jądrowy Korei Północnej. „Wysłanie amerykańskiego lotniskowca ku wybrzeżom Korei świadczy o tym, że prezydenci USA i Chin nie potrafią uzgodnić, w jaki sposób powstrzymać Pjongjang przed kontynuowaniem zbrojeń jądrowych” – pisze „Le Figaro”.„Stany Zjednoczone dały do zrozumienia, że gotowe są uderzyć na Koreę Północną, jeśli Pekin nie zwiększy nacisków na niesforną sąsiadkę” – czytamy. Cytowany przez gazetę wykładowca z Hongkongu, sinolog Jean-Pierre Cabestan obawia się, że „konsekwencje »chirurgicznego« nawet uderzenia mogą być trudne do opanowania”. A to dlatego, że „wywołać mogą zmasowany kontratak na Seul, stolicę Korei Południowej, położoną tuż przy granicy z Koreą Północną”.Chiny nie chcą zjednoczenia KoreiWedług innego eksperta z Hongkongu, Willy'ego Lama, „Chiny, które obawiają się wojny atomowej u swych granic, za wszelką cenę pragną uniknąć takiego scenariusza. Jednak nie palą się również do gospodarczego zaduszenia północnokoreańskiego sojusznika, gdyż nie chcą jego upadku”. Jak tłumaczy ekspert, to dlatego, że władze ChRL „obawiają się masowego napływu uciekinierów i zjednoczenia Półwyspu Koreańskiego”, które zbliżyłoby siły amerykańskie do granic ChRL. „Le Figaro” wskazuje, że innym źródłem napięcia jest sprawa Tajwanu i wysepek na Morzu Południowochińskim. Gazeta przypomina pojawiające się w chińskiej prasie groźby, że „próba powstrzymania Pekinu przed panowaniem nad tymi wyspami oznaczać będzie wojnę między dwoma mocarstwami jądrowymi”.Wysepki na Morzu PołudniowochińskimCytowana przez dziennik ekspertka od spraw Dalekiego Wschodu Sophie Boisseau du Rocher nie uważa, by Trump był gotów pójść na wojnę w przypadku sporów terytorialnych. Tym bardziej, jak zaznacza, że państwa Azji Południowo-Wschodniej nie są zgodne, czy taka akcja, która skłóciłaby ich z potężnym sąsiadem chińskim, jest uzasadniona.",,
„Niezwyciężeni”. Wzruszający film o heroizmie Polaków,"„Niezwyciężeni” to tytuł nowego filmu animowanego, który w cztery minuty przedstawia 50 lat heroicznej walki Polaków o odzyskanie wolności. Obraz, także w wersji anglojęzycznej, w której narratorem jest ceniony aktor Sean Bean, zaprezentowano w piątek w warszawskiej siedzibie IPN.","Film ma rozpocząć międzynarodową akcję edukacyjną, której celem jest przedstawienie polskiej perspektywy historycznej okresu 1939-1989.– To głos suwerennego państwa, które wystawiło do II wojny światowej czwartą co do wielkości armię, poniosło w niej największe ofiary i jako jedyne walczyło w tym konflikcie od pierwszego do ostatniego dnia – tłumaczył Adam Hlebowicz, zastępca dyrektora Biura Edukacji Narodowej IPN. – Bez polskiej perspektywy nie da się w pełni zrozumieć nie tylko przebiegu, ale również konsekwencji II wojny światowej – podkreślił.Kluczowe wydarzeniaFilm „Niezwyciężeni” (ang. „The Unconquered”) przygotowany przez IPN, studio kreatywne Fish Ladder i firmę Juice pokazuje heroiczną walkę Polaków o wolność w XX wieku. W atrakcyjnej formie przedstawia kluczowe wydarzenia polskiej historii – od pierwszego dnia II wojny światowej aż do upadku komunizmu w Europie w 1989 roku. Pojawiają się w nim postaci m.in. rtm. Witolda Pileckiego, Ireny Sendler, gen. Stanisława Maczka czy Jana Karskiego. „Ta wojna była pewna. Nikt nie sądził, że dla Polski potrwa aż pół wieku. Najpierw uderzają Niemcy, później Rosja sowiecka. Zdani sami na siebie nie poddajemy się. Tworzymy państwo podziemne, które ma rząd, armię, szkoły, sądy, walczy z wrogiem” – to pierwsze słowa, które padają w filmie.Monte Cassino, misja Karskiego, Powstanie Warszawskie„Niezwyciężeni” to malarska i symboliczna animacja, w której twórcy przedstawili m.in. okrucieństwo obu okupacji, zbrodnię katyńską, masowe deportacje na Wschód, wysiłek zbrojny na polskich ziemiach (np. wywiadu Armii Krajowej) i poza jej granicami, m.in. Armię Andersa i bitwę o Monte Cassino, powstanie w getcie warszawskim i los Żydów, ludobójstwo w obozie koncentracyjnym Auschwitz-Birkenau, misje Jana Karskiego, Powstanie Warszawskie. Kolejne fragmenty filmu przypominają m.in. o powojennym podziemiu antykomunistycznym, wystąpieniach z czerwca 1956 roku, czy grudnia 1970 roku oraz przełomową pielgrzymkę papieża Jana Pawła II z 1979 roku. Film kończy się słowami gen. Witolda Urbanowicza, dowódcy słynnego Dywizjonu 303, który walczył z Niemcami w Wielkiej Brytanii: „My nie błagamy o wolność, my o nią walczymy”.Narratorem polskiej wersji filmu, dostępnego na stroniewww.niezwyciezeni-film.pl, jest aktor Mirosław Zbrojewicz, zaś w wersji angielskiej – brytyjski aktor Sean Bean, znany z roli Boromira w ekranizacji „Władcy Pierścieni”. Przygotowywana jest również rosyjska wersja językowa.Nowy stylProducent filmu Krzysztof Noworyta ze studia Fish Ladder zwraca uwagę, że „Niezwyciężeni” wpisują się we współczesną dyskusję o polityce historycznej. – Liczące się kraje bardzo dbają o to, w jaki sposób prezentowana jest ich historia. Potrafią świetnie pozycjonować swoją narrację w świadomości zbiorowej swojego narodu – zaznaczył. Dodał, że nowa produkcja to także nowy styl opowiadania o historii Polski.– Przemawiamy językiem popkultury, bo to współczesna lingua franca, którą mówi cały świat – podkreślił Noworyta.Polski genPodczas piątkowego spotkania w IPN producent zwrócił uwagę, że obraz „Niezwyciężeni”, przygotowany przez grupę osób o różnych poglądach politycznych, powinien łączyć, a nie dzielić Polaków. – Wydaje mi się, że ten film przez to, że odwołuje się do oporu – polskiego genu, który ma każdy Polak – łączy nas wszystkich – mówił Noworyta. Podkreślił, że film nie jest polską reakcją np. na polityki historyczne innych państw.– To głos wolnych ludzi, którzy żyją w wolnym państwie, i którzy są utalentowani. Siłą tego filmu jest jego jakość – zaznaczył.Data premiery filmu, który ma trafić m.in. do kin i szkół, wiąże się ze zbliżającą się 78. rocznicą agresji Związku Sowieckiego na Polskę.",,
Tomasz Grodzki uratuje Grzegorza Schetynę od zatonięcia?,"Grzegorz Schetyna tonie od czasu zakończenia wyborów i zatonąć nie może. Ostatnio na horyzoncie pojawiło się dość niespodziewane koło ratunkowe, którego chwycił się kurczowo obolałymi od powszechnej krytyki, sztywnymi palcami. Tym kołem okazał się Tomasz Grodzki. Nowy marszałek Senatu. Człowiek wyłoniony z mgły. Czy raczej z mgławicy, jaką spowity był Senat. Natychmiast po wygranym wyścigu przez Tomasza Grodzkiego do gabinetu marszałka Senat, ojcem sukcesu obwołał się Grzegorz Schetyna.","Wszyscy wiemy, że zwycięstwo Grodzkiego było wypadkową kilku sprzyjających mu okoliczności. Ani jego samego, ani Grzegorza Schetyny wygrana  nie kosztowała wiele wysiłku. Zdecydował układ połączony z najprostszą arytmetyką. Nie wchodzi w grę, by ktoś z PiS kandydował na marszałka – sprzysięgły się jawnie pozostałe ugrupowania, mające swoich przedstawicieli w Senacie. Największym z nich po PiS jest Koalicja Obywatelska. Zatem marszałkiem mógł zostać tylko ktoś z jej szeregów. A ściślej z centrum KO, czyli z Platformy. I stało się.  Tomasz Grodzki, wbrew zachwytom jego partyjnych kolegów, którzy obwołali go już „mężem stanu”,  wydaje się być politykiem tuzinkowym. Dlatego po czterech latach marszałkowania wróżę mu powrót do tylnych szeregów, niezależnie od tego, gdziekolwiek by się znalazł – w Sejmie czy Senacie. O jego nader skromnym formacie polityka świadczą pierwsze gesty – pretensjonalne bądź napuszone, a zarazem mieszczące się w modelu anty-PiS-u, wypracowanym w ostatnim czteroleciu przez Platformę Obywatelską. Obok marszałka stanął Grzegorz Schetyna, ale w takim miejscu, żeby cały czas mieścić się w kadrze obrazu telewizyjnego razem z Tomaszem Grodzkim. Swoją obecnością zaznaczył osobisty wkład w historyczne przejęcie Senatu przez opozycję. Specjaliści marketingu politycznego wiedzą, jak ważnym przekazem utrwalającym pozycję i prestiż polityka są obrazki telewizyjne. Z pewnością Schetyna o tym doskonale wie. Stara się więc stworzyć iluzję – jak wiele nadal znaczy. Następnego dnia po wyborze Tomasz Grodzki zaskoczył opinię publiczną bombastyczną zapowiedzią podróży do Stanów Zjednoczonych. Dość samozwańczo i nadzwyczajnie  szybko uznał, że powinien podziękować trójce senatorów amerykańskich, którzy w lutym 2016 r. wystąpili z otwartym listem do ówczesnej premier Beaty Szydło „w obronie praworządności w Polsce”.  Listę tych mało fortunnych zdarzeń Tomasza Grodzkiego, zanim zdążył zająć miejsce w fotelu marszałka, wypełnia wypowiedź bliska słynnej „metafory” Schetyny o PiS-owskiej  szarańczy, „którą Platforma musi strząsnąć ze zdrowego drzewa”. W wersji Tomasza Grodzkiego – tak to właśnie większość komentatorów odczytała - to brzmi tak, jakby PiS był chorobą, a ta z kolei – „każda, nawet najcięższa, zwłaszcza jeśli jest mądrze leczona, kiedyś się kończy”. Świetny komentator polityczny dr Krzysztof Karnkowski twierdzi, że wypowiedź Tomasza Grodzkiego mówiąca „o chorobie” dotyczy społeczeństwa, a nie PiS. I pewnie dr Karnkowski ma rację. Cóż z tego, jeśli większość komentatorów uważa, że intencja przenośni Tomasza Grodzkiego jest podobna, co Schetyny. Chodzi w niej nie tylko o to, by zdeprecjonować wartość polityczną PiS, lecz także jej członków i sympatyków poniżyć. Oszkalować jako niebezpiecznych nosicieli zagrożeń, którzy wymagają intensywnej i mądrej terapii. Jest oczywiste, że wedle koncepcji Tomasza Grodzkiego leczyć mogą ci, „którzy wiedzą, co to prawdziwa demokracja i rozumieją, czym jest praworządność”. A więc partia, którą reprezentuje marszałek Senatu. Lekarz nie tylko chorób ludzkich, ale i specjalista naprawy zdrowia polityki. W tym zarysie portretu Tomasza Grodzkiego pomijam pojawiające się w mediach wątpliwości w sprawie braku pełnej przejrzystości jego oświadczeń majątkowych. Skupiłem się wyłącznie na niektórych wątkach politycznych i osobowościowych. A te podpowiadają, że Tomasz Grodzki przecenia swoje możliwości. Jak się wydaje, nie jest w stanie naprawić ani polskiej polityki, ani uratować Grzegorza Schetyny od utraty stanowiska szefa Platformy.",,
Leonardo w Luwrze. Wystawa prac mistrza w pięćsetlecie śmierci,"W paryskim Luwrze otwarto wystawę arcydzieł Leonarda da Vinci i prac innych artystów epoki. Francuskie media okrzyknęły ją „ekspozycja stulecia”. Zwiedzający mogą zobaczyć ponad 160 renesansowych i manierystycznych dzieł m.in. z Francji, Włoch, Watykanu, Wielkiej Brytanii, Stanów Zjednoczonych i Rosji. Eksperci przypuszczają, że ekspozycja, która została zorganizowana z okazji 500. rocznicy śmierci mistrza, może przyciągnąć blisko 2 miliony zwiedzających.","Jak podaje dyrekcja muzeum, przedsięwzięto nadzwyczajne środki bezpieczeństwa, choć eksperci odmawiają zdradzenia szczegółów.  We Francji eksponowany jest m.in. najbardziej znany na świecie rysunek mistrza – „Człowiek witruwiański” (wł. „Proporcje ciała ludzkiego według Witruwiusza”) – ale tylko do końca grudnia, choć wystawa będzie trwać dwa miesiące dłużej. Włoskie władze odmówiły dłuższego wypożyczenia tej pracy.  Wystawa zaczęła bić rekordy popularności na długo przed jej otwarciem. Sprzedano już około 200 tys. wejściówek.  Dyrekcja Luwru ostrzega turystów z całego świata, że tym razem każdy chętny musi obowiązkowo wykupić na stronach Luwru wejściówkę na konkretny dzień i godzinę, która kosztuje 17 euro. Jeśli ktoś nie dokonał rezerwacji w sieci, nie będzie mógł zwiedzić wystawy.  Dotyczy to również osób w wieku do 26 lat z Polski i innych krajów UE, którzy mogą zwiedzać te ekspozycje bezpłatnie – także  one muszą rezerwować darmowe wejściówki.  Nie ma już wejściówek na pierwsze dwa tygodnie wystawy.Do końca lutego turyści z całego świata będą mogli podziwiać tak sławne obrazy Leonarda da Vinci, jak: „Święta Anna Samotrzecia” (wł. „Dziewica z Dzieciątkiem i Święta Anna”), „Jan Chrzciciel”, „La Belle Ferronière” czy „Portret muzyka”. Jest też m.in. kopia fresku „Ostatnia Wieczerza”, a także zdjęcia rentgenowskie wielu arcydzieł (dzięki którym widać etapy ich tworzenia) oraz dzieła innych artystów z tej samej epoki.  Jak podaje RMF FM, do tej pory „Mona Lisa” nie została przeniesiona do tej części wystawy, gdzie odbywa się wystawa.  Ten najsłynniejszy obraz malarza został piętro wyżej w miejscu, gdzie zawsze jest eksponowany.",,
Chaos wokół brexitu. Johnson ma zaproponować kontrole celne na granicy,"Brytyjski premier Boris Johnson zapowiedział, że jego rząd przedstawi Unii Europejskiej „bardzo konstruktywne i daleko idące” propozycje, by przełamać impas w sprawie brexitu. W rozmowie z BBC wyjaśnił, że plan zawierać będzie kontrole celne na granicy między Irlandią Północną a Irlandią, ale zastrzegł, że będą one „absolutnie minimalnie” i „nie będą wymagać nowej infrastruktury”.","Bruksela poinformowała we wtorek, że nie otrzymała jeszcze z Londynu żadnych propozycji zastąpienia tzw. irlandzkiego backstopu. Zapytany, czy uważa, że Wielka Brytania proponuje wystarczająco dużo, by przekonać Unię do zmiany porozumienia, Johnson odpadł: „Tak, absolutnie tak uważam”.– Zatem z całym szacunkiem dla wszystkich tych, którzy obecnie się tym niepokoją – zwłaszcza w Irlandii – uważamy, że nasze propozycje są dobre i kreatywne. Ale rozumiem również, że przed nami może być jeszcze trudna droga – przyznał.Irlandzka publiczna stacja RTE podała w nocy z poniedziałku na wtorek, że propozycje miałyby polegać na stworzeniu w odległości około 7-15 kilometrów od granicy po obu jej stronach serii punktów odprawy celnej, a transport towarów pomiędzy takimi punktami byłby monitorowany przy pomocy nadajników GPS lub podobnych urządzeń.We wtorek rano Johnson wyjaśniał, że te przecieki „wprowadzają w błąd” i „są nieprawdziwe”. Zastrzegł przy tym, że nie będzie teraz upubliczniał propozycji, które dopiero zostaną złożone.Według brytyjskich źródeł rządowych plany przedstawione zostaną w najbliższych dniach, być może już w środę lub czwartek. Z kolei w piątek mają się odbyć rozmowy brytyjskiego ministra ds. wyjścia z UE Stephena Barclaya z głównym unijnym negocjatorem Michelem Barnierem. Dziennik „Financial Times” napisał we wtorek, że jeszcze przed weekendem Johnson będzie wiedział, czy jest szansa na porozumienie z Unią.",,
Szczyt APEC:  porozumienie 11 krajów w sprawie wolnego handlu,"Ministrowie handlu i spraw zagranicznych 11 krajów rejonu Pacyfiku uzgodnili na szczycie APEC w Wietnamie „zasadnicze elementy” wolnego handlu w ramach Partnerstwa Transpacyficznego (TPP) – głosi opublikowany w sobotę rano komunikat. USA wcześniej wycofały się z TPP.  Porozumienie mają zatwierdzić przywódcy 11 krajów, którzy spotkają się w sobotę.","Według komunikatu „uzgodniono zasadnicze elementy Wszechstronnego i Progresywnego Porozumienia o Partnerstwie Transpacyficznym”, które promuje wolną i otwartą wymianę handlową. Zadeklarowano walkę z protekcjonizmem i respektowanie zasad Światowej Organizacji Handlu (WTO) a także „ściślejsze przestrzeganie uzgodnionych zasad”.Opublikowanie komunikatu opóźniono o trzy dni (był oczekiwany w środę) ze względu na rozbieżności i spory wokół kilku sformułowań. Trump oskarża o nieuczciwe praktyki handlowe Trump potwierdził na szczycie APEC w wietnamskim kurorcie Danang negatywne stanowisko wobec TPP podkreślając, że jego polityka opiera się na zasadzie „Najpierw Ameryka”. Prezydent oświadczył, że „nie ma pretensji” do innych krajów, że dbają o własne interesy, ale Stany Zjednoczone muszą robić to samo i nie dać się wykorzystywać. Oskarżył przy tym niektóre kraje regionu, w tym Chiny, o nieuczciwe praktyki handlowe.AP przypomina, że nadwyżka Chin w wymianie handlowej z USA wyniosła tylko w ciągu 10 miesięcy br. 223 mld dolarów, co Trump określił jako „nie do przyjęcia”.Trump zapowiedział, że USA nie będą już zawierały wielostronnych układów handlowych, które „wiążą Amerykanom ręce”. Podkreślił, że Waszyngton jest otwarty na bilateralne umowy z każdym krajem regionu, który zgodzi się przestrzegać zasad wolnego, uczciwego i obustronnego handlu. Porozumienie powitał natomiast z zadowoleniem minister handlu Kanady Francois-Philippe Champagne, który podkreślił, że jego kraj akceptuje w pełni „ramy nowego wszechstronnego partnerstwa transpacyficznego”.",,
Sieć Weibo nie będzie usuwać „treści homoseksualnych”,"Po protestach popularna w Chinach sieć społecznościowa Sina Weibo (odpowiednik Twittera) wycofała się z planów blokowania „treści homoseksualnych”, które zamierzała usuwać w ramach „oczyszczania” publikowanych treści z pornografii i przemocy. Ogłoszenie takich planów wywołało burzę w sieci.","Kilka dni temu platforma Weibo ogłosiła trzymiesięczną kampanię usuwania pornograficznych, brutalnych i związanych z homoseksualizmem filmów i komiksów. Jak wyjaśniono, miała ona na celu lepsze dostosowanie się do krajowych przepisów oraz „stworzenie pogodnego i harmonijnego otoczenia”.Zapowiedź ta wywołała falę gniewnych komentarzy na temat dyskryminacji i umieszczania homoseksualizmu w jednym szeregu z pornografią. Komentujący posługiwali się sloganami „jestem gejem”, „jestem nielegalny” oraz „poparcie dla towarzyszy, sprzeciw dla dyskryminacji” (słowo „towarzysz” funkcjonuje w chińskim slangu jako określenie homoseksualisty).Choć wiele z tych wpisów usunięto, ostatecznie Sina wycofała się z zamiaru blokowania treści związanych z homoseksualizmem. Przedstawiciele firmy wyjaśnili, że głównymi celami kampanii pozostaną pornografia i przemoc. „Dziękujemy za wszystkie komentarze i sugestie” – napisali na portalu. Nie wiadomo, czy decyzja została podjęta w ramach przedsiębiorstwa, czy też wynikała z nakazu państwowej cenzury. Dzień wcześniej dziennik „Renmin Ribao”, oficjalny organ prasowy Komunistycznej Partii Chin, wzywał do tolerancji dla homoseksualistów i wskazywał, że „wulgarne treści” powinny być usuwane z internetu niezależnie od orientacji seksualnej.W chińskie społeczeństwo pozostaje niechętne homoseksualizmowi. Zgodnie z konfucjańską tradycją chińscy rodzice wymagają od swoich dzieci, by w młodym wieku zakładały rodziny i wychowywały potomków. Wiele osób uważających się za homoseksualistów żeni się bądź wychodzi za mąż ukrywając przed współmałżonkami swoje preferencje. Aktywiści LGBT postrzegali internet jako przestrzeń, w której skuteczniej mogą promować swoje przekonania. W wyniku zacieśniania cenzury w sieci okazuje się to coraz trudniejsze.",,
Imigranci zalewają Włochy. Ten rok może być rekordowy,"Liczba migrantów, którzy od początku tego roku przypłynęli do Włoch, przekroczyła 70 tysięcy – podało we wtorek tamtejsze ministerstwo spraw wewnętrznych. To o 26 procent więcej niż w tym samym czasie w 2016 r.","W ciągu ostatnich trzech dni na włoskie wybrzeża dotarło ponad pięć tysięcy osób. Tym samym, jak poinformował resort, łączna liczba przybyłych w tym roku wzrosła do 70 950.Najwięcej wśród migrantów jest Nigeryjczyków. Są także obywatele Bangladeszu, Gwinei i Wybrzeża Kości Słoniowej. Ponad osiem tysięcy osób to nieletni bez opieki.   Dotychczas do innych krajów europejskich przewieziono z Włoch w ramach unijnego programu relokacji 6505 osób ubiegających się o azyl.Spośród włoskich regionów najwięcej migrantów przebywa w ośrodkach w Lombardii (13 procent), a także w Kampanii, Lacjum, Emilii-Romanii, Wenecji Euganejskiej i w Piemoncie.",,
Izraelski polityk: Polacy współpracowali przy prowadzeniu obozów zagłady,"Polacy współpracowali przy tworzeniu i prowadzeniu obozów zagłady; Polacy wydawali Żydów Niemcom, a hitlerowcy nie przypadkiem stworzyli centrum zagłady w Polsce – powiedział izraelski polityk Jair Lapid w wywiadzie przytoczonym przez portal Onet.pl.","W czwartek portal Onet.pl opublikował tekst w którym przytacza wywiad przeprowadzony przez Nissana Tzura - izraelskiego korespondenta w Europie - z Jairem Lapidem, członkiem Knesetu, jednym z liderów sojuszu Niebiesko-Białych i byłym ministrem finansów Izraela.„Chodzi o to, że obozy zagłady były niemieckie, a Niemcy i hitlerowcy byli głównymi winowajcami. Hitleryzm był ideologią niemiecką, ale obozy powstały przy czynnej pomocy Polaków. Polacy współpracowali przy tworzeniu i prowadzeniu obozów zagłady, Polacy wydawali Żydów Niemcom i tym samym wysyłali ich na śmierć” – mówi w wywiadzie Lapid.„Było wielu polskich Sprawiedliwych wśród Narodów Świata, którzy ratowali Żydów i jesteśmy im za to po wsze czasy wdzięczni. Ale czy można udawać, że nie było polskich pomocników w obozach zagłady? Oczywiście, byli. Nie przypadkiem hitlerowcy stworzyli swoje centrum zagłady w Polsce. Wiedzieli, że ludność polska im pomoże. Hitlerowcy wysłali moją prababkę z Serbii do Polski. Dlaczego nie założyli obozów zagłady w Serbii? Ponieważ Niemcy wiedzieli, że ludność serbska nie zaakceptuje tego i Serbowie z całą mocą przeciwstawią się im, bo nie są antysemitami. Wobec tego utworzyli obozy śmierci w Polsce, bo wiedzieli, że w Polsce jest antysemityzm i miejscowa ludność będzie im pomocna” – powiedział Lapid.Wyraził jednocześnie nadzieję, że wraz z upływem lat skala antysemityzmu w Polsce zmniejszy się, ale - jak podkreślił - „nie nastąpi to, jeśli rząd pomaga ukryć przeszłość, zamiast się uczyć od niej”.",,
Proces ws. śmierci córki olimpijczyka. SN oddalił kasację Zbigniewa Ziobry,"Wyrok opolskich sądów warunkowo umarzający na okres dwóch lat sprawę lekarki, która przyjmowała poród córek bliźniaczek sztangisty Bartłomieja Bonka, jest ostateczny. Sąd Najwyższy oddalił we wtorek kasację ministra sprawiedliwości-prokuratora generalnego w tej sprawie.","Córki państwa Bonków urodziły się w listopadzie 2012 r. Jedna z nich zmarła w lutym 2014 r. – na skutek ciężkich powikłań neurologicznych.– Widzimy tragedię, jaką przeżyli państwo Bonk. Ale SN jest sądem prawa. Badamy, czy doszło do rażących naruszeń prawa wskazywanych w kasacji i czy autor tej kasacji wykazał, iż te naruszenia były i mogły mieć wpływ na treść wyroku. Nie wykazał – powiedział w uzasadnieniu wtorkowego postanowienia sędzia SN Krzysztof Cesarz. Jak dodał SN, sądy orzekające w sprawie wzięły pod uwagę wszystkie okoliczności oceniając stopień winy oraz społecznej szkodliwości czynu oskarżonej. Sędzia Cesarz zaznaczył, że sądy nie zdjęły odpowiedzialności z oskarżonej, ale oceniły ją w ramach całości materiału dowodowego.Wewnętrzne postępowanie przeprowadzone w szpitalu wykazało, że podczas odbierania porodu doszło do błędu medycznego. Takie były też ustalenia prokuratury, która skierowała do sądu akt oskarżenia przeciw lekarce. We wrześniu 2015 r. Sąd Rejonowy w Opolu uznał winę lekarki i umorzył wobec niej postępowanie warunkowo na okres 2 lat. Sąd Okręgowy w Opolu w lipcu 2016 r. zmienił wyrok w zakresie opisu czynu, w pozostałej części utrzymał w mocy wyrok sądu rejonowego. Sądy, orzekając w sprawie, wzięły m.in. pod uwagę kwestie organizacji pracy, jaka miała miejsce na oddziale i w szpitalu – np. to, że mimo wcześniejszej decyzji doktor Żwirskiej-Lembrych o cesarskim cięciu zmienił ją nieżyjący już ordynator oddziału (zmarł jeszcze przed wyrokiem I instancji), który zarządził poród siłami natury. Zdaniem opolskich sądów – gdyby nie decyzja ordynatora, przecząca decyzji oskarżonej, to być może nie doszłoby do dramatycznych wydarzeń z listopada 2012 r. i późniejszych. Ponadto sądy uwzględniły wzorową opinię o wcześniejszej pracy oskarżonej – zarówno wśród pacjentów, jak i innych lekarzy.„Oskarżona według swojej najlepszej wiedzy i doświadczenia, mając świadomość decyzji, które zostały podjęte przez ordynatora, kontynuowała te zamierzenia, usiłując przyspieszyć poród” – uzasadniał w 2015 r. sąd. I dodawał: „Te wszystkie okoliczności zaważyły na tym, że w ocenie sądu stopień winy oskarżonej nie był znaczny i pozwalał na warunkowe umorzenie sprawy”.Prok. Robert Tarsalewski z Prokuratury Krajowej – wnosząc we wtorek o uwzględnienie kasacji – mówił przed SN, że „wyrok musi być czytelny i zrozumiały, a odczytanie intencji opolskich sądów jest trudne”. Obrońca lekarki mec. Andrzej Kurkiewicz ripostował, że „nie jest tak, że zrozumiały jest tylko wyrok skazujący”, lecz zrozumiały jest taki, który jest sprawiedliwy. – Rozstrzygnięcie nie jest satysfakcjonujące (...), tu jest wina, a nie ma żadnej kary. Takie jest prawo i wydaje mi się, że prawo trzeba zmienić – powiedział po wyroku dziennikarzom obecny w SN Bartłomiej Bonk. Dodał w tej sprawie, że „ma poczucie niesprawiedliwości”. W procesie cywilnym rodzinie Bonków przyznano 1 mln zł zadośćuczynienia. Udział w postępowaniu cywilnym – jak informowano przed rokiem – zgłosiła opolska prokuratura okręgowa. Oddzielna sprawa lekarki toczy się jeszcze przed sądem lekarskim.",,
„Pokój w Syrii niemożliwy z Asadem u władzy”. Stanowcze słowa prezydenta Turcji,"Niemożliwe jest kontynuowanie wysiłków na rzecz pokoju w Syrii, dopóki u władzy w tym kraju pozostaje prezydent Baszar el-Asad  – oświadczył we wtorek prezydent Turcji Recep Tayyip Erdogan.","Prezydent Turcji Recep Tayyip Erdogan przebywa w Nowym Jorku w związku z trwającą tam sesją Zgromadzenia Ogólnego ONZ. Polityk oznajmił w wywiadzie, że mimo amerykańskich sankcji na Iran Turcja nie przestanie kupować od tego kraju gazu ziemnego. Turecki przywódca odniósł się również do sprawy amerykańskiego pastora Andrew Brunsona, który od października 2016 roku jest przetrzymywany w Turcji pod zarzutem szpiegostwa, wspierania kurdyjskich separatystów, udziału w udaremnionym zamachu stanu z lipca 2016 roku oraz utrzymywania kontaktów z organizacją mieszkającego w USA islamskiego kaznodziei Fethullaha Gulena, według Ankary odpowiedzialnego za próbę puczu.  – To sąd, a nie politycy, podejmie decyzję w sprawie Brunsona – powiedział Erdogan.–  To sprawa sądowa. Brunson został zatrzymany pod zarzutami działalności terrorystycznej. (...) 12 października odbędzie się kolejna rozprawa. Nie wiemy, co postanowi sąd, a politycy nie będą mieli w tej sprawie nic do powiedzenia  – podkreślił.  – Jako prezydent nie mam prawa nakazać jego (Brunsona) uwolnienia. Nasze sądownictwo jest niezawisłe. Poczekajmy i przekonajmy się, jaką decyzję podejmie sąd – dodał.  Brunson został aresztowany w Turcji podczas masowych represji i czystek związanych z próbą puczu. Po 20 miesiącach przetrzymywania w więzieniu pastora objęto aresztem domowym. Grozi mu do 35 lat pozbawienia wolności. W poniedziałek sekretarz stanu USA Mike Pompeo wyraził nadzieję, że Turcja jeszcze we wrześniu uwolni Brunsona.  W związku ze sprawą pastora prezydent USA Donald Trump podwoił cła na turecką stal i aluminium oraz ukarał sankcjami tureckich ministrów sprawiedliwości i spraw wewnętrznych. W odpowiedzi Turcja podwoiła cła na niektóre towary importowane z USA, w tym samochody osobowe, alkohol i tytoń, a także na kosmetyki, ryż i węgiel.",,
Dostrzegł w Królu lwie faszystowskiego lidera. „To kulturowy analfabeta”,"Artykuł holenderskiego profesora Dana Hasslera-Foresta w amerykańskiej prasie wzbudził sporo kontrowersji. Naukowiec twierdzi, że nowy „Król lew” nie dotyczy tak naprawdę lwów czy innych gatunków zwierząt, ale „oferuje nam faszystowską ideologię na dużą skalę”. W odpowiedzi jeden z komentatorów określił autora tezy  „kulturowym analfabetą”.","Tuż przed kinową premierą nowej wersji „Króla lwa” profesor nauk o mediach oraz literatury angielskiej Dan Hassler-Forest  napisał artykuł dla „Washingotn Post”, w którym przestrzegał przed filmem. Naukowiec stwierdził, że oglądając film „uczymy się współczuć lwom, którzy są faszystowskimi przywódcami”. Komentator Michael Knowles na antenie Fox News stwierdził, że artykuł o filmie jest „najgłupszym, jaki kiedykolwiek czytał”, a autora określił „kulturowym analfabetą”. –  Nie chodzi o faszyzm. Lewica stała się teraz tak niepiśmienna pod względem kulturowym, że jedyną rzeczą, do jakiej może się odwoływać w swojej krytyce, jest działalność Hitlera – mówił. Hassler-Forest nie zamierza wycofywać się ze swoich słów. Jego zdaniem „Król lew” to „bajka, w której zwierzęta pełnią role, jakie kojarzymy z ludzkimi strukturami społecznymi”. – To obraz społeczeństwa, w którym władza jest zdefiniowana biologicznie i w której słabi nauczyli się czcić potężnych. Jedynym sposobem na przetrwanie roślinożerców w tym świecie jest stanie się sługami i przyjaciółmi potężnych – wyjaśnił. Holender wskazuje także, że oglądając  film „uczymy się współczuć lwom, które są faszystowskimi przywódcami”. Argumentuje, że wiele scen nie miało by prawa wydarzyć się w rzeczywistości. Przytoczył przy tym oddawanie hołdu nowo narodzonemu lwu czy usługiwanie drapieżnikom przez ptaki.",,
MSZ o Gruzji: Apelujemy do wszystkich stron o zachowanie spokoju,Apelujemy do wszystkich stron o zachowanie spokoju i unikanie eskalacji – przekazało w piątek Ministerstwo Spraw Zagranicznych w komunikacie w związku z sytuacją w Gruzji. Resort przypomniał o odpowiedzialności władz za bezpieczeństwo obywateli.,"Protesty w Gruzji rozpoczęły się w czwartek. Wywołało je wystąpienie deputowanego do rosyjskiej Dumy Siergieja Gawriłowa, który w gruzińskim parlamencie przemawiał po rosyjsku z miejsca przewodniczącego. Gawriłow przyjechał do Gruzji z okazji corocznego międzynarodowego spotkania parlamentarzystów z państw prawosławnych. Rosjanin w przeszłości popierał niepodległość separatystycznego gruzińskiego regionu Abchazji.„MSZ RP z uwagą obserwuje rozwój sytuacji przed Parlamentem Gruzińskim w Tbilisi, która zaistniała w związku z udziałem delegacji Dumy Państwowej Federacji Rosyjskiej w 26. posiedzeniu Międzyparlamentarnego Zgromadzenia w sprawie Prawosławia (IAO)” – poinformował polski resort spraw zagranicznych.MSZ podkreśliło, że za zrozumiałe należy uznać wyrazy niepokoju i oburzenia, jakie wywołała obecność rosyjskich deputowanych w Parlamencie Gruzji i prowadzenie obrad Zgromadzenia IAO przez rosyjskiego deputowanego Sergieja Gawriłowa. Dodano, że jest to zrozumiałe w kontekście wciąż żywej w pamięci wielu Gruzinów wojny z 2008 r. i w świetle kontynuowania agresywnej polityki rosyjskiej wobec Gruzji, której przejawem jest m.in. polityka Moskwy wobec separatystycznych regionów Abchazji i Cchinwali/Osetii Południowej. Wcześniej o zachowanie ostrożności apelowała do Polaków przebywających w Gruzji Ambasada RP w tym kraju. „W związku z zapowiedziami kolejnych demonstracji Ambasada RP w Tbilisi apeluje do Polaków przebywających w Gruzji, w szczególności w Tbilisi, o zachowanie spokoju i ostrożności, unikanie miejsc zgromadzeń publicznych oraz podporządkowywanie się poleceniom służb lokalnych” – napisano na Twitterze polskiej placówki w Tbilisi.Po starciach demonstrantów z policją w stolicy do dymisji podał się przewodniczący parlamentu Irakli Kobachidze, a opozycja domaga się dalszych dymisji i wcześniejszych wyborów. Koalicja gruzińskich partii opozycyjnych zażądała w piątek dymisji ministra spraw wewnętrznych i szefa służby bezpieczeństwa oraz uwolnienia zatrzymanych uczestników czwartkowych demonstracji. Tamar Kordzaia, przewodnicząca Partii Republikańskiej, zapowiedziała, że opozycja będzie kontynuowała protesty, aby doprowadzić do spełnienia jej postulatów. W piątek wieczorem demonstranci znów zebrali się przed parlamentem w Tbilisi.Stosunki dyplomatyczne między Gruzją a Rosją zostały zerwane po kilkudniowym konflikcie w sierpniu 2008 roku, gdy Gruzja podjęła zbrojną próbę odzyskania kontroli nad Osetią Południową, regionem, który oderwał się od niej w latach 90. i przy nieformalnym wsparciu Moskwy uzyskał faktyczną niezależność od Tbilisi. Rosja odpowiedziała wprowadzeniem swoich wojsk do tej republiki i dalej w głąb gruzińskiego terytorium.W wyniku konfliktu Rosja uznała niepodległość nie tylko Osetii Południowej, lecz także drugiej separatystycznej republiki gruzińskiej – Abchazji; obecnie rozlokowane są tam rosyjskie oddziały.",,
„Kalisz prawdopodobnie dołączy do trzech muszkieterów”,"– Dziś jest Kwaśniewski, Palikot i Siwiec, najprawdopodobniej dołączy do tych trzech muszkieterów Ryszard Kalisz, ale to pewnie w przyszłym tygodniu – tak o przyszłości Europy Plus mówił w TVP Info szef Ruchu Palikota, Janusz Palikot.","„Pod koniec kwietnia ogłoszę moje plany polityczne, to będzie stowarzyszenie. To stowarzyszenie będzie tworzyło wspólną, obywatelską listę wyborczą do europarlamentu jako jeden z filarów tej listy. Ta lista ma dzisiaj nazwę Europa Plus” – mówił w poniedziałek Ryszard Kalisz. Jako, że były polityk SLD od kilku dni budzi ogromne polityczne emocje, gość TVP Info komentował decyzje Ryszarda Kalisza dotyczące jego przyszłości. – Ryszard Kalisz uprzedzał mnie tydzień temu, że będzie organizował najpierw własne stowarzyszenie. Bardzo wiele ludzi związanych z nim personalnie zadecydowało, że wraz z nim chce wstąpić do Europy Plus. To zrozumiała i naturalna tendencja, że Ryszard Kalisz tworzy stowarzyszenie i dopiero wtedy przystąpi do Europy Plus – mówił Janusz Palikot. Lider Ruchu Palikota, jeden z inicjatorów powstania Europy Plus przyznał, że „szeroki obóz centro-lewicy musi się składać z jednej strony z Ruchu Palikota, z drugiej strony z byłych działaczy działaczy SLD i z wielu ludzi niekoniecznie związanych z SLD, często byłych wyborców Platformy, dla których autorytetem jest Aleksander Kwaśniewski”. – Każdy chce mieć trochę własnego środowiska w tym projekcie Europy Plus. Dla bardzo wielu ludzi ani Ruch Palikota, ani SLD i Ordynacka – a Ryszard Kalisz z całą jego specyfiką – jest tym obszarem, w który chcą się zaangażować – przyznał.Polityk zapewniał również, że „program Europy Plus w drugiej połowie maja zostanie przedstawiony opinii publicznej”, a prace nad nim „idą z dużym impetem”.",,
Posłowie opozycji o głosowaniach. „Wstyd”; „Nie zachowaliśmy czujności”,"Przewodniczący Platformy Obywatelskiej Grzegorz Schetyna zasugerował, że to młodzi szefowie klubów parlamentarnych odpowiadają za przegrane głosowania ws. reformy sądownictwa. – Jestem między innymi ja odpowiedzialny za ten wynik, bo się nie pojawiłem na czas. Takie cedowanie odpowiedzialności wyłącznie na szefów klubów jest moim zdaniem przesadą. Na pewno, gdyby było trochę więcej koordynacji, ten wynik mógłby być lepszy, ale ostatecznie ci, którzy się nie pojawili zawinili – powiedział portalowi tvp.info poseł Lewicy Maciej Gdula, który nie wziął udziału w przegranym przez opozycję głosowaniu.","W czwartkowym głosowaniu nad uzupełnieniem porządku obrad o projekt PiS ws. zmian w sądownictwie nie wzięło udziału 32 posłów opozycji (KO, Konfederacja, Lewica i PSL). Gdyby przeciwnicy reformy stawili się na Wiejskiej, to Zjednoczona Prawica przegłosowanie projektu zajęłoby znacznie więcej czasu. Wyborcy opozycji są więc rozgoryczeni, bo przed feralnymi głosowaniami politycy KO, Lewicy i PSL zachęcali ich do udziału w protestach ulicznych w obronie sędziów. W rozmowie z Polsat News przewodniczący PO zasugerował, że przyczyną przegranej głosowania mógł być „brak doświadczenia” niektórych polityków. – Młodzi szefowie klubów parlamentarnych jak Borys Budka czy Krzysztof Gawkowski, ale też Władysław Kosiniak-Kamysz nie poradzili sobie z odpowiedzialnością – stwierdził Schetyna. Czy inni politycy KO podzielają to tłumaczenie? – Nie zachowaliśmy czujności. Rzeczywiście powinniśmy to głosowanie wygrać. To wstyd dla opozycji – mówił nam poseł KO Waldy Dzikowski. Z tezą Schetyny nie zgodziła się posłanka Lewicy Anita Sowińska. – Grzegorz Schetyna też nie zdał niestety egzaminu i to znacznie ważniejszego, bo przegrał wybory parlamentarne. My przegraliśmy bitwę, ale zwycięstwo będzie końcowe po naszej stronie – powiedziała. Politycy Zjednoczonej Prawicy spodziewają się, że konfliktów i wzajemnego obwiniania się opozycji za porażki będzie więcej. – Mogę sobie czasami żartować, bo oni dają mi materiał do dowcipów. Spory załatwia się w rodzinie. „Nie mów matole, co się dzieje w szkole”, „Nie mów nikomu, co się dzieje w domu”. Ten kryzys w PO bardzo się rozlazł, oni czują już oddech Czarzastego. Przecież są sondaże, gdzie Lewica ma 19 procent, a Koalicja Obywatelska 23 – mówił nam poseł PiS Tadeusz Cymański. – Jest totalny bałagan na opozycji. Wykorzystują tych biednych ludzi na ulicach, którzy w niewielkiej liczbie protestują przeciwko zmianom w sądownictwie. Tymczasem posłowie siedzą w ciepłych gabinetach, smakują dobre wina i zajadają kawior. To pokazuje, jaka przepaść jest między wyborcami PO, PSL-u, Lewicy a posłami, którzy ich reprezentują. Nie być na głosowaniu to tak, jakby nie być w pracy – powiedział poseł PiS Jan Mosiński.",,
USA: na Ukrainie jest 12 tys. rosyjskich żołnierzy,"Żołnierze frontowi, doradcy i operatorzy sprzętu. Na Ukrainie jest około 12 tysięcy rosyjskich żołnierzy – powiedział w Berlinie dowódca sił amerykańskich w Europie, generał Ben Hodges, powołując się na szacunki amerykańskiej armii.","Według Hodgesa dalszych 29 tys. rosyjskich żołnierzy stacjonuje na Krymie, a przygranicy z Ukrainą pozycje zajęło 50 tys. żołnierzy, na wypadek gdybyprorosyjscy separatyści zaczęli odnosić znaczące porażki, a armia Ukraińska uzyskała kontrolę nad obszarami objętymi konfliktem. Reuters przypomina, że Kreml stale utrzymuje, iż na wschodniej Ukrainie nie ma rosyjskich żołnierzy. Zarówno Kijów, jak i Zachód powtarzają z naciskiem, że istnieją niepodważalne dowody na wojskową obecność Rosji na wschodniej Ukrainie, a Moskwa kieruje działaniami separatystów. „Zachód” grozi zaostrzeniem sankcji Przywódcy Stanów Zjednoczonych, Niemiec, Francji, Wielkiej Brytanii, Włoch, a także przewodniczący Rady Europejskiej zagrozili we wtorek zaostrzeniem sankcji nałożonych na Rosję, gdyby doszło do eskalacji konfliktu (prezydent Barack Obama już podjął decyzję o przedłużeniu o rok sankcji przeciwko Moskwie wprowadzonych w związku z jej polityką wobec Ukrainy). Przywódcy podkreślili, że zawieszenie ognia w Donbasie powinno być utrzymane, a z linii frontu trzeba wycofać ciężką broń.",,
Genewa: 700 aut pod jednym dachem,"Czyżby kryzys na rynku samochodowym dobiegł końca? Wydaje się, że tak. Właśnie ruszył 81. Salon Samochodowy w Genewie. Zobaczyć na nim można 700 marek samochodów, w tym aż 170 premierowych aut.","Najważniejszym tematem motoryzacyjnego show jest ekologia – ponad 40 premierowych aut to samochody przyjazne środowisku. – Na świecie żyje już ok. 7 mld  ludzi, musimy dopasować nasze życie do natury – tak, aby ją chronić, a nie niszczyć – powiedziała przewodnicząca parlamentu szwajcarskiego Micheline Calmy-Rey.Salon w Genewie jest dowodem na to, że kryzys samochodowy zdecydowanie się zakończył. Ponownie wielkim zainteresowaniem cieszą się luksusowe i sportowe auta. Na przykład po raz pierwszy pokazywany jest maserati grancabrio sport – 450 PS osiągający maksymalną prędkość 285 km/h, czy też najnowszy aventador firmy lamborghini 700 PS. Jego maksymalna prędkość to aż 350 km/h. Seryjna produkcja planowana jest od 2012 roku.Największe koncerny prezentują w Genewie – zgodnie ze światowymi trendami – auta z napędem elektrycznym i zapowiadają ich seryjną produkcję. Firmy samochodowe prześcigają się też w produkcji aut z coraz mniejszym zużyciem paliwa. Takie trendy pokazują wystawcy w „Zielonym Pawilonie”, prezentując najnowsze technologie pracy silników i paliwa ekologiczne. Wystawa w Genewie należy do największych wystaw samochodowych na świecie. Organizatorzy szacują, że odwiedzi ją ok. 700 tys. osób. Zakończenie wystawy 13 marca.",,
Zaproszenie dla prezydenta USA na 80. rocznicę wybuchu wojny. „Trump skłania się ku tej wizycie”,"Zaproszenie dla prezydenta Stanów Zjednoczonych Donalda Trumpa na 80. rocznicę wybuchu II wojny światowej 1 września jest aktualne, zaś sam prezydent USA skłania się ku tej wizycie – informuje „Rzeczpospolita”.","Decyzja ma zależeć m.in. od przyspieszenia uzgodnień w sprawie tzw. Fortu Trump, czyli obecności amerykańskich wojsk w Polsce. Prezydent USA miałby ogłosić wzmocnienie amerykańskich sił w Polsce właśnie podczas wizyty 1 września. Dziennik uważa, że odbyłoby się to w południe na placu Piłsudskiego w Warszawie.Gazeta wskazuje, że rokowania między Warszawą i Waszyngtonem nabierają tempa. Amerykanie zasygnalizowali stronie polskiej, że Trump zastanawia się nad zaproszeniem prezydenta Andrzeja Dudy do Białego Domu już w połowie czerwca, aby rozstrzygnąć ostatnie spory w sprawie rozbudowy amerykańskich baz w Polsce.Prezydent Duda poleci w czerwcuOpierając się na trzech niezależnych polskich i amerykańskich źródłach, „Rz” twierdzi, że Andrzej Duda miał w czerwcu polecieć do USA z wizytą gospodarczą na Zachodnie Wybrzeże, jeśli jednak obaj przywódcy osiągną wstępne porozumienie, to zniknie przeszkoda dla ogłoszenia przez Trumpa amerykańskiej inicjatywy wojskowej.Szef gabinetu prezydenta Krzysztof Szczerski potwierdził, że zaproszenie dla prezydenta Trumpa na 1 września jest aktualne. – Prezydent Duda poleci w czerwcu do USA. Jednak to Biały Dom ogłasza kalendarz zajęć Donalda Trumpa i robi to z niewielkim wyprzedzeniem – zaznaczył.Według gazety obecnie mówi się o dywizji amerykańskiej w Polsce, „jednak Biały Dom już od pewnego czasu mobilizuje Pentagon do intensyfikacji rozmów”.",,
Komisja weryfikacyjna uchyliła kolejną decyzję władz Warszawy,Komisja weryfikacyjna przyznała łącznie 868 tys. zł zadośćuczynień i odszkodowań kilkunastu lokatorom z reprywatyzowanych kamienic – poinformował we wtorek przewodniczący komisji Sebastian Kaleta. Komisja uchyliła też decyzję prezydenta m.st. Warszawy ws. zwrotu nieruchomości położonej przy ul. Widok 22.,"Po posiedzeniu niejawnym komisji, na którym rozpatrywano sprawę nieruchomości położonej przy ul. Widok 22, przewodniczący poinformował, że komisja uchyla decyzje prezydenta z 2014 roku i przekazuje sprawę do ponownego rozpatrzenia prezydentowi m.st. Warszawy. Podkreślił, że w tej sprawie doszło do naruszenia prawa poprzez m.in. niedopuszczenie do udziału w postępowaniu reprywatyzacyjnym współużytkowników gruntów.Kaleta powiedział, że w sprawie doszło również do skutków rażąco sprzecznych z interesem społecznym, ponieważ – jak zauważył – wobec lokatorów stosowano tzw. przemoc innego rodzaju, czyli podwyższanie czynszów lub nieinformowanie o ich nowej stawce.",,
"„To zagrożenie dla naszego bezpieczeństwa"". Londyn o decyzji Iranu","Brytyjski minister spraw zagranicznych Dominic Raab oświadczył, że decyzja Iranu o podjęciu dalszych kroków w stronę zmniejszenia zobowiązań wynikających z porozumienia nuklearnego z 2015 roku stanowi zagrożenie dla bezpieczeństwa narodowego Wielkiej Brytanii. Ruch Teheranu skrytykował także Departament Stanu USA.","– Ostatnie działania Iranu wyraźnie naruszają umowę i stanowią zagrożenie dla naszego bezpieczeństwa narodowego – powiedział Raab. – Chcemy znaleźć drogę naprzód poprzez konstruktywny dialog międzynarodowy, ale Iran musi dotrzymywać podjętych zobowiązań i pilnie powrócić do pełnego ich przestrzegania – podkreślił.Departament Stanu USA wydał natomiast oświadczenie, w którym ocenił, że działanie Iranu jest „dużym krokiem w złym kierunku”.W ciągu ostatnich dwóch dni władze irańskie trzykrotnie zapowiedziały bądź ogłosiły działania, które są sprzeczne z postanowieniami umowy nuklearnej z 2015 r. W poniedziałek szef irańskiej agencji energii atomowej Ali Akbar Salehi powiedział w państwowej telewizji, że uruchomiona została seria 30 zaawansowanych wirówek IR-6 do wzbogacania uranu. Z kolei we wtorek prezydent Hasan Rowhani ogłosił, że Iran zamierza w środę wpompować gazowy heksafluorek uranu do 1044 wirówek w zakładach w Fordo, zaś Salehi powiedział, że Iran będzie wzbogacał uran do poziomu 5 proc., dodając, że w razie konieczności jest w stanie wzbogacić uran do 20 proc.",,
Prezydent: SprzątaMY Las. Dołącz do nas,"– W piątek, 20 września, kiedy na całym globie będzie rozpoczynało się „Sprzątanie Świata”, my będziemy sprzątać las. Dołącz do nas! – zaprasza na opublikowanym w sieci filmie prezydent RP. W ramach „Sprzątania Świata” Andrzej Duda zainicjował akcję „SprzątaMy Las”.","Andrzej Duda i Agata Kornhauser-Duda zainaugurują akcję „SprzątaMY Las” w Puszczy Białej w pobliżu Broku (Nadleśnictwo Ostrów Mazowiecka). Wspólnie z uczniami, harcerzami, członkami Ligi Ochrony Przyrody, żołnierzami Wojsk Obrony Terytorialnej oraz leśnikami posprzątają fragment kompleksu.",,
„Obietnice warte mniej niż papier”. Miasto Jest Nasze zrywa koalicję z warszawską PO,"Warszawscy radni ze stowarzyszenia Miasto Jest Nasze zrywają koalicję w stołecznej Radzie Miasta z Koalicją Obywatelską. Radnym Rafała Trzaskowskiego zarzucają m.in. „lekceważenie transparentności i procedur demokratycznych”. Ale to nie wszystko. Jak mówią, nowy prezydent miał położyć większy nacisk na projektowanie przestrzeni, zieleń i infrastrukturę, lecz na „deklaracjach się skończyło”. „Obietnice są warte mniej niż papier, na którym zostały podpisane” – wskazują z rozgoryczeniem.","Przypomnijmy – stowarzyszenie Miasto Jest Nasze w obecnej kadencji ma czworo radnych w radach stołecznych dzielnic: Martę Szczepańską, Łukasza Porębskiego i Konrada Smocznego na Żoliborzu, a także Melanię Łuczak w dzielnicy Mokotów.Koalicja MJN z warszawską Platformą – jak wyjaśniają społecznicy – obejmowała m.in. współpracę właśnie na Żoliborzu, gdzie PO potrzebowała kilku głosów, by uzyskać większość w Radzie Dzielnicy. Pomogli m.in. w przegłosowaniu zaproponowanego przez szefa warszawskiej PO Marcina Kierwińskiego kandydata na burmistrza dzielnicy, choć jego nazwisko poznali dopiero dwa dni przed decydującą sesją rady, co „było zapowiedzią późniejszych złych praktyk”. „Wtedy jednak  uznaliśmy, że warto przymknąć na to oko, by jak najszybciej przystąpić do konstruktywnych działań” – przyznają.Jak czytamy w oświadczeniu, w ciągu ostatniego roku było wiele sytuacji, w których warszawscy politycy PO łamali zasady transparentności i partycypacji społecznej. Radnych MJN traktowano jak „balast utrudniający realizację partyjnych interesów” na Żoliborzu, a PO obsadzała stanowiska „według lojalności partyjnej, a nie kompetencji” – przykładem był wspomniany wybór burmistrza dzielnicy. Kolejne kontrowersje we Włochach i nepotyzm PO„Wiemy także o tym, że wywierano naciski, by w Urzędzie Dzielnicy zatrudnić żonę radnego PO z dzielnicy Włochy – osobę niemającą kompetencji w obszarze, którym miałaby się zajmować” – piszą dalej radni stowarzyszenia.Jak wskazują, politycy PO wykorzystują władzę w dzielnicach do prowadzenia agitacji wyborczej. Takim przykładem miała być impreza plenerowa nowego burmistrza Pawła Michalca „Urodziny placu Wilsona”, która „okazała się po prostu reklamą wyborczą” kandydującego do Europarlamentu Jarosława Szostakowskiego (przewodniczącego klubu stołecznych radnych KO). Przypominają także „wpuszczanie rybek do stawu na Kępie Potockiej” i robienie sobie przy tym kampanijnych zdjęć przez Andrzeja Halickiego. Wśród zarzutów wobec koalicjanta MJN wymienia także brak transparentności, a także „rażące ignorowanie głosu mieszkańców”. Przykładem tego ostatniego jest wycinka drzew na Sadach Żoliborskich, przeprowadzona w ostatnim czasie „pospiesznie i po cichu”, w dodatku w momencie, gdy trwało jeszcze zbieranie opinii warszawiaków w sprawie nasadzeń zastępczych.Kolejnym powodem wystąpienia radnych MJN z koalicji jest właśnie „traktowanie po macoszemu” kwestii ochrony środowiska oraz bezpieczeństwa, a także postępująca „betonoza” stolicy. „Na deklaracjach się skończyło”„Nie możemy zgodzić się na takie decyzje. Stoimy w obliczu katastrofy klimatycznej. Kwestie środowiskowe i dotyczące zieleni powinny stanowić priorytet dla władz publicznych każdego szczebla. Działania PO pokazują, że tak nie jest – pomimo deklaracji prezydenta Rafała Trzaskowskiego, że walka o klimat będzie priorytetem” – piszą. Jak dodają, jest wręcz przeciwnie, a w tegorocznym budżecie Żoliborza z powodu obciętych funduszy na ochronę środowiska brakuje 100 tys. zł na nasadzenia zastępcze drzew. W ocenie radnej jest to typowe dla polityków Platformy zarówno na szczeblu krajowym, jak i lokalnym.Jak podkreślono w oświadczeniu, przez rok dawano PO szansę na podjęcie wspólnych działań dla dzielnicy, co skłania radnych MJN do „przejścia na stronę konstruktywnej opozycji”. „Patologiczne działania machiny partyjnej”„Zabrakło im odwagi, by przeciwstawić się patologicznym działaniom całej machiny partyjnej, która, jak pokazują ostatnie wydarzenia choćby w dzielnicy Włochy, ma poważny problem ze standardami etycznymi wśród swoich działaczy” – piszą, wspominając byłego burmistrza Włoch Artura W., który po zatrzymaniu przez CBA został aresztowany i usłyszał zarzuty korupcyjne.",,
"Marszałek Sejmu określa, które dane uzyska sędzia Juszczyszyn","– Jeśli sędzia Paweł Juszczyszyn przyjedzie do Sejmu, uzyska te dane, które zgodnie z prawem może z Kancelarii Sejmu otrzymać – zapowiedziała w poniedziałek marszałek Sejmu Elżbieta Witek.","Juszczyszyn we wtorek o godz. 9 w Kancelarii Sejmu ma się zapoznać z listami poparcia do KRS w nowym składzie. Kancelaria Sejmu już zapowiedziała, że udostępni mu tylko obywatelskie listy, Juszczyszyn domaga się – pod groźbą grzywny – także list poparcia składanych przez sędziów.  Wiceprezes Sądu Rejonowego w Olsztynie Krzysztof Krygielski wydał zarządzenie o wystawieniu sędziemu Juszczyszynowi delegacji podróży służbowej do Warszawy – poinformował PAP rzecznik prasowy Sądu Okręgowego w Olsztynie Olgierd Dąbrowski–Żegalski. Na delegację Juszczyszyna nie zgodził się wcześniej prezes tego sądu Maciej Nawacki, członek KRS.   Marszałek Elżbieta Witek zapowiedziała w poniedziałek, że Kancelaria Sejmu jest przygotowana, by udostępnić wszystko co jest zgodne z prawem. – Jeśli sędzia Juszczyszyn przyjedzie – bo słyszymy, że jakieś komplikacje są – to my jesteśmy przygotowani na to, by udostępnić wszystko, co jest zgodne z prawem. Jak państwo pamiętacie stroną nie jestem ja tylko Kancelaria Sejmu. Zatem (Kancelaria Sejmu) kilkukrotnie publikowała oświadczenia, i te oświadczenia nadal są aktualne – zaznaczyła Witek.   Zwróciła też uwagę, że „sprawa jest po pierwsze w Trybunale Konstytucyjnym, po drugie – mamy zarządzenie, które jest wydane przez szefa UODO”.   Na uwagę, że to różne sytuacje, bo zarządzenie szefa UODO dotyczy upubliczniania podpisów, a nie okazanie ich w kancelarii tajnej sędziemu, Witek powiedziała, że jeśli sędzia Juszczyszyn przyjedzie, „otrzyma wszystko, co może dostać zgodnie z obowiązującymi przepisami prawa”. – Kancelaria Sejmu się od tego nie uchyla – podkreśliła. Agnieszka Kaczmarska stawi się w sądzie? Pytana, czy szefowa Kancelarii Sejmu Agnieszka Kaczmarska przyjdzie na wezwanie sądu w Olsztynie, Witek powiedziała, że najpierw przyjmie ona sędziego Juszczyszyna. – Potem zobaczymy. Jeśli nie będzie miała żadnych obowiązków nadzwyczajnych, to się do sądu w Olsztynie uda, jeśli będzie miała takie obowiązki, pojedzie jej pełnomocnik – mówiła marszałek Sejmu. – To częsta praktyka, zgodna z prawem – dodała. Odmowa przekazania list poparcia do KRS  Kancelaria Sejmu jesienią odmówiła Sądowi Okręgowemu w Olsztynie nadesłania list poparcia do KRS, argumentując, że administruje w tej sprawie danymi osobowymi 3124 obywateli i jest zobowiązana do ochrony tych danych. Podniosła też, że dane są zgromadzone na papierze gazetowym i ich przesłanie do sądu w Olsztynie lub nawet kopiowanie groziłoby uszkodzeniem tych dokumentów.   W związku z wnioskiem o udostępnienie list poparcia do KRS w nowym składzie Ministerstwo Sprawiedliwości cofnęło sędziemu Juszczyszynowi delegację do Sądu Okręgowego (kończy jednak sprawy, które mu wcześniej przydzielono), a prezes jego macierzystego Sądu Rejonowego w Olsztynie na miesiąc zawiesił go w orzekaniu.   Na piątek sędzia Juszczyszyn wezwał na przesłuchanie w sądzie w Olsztynie szefową Kancelarii Sejmu Agnieszkę Kaczmarską.",,
Warzocha: Tusk próbuje się wykreować na ofiarę rządów PiS,"– Tu nie chodzi o żadne grillowanie, Donald Tusk raptem drugi czy trzeci raz w Polsce stawia się przed obliczem prokuratora – powiedział w programie „Minęła 8” polityk PiS Artur Warzocha, komentując poniedziałkowe przesłuchanie przewodniczącego RE. Według Mirosława Maliszewskiego (PSL) czas na „grillowanie” dopiero nadejdzie – gdy Tusk     zdecyduje się kandydować na urząd prezydenta RP.","Były premier Donald Tusk zeznaje dziś jako świadek przed warszawskim Sądem Okręgowym w tak zwanym procesie smoleńskim, dotyczącym niedopełnienia obowiązków przy organizacji wizyty prezydenta Lecha Kaczyńskiego w Katyniu 10 kwietnia 2010 roku. Oskarżonym w tej sprawie jest były szef kancelarii premiera Tomasz Arabski i czterej inni urzędnicy.               W związku z wezwaniem Donalda Tuska na przesłuchanie w mediach pojawiły się doniesienia, dementowane później przez szefa RE, jakoby obawiał się on aresztowania.             Według Artura Warzochy (PiS) Donald Tusk „próbuje się wykreować na potencjalną ofiarę polityczną rządów PiS”.  – Widzimy dzisiaj wyraźnie, że   waleczność Donalda Tuska ujawnia się tylko i wyłącznie wtedy, kiedy dochodzi do walki pomiędzy Platformą, czy totalną opozycją,  a PiS, a kiedy trzeba walczyć o polskie interesy na szczeblach struktur unijnych, wtedy tam Donalda Tuska po prostu nie ma – powiedział. O roli Donalda Tuska w krajowej polityce mówił również Jerzy Meysztowicz (Nowoczesna). W jego   ocenie „niektóre nerwowe ruchy ze strony PiS i prezydenta Andrzeja Dudy świadczą o tym, że ma on świadomość, że jedną z nielicznych osób, z którą może przegrać, jest Donald Tusk”. – Dlatego też grillowanie Donalda Tuska będzie kontynuowane,  żeby pokazać, że jest współodpowiedzialny za to, co się stało pod Smoleńskiem. Będzie ciągany po prokuratorach, po sądach – mówił gość TVP Info.   „Nie chodzi o grillowanie”       – Tu nie chodzi o żadne grillowanie, Donald Tusk raptem drugi czy trzeci raz w Polsce stawia się przed obliczem prokuratora. Przypomnijmy sobie, jak często do prokuratury jeździł prezes, były premier Jarosław Kaczyński i minister sprawiedliwości Zbigniew Ziobro – zaprotestował Artur Warzocha.               Według Mirosława Maliszewskiego (PSL) „na słowo grillowanie to może jest za wcześnie”. – Przyjdzie czas na grillowanie Donalda Tuska pewnie wtedy, kiedy się określi, że będzie kandydatem na prezydenta – powiedział. ",,
"Kornel Morawiecki: Olszewski mógł wcześniej zostać premierem, jednak nie przyjął warunków Wałęsy","– Kiedy prezydent Lech Wałęsa objął urząd, Tadeusz Mazowiecki zrezygnował z premierostwa. Pierwszym kandydatem na jego następcę nie był Jan Krzysztof Bielecki, a właśnie Jan Olszewski, tylko warunki personalne, które postawił Wałęsa, szczególnie ten, by Balcerowicz był ministrem finansów i gospodarki, były nie do przyjęcia przez Jana Olszewskiego. Sytuacja powtórzyła się także w 1991 r., ale Wałęsa ustąpił – powiedział w Polskim Radiu 24 Kornel Morawiecki, działacz opozycyjny w czasach PRL.","Marszałek senior Kornel Morawiecki wspominał w Polskim Radiu zmarłego w zeszłym tygodniu b. premiera Jana Olszewskiego.Jak mówił, z Olszewskim „bliżej” poznali się, kiedy Morawiecki siedział w więzieniu na Rakowieckiej w Warszawie, a Olszewski był wówczas jego adwokatem. – To był początek 1988 roku – wspominał marszałek senior. – I wtedy w spotkaniach na Rakowieckiej poznałem go bliżej, bo pisałem przy nim list np. do generała (Wojciecha) Jaruzelskiego, który potem przeszedł do Wolnej Europy, on przeniósł ten list do Wolnej Europy – dodał.– Pan mecenas był moim takim właściwie nie tylko adwokatem, ale takim trochę zausznikiem – ocenił Morawiecki. Podkreślił, że znaleźli z Olszewskim wspólny język, a więź i sympatia, która się wtedy między nimi zawiązała, przetrwała na dłużej.Odnosząc się do politycznych wyborów Olszewskiego, Morawiecki przypomniał, że Olszewski nie uczestniczył w wyborach 4 czerwca. – Uczestniczył, co prawda w podstolikach Okrągłego Stołu różnych, ale miał bardzo krytyczny stosunek do tego mebla (Okrągłego Stołu) – powiedział, zaznaczając jednocześnie, że on sam także podzielał tę opinię. – Bo Jan Olszewski był z ducha takim społecznikiem, on był głęboko wrażliwy na ludzką krzywdę – podkreślił Morawiecki.– Jan Olszewski to nie tylko niepodległość, nie tylko niepodległość Polski, nie tylko jej bezpieczeństwo, ale Jan Olszewski to wielki człowiek „Solidarności”, wielki człowiek tej pierwszej „Solidarności” – zaznaczył. Dodał przy tym, że Olszewski miał „niezaprzeczalne zasługi” związane z rejestracją „Solidarności” i z jej statutem.– Ale nie o to nawet chodzi, on naprawdę przeżywał tę sprawę, on tę transformację pookrągłostołową Leszka Balcerowicza itd. oceniał bardzo, bardzo krytycznie – powiedział marszałek senior.Dodał jednocześnie, że Olszewski jest dla niego „wzorem i nauczycielem”.",,
Koronka do Bożego Miłosierdzia na ulicach polskich miast,"Koronkę do Miłosierdzia Bożego odmawiano dziś w całej Polsce. Wierni gromadzili się na placach i skrzyżowaniach ulic swoich miast, by modlić się o Boże Miłosierdzie dla siebie i całego świata. Wzorem poprzednich lat do modlitwy dołącza także Częstochowa.","Papież Franciszek, prezydent Andrzej Duda i kilkanaście tysięcy innych osób na całym świecie modliło się dziś w ramach akcji „Koronka na ulicach miasta”. Zainicjowana dziesięć lat temu kampania modlitwy Koronką do Bożego Miłosierdzia na skrzyżowaniach ulic tym razem odbyła się w blisko trzystu miastach na całym świecie. Modlono się między innymi o pokój, za uchodźców i za kapłanów.Inicjatywa zapoczątkowana w Łodzi przez twórcę wspólnoty Iskra Bożego Miłosierdzia o. Remigiusza Recława SJ, odbywa się corocznie 28 września – w rocznicę beatyfikacji ks. Michała Sopoćki, spowiednika i przewodnika duchowego św. Siostry Faustyny z czasów wileńskich.",,
„Nie ma dowodu wykluczającego winę Arkadiusza Kraski”,"„Nie uzyskano żadnego dowodu wykluczającego dotychczasowe ustalenia sądu w sprawie Arkadiusza Kraski skazanego na dożywocie; w materiale dowodowym brakuje faktów i dowodów, które pozwalałyby na wznowienie postępowania” – poinformowała Prokuratura Krajowa. Kilka miesięcy wcześniej mężczyzna wyszedł z więzienia, a śledczy złożyli wniosek o jego uniewinnienie.","Jak przekazał zespół prasowy Sądu Najwyższego, 12 sierpnia, dzień przed wydaniem przez PK oświadczenia, do SN wpłynęło pismo od Prokuratora Regionalnego w Szczecinie w tej samej sprawie. Zawierało ono oświadczenie o cofnięciu wniosku o wznowienie postępowania. Na początku lipca Sąd Najwyższy odroczył sprawę wznowienia postępowania wobec skazanego 18 lat temu na dożywocie Kraski. Sąd zobowiązał prokuraturę do przedstawienia w ciągu miesiąca „jednolitego i wewnętrznie niesprzecznego” stanowiska co do nowych faktów lub dowodów w tej sprawie. Jak poinformowała Prokuratura Krajowa, w związku z tym zobowiązaniem zastępca prokuratora generalnego Krzysztof Sierak „po przenalizowaniu sprawy polecił Prokuraturze Regionalnej w Szczecinie wycofanie wniosku o wznowienie tego postępowania i o uniewinnienie oskarżonego wobec braku przesłanek procesowych i faktycznych”.  „Analiza materiału dowodowego, zgromadzonego w postępowaniu nie uzasadnia konkluzji, że w śledztwie tym ujawnione zostały nowe fakty lub dowody wskazujące na to, że skazany Arkadiusz Kraska nie popełnił przypisanej mu zbrodni” – podkreśliła PK. Jak dodano: „Ustalenia stanu faktycznego nie mogą być zamienione spekulacjami i domysłami. Dotychczasowe efekty postępowania zmierzające do precyzyjnych ustaleń i ich właściwego zinterpretowania nie upoważniają do wyciągnięcia konkluzji o popieraniu wniosku o wznowienie postępowania” - czytamy. Tym samym, zdaniem prokuratury, „w materiale dowodowym brak jest faktów i dowodów, które wypełniałyby formalne i materialne przesłanki wznowienia postępowania”. Jak wynika z informacji podanych przez Sąd Najwyższy, skuteczne wycofanie wniosku wymaga zgody skazanego. Obrońca Arkadiusza Kraski, mec. Michał Kałużny, powiedział oświadczył, że takiej zgody „na pewno nie będzie"". Wniosek o wznowienie sprawy i - pierwotnie - uniewinnienie Kraski złożyła w marcu br. Prokuratura Regionalna w Szczecinie. We wniosku tym wskazywano, że podczas śledztwa mogło dojść do popełnienia przestępstwa m.in. preparowania dowodów i mataczenia, co wpłynęło na orzeczenie sądu. Po wpłynięciu wniosku o wznowienie sprawy Kraski, SN na początku maja wstrzymał wykonywanie wyroku z 2001 r. wobec niego, a mężczyzna wyszedł na wolność. Łącznie z okresem aresztu był pozbawiony wolności przez niemal 20 lat. Na początku lipca do SN wpłynęło kolejne pismo prokuratury, w którym zmieniono wniosek w sprawie Kraski i zwrócono się o wznowienie sprawy oraz przekazanie jej sądowi I instancji do ponownego rozpoznania zamiast uniewinnienia. Sprawa Kraski była szeroko opisywana w mediach. Mężczyzna 7 marca 2001 r. został skazany przez Sąd Okręgowy w Szczecinie na dożywocie za przypisane mu podwójne zabójstwo we wrześniu 1999 r. Wyrok ten utrzymał 3 lipca 2001 r. Sąd Apelacyjny w Poznaniu. Jak pisały media, do zabójstwa w 1999 r. doszło na tle porachunków między grupami przestępczymi - od ran postrzałowych w pobliżu jednej ze szczecińskich stacji benzynowych zginęli Marek C. i Robert S.",,
JOW-y i rozwiązanie problemu uchodźców. Politycy obiecują i krytykują przeciwników,"Partyjni liderzy agitowali w sobotę na konwencjach wyborczych i konferencjach. Paweł Kukiz w Zakopanem zapowiadał po dojściu do władzy m.in. nową konstytucję i JOW-y. Ryszard Petru lider Nowoczesnej przekonywał w stolicy, że jego ugrupowanie jest alternatywą dla PO, PiS i PSL.  W Katowicach europoseł Janusz Korwin-Mikke skrytykował działania Unii Europejskiej wobec uchodźców.","Paweł Kukiz spotkał się z wyborcami w Zakopanem. Pod Tatrami mówił o swojej strategii zmian w Polsce, jeśli wygra wybory.Kukiz: nowa konstytucja i sędziowie ze społecznego wyboruSilna władza prezydencka, nowa konstytucja i jednomandatowe okręgi wyborcze. Te ostatnie, zdaniem polityka, pomogą w związaniu polityków z wyborcami. Parlamentarzyści – mówił –będą się czuli odpowiedzialni przed tymi, którzy na nich głosowali i będą w stosunku do nich lojalni. Paweł Kukiz podkreślił, że w obecnym systemie politycznym to wodzowie partii wskazują, kto ma być u władzy. – De facto kilka osób w Polsce rządzi państwem – ocenił. Podczas spotkania z mieszkańcami w kinie Sokół powiedział również, że „tak naprawdę przez ostatnie 25 lat żadna z partii nie zrealizowała swoich obietnic”. Kukiz uznał za jałmużnę obietnice dodatków na dzieci przy systemie podatkowym, zabierającym większość dochodów. Mówił też o potrzebie gruntownych zmian w systemie sprawiedliwości w Polsce. Jego zdaniem sędziów niższego szczebla powinni wybierać mieszkańcy danego regionu, a nie Krajowa Rada Sądownicza. Nowoczesna przeciw „platformianej bylejakości i PiS-owskiej zemście”W Warszawie odbył się kongres wyborczy Nowoczesnej. Jej lider Ryszard Petru przekonywał, że jego ugrupowanie jest alternatywą dla PO i PiS. Polityk apelował do Polaków by uwierzyli, że nie muszą wybierać tylko spośród polityków obu ugrupowań.  – Albo nam oferują platformianą bylejakość, albo PiS-owską zemstę. Nie chcemy państwa byle jakiego jak za PO. Nie chcemy państwa leniwego jak Donald Tusk, ani niezdecydowanego jak Ewa Kopacz. Przede wszystkim nie chcemy państwa pazernego jak PSL – mówił lider Nowoczesnej.                                                    Paweł Kukiz zapowiada m.in. nową konstytucję (fot. PAP/Paweł Supernak) Korwin-Mikke: za kryzys odpowiedzialni politycy, nie uchodźcyW Katowicach, w trakcie konwencji partii KORWiN pod hasłem „Nowi ludzie – nowy porządek”, europoseł Janusz Korwin-Mikke skrytykował działania Unii Europejskiej wobec uchodźców. Stwierdził, że kryzys jest rezultatem prowadzonej polityki, a nie efektem działań samych uchodźców. Błędem polityków jest w opinii Korwin-Mikkego „powszechna tolerancja dla inności i poprawność polityczna w wyrażaniu opinii”.                                                    Ryszard Petru, lider .Nowoczesnej, podczas konwencji wyborczej w Warszawie (fot. PAP/Radek Pietruszka) Korwin-Mikke pochwalił sprzeciw krajów Grupy Wyszehradzkiej wobec dyktatu Unii Europejskiej, dotyczącego rozmieszczenia uchodźców w poszczególnych państw członkowskich. Także obecny ustrój demokratyczny został skrytykowany przez Korwin-Mikkego. Zdaniem europosła, zmiana władzy nic nie da, trzeba zmienić ustrój. – Idziemy po władzę ustawodawczą – podkreślił lider KORWiNa. Wiele miejsca w swoim wystąpieniu polityk poświęcił także gospodarce. Mówił, że „dobrobyt zależy od nas samych”, a rozwój gospodarczy warunkuje praca i produkcja, a nie dotacje unijne. Potępił także „powszechną praktykę kredytowania inwestycji czy dóbr”.",,
Podatek katastralny – nowy pomysł fundacji Sorosa,"„Podatek od nieruchomości ściśle powiązany z wartością rynkową nieruchomości, a nie z jej powierzchnią, jako docelowo najważniejsze źródło dochodów własnych samorządu” – tak brzmi jedna z propozycji organizacji związanej z opozycją. Fundacja Batorego opublikowała raport przedstawiający „propozycje stworzenia zdecentralizowanego samorządowego państwa dobrobytu” oraz możliwe sposoby jego finansowania.","Dokument przygotowany został przez Forum Idei – think tank Fundacji im. Stefana Batorego. Na czele Forum stoi dyrektor Katarzyna Pełczyńska-Nałęcz, w latach 2012-14 wiceminister spraw zagranicznych w rządzie Donalda Tuska, a następnie do 2016 r. ambasador RP w Rosji. Opublikowany raport Fundacji Batorego „Polska Samorządów” to „projekt dokończenia samorządowej rewolucji i jej zwieńczenie w zdecentralizowanym samorządowym państwie dobrobytu”. Szczegółowo opisuje propozycję wprowadzenia „wspólnoty dobrobytu” i zakłada m.in.: przejęcie funduszy NFZ i organizację regionalnych systemów opieki zdrowotnej na poziomie województw, odejście od centralnej podstawy programowej dla szkół, likwidację kuratoriów oświaty i zastąpienie ich zewnętrzną agencją czy przerzucenie finansowania wynagrodzeń nauczycieli na władzę centralną. Autorzy publikacji postulują także podporządkowanie powiatowi policji – oddziałów drogówki i odpowiedzialnych za porządek publiczny – a także likwidację instytucji wojewody na rzecz niezależnej od rządu „izby audytu samorządowego”.Przedstawiciele Fundacji Batorego szeroko opisują także możliwe sposoby finansowania „samorządowego państwa dobrobytu”. Zakładają m.in. wprowadzenie tzw. podatku katastralnego, uzależniającego wartość nieruchomości nie od jej powierzchni, ale od wartości rynkowej – miałoby to stanowić najważniejsze źródło dochodów przyszłych, zdecentralizowanych samorządów. Zaproponowano także nową formę podatku: lokalny PIT, który w całości zasilałby lokalny budżet i byłby kształtowany przez gminę. Za koncepcją decentralizacji państwa od kilku miesięcy lobbuje środowisko związane z Fundacją Batorego, m.in. prof. Maciej Kisilowski, wykładowca na węgierskim Uniwersytecie Środkowo-Europejskim – finansowanym przez George’a Sorosa – i współautor programu „Wielka Polska Obywatelska”, przygotowanego dla liderów opozycji, którego zdjęcia opublikowało w weekend radio WNET.Miało on stanowić „podstawę dla wystąpień programowych, przygotowywanych na uroczystości rocznicowe 4 czerwca w Gdańsku”. Jednak rzecznik PO Jan Grabiec zaprzeczał, by ujawniony program był związany z Platformą. Jego autorzy – wspomniany prof. Maciej Kisilowski oraz Paweł Lisiewicz, były szef gabinetu Bronisława Komorowskiego – zakładali, że program mógłby dać zjednoczonej opozycji wygraną w jesiennych wyborach do Sejmu i Senatu.",,
Trudniej o mandat za prędkość w USA. Można jeździć coraz szybciej,Kolejne amerykańskie stany podnoszą limit prędkości na drogach. W poniedziałek na autostradzie I-80 w Nevadzie pojawiły się znaki dopuszczające jazdę z prędkością prawie 130 km na godzinę.,"Ograniczenie do 80 mil, czyli 129 km/godz., obowiązuje na liczącym 200 kilometrów odcinku autostrady, prowadzącym przez pustynne rejony środkowej Nevady. Kilka stanów W ten sposób stan ten dołączył do Idaho, Montany, Południowej Dakoty, Utah i Wyoming, gdzie na niektórych autostradach również obowiązuje takie ograniczenie. Najszybciej w USA – 136 km/godz. – można jeździć na płatnym odcinku stanowej autostrady numer 130 w Teksasie. Zainteresowanie drogą było jednak tak małe, że zarządzająca nią firma zbankrutowała. Postęp technologii sprzyja prędkości   Na pozostałych autostradach Nevady, podobnie jak na większości tras szybkiego ruchu w USA, maksymalna prędkość nadal wynosi 110 albo 120 kilometrów na godzinę. To znacznie więcej niż jeszcze w latach 70., kiedy z powodu kryzysu paliwowego po Ameryce nie można było jeździć szybciej niż 90 km/godz. Podnoszenie limitu prędkości jest skutkiem rozwoju technologii, czyniących samochody bezpieczniejszymi. Informując o zmianie przepisów w Nevadzie amerykańska prasa zauważa, że w takich krajach, jak Polska czy Bułgaria, limit prędkości jest wyższy niż w USA, a na niektórych autostradach w Niemczech nie obowiązuje.",,
Zostały tylko formalności. Piątek zagra w Premier League!,"Wszystko wskazuje na to, że wreszcie wyjaśniła się sytuacja Krzysztofa Piątka. Napastnik Milanu i reprezentacji Polski jeszcze w tym oknie transferowym przeniesie się do Tottenhamu – informuje dziennik „The Sun”.","Jeszcze kilkanaście miesięcy temu jego nazwisko znali tylko wierni sympatycy Ekstraklasy. Jedną jesień i kilkanaście goli później, Krzysztof Piątek stał się międzynarodową marką. Za 23-letniego napastnika z Dzierżoniowa słynny Milan zapłacił w styczniu 35 mln euro.Wejście miał niesamowite: zmiana trykotu Genoi na czarno-czerwone pasy nie zrobiła na nim większego wrażenia. Strzelał jak najęty, rozbijał rywali w pojedynkę, a fani zacierali ręce, że tak wybitnego napastnika sprowadzili za – niemalże, biorąc pod uwagę panujące realia – bezcen. Wszystko wskazywało na to, że Piątek to strzał w dziesiątkę.Niestety, im dalej w las... Końcówkę rundy wiosennej miał już słabszą, ale że sezon zakończył z 22 golami (więcej mieli tylko Duvan Zapata i Fabio Quagiarella), próżno było szukać „jedenastki roku” bez Polaka. Nikt go o nic nie obwiniał, nikt też nie wyobrażał sobie, żeby na „dziewiątce” kolejny sezon rozpoczynał ktoś inny.Piątek jednak zawiódł. Strzelił zaledwie cztery gole, w tym trzy z rzutów karnych, nie pomagał drużynie, a na tle wykwalifikowanych technicznie profesorów z Serie A wyglądał często jak student. W wielkim skrócie: odstawał, w wyniku czego coraz częściej siadał na ławce. Odsiecz ze SzwecjiO tym, że w nadchodzącej rundzie mógłby być do niej przyspawany, świadczy fakt, że władze Milanu ściągnęły z Los Angeles Zlatana Ibrahimovicia. Szwed ma już swoje lata (w październiku skończył 38), ale to wciąż określona marka gwarantująca jakość i kilka-kilkanaście goli w sezonie. Piątek taką marką (już?) nie jest.W Mediolanie „Ibra” ma zostać co najmniej do końca sezonu. Dostanie za tę przyjemność 3,5 mln euro, a w razie gdyby rozegrał połowę możliwych spotkań, kontrakt zostanie automatycznie przedłużony do 30 czerwca 2021 r. W międzyczasie władze klubu pracowały nad pozbyciem się Polaka. We wtorek informację podał na Twitterze dziennikarz Antonio Vitiello, jedno z najbardziej rzetelnych źródeł informacji na temat klubu z San Siro. London callingWobec poważnej kontuzji Harry’ego Kane’a, który jest wyłączony z gry co najmniej do kwietnia, władze Tottenhamu rozpoczęły poszukiwania „tymczasowego” napastnika. Piątek wciąż ma niezłą renomę, nie kosztuje wiele (biorąc pod uwagę panujące na rynku realia), a wejściem do Genoi czy Milanu potwierdził, że nie potrzebuje wiele czasu na aklimatyzację.„Chciały go inne zespoły, ale sam zawodnik woli pozostać w wielkim klubie” – pisze „The Sun”. Mówi się o kwocie rzędu 30 mln euro, ale to nie byłoby w stylu prezesa Daniela Levy’ego. Włoskie media spekulują, że jeśli dojdzie do transakcji, Tottenham spróbuje obniżyć cenę, dokładając niechcianych w Londynie piłkarzy. Zdaniem Gianluki Di Marzio, mogą to być Juan Foyth (21-letni obrońca) i Victor Wanyama (28-letni pomocnik). Ewentualny transfer do Tottenhamu oznaczałby, że kluczowe miesiące przed mistrzostwami Europy Polak spędzi pod okiem Jose Mourinho. „Koguty” za kadencji Portugalczyka spisują się co prawda przeciętnie, ale nie ma wątpliwości, że praca z takim fachowcem może tylko Piątkowi pomóc. Trudno się spodziewać, by na dłuższą metę wygryzł ze składu Kane’a. Dwa dobre miesiące w Premier League to jednak niepowtarzalna szansa dla 24-letniego napastnika. Jeśli się sprawdzi, będzie albo wartościowym zmiennikiem dla Anglika, albo szybko wzbudzi zainteresowanie innych klubów. W Londynie ma podpisać 3,5-letni kontrakt.",,
Trump rozpoczął pierwszą zagraniczną podróż. Odwiedzi m.in. papieża,"Donald Trump wyrusza w pierwszą podróż zagraniczną. Prezydent Stanów Zjednoczonych odwiedzi Arabię Saudyjską, Izrael, Belgię, Włochy i Watykan. Przed odlotem z Waszyngtonu Trump oświadczył, że będzie bronić amerykańskich interesów.","Pierwsza zagraniczna podróż Donalda Trumpa jako przywódcy USA potrwa 9 dni. W tym czasie jego Air Force One przemierzy 25 tysięcy kilometrów. Amerykański prezydent wygłosi przemówienie do świata islamskiego, spotka się z przywódcami Izraela Benjaminem Netanjahu i Autonomii Palestyńskiej Mahmudem Abbasem oraz zostanie przyjęty przez papieża Franciszka. Donald Trump weźmie też udział w szczycie NATO w Brukseli i szczycie G-7 na Sycylii. „Przygotowuję się do wielkiej podróży zagranicznej. Będę zdecydowanie bronił amerykańskich interesów” – napisał na Twitterze prezydent USA.",,
Pisał o „Goebbelsowskich mediach”. Wojciech Sadurski pozwany przez TVP,"TVP pozwała prof. Wojciecha Sadurskiego o naruszenie dóbr osobistych i zniesławienie. Dwie rozprawy: w postępowaniu cywilnym i karnym mają się odbyć 28 stycznia i 4 lutego – poinformował wiceprezes Towarzystwa Dziennikarskiego, Jan Ordyński.","Pozwy zostały złożone w związku z komentarzem zamieszczonym przez prof. Sadurskiego 16 stycznia 2019 na Twitterze, wzywającym polityków opozycyjnych do nieprzekraczania „progów Goebbelsowskich mediów” po tym, jak Paweł Adamowicz „został zaszczuty przez rządowe media”.  Jak informuje Ordyński, TVP zarzuca pozwanemu naruszenie dóbr osobistych spółki (art. 23 i 24 kodeksu cywilnego) przez rozpowszechnianie „nieprawdziwych, nierzetelnych”, a także „obraźliwych” informacji oraz naruszenie „dobrego imienia i renomy” TVP, co może skutkować podważeniem „autorytetu i rangi na rynku medialnym”.  TVP domaga się usunięcia wpisu, przeprosin zamieszczonych na stronie głównej Onet.pl przez kolejne 72 godziny, a także w serwisie Twitter, zapłaty 20 tys. zł na Fundację Wielkiej Orkiestry Świątecznej Pomocy, 20 tys. zł na Towarzystwo Przyjaciół Chorych Hospicjum w Białymstoku, a także pokrycia przez prof. Sadurskiego kosztów procesu i kosztów prawnych TVP. Rozprawa odbędzie się 28 stycznia.  Z kolei 2 lutego Sąd Rejonowy w Warszawie ponownie rozpatrzy sprawę w postępowaniu karnym wytoczonym Sadurskiemu przez TVP. Nadawca wniósł akt oskarżenia z art. 212 par. 1 i 2 Kodeksu karnego o to, że publicysta i prawnik „publicznie, za pomocą środków masowego komunikowania, dopuścił się w sposób umyślny i z góry powziętym zamiarem, zniesławienia TVP”. Oskarżyciel złożył zażalenie do sądu okręgowego i teraz sprawą ponownie zajmie się sąd rejonowy. Jak zaznacza Ordyński, przestępstwo z art. 212 par. 1 i 2 Kodeksu karnego jest zagrożone karą grzywny, ograniczenia wolności albo pozbawienia wolności do roku. W tej sprawie TVP domaga się też nawiązki w wysokości 10 tys. zł. na rzecz WOŚP.  Jak wskazuje Ordyński, w linii obrony zarysowanej w odpowiedzi na oba pozwy podkreślono, że sformułowania użyte we wpisie na Twitterze były „ocenami i wypowiedziami imperatywnymi (wezwaniami), a nie stwierdzeniami faktu”. Obrona stoi na stanowisku, że sugestia o „zaszczuciu” ma charakter oceny i wartościujący, a nie opisowy. Sformułowanie „Goebbelsowskie media” jest bardzo ostre, ale „weszło do dyskursu publicznego w Polsce, jest także w użyciu przez czołowych polityków obozu rządzącego”. Zwrócono też uwagę, że „równoległe wytoczenie sprawy cywilnej i karnej na podstawie tego samego stanu faktycznego (ten sam tweet) wskazuje na intencję złośliwego nękania krytyka TVP S.A. i chęć stworzenia efektu mrożącego”.  W styczniu 2019 prof. Sadurskiego pozwało PiS w związku z wpisem na Twitterze dotyczącym Marszu Niepodległości. „Jeśli ktoś miał jeszcze jakieś wątpliwości, to po ustawce z ostatnich 2 dni powinno być jasne: żaden przyzwoity człowiek nie powinien iść w paradzie obrońców białej rasy, którzy na chwilę schowali swe falangi i swastyki, w zmowie ze zorganizowaną grupą przestępczą PiS” – napisał prawnik 10 listopada 2018.",,
Niemcy znów napisali o „polskim obozie zagłady”. Interweniuje polska ambasada,"Niemcy po raz kolejny użyli nieprawdziwego sformułowania „polski obóz zagłady”. Jak zapewnił rzecznik prasowy ambasady RP w Berlinie, nasza placówka dyplomatyczna podjęła już interwencję w tej sprawie.","W miejscowości Connstatt pod Stuttgartem 9 listopada odbędą się uroczystości związane z rocznicą Nocy Kryształowej – pogromem niemieckich Żydów. Organizatorzy, zapraszając na obchody, na szeroko rozpowszechnionej ulotce napisali, że Auschwitz-Birkenau był polskim obozem zagłady. W niemieckiej ulotce czytamy, że w „polskim obozie zagłady Auschwitz-Birkenau komendant obozu Rudolf Hoess latem 1941 roku rozpoczął masowe mordy na sowieckich jeńcach wojennych z wykorzystaniem cyklonu B”. W rozmowie z Polskim Radiem rzecznik prasowy ambasady RP w Berlinie Dariusz Pawłoś zapewnił, że nasza placówka dyplomatyczna już podjęła interwencję w tej sprawie. – Szczerze doceniamy inicjatywę upamiętnienia rocznicy wybuchu II wojny światowej i walkę z przejawami antysemityzmu i rasizmu, ale przykre jest to, że przy okazji rocznicy tak tragicznego wydarzenia jak Noc Kryształowa niemieccy organizatorzy w swoim zaproszeniu piszą, że KL Auschwitz-Birkenau był jakoby polskim obozem zagłady –  powiedział Dariusz Pawłoś. Cezary Gmyz, korespondent TVP w Niemczech,  zwrócił uwagę, że nieprawdziwe sformułowania dotyczące obozów koncentracyjnych są jednak powtarzane  za Odrą coraz rzadziej.  Jak wskazał, jest to efekt działalności  polskiej dyplomacji.  – Ostatnio rozmawiałem z redaktorem niemieckiego tygodnika, który powiedział, że pięć minut wisiało na ich stronie określenie „polskie obozy koncentracyjne”. Wściekli byli nawet niemieccy czytelnicy, którzy zarzucili redakcji zakłamywanie prawdy historycznej – powiedział Gmyz. Organizatorami uroczystości w Connstatt są liczne niemieckie partie i stowarzyszenia. Wśród nich znalazły się m.in. Antyfaszystowski Sojusz ze Stuttgartu, Komunistyczna Partia Niemiec, partia Zielonych oraz związki zawodowe.",,
USA „totalnie przygotowane” na opcję militarną wobec Korei Płn.,"Prezydent Stanów Zjednoczonych Donald Trump powiedział we wtorek podczas konferencji prasowej w Białym Domu, że Stany Zjednoczone są „totalnie przygotowane” na zastosowanie opcji militarnej wobec Korei Północnej, co „będzie dewastujące dla Pjongjangu”. Prezydent USA zagroził w niedzielę władzom Korei Północnej, że mogą „długo nie przetrwać”.","Donald Trump przekonywał, że rozwiązanie militarne nie jest „pierwszą opcją”, po jaką sięga Waszyngton. – Zobaczymy, co się wydarzy. Jesteśmy totalnie przygotowani na drugą opcję, która nie jest preferowana, ale jeśli wybierzemy tę opcję, to będzie ona dewastująca, mogę was zapewnić, dewastująca dla Korei Północnej. To się nazywa opcja militarna. Jeśli będziemy musieli, to wybierzemy ją – wyjaśnił Trump.Wcześniej we wtorek szef połączonych sztabów sił zbrojnych USA generał Joseph Dunford powiedział podczas przesłuchania przed komisją sił zbrojnych Senatu, że mimo nasilenia działań wywiadowczych wobec Korei Północnej, Stany Zjednoczone nie zaobserwowały zwiększenia gotowości bojowej w tym kraju.Dunford dodał, że „militarny wymiar” działań podejmowanych w związku z prowokacjami Korei Północnej to tylko „wsparcie dla wysiłków dyplomatycznych i ekonomicznych” podejmowanych „pod przewodnictwem sekretarza stanu” Rexa Tillersona. Generał zastrzegł jednak, że nie wolno pozwolić reżimowi na taki rozwój programu balistycznego, który umożliwiałby atak nuklearny na Stany Zjednoczone i zagrażałby bezpieczeństwu w regionie.W poniedziałek szef dyplomacji Pjongjangu Ri Jong Ho oświadczył w Nowym Jorku, że Trump „wypowiedział wojnę Korei Północnej”, oraz że Pjongjang zastrzega sobie prawo do reakcji. Jako przykład możliwej odpowiedzi podał zestrzelenie amerykańskich bombowców strategicznych przelatujących w pobliżu Korei Północnej, nawet jeśli znajdowałyby się w międzynarodowej przestrzeni powietrznej.Prezydent USA zagroził w niedzielę władzom Korei Północnej, że mogą „długo nie przetrwać”. Była to odpowiedź na sobotnie słowa Ri Jong Ho o „nieuniknionej wizycie” północnokoreańskich rakiet na terytorium USA.",,
„Gratuluję polskim przyjaciołom”. Orban złożył gratulacje PiS po zwycięstwie wyborczym,"Premier Węgier Viktor Orban pogratulował zwycięstwa w niedzielnych wyborach parlamentarnych w Polsce Prawu i Sprawiedliwości. Powiedzial o tym w wystąpieniu telwizyjnym po węgierskich wyborach samorządowych, które odbyły się tego samego dnia.","„Z punktu widzenia Węgier bardzo ważne wybory odbyły się dziś w Polsce, gdzie polska partia rządząca zdobyła większość manatów parlamentarnych i jest w stanie samodzielnie stworzyć rząd. Gratuluję polskim przyjaciołom” – powiedział Orban.PiS z poparciem 43,6 proc. zwyciężył w niedzielnych wyborach parlamentarnych, co oznacza możliwość samodzielnych rządów – wynika z sondażu Ipsos dla TVP, TVN i Polsat. Kolejne miejsca zajęły KO – 27,4 proc.; SLD – 11,9 proc.; PSL – 9,6 proc.; Konfederacja – 6,4 proc. Gdyby takie wyniki potwierdziły się – to według sondażu Ipsos – PiS zdobył 239 mandatów w Sejmie i będzie miał bezwzględną większość. KO będzie miała 130 posłów, SLD – 43, PSL – 34, a Konfederacja – 13. Jeden mandat przypadnie innym komitetom. Według sondażu Ipsos, frekwencja w niedzielnych wyborach parlamentarnych wyniosła 61,1 proc.",,
Trump zaatakowany podczas konwencji Narodowego Stowarzyszenia Strzeleckiego [WIDEO],Incydent podczas konwencji w Narodowego Stowarzyszenia Strzeleckiego (NRA) w mieście Indianapolis. Gdy prezydent USA Donald Trump wchodził na scenę w jego kierunku poleciał telefon komórkowy.,"Do zdarzenia doszło przed wystąpieniem prezydenta na corocznej konwencji NRA, jednej z najbardziej wpływowych organizacji w USA. Na nagraniu widać jak w kierunku idącego do pulpitu prezydenta leci telefon i ląduje na lewo od niego. Trump zwrócił uwagę na lecący obiekt.Federalne i stanowe służby bezpieczeństwa poinformowały, że zatrzymano właściciela telefonu. To 31-letni William Rose. Mężczyzna trafił do biura szeryfa okręgu Marion. Ma zostać poddany badaniu psychiatrycznemu.Policja oświadczyła, że Rose zeznał, iż to nie on rzucił telefon. Twierdził, że ktoś ukradł mu urządzenie. Śledczy wątpią w tę wersję.NRA zrzesza miliony Amerykanów i lobbuje o nieograniczony dostęp do broni palnej. Jego członkowie to tradycyjni wyborcy Partii Republikańskiej.",,
Media opublikowały prywatną rozmowę Conte z Merkel. „Salvini jest przeciwko wszystkim”,"Włoska telewizja wyemitowała nagranie wideo przedstawiające prywatną rozmowę premiera Giuseppe Contego z kanclerz Niemiec Angelą Merkel. W trakcie rozmowy, do której doszło na forum ekonomicznym w Davos, Conte tłumaczył Merkel zawiłości włoskiej polityki.",,,
Czempiński: nie prowokujmy Rosji. Skrzypczak: pomóżmy Ukrainie się bronić!,"– Uważam, że dostarczanie broni Ukrainie nie jest najlepszym rozwiązaniem, bo daje pretekst Rosjanom, by mówić: od początku NATO jest obecne w tym konflikcie. Szczególnie bardzo niepokoją mnie wypowiedzi polityków, że Polska powinna dostarczyć broń Ukrainie. To powinno być jednoznaczne stanowisko całego NATO – przekonywał w „Po przecinku” w TVP Info gen. Gromosław Czempiński. – Ukraina nie ma się czym bronić przed rosyjską inwazją. Powinniśmy jej pomóc, aby mogła się bronić – podkreślał gen. Waldemar Skrzypczak.","W poniedziałek kanclerz Niemiec Angela Merkel poleciała na kilkugodzinne spotkanie w Waszyngtonie. Głównym tematem rozmów z prezydentem Barackiem Obamą jest kwestia planu pokojowego dla Ukrainy. Komentatorzy oczekują, że podniesiona zostanie kwestia dostaw uzbrojenia dla sił prorządowych. W środę Merkel udaje się do Mińska, gdzie odbędzie się kolejna runda rozmów pokojowych. Oprócz kanclerz Niemiec w stolicy Białorusi mają się pojawić: Władimir Putin, Francois Hollande oraz Petro Poroszenko. Rosja tymczasem krytykuję Polskę za chęć dozbrajania Ukrainy. W minioną sobotę szef polskiej dyplomacji Grzegorz Schetyna oświadczył, że  sprawa dostaw broni jest „wielkim wyzwaniem”: – Uważam, że to jest temat do poważnej debaty. Nie powiedziałbym dzisiaj, że ta sprawa jest zamknięta, że jesteśmy gotowi powiedzieć nie, że nie możemy dozbrajać w broń defensywną Ukraińców. Nie dawajmy pretekstów Rosji Ze stanowiskiem Grzegorza Schetyny nie zgadza się gen. Gromosław Czempiński. – Patrzę na to z perspektywy człowieka, który spędził życie w wywiadzie. Patrząc na uzgodnienia, które były warunkiem przyjęcia Polski do NATO, uważam, że dostarczanie broni Ukrainie nie jest najlepszym rozwiązaniem, gdyż daje pretekst Rosjanom do tego, by mówić: od początku NATO jest obecne w tym konflikcie. Szczególnie bardzo niepokoją mnie wypowiedzi polityków, że Polska powinna dostarczyć broń Ukrainie. To powinno być jednoznaczne stanowisko całego NATO – mówił gen. Czempiński. Zdaniem byłego szefa UOP, „Grzegorz Schetyna nie zawsze mówi jak rozważny dyplomata"". – Sprawa dostarczania broni dla Ukrainy powinna być przedstawiona przez szefów dyplomacji państw NATO. Powinniśmy reagować jako całość, a nie wychodzić przed szereg – podkreślił. Pomóżmy, póki jest czas Odmiennego zdania jest gen. Waldemar Skrzypczak.  – Armia ukraińska goni resztkami sił i nie ma czym walczyć, a tymczasem Putin bezkarnie, poza kontrolą, zasila separatystów. Nie rozumiem stanowiska pani Merkel. Obie strony powinny mieć jednakowe szanse. Jeżeli wspieramy Ukrainę politycznie, to pomóżmy armii ukraińskiej, aby miała się czym bronić przed rosyjską inwazją – mówił. gen. Skrzypczak. Jego zdaniem rejony opanowane przez separatystów będą narzędziem do wywierania nacisku na Kijów przez Rosję. – Polską racją stanu jest silna i bezpieczna Ukraina – stwierdził.",,
Opozycja rozpoczęła kampanię. „Strategia” w pięciu krokach,"Jeśli ktoś liczył na chwilę oddechu po wyborach i powrót do biesiadowania bez politycznych kłótni, to srogo się zawiedzie. Partie opozycyjne już ogłosiły start kampanii do wyborów w 2020 i 2023 roku. Jak zamierzają ją prowadzić, da się przewidzieć, patrząc na chwyty zastosowane w tygodniu powyborczym. Prawdopodobną strategię można ująć w pięciu punktach.","Po pierwsze – wybory wygrała opozycja  Po wyborach to zwykle podstawowy element przekazu, który strona przegrana stara się wpoić swojemu elektoratowi. Przede wszystkim wynik w Senacie to „pierwszy realny sukces opozycji”. Tak przynajmniej interpretuje to w wywiadzie dla portalu wp.pl były minister spraw wewnętrznych Bartłomiej Sienkiewicz. Na marginesie, ciekawe, czy wybrany właśnie do Sejmu poseł Sienkiewicz, zgodnie z obietnicą, po godzinach mozolnie pracuje nad wyjaśnieniem do końca sprawy podpalenia budki pod ambasadą Rosji w ramach prowokacji podczas marszu 11 listopada 2013 r. Zresztą może to był tylko kawał ówczesnego szefa CBA Pawła Wojtunika, którym do łez („ale jaja!”) rozbawił b. wicepremier Elżbietę Bieńkowską. Opozycja jako „zwycięstwo” uznaje także swoją klęskę, która w końcu nie była aż tak sromotna jak cztery lata temu. No, może w Sejmie Platforma Obywatelska nawet straciła stan posiadania, ale nie można przecież nie docenić faktu, że PiS zaledwie powtórzył swój miażdżący wynik z liczbą mandatów, a to oznacza, że go nie zwiększył. Ergo zawiódł i przegrał. Po drugie – fakty to kwestia wyobraźni   Trzy dni po wyborach świeżo wybrany poseł Sławomir Nitras wraz ze swoim partyjnym kolegą Borysem Budką wyszli przed kamery i oznajmili światu, że rezygnacja prezesa NIK trafiła już na biurko marszałek Sejmu. Wygląda na to, że poseł Budka znał wiarygodność swojego przekazu, bo jednocześnie się zabezpieczał: – Gdyby jednak informacja o rezygnacji prezesa Banasia okazała się nieprawdziwa, to domagamy się jego dymisji – stwierdził. Na tym jednak nie koniec, bo posłowie PO-KO zdążyli już powiadomić wyborców o spisku wynikającym z dymisji. Prawdziwej lub zmyślonej – nieważne. Według nich PiS postanowił wcisnąć wybór nowego prezesa w kalendarz obrad Sejmu i Senatu, zebranych jeszcze w starym składzie. Skonsternowana marszałek Elżbieta Witek musiała wyjaśniać, że nic na jej biurko nie trafiło. Za późno, fake news żył już własnym życiem, a posłowie Budka i Nitras zostali bohaterami, którzy właśnie uratowali kraj przed kolejną intrygą PiS. Po trzecie – środki kontrowersyjne, ale skuteczne  Dzień później w TVN24 Monika Olejnik pytała już Władysława Kosiniaka-Kamysza: – Wierzy pan, że Sejm nie zbierze się jeszcze w starym składzie? Prezes PSL bezkompromisowo oznajmił, że opozycja twardo przeciwstawi się próbie postawienia tego wniosku na posiedzeniu w dotychczasowym składzie. – I co wtedy będziecie robić? – dopytywała redaktor Olejnik, podrzucając odpowiedź: – Zablokujecie Sejm? Kosiniak-Kamysz chwycił ideę: – Nie wykluczam, że trzeba takich rozwiązań, które czasem są kontrowersyjne, ale skuteczne.   Prezes PSL dał tym samym sygnał Platformie i jej przystawkom, że w razie czego jest gotów przyłączyć się do powtórki blokady Sejmu. Pretekst nie jest ważny, coś się zawsze wymyśli. Nie wiadomo, co na to jego polityczny partner – „antysystemowy” Paweł Kukiz, który w 2016 r. trzymał się z daleka od zimowych zadymek, zapamiętanych ostatecznie z walki o demokrację Ryszarda Petru i Joanny Schmidt (obecnie Mihułka) na Maderze oraz z wokalnych popisów Joanny Muchy. Po czwarte - Senat, czyli maszynka do wetowania Dotychczas opozycja zarzucała Senatowi, że jest jedynie maszynką do zatwierdzania PiS-owskich ustaw. Teraz, gdy opozycja odbiła z rąk reżimu izbę wyższą, wszystko ma się zmienić. Nie to, żeby zaraz Senat przestał być „maszynką”. W założeniu opozycji będzie jednak automatem do wetowania. Jeśli bowiem senatorowie starego składu „klepnęliby” machinalnie nowego prezesa NIK, to opozycja plus posłowie niezależni (wśród nich były sekretarz generalny PO Stanisław Gawłowski i działacz związany wcześniej z Nowoczesną – Wadim Tyszkiewicz) zadbają o to, by Sejm nie tak łatwo przeforsował nowego kandydata na szefa tej instytucji. W końcu przejęcie Senatu „miało być początkiem odsuwania PiS-u od władzy”, jak tego chciał Sienkiewicz.  Gdyby jednak znalazł się śmiałek, któremu przestaną odpowiadać opozycyjne porządki, lepiej byłoby dla niego, gdyby okazał się samotną i bezdzietną sierotą. A to dlatego, że jego potomkowie jeszcze w trzecim pokoleniu, powinni się obawiać o swoje życie. Takie subtelne przesłanie rzucił w piątek ewentualnym odszczepieńcom senator PO Jerzy Fedorowicz, człowiek kultury, kiedyś dobry krakowski aktor. Po piąte – przeszłość należy do nas Przeszłość jest równie nieznana jak przyszłość i tylko od nas zależy, o kim i jak będziemy pamiętać. W taki sposób od kilku lat podchodzi do historii choćby Lech Wałęsa czy Władysław  Frasyniuk z Aleksandrem Kwaśniewskim. Jednak w sobotę to Grzegorz Schetyna przeszedł sam siebie. Gdy cała uczciwa Polska wspominała zamordowanego przez esbeków 35 lat temu błogosławionego ks. Jerzego, przywódca Platformy Obywatelskiej wykreował „świętego” opozycji. Został nim Piotr Szczęsny, zagubiony mężczyzna, który dwa lata temu popełnił samobójstwo przed Pałacem Kultury w Warszawie w proteście przeciw nowym rządom. W końcu, jak tego chce koalicyjny lider, „obaj starali się poruszać nasze sumienia w czasach ciężkich”.   Trudno sobie wyobrazić, jak ciężkie musi być sumienie Grzegorza Schetyny po takim wpisie.",,
Zacięta walka o nominacje. Trump i Clinton na prowadzeniu,"Po dwa stany dla Donalda Trumpa, Teda Cruza i Berniego Sandersa oraz jeden dla Hillary Clinton – takie są wyniki tzw. supersoboty, podczas której w pięciu stanach Amerykanie wybierali w prawyborach kandydatów do wyścigu o fotel prezydenta. Na razie w Partii Demokratycznej prowadzi Clinton, a u Republikanów – Donald Trump.","Sobotnie prezydenckie prawybory Demokratów okazały się dość udane dla senatora z Vermont Berniego Sandersa, bo pokonał b. szefową dyplomacji Hillary Clinton w dwóch stanach: Nebrasce i Kansas. Clinton wygrała w jednym, ale znacznie ludniejszym stanie Luizjana. W sumie od początku prawyborów Sanders wygrał w siedmiu, a Clinton w 11 stanach, co daje jej pozycję zdecydowanej faworytki w wyścigu o nominację Demokratów.Jak podliczyła CNN, nie uwzględniając jeszcze pełnych wyników z soboty, Clinton już zagwarantowała sobie 1106, a Sanders 458 delegatów na 2383 niezbędnych do zdobycia nominacji. Na tak dobry wynik Clinton składa się aż 471 tzw. superdelegatów, czyli prominentnych Demokratów, którzy wezmą udział w konwencji bez względu na wyniki w stanowych prawyborach.Dobry wynik Cruza, ale Trump prowadziKandydatów wybierali w sobotę także Republikanie. Jak podała CNN, ultrakonserwatywny senator z Teksasu Ted Cruz wygrał prawybory w stanach Kansas i Maine niespodziewanie pokonując miliardera Donalda Trumpa, lidera wyścigu o prezydencką nominacje GOP. Trump wygrał natomiast w Luizjanie i Kentucky.  To już szóste zwycięstwo Cruza w amerykańskich prawyborach, które umacnia jego drugą, po Trumpie, pozycję w wyścigu o prezydencka nominację GOP. Wcześniej senator z Teksasu wygrał też w Iowa, Teksasie, Oklahoma i na Alasce. Natomiast Trump, jak dotąd, zwyciężył w 13 stanach.",,
"Kidawa-Błońska: Bardzo żałuję, że prezydenta Dudy nie będzie w Izraelu","Choć prezydent Andrzej Duda w przeciwieństwie do prezydenta Rosji Władimira Putina nie mógłby zabrać głosu podczas izraelskich obchodów wyzwolenia obozu koncentracyjnego Auschwitz, to kandydatka PO na prezydenta uważa, że nieobecność głowy państwa w Jerozolimie to błąd. – Co powie Władimir Putin w Izraelu, dowiemy się z jego wystąpienia. Bardzo żałuję, że prezydenta Dudy tam nie będzie – powiedziała portalowi tvp.info Małgorzata Kidawa-Błońska.","– Ważna jest obecność, rozmowa, dialog. Nie można skazywać się na izolację. Trzeba być wszędzie tam, gdzie można dawać świadectwo prawdzie, rozmawiać i przekonywać do polskiej racji stanu, mówić prawdę o polskiej historii – dodała wicemarszałek Sejmu. Senator Jan Maria Jackowski z Prawa i Sprawiedliwości ze zrozumieniem przyjął decyzję prezydenta Dudy, który do Jerozolimy się nie wybiera. – Dopuszczeni do głosu będą prezydent Władimir Putin i prezydent Emmanuel Macron. Prezydent kraju, który kolaborował z Hitlerem i ponosi współodpowiedzialność za możliwość realizacji polityki ludobójstwa przez Niemcy hitlerowskie. Prezydent Macron to z kolei przedstawiciel kraju, który kolaborował jako państwo z Hitlerem przy Holokauście. Tymczasem prezydent Polski nie jest dopuszczony do głosu. Trudno, żeby uczestniczył w takim wydarzeniu – stwierdził Jackowski.  – Mówiąc o Francji, mam na myśli rząd Vichy, którego koleje woziły Żydów francuskich do zagłady w obozach koncentracyjnych – uzupełnił polityk PiS. Postawę prezydenta Dudy ze zrozumieniem przyjęli też politycy Konfederacji i Lewicy. – Bardzo dobrze, że pan prezydent nie poleciał do Izraela. Popieram jego decyzję. Bardzo źle się stało, że był do tego zmuszony. Bardzo źle się stało, że nie miał możliwości zabrania głosu. Dobrze, że przynajmniej nie będzie w roli słuchającego słów Władimira Putina, który ostatnio prawdą nie grzeszy, a z jego ust wydobywają się kłamstwa historyczne – mówił poseł Konfederacji Jakub Kulesza. – W moim przekonaniu, skoro prezydent nie miał prawa głosu, to dobrze, że nie poleciał. Bardzo się dziwię jednak, że od kilkunastu dni, kiedy padły haniebne słowa prezydenta Putina, polska dyplomacja nie zrobiła zbyt wiele, żeby w Izraelu prezydent Duda mógł zabrać głos – powiedział poseł Lewicy Tomasz Trela.  – Symboliczne milczenie prezydenta Dudy będzie bardzo głośne na arenie międzynarodowej. Czasami to wywołuje więcej reakcji niż jakakolwiek obecność – stwierdził poseł PiS Robert Telus. – Prezydent Andrzej Duda podjął bardzo dobrą decyzję. Jeśli ma nie dostać prawa głosu, to nie powinno go tam być. Polska jest zbyt ważnym państwem, żeby była w taki sposób traktowana – mówił natomiast wiceminister cyfryzacji Adam Andruszkiewicz. – Minęły czasy, kiedy prezydenci Polski jeździli w różne miejsca, stali w czwartym rzędzie, nikt ich nie chciał witać ani słuchać. Małgorzata Kidawa-Błońska nie ma kompetencji, żeby pełnić urząd prezydenta – uważa Andruszkiewicz. Tylko politycy KO krytykują głowę państwa za nieobecność w Jerozolimie. – To bardzo przykre i smutne. Przecież mamy po to prezydenta, żeby w takich sytuacjach w sposób godny, wyważony, ale stanowczy bronił godnego imienia Polski. Niestety Andrzej Duda dobrego imienia Polski nie broni ani w Polsce, ani w Izraelu, ani nigdzie na świecie – powiedział poseł KO Jan Grabiec. Przypomnieliśmy rzecznikowi Platformy Obywatelskiej, że dzisiaj telewizja izraelska wyemituje wywiad z prezydentem Dudą, podczas którego jednoznacznie mówi o rosyjskich kłamstwach historycznych. – Przypomnę, że mieliśmy kilka wypowiedzi Władimira Putina. Niestety tutaj w Polsce wypowiedzi prezydenta Andrzeja Dudy na ten temat nie usłyszałem – odpowiedział Grabiec.",,
Rzecznik rządu: Rezolucja PE to polityczne uderzenie w Polskę,"Władze w Warszawie odbierają rezolucję Parlamentu Europejskiego w sprawie praworządności w Polsce jako działanie polityczne, wymierzone w nasz kraj – powiedział rzecznik rządu Piotr Müller. – Szkoda, że uczestniczą w nim posłowie do PE z Polski – stwierdził na antenie Polskiego Radia.","Rzecznik rządu odniósł się w ten sposób do rezolucji PE, w którym napisano, że sytuacja w Polsce pogorszyła się od czasu uruchomienia procedury artykułu siódmego. – Jestem zaniepokojony tym, że z taką radością niektórzy wręcz posłowie do Parlamentu Europejskiego próbują stworzyć mechanizm, który będzie mechanizmem politycznego uderzenia w Polskę. Wiemy doskonale, że ocena praworządności ma charakter bardzo subiektywny – powiedział Müller. W rezolucji zawarto wezwanie do stworzenia mechanizmu corocznej, międzyinstytucjonalnej kontroli stanu rządów prawa we wszystkich państwach członkowskich. Przywołano też wcześniejszą rezolucję, w której mowa o możliwym powiązaniu dofinansowania unijnego z oceną praworządności w krajach europejskich. Według Platformy Obywatelskiej to „ważny głos w obronie niezależności sądów”; Prawo i Sprawiedliwość mówi z kolei o „politycznym zagraniu”, które dąży do ograniczenia niezależności państw członkowskich.",,
"„Szanuję Putina. To nie znaczy, że będę się z nim zgadzał”","Prezydent USA Donald Trump oświadczył w rozmowie z dziennikarzem telewizji Fox, że szanuje rosyjskiego prezydenta Władimira Putina. Gdy rozmówca prezydenta nazwał Putina „zabójcą”, Trump odparł, że w Stanach Zjednoczonych również jest ich wielu.","We fragmentach wywiadu, opublikowanych przez stację, amerykański prezydent odpowiada m.in. na pytanie Billa O'Reilly'ego o powód szacunku dla Władimira Putina.  – Szanuję wielu ludzi, ale to nie znaczy, że będę się z nim zgadzał. On jest przywódcą swojego kraju. Mówię, że lepiej jest żyć w zgodzie z Rosją niż nie żyć w zgodzie. A jeśli Rosja pomoże nam w walce z Państwem Islamskim i islamskim terroryzmem na całym świecie – to dobrze – oznajmił Trump.  – Czy się z nim porozumiem? Nie mam pojęcia – podkreślił. Na wypowiedzianą przez dziennikarza uwagę, że „Putin jest zabójcą”, Trump odpowiedział:  Jest wielu zabójców. Sami mamy wielu. Co pan myśli? Nasz kraj jest taki niewinny?.",,
„Wielka Brytania może nigdy nie opuścić Unii Europejskiej”,"Wielka Brytania może nigdy nie opuścić Unii Europejskiej, jeśli w przyszłym tygodniu parlament odrzuci porozumienie w sprawie brexitu, wynegocjowane z Brukselą – ostrzegła premier Theresa May.","Przegrana rządu jest niższa niż w styczniu, kiedy premier Theresa May odnotowała najwyższą porażkę urzędującego premiera w historii brytyjskiego parlamentaryzmu. Przeciwko propozycji zagłosowało wtedy 432 posłów przy zaledwie 202 głosach poparcia (różnica 230 głosów). Pomimo wysokiej porażki szefowa rządu oceniła, że ""umowa, którą wynegocjowaliśmy jest najlepszym i - w rzeczy samej - jedynym porozumieniem"", jakie jest możliwe w wyniku negocjacji z Unią Europejską. May potwierdziła, że nazajutrz posłowie zagłosują nad opcją brexitu bez umowy. Wniosek, który zostanie poddany pod głosowanie, będzie sformułowany negatywnie, to znaczy znajdzie się w nim zapis, że izba odmawia zgody na taki scenariusz.  Premier zapowiedziała, że członkowie jej administracji będą wyjątkowo mieli prawo wolnego głosu w tej sprawie.",,
Wielonarodowa Dywizja w Elblągu gotowa do działania,Wielonarodowa Dywizja Północny Wschód w Elblągu jest gotowa do działania – poinformował resort obrony. W czwartek podczas zakończenia ćwiczeń Anakonda 18 nastąpi podsumowanie certyfikacji dowództwa Dywizji. Podczas uroczystości prezydent Andrzej Duda wręczyć ma trzy nominacje generalskie.,"Według nieoficjalnych informacji podczas uroczystości w Elblągu prezydent ma wręczyć nominacje generalskie trzem oficerom Wojska Polskiego, ze struktur Wielonarodowej Dywizji Północny Wschód w Elblągu i Wielonarodowego Korpusu Północny Wschód w Szczecinie.W uroczystym zakończeniu ćwiczenia Anakonda 18 oprócz prezydenta weźmie udział minister obrony narodowej Mariusz Błaszczak.Ćwiczenie Anakonda 18 to największe manewry Wojska Polskiego w 2018 r. Są one sprawdzianem możliwości współdziałania najważniejszych organów dowodzenia polskich Sił Zbrojnych z układem pozamilitarnym (cywilnymi strukturami odpowiedzialnymi za bezpieczeństwo ), a także wybranymi elementami struktur dowodzenia NATO. Faza główna ćwiczenia została podzielona na dwa etapy: ćwiczenie z wojskami operacyjnymi, przeprowadzone w dniach 7-16 listopada 2018 r. oraz ćwiczenie dowódczo-sztabowe, wspomagane komputerowo, zaplanowane od 26 listopada do 6 grudnia.",,
„Wyrok TSUE to porażka totalnej opozycji i nadzwyczajnej kasty”,"Trybunał Sprawiedliwości Unii Europejskiej wydał wyrok w sprawie Polski. Wynika z niego, że to Sąd Najwyższy powinien badać niezależność Izby Dyscyplinarnej. – Na pewno to jest porażka totalnej opozycji i nadzwyczajnej kasty, bo te środowiska ciągle podkreślały, że TSUE zakwestionuje funkcjonowanie Krajowej Rady Sądownictwa i Sądu Najwyższego w postaci dwóch izb, czyli Dyscyplinarnej i Skargi Nadzwyczajnej. To się nie zdarzyło – powiedział portalowi tvp.info Jan Kanthak, poseł PiS, a do niedawna rzecznik prasowy ministerstwa sprawiedliwości.","– TSUE stwierdził, że te kwestie powinny być załatwiane na naszym wewnętrznym poletku w Polsce. Trybunał skierował sprawę z powrotem do Sądu Najwyższego. To na pewno wywołało jęk zawodu w tych środowiskach, które są oporne wobec przeprowadzanej reformy wymiaru sprawiedliwości – dodał Kanthak. Opozycja w decyzji TSUE porażki jednak nie dostrzega. – Z wyrokami się zapoznaje i się je realizuje, a nie komentuje. Nie ma innej wyroczni niż Trybunał Sprawiedliwości Unii Europejskiej w zakresie stwierdzania, czy coś jest zgodne z prawem europejskim, czy nie. KRS w wersji PiS-owskiej nie jest organem, który stoi na straży niezawisłości sędziowskiej i niezależnych sądów – mówił o wyroku TSUE poseł KO Michał Szczerba. Od kilku tygodni politycy opozycji i sympatyzujące z nimi media sugerowały, że decyzja TSUE doprowadzi do politycznego trzęsienia ziemi. Choć po wyroku TSUE przedstawiciele opozycji nie mówią już o ryzyku odebrania Polsce funduszy unijnych, to nadal ostrzegają przed czarnym scenariuszem. – To jest bardzo trudna sytuacja, bo mamy chaos po tym wyroku. Po tym, co zrobił PiS, mamy chaos w wymiarze sprawiedliwości. Dzisiaj wielu się zastanawia, czy ktoś nie będzie podważał wyroków sędziów, którzy zostali powołani przez tak zwany neo-KRS – stwierdził poseł KO Dariusz Joński. – Mamy świadomość, że w Polsce reformy wymiaru sprawiedliwości demolowały demokratyczne państwo prawa, więc to wszystko, co dotyczyło Krajowej Rady Sądownictwa, nie było dla nas wielkim zaskoczeniem, że dzisiaj jest podważane. Mam nadzieję, że dzisiaj szybkie decyzje będą zapadały przed Sądem Najwyższym, aby naprawić to złe prawo, które uchwalił PiS – powiedział szef klubu parlamentarnego Lewicy Krzysztof Gawkowski.  Politycy PiS twierdzą jednak, że to do Trybunału Konstytucyjnego, a nie Sądu Najwyższego należy ostatnie słowo w kwestiach ustrojowych w Polsce. – Narracja totalnej opozycji legła w gruzach. Ten wyrok wskazuje na to, że z wymiarem sprawiedliwości w Polsce wszystko jest w porządku, Izba Dyscyplinarna działa zgodnie z prawem i nic do tego niektórym sędziom, którzy rościli sobie prawa do przyjętego w Polsce prawa – mówił nam poseł PiS Kacper Płażyński.",,
Rząd Merkel zwiększa kontrolę nad branżą medialną. To sektor strategiczny,"Niemiecki rząd przyjął rozporządzenie zwiększające kontrolę państwa nad niektórymi sektorami gospodarki. Obok znacznego obniżenia progu, od którego państwo może ingerować w transakcje kupna udziałów niemieckich firm uwagę zwraca zaliczenie branży środków przekazu do sektorów strategicznych.","„Nasz Dziennik”, który informuje o sprawie, zwraca uwagę, że definicja mediów jest bardzo szeroka i swobodnie interpretowana. Chodzi o „nadawanie, telemedia i produkty drukowane”, które „wywierają wpływ na kształtowanie opinii publicznej” i „odznaczają się wyjątkową aktualnością i wpływem”.   „Na pewno można do tej grupy zaliczyć wszystkie media informacyjne i prezentujące bieżącą publicystykę” – ocenia gazeta. – Niemcy mają doskonałe wyczucie znaczenia mediów i kapitału medialnego na własnym rynku. Są w tym bardzo konsekwentni. Uważają, że nie można sobie pozwolić, by jakiś wielki kapitał medialny z zewnątrz wkroczył na teren Niemiec i rozgrywał własną politykę. W tym celu budują odpowiednie prawodawstwo – tłumaczy w rozmowie z „Naszym Dziennikiem” medioznawca dr Hanna Karp. Zgodnie z rozporządzeniem Republika Federalna będzie mogła unieważniać transakcje kupna sprzedaży udziałów w spółkach z sektorów strategicznych – teraz także w mediach – jeśli skutkowałyby one objęciem udziałów dających więcej niż 10 proc. głosów w walnym zgromadzeniu akcjonariuszy danego podmiotu. – Systemy te gwarantują dominację rodzimego kapitału w prasie informacyjnej i opiniotwórczej. Zewnętrzny kapitał może wchodzić w segment rozrywki, poradników itp. – mówi dr. Hanna Karp. W artykule „Naszego Dziennika” zwrócono uwagę na sytuację na rynku polskim. Zdaniem gazety rząd „porzucił ideę nie tylko repolonizacji mediów, ale nawet postulat ich dekoncentracji, choć jest to jedynie zastosowanie zwykłej polityki antymonopolowej”.  – Skoro Niemcy poszli tak daleko, to może być to dla nas jakiś sygnał. Myślę, że w następnej kadencji Sejmu trzeba się będzie tym zająć, bo obecna nierównowaga na rynku mediów jest nie do przyjęcia – komentuje cytowany przez „Nasz Dziennik” europoseł Zbigniew Kuźmiuk.  Gazeta przypomina jednak, że „nieśmiałe próby »dekoncentracji« natrafiły na ostry sprzeciw Stanów Zjednoczonych, bo amerykańskie koncerny mają zawsze silne poparcie polityczne Waszyngtonu, bez względu na aktualną administrację”. Z kolei, jak ocenia „Nasz Dziennik”, próba stosowania rozwiązań analogicznych do niemieckich w stosunku do podmiotów europejskich „spotkałaby się od razu z zarzutem nierespektowania zasad UE.”",,
Adam Szejnfeld: Dzisiaj mogę gratulować PiS-owi,"Wysokie poparcie dla PiS w sondażach jest efektem systematycznego wdrażania kolejnych punktów programu wyborczego – ocenił w programie „Gość Wiadomości” TVP Info Jacek Sasin (PiS). Polityk PO Adam Szejnfeld pogratulował PiS wyniku, ale zaznaczył, że robi to bez uśmiechu.","Z sondażu pracowni Estymator przeprowadzonego dla portalu DoRzeczy.pl wynika, że gdyby wybory parlamentarne odbyły się pod koniec grudnia, to wygrałoby je Prawo i Sprawiedliwość. Rządząca partia mogłaby liczyć na 45,7 procent poparcia. 23,4 procent ankietowanych zadeklarowało chęć głosowania na Platformę Obywatelską, 8,3 procent – na Kukiz'15. W Sejmie znalazłyby się jeszcze: Nowoczesna – 6,9 procent, Polskie Stronnictwo Ludowe – 5,5 procent oraz Sojusz Lewicy Demokratycznej – 5,4 procent poparcia.– Mamy jeszcze rok do wyborów samorządowych, dwa lata do parlamentarnych, trzy do prezydenckich. Więc dzisiaj mogę gratulować, choć bez uśmiechu na twarzy, PiS-owi, (…)   ale przyjdzie czas liczenia się  nie w sondażach, tylko przy urnach. I mam nadzieję, że wtedy Polacy ocenią PiS tak jak się należy – powiedział Adam Szejnfeld.",,
Geje i nacjonaliści maszerowali w Sztokholmie,"Obawiano się zamieszek, ale wszystko przebiegło spokojnie. Ulicami Sztokholmu przeszła Pride Parade, parada społeczności LGBT (homo-, bi- i transseksualnych) oraz osób ją
wspierających. W innej części stolicy Szwecji miała miejsce demonstracja
nacjonalistów, jednak nie doszło do spotkania obu manifestacji.","Policja podjęła nadzwyczajne środki bezpieczeństwa, ściągając posiłki zcałego miasta.Według szacunków organizatorów w tegorocznej Pride Parade wzięło udział około 45 tys. uczestników. Głównymi ulicami stolicy przejechało kilkadziesiątudekorowanych pojazdów, przemaszerowali ubrani w skóry mężczyźni, kobietyprzebrane za anioły, widoczni byli także przedstawiciele formacji wojskowejoraz policyjnej.Tradycyjnie w sztokholmskiej paradzie widoczni byli politycy. W tym roku udział wzięła m.in. minister sprawiedliwości Beatrice Ask oraz minister ds.przedsiębiorczości Annie Loeoef. Gośćmi szwedzkiej imprezy byli także polscydziałacze i posłowie Ruchu Palikota, Anna Grodzka oraz Robert Biedroń. Nacjonaliści też przeszliWesołą atmosferę popsuła jednak inna, znacznie mniejsza demonstracja, jakaodbyła się w tym samym czasie. Na placu Bantorget, zaledwie kilkaset metrówod trasy przemarszu Pride Parade, zebrało się kilkudziesięciu działaczyorganizacji nacjonalistycznych, powiązanych z Angielską Ligą Obrony, na którąw swoim manifeście powoływał się sprawca zeszłorocznej masakry w NorwegiiAnders Behring Breivik.Demonstranci, wśród nich oprócz Szwedów byli także Duńczycy, skandowaliantymuzułmańskie hasła. W odpowiedzi na miejscu pojawiło się około 200 ichprzeciwników, część z tych osób miała pierwotnie wziąć udział w Pride Parade.W kierunku policjantów na koniach poleciały kamienie i świece dymne, jedna zrac raniła policjanta w twarz.",,
Prezydent: Polska jest jedna i dobra muszą być sprawiedliwie dzielone,"O konieczności wspierania słabszych regionów kraju, by wyrównywać poziom rozwoju i rodzinie jako „największym skarbie RP”, mówił w środę wieczorem w Kuleszach Kościelnych (woj. podlaskie) prezydent Andrzej Duda. Podziękował również za rekordowe w tej gminie poparcie w wyborach.","Kulesze Kościelne to gmina rolnicza w powiecie wysokomazowieckim, w której w 2015 r. w drugiej turze wyborów prezydenckich na Andrzeja Dudę zagłosowało 93,58 proc. osób uczestniczących w wyborach (w pierwszej turze 78,57 proc.).– Przyjechałem, żeby podziękować za zaproszenie i za zaufanie, za to, że 4,5 roku temu obdarzyliście mnie państwo tym zaufaniem i dzięki państwa głosom mogłem, przez 4,5 roku, sprawować ten niezwykle zaszczytny urząd, jakim jest misja, służba prezydenta RP dla rodaków i dla ojczyzny – mówił Andrzej Duda na spotkaniu zorganizowanym w szkole podstawowej w Kuleszach Kościelnych.Podkreślał znaczenie równomiernego rozwoju wszystkich części kraju i – wynikającej z tego – konieczności wspierania słabszych regionów. Odnosząc się do określeń, że wschodnia część kraju to Polska B mówił, że „Polska wszędzie jest Polską A”. – Dlatego, że jest jedna i to podstawowy i zasadniczy dogmat, który powinien przyświecać każdej władzy w Polsce, niezależnie od tego, kto w danym momencie ją sprawuje – zaznaczył.– Polska jest jedna i dobra muszą być sprawiedliwie dzielone. To oznacza także, że tam gdzie dawano do tej pory mniej, tam, gdzie inwestowano mniej, teraz trzeba zainwestować więcej. To właśnie dlatego tutaj muszą zostać dokończone wcześniej zaplanowane drogi ekspresowe i autostrady, to właśnie dlatego musi powstać Via Carpatia – dodał. Zakasanie rękawówAndrzej Duda przyznał, że przez ostatnie 4,5 roku „nie wszystko się udawało i być może nie wszystkie decyzje były trafne, czy też nie były w pełni trafne”. – Ale chodzi o to, że kto nie działa i kto nie ma dobrych intencji, ten nic nie robi, a ja nie należę do ludzi, którzy przychodzą po to, żeby nic nie robić. Ja zakasuję rękawy i przychodzę po to, żeby pracować. Jeżeli coś tu nie wychodzi, zgłoście państwo to jako uwagę – będę się starał to poprawić – podkreślił.– Nawet to, co się nie udało, można zawsze naprawić. Trzeba tylko umieć spojrzeć na to uczciwie i powiedzieć „no, po prostu nie wszystko się udaje”. Ja mam takie właśnie podejście, nikt nie jest nieomylny” – dodał prezydent, prosząc mieszkańców o zgłaszanie takich uwag.Andrzej Duda mówił o rodzinie wychowującej dzieci, jako o „największym skarbie RP na teraz i na przyszłość”. – To jest kwestia tego, czy będzie miał kto dalej w Polsce żyć i będzie miał kto dalej dla Polski pracować, czy będzie miał kto, w razie potrzeby, Polski bronić – powiedział prezydent. Mówił o – jak to określił – „bardzo ofensywnej polityce prorodzinnej” rządu PiS.",,
Tajlandia wybiera parlament. Pierwsze wybory od zamachu stanu,"W niedzielę rozpoczęły się wybory parlamentarne w Tajlandii – pierwsze od 2014 roku, gdy wojskowa junta obaliła demokratycznie wybrany rząd. Według ekspertów nie są one jednak triumfalnym powrotem demokracji, a co najwyżej pierwszym krokiem w tym kierunku.","Lokale wyborcze otwarto o godzinie 8. rano czasu lokalnego (godz. 2 nad ranem w Polsce). Głosowanie zakończy się o godzinie 17 (11.00 czasu polskiego). W wyborach bierze udział 77 partii, ale tylko garstka może liczyć na uzyskanie wpływu na politykę kraju.Z wyborami wiązano nadzieje na zakończenie dyktatury i powrót demokracji w kraju, który przez dziesięciolecia stanowił wzór do naśladowania dla całego regionu. Przez ostatnie pięć lat rządów wojskowa junta z obecnym premierem Prayutem Chan-ochą zdążyła jednak zmienić konstytucję i prawo wyborcze, by znacznie utrudnić opozycji przejęcie władzy. Przyszły rząd będzie też musiał wypełniać „plan 20-letni” nadany przez Prayuta. „Wybory raczej nie przyniosą rzeczywistej i trwałej zmiany politycznej. Zostały praktycznie ustawione w sposób, który wyklucza jakąkolwiek rzeczywistą zmianę, a Tajlandia będzie dalej cierpieć z powodu poważnej niestabilności” – ocenił przed wyborami specjalista ds. Azji Południowo-Wschodniej z amerykańskiej organizacji Council on Foreign Relations (CFR) Joshua Kurlantzick. W głosowaniu wybranych zostanie 500 deputowanych niższej izby parlamentu, a licząca 250 członków izba wyższa będzie w praktyce w całości wyłoniona przez wojskowych. Nad wyborem przyszłego premiera zagłosują wspólnie obie izby, co oznacza, że opozycja musiałaby zdobyć w wyborach aż 376 mandatów, by móc przeforsować swojego kandydata. Główna siła opozycyjna to partia Pheu Thai i inne, mniejsze ugrupowania lojalne wobec obalonego przez wojsko w 2006 roku populistycznego premiera Thaksina Shinawatry. Związane z nim partie wygrywały wszystkie wybory w Tajlandii od 2001 roku. Ich populistyczne rządy wywołały jednak fale protestów przeciwko korupcji, które doprowadziły do dwóch zamachów stanu, w tym do przewrotu z 2014 roku, za pomocą którego wojsko odsunęło od władzy siostrę Thaksina, Yingluck Shinawatrę. „Po niedzielnych wyborach Prayut prawdopodobnie pozostanie premierem, ale do efektywnego rządzenia będzie potrzebował wsparcia mniejszych partii, niezależnych od wojska ani od Shinawatrów” – napisał politolog z Uniwersytetu Chulalongkorn w Bangkoku Thitinan Pongsudhirak w komentarzu przed wyborami. Największym z takich ugrupowań jest Partia Demokratyczna (DP), która sprzeciwiała się rządom Shinawatrów, a którą obecnie określa się jako trzecią opcję, alternatywną wobec obu zwaśnionych obozów. Stosunkowo dużą popularność, zwłaszcza wśród młodego elektoratu, zdobyła nowa siła na scenie politycznej kraju, partia Future Forward (FFP) kierowana przez charyzmatycznego, atletycznie zbudowanego milionera Thanathorna Juangroongruangkita, niechętna wobec władzy generałów. W wyniku wyborów powstanie prawdopodobnie słaby rząd koalicyjny złożony z wielu małych partii pod wodzą ugrupowań związanych z juntą – uważają eksperci. Podkreślają jednocześnie, że rezultaty będzie można analizować dopiero w maju, po ogłoszeniu oficjalnych wyników, gdyż wielu kandydatów opozycji może zostać zdyskwalifikowanych. – Głosuję na Thanathorna. Nie wiem czy wygra, ale chcę, żeby mógł negocjować w parlamencie. Podoba mi się to, co mówi, jest za demokracją i przeciw dyktaturze – powiedział 30-letni student akademii medycznej o imieniu Chanin, który jako jeden z pierwszych oddał rano swój głos w lokalu wyborczym w szkole w dzielnicy Bang Rak w Bangkoku.",,
Putin zaciera ręce. Berlin szykuje się na reset w relacjach z Moskwą [OPINIA],"Niemcy już nawet nie starają się ukrywać, że zamierzają, pomimo obowiązywania sankcji, intensyfikować swoje relacje gospodarcze z Rosją. Nad Renem stale powiększa się grono wpływowych polityków, którzy domagają się zniesienia restrykcji. Jednym z głównych zwolenników otwierania się na Moskwę jest były szef kancelarii kanclerz Angeli Merkel i jej bliski współpracownik - minister gospodarki Peter Altmaier.","Wprowadzane od marca 2014 roku przez Unię Europejską sankcje gospodarcze, personalne i dyplomatyczne wobec Rosji – które były reakcją na anektowanie przez ten kraj Krymu i destabilizację Ukrainy – od samego początku były traktowane z wielką niechęcią przez środowiska biznesowe w Niemczech. Od lat apelowały one do kanclerz Angeli Merkel o zniesienie bądź poluzowanie restrykcji, argumentując, że ponoszą z tego powodu gigantyczne straty. Każda zapowiedź wprowadzania nowych kar wobec wciąż agresywnej Rosji  spotykała się z krytyką i rozczarowaniem. W miarę upływu czasu rosła też liczba polityków, którzy przekonywali, że nie przynoszą one pożądanych rezultatów, więc należy je znieść. Tendencje te w ostatnio uległy znacznemu wzmocnieniu. W efekcie, u naszych zachodnich sąsiadów rosną szeregi zwolenników zacieśniania współpracy z Moskwą, co ma być jednym ze sposobów na rozruszanie spowalniającej niemieckiej gospodarki. O tym, że sympatycy jeszcze szerszego otwarcia się na Kreml znajdują się na kluczowych stanowiskach w niemieckim rządzie, świadczyła choćby obecność kilka dni temu ministra gospodarki Petera Altmaiera i premiera Saksonii Michaela na Międzynarodowym Forum Gospodarczym w Petersburgu. Altmaier, wraz ze swoim rosyjskim odpowiednikiem Maksimem Orieszkinem, podpisali tam list intencyjny w sprawie współpracy gospodarczej i technologicznej,  którego celem jest umożliwienie niemieckim firmom „postawienia na nogi” rosyjskiej gospodarki, pomimo obowiązujących unijnych sankcji. – Wydajność gospodarki Rosji jest o połowę niższa niż RFN. Dzięki nowemu partnerstwu niemieckie technologie mogą pomóc poprawić rosyjską produktywność – ocenił szef niemiecko-rosyjskiej Izby Handlowej Matthias Schepp. Jeszcze przed wyjazdem na to spotkanie strona niemiecka nie kryła, że trzeba jak najszybciej znieść unijne restrykcje, gdyż są one, jak przekonywał premier Saksonii Kretschmer – „wielkim problemem” dla gospodarki jego landu, a także całych wschodnich Niemiec. Zwracał on również uwagę, że dla Saksonii Rosja jest strategicznym partnerem w kwestiach gospodarczych i transferu technologii. Jego zdaniem Berlin, poprzez intensyfikację współpracy, musi zapobiec temu, by Moskwa zwróciła się ku Chinom i Indiom. Ocenił przy tym, że forum – będące w rzeczywistości platformą Kremla, służącą do zmiękczania stanowiska krajów członkowskich – jest „dłonią wyciągniętą przez Władimira Putina w kierunku Zachodu"". O skali zainteresowania Niemiec rynkiem rosyjskim świadczyło również to, że na forum pojawiło się ponad 200 przedstawicieli niemieckich koncernów, takich jak: Siemens, Bayer, BMW czy Deutsche Bank, a także fakt, że udział na tym spotkaniu był czwartą oficjalną wizytą Altmaiera w Rosji od marca zeszłego roku, gdy objął on urząd ministra gospodarki. Z kolei słowa Kretschmera o potrzebie zniesienia restrykcji, poparte zostały przez innych premierów wschodnich landów. – Zamierzam z Rosją utrzymać dialog, chcę budować mosty, także w trudnych czasach – zapewniła szefowa rządu Meklemburgii Manuela Schwesig, zapowiadając przy tym, że planuje liczne spotkania z przedstawicielami rosyjskiej gospodarki i polityki. Podobne zdanie prezentuje również premier Brandenburgii  Dietmar Woidke. Ich postawa spotyka się ze zrozumieniem mieszkańców wschodnich landów, gdyż, jak wynika z sondażu przeprowadzonego przez „Bild Zeitung”, aż 72 procent z nich chce ścisłej współpracy z Rosją, a 42 procent chce poprawy obecnych relacji z tym krajem. Warto również podkreślić, że minister Altmaier jest gorącym zwolennikiem niemiecko-rosyjskiego gazociągu Nord Stream 2, którego budowa jest krytykowana przez wiele krajów unijnych, w tym Polskę, a także przez USA. Gazociąg omija Ukrainę, co powoduje osłabienie tego kraju w relacjach z agresywną wobec niego Rosją i jednocześnie wpływa na pogorszenie bezpieczeństwa krajów Europy Środkowo-Wschodniej. Dzięki NS2 Kreml chce wzmocnić swoją pozycję głównego dystrybutora gazu w UE i mieć możliwość dalszego wykorzystywania go jako środka nacisku wobec mniejszych krajów z regionu. Berlin zaś liczy na uzyskanie większej ilości taniego surowca, jak i na zarabianie jeszcze większych niż dotychczas pieniędzy na odsprzedawaniu rosyjskiego gazu w UE. Niemcy w ten sposób osłabiają solidarność unijną, gdyż udowadniają, że dla realizowania swoich partykularnych interesów nie liczą się z opiniami sojuszników z regionu. Taka polityka Berlina prowadzi również do sporu z Waszyngtonem, który jest zdecydowanym przeciwnikiem NS2 i przychyla się do argumentacji Polski, widząc w tym projekcie zagrożenie dla bezpieczeństwa Europy i zwiększania wpływów Moskwy. Niemcy w tym samym czasie lekceważą rosyjskie zagrożenie i ostentacyjnie nie zamierzają wypełniać zobowiązań wobec NATO – czyli przeznaczania 2 procent PKB na armię. Pomimo tego, że szefowa współrządzącej w Niemczech CDU Annegret Kramp-Karrenbauer i najprawdopodobniej przyszła kanclerz, wyklucza zniesienie sankcji nałożonych na Rosję, jeśli kraj ten nie zmieni swojej postawy wobec Krymu i wschodniej Ukrainy, to wiele wskazuje na to, że nawet pod jej przywództwem nasi zachodni sąsiedzi będą w dalszym ciągu otwierać się na współpracę z Kremlem. Niemcy, które przy okazji kryzysu migracyjnego czy ataków Komisji Europejskiej na Polskę w sprawie praworządności, ubierały się w piórka głównych obrońców praw człowieka i demokracji na świecie, reorientują się na współpracę ze zbrodniczym reżimem, umacniając jego wpływy w Europie. Działania te nie spotykają się jednak prawie w ogóle z reakcją – ani medialną ani polityczną – opinii publicznej na Zachodzie. Niezwykle wąskie jest grono mediów, polityków i środowisk naukowych i eksperckich, które krytykowałoby rząd Angeli Merkel za taką postawę. Oskarżenia o prowadzenia polityki proputinowskiej zarezerwowane są bowiem dla innych państw, w tym Polski, które narażą się Berlinowi czy Brukseli. Nie chcę nawet wyobrażać sobie rozmiaru krytyki, jaka spadłaby na rząd w Warszawie, gdyby naśladował on w relacjach z Moskwą politykę Berlina. Polskie władze zamiast tego są jednym z najważniejszych krytyków reżimu na Kremlu i wzmacniają swoją współpracę z Waszyngtonem – gospodarczą, militarną i polityczną – czego efektem są m.in. kolejne transporty amerykańskiego LNG do gazoportu w Świnoujściu, a także wzmocnienie obecności militarnej USA w naszym kraju – co ma być zadeklarowane podczas wspólnego dzisiejszego wystąpienia prezydentów Andrzeja Dudy i Donalda Trumpa w Białym Domu. Niemcy i Polska – biorąc pod uwagę stosunek do Rosji i USA – znajdują się dziś na przeciwnych biegunach.  Petar PetrovićAutor jest dziennikarzem Polskiego Radia.",,
Unijni przywódcy zatwierdzili w Brukseli umowę w sprawie brexitu,"– Przyjęte w niedzielę porozumienie w sprawie wyjścia Wielkiej Brytanii z UE jest najlepszym możliwym – powiedział szef Komisji Europejskiej Jean-Claude Juncker, ostrzegając brytyjskich posłów przed jego odrzuceniem w parlamencie.","Przywódcy 27 krajów na szczycie w Brukseli zatwierdzili w niedzielę umowę dotyczącą wyjścia Wielkiej Brytanii z Unii Europejskiej. Do umowy dołączona jest deklaracja polityczna dotycząca przyszłych, unijno-brytyjskich relacji handlowych. Umowa brexitowa liczy 585 stron i określa szczegółowo warunki wyjścia Wielkiej Brytanii ze Wspólnoty.           – Polscy obywatele, a kocham ich wszystkich, tych w Polsce i tych w Wielkiej Brytanii, muszą się czuć sfrustrowani, bo mieli dwie nadzieje – Polskę, ze względu na narodowość, serce i wszystko inne, a potem zostali w Wielkiej Brytanii. Muszą się czuć sfrustrowali, podzielam tę frustrację – powiedział w rozmowie z polskim dziennikarzami szef KE Jean-Claude Juncker.",,
Porzucony statek z 450  imigrantami przybił do Włoch. W większości to Syryjczycy,"Statek handlowy z 450 nielegalnymi imigrantami przybił w piątek późnym wieczorem do portu w Kalabrii na południu Włoch. Służby morskie, które uratowały dryfującą jednostkę, mówią o nowej taktyce przemytników ludzi: porzucają statki z imigrantami na środku morza.","To już drugi w tych dniach porzucony przez załogę statek pełen uciekinierów.Także tym razem większość imigrantów to Syryjczycy.W środę w podobnych okolicznościach na wybrzeża Apulii sprowadzono dryfujący,opuszczony przez marynarzy statek pod banderą Mołdawii z 970 uciekinierami.Desant na pokład opuszczonego przez załogę statkuW czwartek włoska straż przybrzeżna odebrała prośbę o pomoc od płynącego zTurcji statku handlowego „Ezadeen” pod banderą Sierra Leone. Imigranciznajdujący się na pokładzie zawiadomili drogą radiową, że załoga uciekła inikt nie stoi przy sterze. Okazało się, że włączono automatyczne sterowanie,by statek wziął kurs na włoskie wybrzeże.Ale wkrótce potem silniki zgasły, ponieważ skończyło się paliwo.Włoska marynarka i straż przybrzeżna dokonały desantu na pokład, by przejąćkontrolę nad jednostką długości 60 metrów i nie dopuścić do kolizji na morzuz innym statkiem lub jej rozbicia się o brzeg. Operację tę przeprowadzono wskrajnie trudnych warunkach pogodowych, wśród fal wysokości 7 metrów.Wsparcia udzielił islandzki statek należący do unijnej agencji do sprawgranic Frontex, który wziął jednostkę na hol i przyprowadził ją do portu wCorigliano Calabro.Na pokład razem z funkcjonariuszami zeszli też lekarze, którzy stwierdzili,że imigranci, wśród których są dzieci i kobiety w ciąży, są w dobrym stanie.Włoskie siły morskie liczą się z tym, że takie przypadki będą się powtarzać.Jasne stało się, że przemytnicy ludzi chcąc uniknąć aresztowania, nie będązbliżać się do wybrzeży Włoch, które zapowiedziały surowe zwalczanie tegoprocederu.Płacą tysiące dolarów; nie wiedzą, że będą porzuceni na środku morzaOrganizacje przemytników do tej nowej formy przerzutu nielegalnych imigrantówwykorzystują statki nieeksploatowane już od 2-3 lat.Nowa taktyka, zaobserwowano, polega na wysyłaniu ludzi już nie na zwykłychłodziach, ale na stosunkowo dużych handlowych statkach o rozmiarach od 60 do100 metrów, a więc zdolnych do żeglugi także zimą. Przestępcy wykorzystujątakże fakt, że uciekinierzy z ogarniętej wojną Syrii gotowi są dużo zapłacić– nawet 8 tysięcy dolarów od osoby. W zamian za tak wysokie sumy domagają siębezpiecznego środka transportu. Ludzie ci nie wiedzą jednak, że zostanąporzuceni przez załogę na środku morza i będą zdani na własny los orazszybkość reakcji włoskich sił morskich.",,
Franciszek przekazał otrzymane prezenty potrzebującym,"Papież Franciszek przekazał potrzebującym prezenty, które otrzymał w związku z 50. rocznicą święceń kapłańskich. Ciasta otrzymały stołówki dla ubogich i bezdomnych.","Franciszek spotkał się w piątek z przedstawicielami Stowarzyszenia Przyjaźni Włosko-francuskiej, którzy z okazji jubileuszu święceń wręczyli mu 50 białych róż i 50 tradycyjnych panettone – włoskich babek świątecznych z bakaliami.Ofiarodawcy sugerowali, aby w związku ze zbliżającymi się Świętami Bożego Narodzenia papież przekazał ciasto innym.Franciszek tuż przed ukończeniem 33 lat przyjął święcenia kapłańskie z rąk metropolity Kordoby Ramona Jose Castellano. W związku z tym w piątek we wszystkich kościołach diecezji rzymskiej odmawiano modlitwy w intencji biskupa Rzymu. Poczta watykańska wydała z tej okazji dwa znaczki. We wtorek papież Franciszek będzie obchodził kolejny jubileusz – 83. urodziny.",,
Sąd w Indiach zadecydował: aborcja zagrożeniem dla życia dziewczynki,"10-letnia dziewczynka zaszła w ciążę po tym, jak została wielokrotnie zgwałcona przez krewnego. Sąd zabronił usunięcia ciąży, bo ta jest zbyt zaawansowana. Wyrok wywołał burzę w Indiach.","Dziewczynka ma 10 lat. Często się uśmiecha, choć jest nieśmiała i małomówna. Jej ulubionymi przedmiotami są angielski i matematyka, uwielbia też rysować i jest w tym całkiem dobra. Lubi kurczaka, rybę i lody. Jest w 32. tygodniu ciąży.– Widzieliśmy wiele przypadków ciąży nastoletnich, w wieku 14-15 lat, ale to jest pierwszy przypadek 10-latki – twierdzi przedstawiciel lokalnych władz, Mahavir Singh.Krewny dziecka przebywa w więzieniu oczekując na proces. Indyjski Sąd Najwyższy odrzucił właśnie, za radą lekarzy, wniosek o aborcję złożony w imieniu dziewczynki.   Biegli stwierdzili, ze na tym etapie byłoby to „zbyt ryzykowne dla życia dziewczynki, a płód rozwija się dobrze”.",,
ME w siatkówce: jesteśmy w półfinale! Wygraliśmy z Niemcami bez straty seta,"Trwa kapitalna passa naszych siatkarzy. W ćwierćfinale w trzech setach rozprawiliśmy się z Niemcami, wygrywając do 19, 21 i 18. Teraz czas na grę o medale.","Faktycznie tak było, do tej pory wszyscy przeciwnicy od razu wywieszali białą flagę. Niemcy dzielnie stawiali nam opór. W połowie seta wyszli nawet na prowadzenie 12:10 po tym, jak w aut zagrał Michał Kubiak. Losy meczu szybko zaczęły się odwracać, bo gdy weszliśmy w pole zagrywki, błyskawicznie zrobiło się 13:12. A później zaczęliśmy powiększać przewagę. Gdy Maciej Muzaj posłał atomowy atak z prawego skrzydła, prowadziliśmy 18:14. Taką przewagę utrzymaliśmy już do końca. Gdy Niemcy zepsuli zagrywkę, wiadomo było, że będziemy mieć pięć piłek setowych. Zabawę skończyliśmy od razu. Choć pierwszy atak Muzaja został zablokowany, to poprawka była już bezbłędna. Pierwszy set wygraliśmy do 19. Drugi set miał podobny przebieg do pierwszego. Niemcy byli w stanie nam się przeciwstawić, dopóki obie drużyny nie zbliżyły się do dwucyfrowej liczby puntów. Wtedy zaczęliśmy budować przewagę. Gdy w cudowny sposób Wilfredo Leon skończył atak, prowadziliśmy 11:9. Ani się obejrzeliśmy, a kolejne trzy punkty padły naszym łupem. Rywale wzięli czas i próbowali wrócić do gry, ale nie było na to szans. Świetny set rozgrywał Kubiak, a gdy skończył swój atak, prowadziliśmy 17:12. Trzeciego seta rozpoczęliśmy od mocnego uderzenia. Gdy Leon skończył swój atak, wyszliśmy na prowadzenie 3:0. Rywale trzymali jednak dystans, a bo zbiciu Grozera zrobiło się 12:11. Później Niemiec wszedł na zagrywkę i... tradycyjnie posłał piłkę w aut. Odskoczyć nam się udało dopiero pod koniec seta. Wtedy Leon najpierw popisał się skuteczną kiwką, a chwilę później – mocnym atakiem; prowadziliśmy 20:16. Przy stanie 22:18 świetnie zachował się Piotr Nowakowski.Jedyny w kadrze Heynena mistrz Europy sprzed 10 lat zasugerował trenerowi, żeby poprosił o challenge. Opłaciło się, bo choć sędziowie pokazali aut, to powtórka video przyniosła nam punkt. Stempel na naszym zwycięstwie przybił Kubiak, który najpierw skończył atak, a chwilę później wykończył piłkę po kontrataku.",,
Inicjatywa Polska stawia warunki Kidawie-Błońskiej. „Takimi żądaniami sabotują kampanię”,"Wchodząca w skład Koalicji Obywatelskiej partia Inicjatywa Polska ogłosiła 10 postulatów, od których zależy poparcie ugrupowania dla Małgorzaty Kidawy-Błońskiej w wyborach prezydenckich. Wśród nich są związki partnerskie i liberalizacja przepisów antyaborcyjnych. – To, co robi koalicjant PO, ilustruje powiedzenie: „Panie Boże, strzeż nas od koalicjantów, bo od wrogów umiemy chronić się sami”. Koalicjanci takimi żądaniami sabotują kampanię Małgorzaty Kidawy-Błońskiej – powiedział portalowi tvp.info eurodeputowany PiS Ryszard Czarnecki.","10 postulatów Inicjatywy Polska to: gwarancja niezależnego sądownictwa i przestrzeganie konstytucji; płaca minimalna w wysokości połowy przeciętnego wynagrodzenia oraz dodatek za aktywność - 600 zł; 6,5 proc. PKB na zdrowie i bezpłatny program in vitro; legalne związki partnerskie; budowa nieodpłatnych przedszkoli i żłobków; liberalizacja aborcji; edukacja seksualna w szkołach oraz dostępna antykoncepcja; rozdział państwa od Kościoła; program ochrony zwierząt; program Czyste Powietrze; bezpłatny internet w całym kraju. – Inicjatywa Polska chce skierować kampanię Małgorzaty Kidawy-Błońskiej na tory skrajne, na pozycję ultrasa w polskiej polityce. To będzie miało dla niej opłakany skutek. Jeśli nie przyjmie tych postulatów, to i tak będzie widać brak jedności, zgody, kłótnie w Koalicji Obywatelskiej – stwierdził Czarnecki. Poseł Dariusz Joński z Inicjatywy Polskiej podkreślił, że 10 postulatów to wartości, dla których jego formacja jest w polityce. – Zaprosiliśmy marszałek Małgorzatę Kidawę-Błońską na naszą Radę Krajową, która odbędzie się w styczniu. Jeśli część tych postulatów zostanie zaakceptowana, bierzemy pod uwagę poparcie pani marszałek w wyborach prezydenckich. Jeśli okazałoby się, że Małgorzata Kidawa-Błońska nie jest w stanie zaakceptować tych postulatów, będziemy rozważać wariant B. O nim poinformujemy jednak w późniejszym czasie – stwierdził Joński. Parlamentarzysta nie zdradza, które dokładnie postulaty musi poprzeć Kidawa-Błońska, aby uzyskać poparcie Inicjatywy Polskiej. Nieoficjalnie mówi się, że wariantem B może być wystawienie przez to lewicowe ugrupowanie Barbary Nowackiej w wyborach prezydenckich. Na sejmowych korytarzach słychać, że koalicjanci PO mogą stawiać żądania, bo wyczuli słaby mandat Kidawy-Błońskiej po prawyborach PO. Wicemarszałek Sejmu uzyskała 345 spośród 470 ważnych głosów. Jacek Jaśkowiak 125 głosów.  – Politycy PO mówili, że w prawyborach weźmie udział około 1 tys. delegatów. Skończyło się na poziomie 470 delegatów. Ten mandat poparcia jest, taki jaki jest. Na miarę możliwości Platformy Obywatelskiej, czyli bardzo słaby – mówił nam poseł PiS Jan Mosiński. Nie wszyscy uprawnieni do głosowania skorzystali z tego prawa. –  Nie dojechało około 200 delegatów. Głosowanie nie jest obowiązkiem. To jest przywilej – mówił Onetowi poseł KO Sławomir Neumann.  Poseł Mosiński z PiS podejrzewa, że działacze, którzy nie wzięli udziału w prawyborach PO, nie wierzyli w ich słuszność. – Prawybory miały posłużyć Grzegorzowi Schetynie do uspokojenia struktur po kolejnych przegranych wyborach do parlamentu. Prawybory miały posłużyć do tego, żeby przygotować Grzegorzowi Schetynie miękkie lądowanie i wygrać ponownie wybory na szefa partii. Dla niego kwestia wyborów prezydenckich jest kwestią drugoplanową. On i tak wie, że raczej Kidawa-Błońska te wybory przegra – powiedział Mosiński. Politycy PO, do których dzwoniliśmy, nie chcieli komentować sytuacji w partii po prawyborach.",,
Premier: Udaremniono największy przemyt narkotyków w ciągu ostatnich 30 lat,"Państwo powinno być zawsze o krok przed przestępcami. To przestępcy mają się bać silnego, sprawnego państwa – powiedział premier Mateusz Morawiecki podczas konferencji prasowej poświęconej akcji polskich służb. Centralne Biuro Śledcze Policji i Krajowa Administracja Skarbowa udaremniły próbę przemytu ogromnej ilości narkotyków.","Funkcjonariusze KAS przejęli ogromne ilości nielegalnego towaru w gdyńskiej bazie kontenerowej. Jednocześnie policjanci z CBŚP zamknęli fabrykę kokainy oraz magazyn narkotykowy na terenie województwa wielkopolskiego. W sprawie zatrzymano obywateli między innymi Kolumbii, Iranu oraz Niemiec. Śledztwo prowadzi Prokuratura Regionalna w Gdańsku.– Udaremniliśmy największy przemyt co najmniej ostatnich 30 lat; to przemyt około 2 ton kokainy z Kolumbii o wartości około 2 mld zł – powiedział premier Mateusz Morawiecki.  – Uratowaliśmy od łez, tragedii, od złamanych życiorysów i od śmierci nie tylko wielu Polaków, ale również wielu Europejczyków, ponieważ przemyt dotyczył około 2 mld zł wartości, a w tonach to około 2 ton kokainy, narkotyków, które były w specjalny sposób, poprzez specjalne mechanizmy przemytnicze, przemycane z Kolumbii. Udaremnione zostało to poprzez bardzo skuteczne działania Krajowej Administracji Skarbowej i Centralnego Biura Śledczego Policji – dodał Morawiecki. „Państwo powinno być zawsze o krok przed przestępcami” – Państwo powinno być zawsze o krok przed przestępcami; wykorzystaliśmy m.in. najnowszą technologię, żeby ujawnić i uniemożliwić największy przemyt w historii III RP – powiedział premier.Morawiecki wskazał, że grupa przestępcza składała się z czterech Kolumbijczyków, co najmniej dwóch Polaków oraz jednego Irańczyka. Jak mówił, przemyt dokonywał się z Kolumbii i dotyczył kokainy. Szef rządu wskazał, że była to sprawna i długo trwająca akcja przygotowawcza, która w skuteczny sposób zapobiegła „wyjątkowej próbie przemytu na skalę europejską”.Jak dodał, w akcję zostało włączonych wielu funkcjonariuszy. – Jestem bardzo wdzięczny funkcjonariuszom CBŚP i wszystkim pracownikom Krajowej Administracji Skarbowej, Ministerstwa Finansów, którzy działając w tak profesjonalny sposób, wyjątkowo sprawnie (...) zdekonspirowali, ujawnili, uchwycili tę grupę przestępczą – mówił premier.Jak dodał, państwo powinno być zawsze o krok przed przestępcami i w tym przypadku „wykorzystaliśmy również najnowszą technologię, żeby ten największy przemyt w historii III RP ujawnić i uniemożliwić”. „Państwo jest silne wobec przestępców” – Profesjonalizm naszych służb jest na najwyższym poziomie; możemy spać spokojnie, ponieważ państwo jest silne i sprawne wobec silnych i sprawnych przestępców, a wyrozumiałe wobec słabszych – powiedział premier.– Międzynarodowe grupy przestępcze należą niestety do najlepiej zorganizowanych grup przestępczych, więc profesjonalizm pracowników Krajowej Administracji Skarbowej, Policji i Centralnego Biura Śledczego Policji jest tym większy i tym bardziej mogę powiedzieć: możemy spać spokojnie, ponieważ państwo jest silne i sprawne wobec silnych i sprawnych przestępców i grup przestępczych, a wyrozumiałe wobec słabszych - mówił premier.Morawiecki oświadczył, że jest to dla niego „ogromny powód do dumy”, że mamy służby finansowe, śledcze i policyjne, których profesjonalizm jest na najwyższym, „co najmniej europejskim, jeśli nie światowym” poziomie.– Dziękuję za niezwykle sprawną akcję, za odwagę, determinację, profesjonalizm. To przestępcy mają się bać silnego, sprawnego państwa, a nie obywatele mieliby bać się przestępców - dodał szef rządu. „To efekt pracy naszych służb” – Jest to największy ujawniony przemyt w historii Polski; w 100 proc. jest wynikiem profesjonalizmu i działalności naszych służb - powiedział szef MSWiA Mariusz Kamiński o udaremnieniu przemytu z Kolumbii 2 ton kokainy o czarnorynkowej wartości około 2 mld zł.Minister podkreślił, że kokaina była najprawdopodobniej przeznaczona na rynek europejski. – Można powiedzieć, że nasi funkcjonariusze uratowali Europę przed zalewem ogromnej ilości kokainy – stwierdził.Jak ocenił, jest to wielkie osiągnięcie naszych służb. – Jest to w 100 proc. wynik profesjonalizmu i działalności naszych służb: KAS i CBŚP. To pokazuje, jak ważna jest współpraca między służbami – powiedział Kamiński.Według szefa MSWiA jest to kolejny przykład z ostatnich tygodni tak dobrej współpracy. Przypomniał, że w połowie listopada dzięki współpracy ABW i CBŚP udało się uniknąć wielkiej tragedii w Płocku, kiedy to z wyprzedzeniem zatrzymano mieszkańca kilkunastopiętrowego bloku, który chciał wysadzić ten blok w powietrze.",,
„Nie proponowałem małżeństwa politycznego Ziobrze”,"– Chcę budować środowisko polityczne, które rozumie i potwierdza, że podziały z czasu POPiS-u, podziały na klasycznej osi lewica i prawica są nieadekwatne do tego, o czym będziemy na poważnie wkrótce rozmawiać, czyli o miejscu Polski w Europie – powiedział na antenie TVP1 wicepremier i minister gospodarki Janusz Piechociński. Zaznaczył jednak, że jego celem jest „wzmocnienie funkcjonowania koalicji i rządu”.",,,
Opozycja ocenia: jedynka lub słaba trójka,"Według PiS i Solidarnej Polski rząd Donalda Tuska rządzi nie sto dni, ale cztery lata i 100 dni. PiS nie spodziewa się po nim już niczego dobrego, Solidarna Polska czeka na zapowiedzianą przez ministra sprawiedliwości Jarosława Gowina deregulację zawodów. Szef SLD Leszek Miller wystawia obecnemu rządowi słabą trójkę.","Rząd jest w kryzysie spowodowanym m.in. nieodpowiednim doborem, często niekompetentnych, ministrów – tak o 100 dniach gabinetu Donalda Tuska mówi szef PiS Jarosław Kaczyński. Szef klubu parlamentarnego PiS Mariusz Błaszczak nie dostrzega w rządach Donalda Tuska oraz koalicji PO-PSL żadnych plusów. Zdaniem Błaszczaka, rząd okłamał Polaków w kampanii wyborczej „obiecując złote góry”, a później – „po zakończeniu kampanii –  podnosząc podatki, nakręcając spiralę drożyzny, doprowadzając do chaosu w opiece zdrowotnej, doprowadzając do chaosu w infrastrukturze”. Jak podkreśla „to są rządy dyletantów”.Szef klubu  Solidarna Polska Arkadiusz Mularczyk uważa, że po ostatnich wygranych wyborach Platforma tak uwierzyła w swój sukces, że przestała się liczyć nie tylko z opozycją, ale i ze społeczeństwem.Zdaniem Mularczyka, te porażki są wynikiem buty Platformy Obywatelskiej oraz złej obsady ministerstw. Według niego, zatrudniono ministrów, którzy dobrze się prezentują, natomiast nie mają elementarnej wiedzy na temat resortów, którymi zarządzają. Słaba trójka od lewicyLewica również nie widzi wielu powodów do pochwał po stu dniach urzędowania gabinetu. Szef SLD Leszek Miller wystawia obecnemu rządowi słabą trójkę. Zdaniem polityka, początek roku pokazał, że rząd nie potrafi prowadzić dialogu ze społeczeństwem. Szef SLD skrytykował także dobór personalny gabinetu. Twierdzi, że nowi ministrowie byli dobierani pod względem prowadzenia polityki promocyjnej, a nie kompetencyjnej.Do głównych porażek szef Sojuszu zaliczył: ustawę refundacyjną, podpisanie umowy ACTA i stan przygotowań do Euro 2012 i projekt wydłużenia wieku emerytalnego. Miller ocenił, że rząd póki co nie ma sukcesów. Według  niego, podkreślenia i pochwały wymaga jednak polityka europejska i wyraźna skłonność do działania na rzecz integracji europejskiej.Z kolei zdaniem Janusza Palikota, jedną z najgorszych decyzji premiera było powołanie na ministra sprawiedliwości Jarosława Gowina.  Twierdzi, że jest to pierwsza osoba, którą należałoby uwzględnić przy rekonstrukcji rządu.100 dni gabinetu Tuska upływa 25 lutego; rząd został powołany 18 listopada ubiegłego roku. 19 listopada Sejm udzielił wotum zaufania nowej Radzie Ministrów.",,
Wielka bijatyka na boisku. Pobili się reprezentanci Ukrainy,"Bijatyka pomiędzy piłkarzami reprezentacji Ukrainy towarzyszyła niedzielnemu meczowi we Lwowie pomiędzy Szachtarem Donieck, a Dynamem Kijów. Ukraina jest rywalem Polski w grupie C Euro 2016.","W meczu na szczycie ligi ukraińskiej Szachtar wygrał 3:0 we Lwowie. Po trzeciej bramce doszło do regularnej bijatyki pomiędzy reprezentantami kraju.Wściekły kapitan W 78. minucie Chorwat Eduardo strzelił swoją drugą bramkę w tym meczu, a pełniący funkcję kapitana gospodarzy Taras Stepanenko podbiegł do sektora kibiców gości i eksponował emblemat Szachtara. To rozzłościło czołowego gracza reprezentacji Ukrainy z Dynama Andrija Jarmolenkę, który kopnął rywala.Wówczas na boisko wbiegli rezerwowi gracze obu zespołów i wywiązała się bijatyka. Sędziowie nie byli w stanie zapanować nad sytuacją. W efekcie czerwonymi kartkami zostali ukarani trzej reprezentanci Ukrainy: Jarmolenko oraz Stepanenko i rezerwowy Aleksandr Kuczer z Szachtara. Ten pierwszy opuszczał boisko z zakrwawioną wargą. Dodatkowo po meczu atmosferę podgrzał doświadczony bramkarz Dynama Ołeksandr Szowkowski, który znany jest z doskonałych relacji z kibicami swojego klubu. – Stepanenko mieszka teraz w Kijowie i może obawiać się o swoje bezpieczeństwo, bo kibice Dynama nigdy mu nie zapomną tego co zrobił – powiedział tuż po spotkaniu.Mistrz już znany Mecz nie miał znaczenia dla układu tabeli, ponieważ Dynamo przed tygodniem zapewniło sobie mistrzostwo Ukrainy. Z ławki rezerwowych spotkanie oglądał napastnik zespołu z Kijowa Łukasz Teodorczyk. Szachtar Donieck rozgrywa swoje mecze we Lwowie z powodu napiętej sytuacji na wschodzie kraju.",,
KNF: Kurator wchodzi do Plus Banku,Komisja Nadzoru Finansowego zdecydowała o wprowadzeniu kuratora do Plus Banku – poinformowała w piątek KNF. Celem takiej decyzji jest poprawa sytuacji finansowej – podano.,"Komisja Nadzoru Finansowego na piątkowym posiedzeniu jednogłośnie zdecydowała o ustanowieniu w Plus Banku kuratora. Został nim Wojciech Ławecki, który – jak czytamy w komunikacie KNF – „posiada wszelkie niezbędne kompetencje w tym zakresie, dające rękojmię wiedzy i doświadczenia”.Celem takiej decyzji jest poprawa sytuacji finansowej Plus Banku – podano. „Kurator ma zapewnić jednocześnie efektywny przepływ informacji między Plus Bankiem a Urzędem Komisji Nadzoru Finansowego oraz stworzyć możliwość bieżącego monitorowania podejmowanych w Plus Banku działań restrukturyzacyjnych” – informuje komisja.KNF zaznaczyła, że kurator nie jest organem Banku, a jego działalność nie ogranicza uprawnień organów statutowych; może on brać udział we wszystkich posiedzeniach. Z informacji komisji wynika, że ustanowienie kuratora pozostanie bez wpływu na świadczenie przez Plus Bank usług na rzecz jego klientów.",,
Francuskie MSZ: Francja nie uznaje rosyjskich wyborów prezydenckich na Krymie,"Francuskie MSZ wydało w niedzielę oświadczenie o nieuznaniu przez Francję rosyjskich wyborów prezydenckich na Krymie, cztery lata po nielegalnej aneksji ukraińskiego półwyspu przez Moskwę.","– Francja nie uznaje organizacji rosyjskich wyborów prezydenckich na Krymie, które odbywają się dzisiaj – napisano w oświadczeniu.– Cztery lata po nielegalnej aneksji Autonomicznej Republiki Krymu i Sewastopola Francja pozostaje głęboko zaangażowana w pełne przywrócenie suwerenności i integralności terytorialnej Ukrainy w ramach jej uznanych międzynarodowo granic. Przesunięcie siłą granic jest sprzeczne z prawem międzynarodowym, w tym ze zobowiązaniami podpisanymi przez Federację Rosyjską – podkreśla ministerstwo.Rosyjskie wybory prezydenckie, w których zdecydowanym faworytem jest Władimir Putin, odbywają się w czwartą rocznicę aneksji Krymu, dokonanej w wyniku referendum, w którym w większości rosyjskojęzyczni mieszkańcy opowiedzieli się za przyłączeniem do Rosji. Referendum to nie zostało uznane przez wspólnotę międzynarodową. W reakcji na organizację wyborów na Krymie Kijów uprzedził w piątek Moskwę, że w niedzielę do rosyjskich przedstawicielstw dyplomatycznych na Ukrainie dostęp będą mieli jedynie dyplomaci, co nie pozwoli Rosjanom na wzięcie udziału w wyborach prezydenckich. W przyszłym tygodniu minister spraw zagranicznych Francji Jean-Yves le Drian jedzie do Kijowa, gdzie będzie rozmawiał z władzami ukraińskimi „zwłaszcza o sytuacji na Krymie i w Donbasie”, gdyż Francja „jest zaniepokojona militaryzacją półwyspu i pogorszeniem się sytuacji w kwestii praw człowieka, zwłaszcza Tatarów krymskich”.",,
Min. Błaszczak: Szef PE ulega fake newsom i fałszywej propagandzie,"Szef PE Antonio Tajani ulega fake newsom, fałszywej propagandzie i kłamstwom, kierowanym do niego przez totalną opozycję z Polski – tak szef MSWiA Mariusz Błaszczak skomentował zapowiedź szefa PE, że zwróci się do premier Beaty Szydło o zapewnienie bezpieczeństwa polskim europosłom. Miało to związek z ostatnim wiecem narodowców w Katowicach.","Podczas sobotniej demonstracji narodowców w centrum Katowic, zdjęcia eurodeputowanych PO, którzy głosowali za rezolucją Parlamentu Europejskiego w sprawie naruszania przez Polskę fundamentalnych wartości UE, zawisły na atrapach szubienic.W radiowej Jedynce szef MSWiA ocenił te działania narodowców jako „głupie”. – Oni wpisują się, niestety, w to wszystko, co wymierzone jest przeciwko Polsce – podkreślił.Zdaniem Błaszczaka o wydarzeniu w Katowicach zrobiło się głośno dlatego, że w Polsce „jest totalna opozycja, politycy, zainteresowani powrotem za wszelką cenę do władzy i realizacją osobistych korzyści”.Szef MSWiA skomentował również zapowiedź szefa Parlamentu Europejskiego Antonio Tajaniego, że zwróci się do premier Beaty Szydło o zapewnienie bezpieczeństwa polskim europosłom w związku z wieszaniem ich portretów na atrapach szubienic przez narodowców. Doniesienie do prokuratury po sobotniej demonstracji przesłali działacze Komitetu Obrony Demokracji – przywołując dwa przepisy Kodeksu karnego: dot. publicznego nawoływania do popełnienia zbrodni (art. 255 par. 2 Kodeksu karnego) i gróźb bezprawnych wobec europosłów (art. 190 kk).Jak podawała policja, w trakcie demonstracji nie doszło do „gwałtownego naruszenia porządku, które wymagałoby natychmiastowej interwencji policjantów obecnych na miejscu”. Mundurowi analizują jednak przebieg manifestacji „w związku z propagowanymi przez uczestników treściami i formą ich prezentacji”.Katowicka prokuratura nie zdecydowała, czy rozpocznie śledztwo, czy też umorzy sprawę demonstracji narodowców w Katowicach. Zwróciła sprawę policji, która ma przesłuchać świadków. Postępowanie w tej sprawie zapowiedział minister sprawiedliwości, prokurator generalny Zbigniew Ziobro.Rezolucja w Parlamencie EuropejskimParlament Europejski przyjął w połowie listopada rezolucję wzywającą polski rząd do przestrzegania postanowień dotyczących praworządności. PE wyraził m.in. zaniepokojenie proponowanymi zmianami w przepisach dotyczących polskiego sądownictwa, które „mogą strukturalnie zagrozić niezawisłości sądów i osłabić praworządność w Polsce”. W dokumencie znalazł się też apel PE do polskiego rządu, by potępił „ksenofobiczny i faszystowski” Marsz Niepodległości.Przeciwko rezolucji głosowali europosłowie PiS, SLD wstrzymało się od głosu, eurodeputowani PSL nie wzięli udziału w głosowaniu. Większość PO wstrzymała się od głosu, ale sześciu europosłów poparło ten dokument. Byli to: Michał Boni, Danuta Huebner, Danuta Jazłowiecka, Barbara Kudrycka, Julia Pitera i Róża Thun. Ich zdjęcia narodowcy zawiesili na symbolicznych szubienicach.",,
Rozmowa portalu tvp.info. Szef ABW o sprawie Mariana Banasia,"ABW realizując procedurę wobec Pana Mariana Banasia w pełni wywiązała się z obowiązków, które na nią nakładają przepisy Ustawy o ochronie informacji niejawnych. Opieramy się m.in. na informacjach od szeregu instytucji, bardzo często 
„na co dzień” „znających” osobę opiniowaną, jej sytuację majątkową i otoczenie. Nigdy wcześniej, również w mediach, nie podawano w jakąkolwiek wątpliwość sytuacji majątkowej jego czy otoczenia biznesowego – mówi w rozmowie z Samuelem Pereirą szef ABW, prof. dr hab. Piotr Pogonowski. Jak podkreśla „Agencja nie posiada uprawnień do objęcia osoby sprawdzanej kontrolą operacyjną. Dopiero za pomocą tego narzędzia możliwe byłoby ustalenie wszystkich kontaktów osób sprawdzanych, w tym z ich dalszego otoczenia.” Całość tylko na portalu tvp.info.","19 listopada 2015 r. został Pan szefem ABW. Dziś, po czterech latach głośno mówi się w mediach o pańskiej dymisji.    Rzeczywiście, wolałbym mówić o sukcesach Agencji Bezpieczeństwa Wewnętrznego, takich jak: dostosowanie ustawodawstwa w zakresie przeciwdziałania zagrożeniom terrorystycznym, znaczne ograniczenie wrogiej działalności wywiadowczej wobec Polski poprzez wydalanie osób zagrażających bezpieczeństwu państwa czy stosowanie zakazu wjazdu dla nich, czy w sferze gospodarczej, utworzenie Centrum Prewencji Terrorystycznej i wielu innych.   Jakie sukcesy gospodarcze ma Pan na myśli?    Aktywność funkcjonariuszy ABW przeciwko przestępcom podatkowym doprowadziła do ujawnienia prób wyłudzeń podatkowych na ponad 3 miliardy złotych. Wiem, że ten obszar naszej działalności nie jest tak bardzo kojarzony z Agencją, jak choćby skuteczne zwalczanie aktywności obcych wywiadów na terytorium RP czy zagrożeń o charakterze terrorystycznym. To jednak skuteczne działania ABW w walce z przestępczością gospodarczą zapobiegają grabieży majątku publicznego na ogromną skalę. W latach 2015-2019 Agencja ujawniła próby wyłudzeń podatkowych sięgających ponad 3 miliardów złotych.   Czy w ostatnich tygodniach oczekiwano pańskiej dymisji?     Od czterech lat kieruję ABW. Zgodnie z prawem i zgodnie ze sztuką, jeśli Pan Premier taką decyzję podejmie - jestem cały czas do jego dyspozycji. Nie kierowano jednak wobec mnie takich oczekiwań. Spekulacje nt. pańskiej dymisji w mediach i w Sejmie mają związek z prezesem NIK, Marianem Banasiem. Nie ma Pan sobie nic do zarzucenia w kwestii „sprawdzenia” tej kandydatury?       ABW – jak każda inna instytucja administracji państwowej – działa wyłącznie na podstawie  i w granicach obowiązującego prawa. Niestety ze znajomością przepisów dotyczących ochrony informacji niejawnych nie jest najlepiej. I to u osób, które zajmują się tą problematyką w wypowiedziach medialnych. Powoduje to szereg dywagacji i stawiania niesłusznych zarzutów ABW. Istotną częścią tych przepisów jest m.in. ustawa o ABW oraz AW z 2002 r., a także ustawa z 2010 r. o ochronie informacji niejawnych. Postępowanie sprawdzające i kontrolne postępowanie sprawdzające są niejawne. Szef ABW nie może, zgodnie z art. 72 ustawy o OIN, udzielać na ten temat informacji np. dziennikarzom. Chciałbym przy tym podkreślić, że postępowania sprawdzające mają charakter procedury quasi administracyjnej, a nie działań operacyjnych, a Agencja nie posiada uprawnień do objęcia osoby sprawdzanej kontrolą operacyjną. Dopiero za pomocą tego narzędzia możliwe byłoby ustalenie wszystkich kontaktów osób sprawdzanych, w tym z ich dalszego otoczenia.   ABW ma kompetencje do prowadzenia takiej kontroli.      Agencja Bezpieczeństwa Wewnętrznego otrzymała od ustawodawcy możliwość stosowania kontroli operacyjnej, ale tryb wykorzystania tego narzędzia jest ściśle określony przepisami. O jej zarządzeniu ABW nie decyduje samodzielnie. Zgodnie z ustawą postanowienie o jej wszczęciu każdorazowo podejmuje Sąd Okręgowy w Warszawie, na pisemny wniosek Szefa ABW, złożony po uzyskaniu pisemnej zgody Prokuratora Generalnego. Użycie tego środka ma jednak charakter ostateczny, gdy inne sposoby pozyskania informacji okazały się bezskuteczne albo nieprzydatne.   Jaka jest skala stosowania kontroli operacyjnej?       Jest ona ściśle skorelowana z liczbą aktualnie prowadzonych procedur przez poszczególnie piony operacyjne ABW. Intensywność stosowania kontroli operacyjnej w 2019 r. pozostaje zbliżona do analogicznego okresu roku 2015, zaś o rzetelności ABW w kwestii jej wykorzystywania świadczy bardzo niski odsetek wniosków Agencji odrzuconych przez Sąd. Korzystanie z kontroli operacyjnej podlega także kontroli Sądu w okresach półrocznych. Organ ten nie zgłaszał żadnych istotnych zastrzeżeń odnośnie jej stosowania w latach  2016-2019 r.   Jeśli mówimy o tej sprawie, to kolejne doniesienia medialne pokazują, że jednak przed wyborem nowego prezesa NIK takiego sprawdzenia zabrakło.      Pamiętajmy, że np. poseł, minister czy Prezes NIK posiadają dostęp do krajowych informacji niejawnych z mocy prawa – bez możliwości prowadzenia postępowania sprawdzającego przez ABW. Takie możliwości daje obowiązujące prawo. Jeżeli ustawodawca uznałby ponad podziałami, że każdy podmiot posiadający poświadczenie bezpieczeństwa uprawniające do dostępu do informacji niejawnych, powinien być poddawany (wraz z członkami rodziny i znajomymi, np. partnerami biznesowymi) nieustannej, głębokiej kontroli uprawnionych organów, to musiałby ten obowiązek wpisać do ustawy. A kontrolne postępowanie sprawdzające, które wszczęła ABW, może zakończyć się odebraniem Marianowi Banasiowi dostępu do informacji tajnych?      O postępowaniach informować nie mogę.   Agencja takie propozycje przedstawiała?      Od 2016 r. ABW dostarcza szeregu propozycji nowoczesnego – odpowiadającego na współczesne zagrożenia, systemowego uregulowania m.in. dostępu do informacji niejawnych, których ochrona jest jednym z filarów kontrwywiadowczej osłony RP. Postulaty te dotyczą szeregu istotnych zagadnień, w tym szerszej możliwości dostępu do informacji z postępowań sprawdzających.   Wracając do sprawy Mariana Banasia…      Agencja, realizując procedurę wobec niego, w pełni wywiązała się z obowiązków, które na nią nakładają przepisy ustawy o ochronie informacji niejawnych. Zgodnie z obowiązującymi procedurami oraz zachowaniem rzetelności i bezstronności ABW przeprowadziła postępowanie sprawdzające, które zakończyło się wydaniem mu m.in. w 2016 r. poświadczenia bezpieczeństwa. ABW nie działa w próżni, ale opiera się m.in. na informacjach od szeregu instytucji, bardzo często „na co dzień” „znających” osobę opiniowaną, jej sytuację majątkową i otoczenie. Nigdy też wcześniej, również w mediach, nie podawano w jakąkolwiek wątpliwość sytuacji majątkowej czy otoczenia biznesowego Pana Mariana Banasia.   Do ABW nie dotarły żadne niepokojące informacje?       Żadna z zapytywanych w toku postępowania instytucji, w tym: Urząd Skarbowy, Policja, inne służby, nie wskazały na jakiekolwiek zagrożenie dla dawania przez Pana Mariana Banasia rękojmi zachowania tajemnicy. Co więcej, ABW rozpoznając, czy dana osoba daje rękojmię zachowania tajemnicy, nie działa sama z siebie. Działania te prowadzone są na wniosek uprawnionego organu. Podkreślam, ABW nie ma prawa prowadzić ciągłej inwigilacji osób posiadających dostęp do informacji niejawnych. Kiedy przedstawiono taki wniosek do ABW?       Ostatni taki wniosek w sprawie Pana Mariana Banasia wpłynął do Agencji w 2015 r. Na jego podstawie przeprowadzono postępowanie sprawdzające, zrealizowane zgodnie z wszelkimi kanonami określonymi w obecnie obowiązującej ustawie o ochronie informacji niejawnych.   Jaki charakter ma pańska znajomość z prezesem Banasiem?      Nie uciekam od tematu i nie zaprzeczam, że faktycznie znam Mariana Banasia. Trudno jednak mówić w tym przypadku o „związkach” z Panem Ministrem Banasiem. Nasze kontakty miały zawsze charakter służbowy i wiązały się z pełnionymi przez nas funkcjami.  Marian Banaś był Szefem Służby Celnej, wiceministrem finansów, Szefem Krajowej Administracji Skarbowej. W każdym z tych miejsc aktywnie zwiększał dochody budżetu państwa. Działania ABW, podobnie jak KAS i innych organów, również obejmują obszar przestępstw VAT-owskich, stąd te relacje były i naturalne i potrzebne.   Kierownictwo Prawa i Sprawiedliwości, po kontroli służb wezwało prezesa NIK do dymisji. W podobnym tonie wypowiadał się premier, prezydent. Czy gdyby doszło do kontroli wcześniej – całej afery by nie było? Dlaczego nie zadziałała osłona kontrwywiadowcza?       Pojęcie osłony kontrwywiadowczej w odniesieniu do zajmujących wysokie stanowiska urzędników jest często źle rozumiane i sprowadzane do de facto „totalnej inwigilacji” – bo do tego sprowadzałoby się dogłębne prześwietlanie nie tylko każdej sfery ich życia, monitorowanie każdego ich kroku i całej aktywności, ale także czynienie tego samego wobec członków ich rodziny oraz wszystkich osób, z którymi się stykają. Pamiętajmy także, że jest dużym nadużyciem twierdzenie, że ABW może „zablokować” kandydaturę konkretnej osoby na dane stanowisko. ABW nie ma takich uprawnień, prawa veta.  Politycy opozycji zarzucają, że już sam wybór Banasia był skandalem, bo kontrowersje z nim związane były obozowi władzy znane. Od kiedy ABW miało wiedzę o jakichkolwiek zastrzeżeniach?      Chciałem podkreślić, bo to jest wiedza nie do końca dostrzegana obecnie, że zastrzeżeń co do osoby Pana Mariana Banasia nie było teraz, jak również w przeszłości - podczas prowadzenia procedur realizowanych wobec niego przez UOP, a następnie ABW. Chcę z całą mocą zaznaczyć, że wszystkie dotychczas wydawane Panu Marianowi Banasiowi poświadczenia bezpieczeństwa (w latach 2001, 2006, 2013 oraz 2016) były wynikiem bezstronnych rzetelnych postępowań sprawdzających, przeprowadzonych na podstawie przepisów prawa przez doświadczonych funkcjonariuszy ABW. Tym samym trudno założyć, że były determinowane względami politycznymi. Dotyczy to zwłaszcza tych postępowań, które obejmowały zdarzenia przedstawiane przez niektóre media jako ,,wątpliwe”. Kolejne poświadczenia Panu Marianowi Banasiowi wydawane były przez UOP i ABW, niezależnie od tego, która siła polityczna sprawowała władzę w danym czasie. Jest to najlepszy dowód apolityczności Służby realizującej swoje działania wyłącznie dla dobra Rzeczypospolitej Polskiej. ABW współpracuje także z innymi służbami, np. z CBA, przy wykonywaniu przez nie obowiązków ustawowych, w tym kontroli oświadczeń majątkowych poszczególnych urzędników, która to kontrola jest uprawnieniem CBA. Zawsze tak jest?       Przyjęcie innego zapatrywania musi prowadzić do pytania: czy ABW, wydając w 2013 r. czy wcześniej Panu Marianowi Banasiowi (pod rządami innego szefa, mianowanego przez rząd PO-PSL) poświadczenie, rozciągnęła nad jego osobą parasol ochronny?     Kompetencje Mariana Banasia do kierowania NIK są dziś wątpliwe dla polityków władzy i opozycji, a ABW nie widziała zagrożenia?      W latach 2016-2019 w ABW wydano niemal 43 tys. poświadczeń bezpieczeństwa upoważniających do dostępu do informacji niejawnych, zarówno tzw. krajowych, jak i międzynarodowych. Muszę z całą mocą podkreślić, że postępowanie sprawdzające – realizowane przez ABW – nie jest procedurą kadrową, służącą ocenie kompetencji osoby sprawdzanej do zajmowania określonych stanowisk. Tym bardziej nie jest testem moralności wskazanej osoby – co zdają się błędnie sugerować krytycy działań Agencji.   Jak pisze „DGP” – w czasie, gdy oskarżeni później o wyłudzenia VAT dyrektorzy Ministerstwa Finansów prowadzili swoją działalność – szefem wewnętrznej policji (Krajowej Administracji Skarbowej) był człowiek z ABW.      Nie mogę komentować medialnych spekulacji na temat domniemanego zatrudnienia funkcjonariuszy ABW mających – zdaniem niektórych dziennikarzy – pracować  w Ministerstwie Finansów. O ile byłoby to prawdą, to informacje na temat działań oraz form  i metod pracy funkcjonariuszy – z uwagi na interes bezpieczeństwa państwa – mają charakter niejawny.   A może jest tak, że tam, gdzie zajmowano się walką z mafią VAT, zalęgła się vatowska mafia?       Jestem przekonany, że pełen obraz zaangażowania poszczególnych osób i służb: samego KAS, Inspekcji Wewnętrznej KAS, CBŚP, Prokuratury i innych, w ujawnieniu, udokumentowaniu (które zawsze zajmuje czas) i ujęciu podejrzanych, będzie możliwy po zakończeniu postępowania prokuratorskiego. Niejawność postępowania prokuratorskiego nie upoważnia jednak, zwłaszcza osób uznawanych za ekspertów, do formułowania absurdalnych zarzutów czy insynuacji. Nie są zupełnie uprawnione twierdzenia, że jakakolwiek działalność przestępcza, o której wiedzą służby państwa polskiego, jest ,,chowana” czy ,,korzysta z parasola ochronnego”.  Dobitnie świadczy o tym fakt zatrzymania i postawienia zarzutów podejrzanym, o których winie i odpowiedzialności zadecyduje sąd. Wystarczy porównać efektywność działania służb i Prokuratury oraz Sądu w sprawie Amber Gold do omawianej, by zrozumieć, jak wiele się w tej materii zmieniło. Jeden z oskarżonych - były szef szkoły KAS, Arkadiusz B. to szef spółki, w której radzie nadzorczej Pan zasiadał?       W sprawie mojej krótkiej współpracy ze Spółką Akcyjną Agencja Monitoringu Wywłaszczeń i jej inicjatorem Arkadiuszem B., do opinii publicznej przedostało się wiele insynuacji. Pan Arkadiusz B. rzeczywiście był osobą, z którą współpracowałem w Ministerstwie Finansów w latach 2006-2007. Był dyrektorem jednostki odpowiedzialnej za sprawy administracyjno-logistyczne, ja zaś dyrektorem jednostki odpowiedzialnej za sprawy obsługi prawnej i zastępstwa procesowego. W późniejszych latach Pan Arkadiusz B. angażowany był także przez innych ministrów rządu PO-PSL, jako specjalista spraw administracyjno-logistycznych. Poprosił mnie – jako eksperta prowadzącego kancelarię radcy prawnego – o wsparcie Spółki Akcyjnej Agencja Monitoringu Wywłaszczeń.    Jaki był albo jest pański kontakt z Arkadiuszem B.?      Po powołaniu na stanowisko Szefa ABW nie utrzymywałem kontaktów z Arkadiuszem B. Jedyne krótkie spotkanie, w gronie wielu osób, miało miejsce w czasie konferencji organizowanej przez Krajową Administrację Skarbową w siedzibie Ministerstwa Finansów (krótko po powstaniu KAS). W tej sprawie nie ma żadnych niejasności. Zdarza się, że na jakimś etapie życia możemy mieć kontakt z osobami, które w późniejszym okresie mogą wejść w konflikt z prawem czy popełnić jakiekolwiek inne błędy. Biorąc pod uwagę fakt, że przez 27 lat mojej aktywności zawodowej (wliczając studia) pracowałem z tysiącami osób, koleżanek i kolegów, studentów, wychowanków (część z nich odniosła szereg sukcesów) – jest niestety wielce prawdopodobne, że wśród nich zdarzy się ,,czarna owca”. Nie uprawnia to jednak w żaden sposób do bezpodstawnych prób wiązania mnie z działalnością, która jest wynikiem osobistych decyzji życiowych poszczególnych osób, nawet jeżeli są one przedmiotem postępowania prowadzonego przez Prokuraturę. Był Pan kilka lat temu w Radzie Nadzorczej jego spółki. Temu Pan nie zaprzeczy?       Byłem, nie miałem jednak możliwości realnego wykonywania zadań członka Rady Nadzorczej – m.in. z racji złożenia dokumentów rejestrowych Spółki w Sądzie Gospodarczym w Poznaniu, gdzie nie miałem możliwości czasowych ich przejrzenia. Nie zrealizowano mojej prośby do Zarządu o kopie tej dokumentacji, jak również nie uzyskałem informacji od Zarządu i Walnego Zgromadzenia Akcjonariuszy na temat sytuacji prawnej i finansowej Spółki. W związku z czym 10 lipca 2015 r. złożyłem rezygnację z tej funkcji. Łatwo też dostrzec we wpisach do KRS, że moja rezygnacja z funkcji nastąpiła na kilkanaście dni przed formalnym zarejestrowaniem mnie przez Sąd Rejestrowy w Poznaniu jako członka Rady Nadzorczej. Zasiadanie w Radzie Nadzorczej nie wiązało się z uzyskaniem przeze mnie jakichkolwiek dochodów. Fakt zasiadania w Radzie Nadzorczej, złożenia rezygnacji i wykreślenia jest powszechnie dostępny: zostało to ujawnione w KRS oraz w moim oświadczeniu majątkowym złożonym m.in. przy powołaniu na stanowisko (p.o.) Szefa ABW 19 listopada 2015 r. oraz oświadczeniu o stanie majątkowym złożonym w związku z powołaniem na stanowisko Szefa ABW (19 lutego 2016 r.) – opublikowanym w BIP KPRM.   To kolejna sprawa, w której padają pytania o skuteczność służb.       Jak już powiedziałem wcześniej, służby w tym przypadku zadziałały skutecznie, wykryły sprawę, rzeczone osoby zostały odsunięte od sprawowania funkcji, a o ich winie zadecyduje sąd. W kontekście sprawy potencjalnych działań przestępczych byłych już dyrektorów z Ministerstwa Finansów, nieprawdziwe i krzywdzące są opinie, jakoby ABW zaniedbywała wykrywanie przestępstw VAT-owskich. Powtórzę po raz kolejny: próby wyłudzeń podatkowych ujawnione przez ABW w latach 2015-2019 przekroczyły już 3 mld zł! W samym roku 2018 w wyniku działań Agencji skierowano akty oskarżenia, w których wykazano uszczuplenia wynikające z niezapłaconego podatku VAT w wysokości ponad 1,2 mld zł. Dla porównania należy zauważyć, iż straty w wyniku przestępstw VAT-owskich ujawnione przez Służbę w latach 2012-2014 (przy ogromnej luce VAT-owskiej) szacowano na niewiele ponad 240 mln zł. Wnioski są oczywiste – ABW działa w sferze ochrony ekonomicznych interesów Państwa ze zwielokrotnioną skutecznością.",,
„Prowokacja”. Niemieccy politycy oburzeni zatrzymaniem prawnika w Turcji,"„Prowokacja ze strony Ankary” – tak niemieccy politycy komentują zatrzymanie prawnika, który  pracuje dla berlińskiej ambasady w Turcji. Dziesiątki ważnych dokumentów wpadły w ręce tureckich władz. Tureckie władze postawiły prawnikowi zarzut szpiegostwa.","W połowie września miało dojść do zatrzymania tureckiego prawnika współpracującego z berlińskim MSZ. Sprawa została jednak ujawniona dopiero w czwartek przez dziennikarzy śledczych NDR, WDR i dziennika „Sueddeutsche Zeitung”.  W Niemczech aresztowanie wywołało oburzenie, a politycy chcą uwolnienia prawnika. Niemiecki minister spraw zagranicznych Heiko Maas powiedział, że aresztowanie jest „całkowicie niezrozumiałe” i że poruszy tę kwestię ze swoim tureckim odpowiednikiem, Mevlutem Cavusoglu, podczas szczytu ministrów spraw zagranicznych G20 w Japonii.– Uważamy, że należy szybko rozwiązać ten problem – powiedział Maas.  Szef niemieckiego Federalnego Urzędu ds. Migracji i Uchodźców (BAMF) wypowiedział się o wiele ostrzej. Sytuację opisał jako „skandal w polityce zagranicznej”. Podkreślił, że zatrudnianie lokalnych prawników do badania wniosków azylowych jest w Europie standardową praktyką.Omid Nouripour z partii Zielonych, ekspert ds. polityki zagranicznej, uważa, że niemiecki rząd musi w tej sprawie wysłać wyraźny sygnał prezydentowi Turcji, Recepowi Erdoganowi.  – Aresztowanie przedstawiciela ambasady niemieckiej jest kolejnym etapem prowokacji Ankary – powiedział w rozmowie z Deutsche Welle. Dodał, że rząd turecki „naruszył konwencje dyplomatyczne”. Niemiecki rząd musi zająć wyraźne stanowisko i postawić Erdoganowi „znak stopu” - skonstatował. Rzecznik niemieckiej Unii Chrześcijańsko-Demokratycznej (CDU) ds. polityki zagranicznej Juergen Hardt ostrzegł, że rząd turecki „utrudniając regularną pracę ambasady ryzykuje dobre stosunki z Niemcami”.",,
Patriarcha Konstantynopola potwierdza poparcie dla ukraińskiej autokefalii,"Patriarcha Konstantynopola Bartłomiej dał w niedzielę do zrozumienia, że nie zmieni stanowiska, jeśli chodzi o poparcie autokefalii Ukraińskiego Kościoła Prawosławnego. Podkreślił, że Patriarchat Konstantynopolitański ani nie będzie niczym groził, ani odpowiadał na groźby.","Na spotkaniu z czeskimi teologami Bartomiej nawiązał do Kościołów Czech i Słowacji – najmłodszych Kościołów autokefalicznych pod parasolem Ekumenicznego Patriarchatu Konstantynopola, podkreślając, że „teraz kolej na otrzymanie przez Ukrainę statusu autokefalii w stosownym czasie”, bez względu na „reakcje”. Portal Ekathimerini pisze, że Bartłomiej nawiązał w ten sposób do obiekcji zgłaszanych przez Rosyjski Kościół Prawosławny. Bartłomiej zaznaczył też, że jest prawem Ekumenicznego Patriarchatu Konstantynopola przyznawanie autokefalii i że przyznano ją „całej serii Kościołów, począwszy od Rosji w XVI wieku”. Patriarcha zareagował też na krytykowanie przez Rosję jego stanowiska wobec ukraińskiej autokefalii mówiąc: „Nie boimy się gróźb”. Ukraiński prezydent Petro Poroszenko powiedział w ubiegłym tygodniu, że Ukraina wychodzi na ostatnią prostą w procesie uzyskania autokefalii, czyli niezależności Ukraińskiego Kościoła Prawosławnego. W kwietniu hierarchowie Patriarchatu Kijowskiego i Ukraińskiego Prawosławnego Kościoła Autokefalicznego wraz z prezydentem Poroszenką zwrócili się do Ekumenicznego Patriarchatu Konstantynopola o wystawienie tomosu powołującego niezależny od Moskwy Kościół prawosławny. Apel ten poparł ukraiński parlament. Tomos patriarszy o nadaniu autokefalii jest prawem zasadniczym dla każdego Kościoła prawosławnego i wydanie go ukraińscy politycy postrzegają jako kluczowy krok dla konsolidacji tożsamości narodowej Ukrainy. Przeciwko tomosowi występuje Rosyjski Kościół Prawosławny, którego Synod zdecydował w ubiegłym tygodniu w Moskwie, że wycofuje się ze struktur zarządzanych przez Patriarchat Konstantynopolitański oraz zawiesza wszelkie kontakty z Konstantynopolem. Synod zdecydował również, że w czasie modlitw w świątyniach Patriarchatu Moskiewskiego nie będzie wymieniany patriarcha Konstantynopola Bartłomiej. Duchowni Patriarchatu Moskiewskiego i Konstantynopolitańskiego nie będą też wspólnie odprawiać nabożeństw. Hierarchowie Rosyjskiej Cerkwi Prawosławnej opowiedzieli się także za zwołaniem Soboru Panprawosławnego w sprawie możliwej autokefalii Ukraińskiego Kościoła Prawosławnego.",,
"Szczerski: Polska i Niemcy powinny zrobić wszystko, żeby Europy nikt nie podzielił","– Jako stabilne rządy Warszawy i Berlina powinniśmy zrobić wszystko, żeby Europy nikt nie podzielił, ani z zewnątrz, ani od wewnątrz – powiedział szef gabinetu prezydenta Krzysztof Szczerski po spotkaniu prezydenta Andrzeja Dudy z kanclerz Niemiec Angelą Merkel.","Jak podkreślił prezydencki minister na briefingu prasowym, rozmowa Andrzeja Dudy z Angelą Merkel poświęcona była m.in. „uwarunkowaniom geopolitycznym dzisiejszego świata, bezpieczeństwu naszego regionu i bezpieczeństwu całej wspólnoty euroatlantyckiej”. Wśród tematów poruszonych podczas spotkania wymienił ponadto rozwój współpracy obronnej w Europie, przyszłość UE i NATO oraz relacje ze Stanami Zjednoczonymi, m.in. w wymiarze ekonomicznym.– Tutaj jest kwestia dzisiaj, jak państwo wiecie, pewnego zapytania na temat przyszłości współpracy gospodarczej i handlowej między USA i Unią Europejską; tutaj zarówno Polska, jak i Niemcy stoją na stanowisku, że rzeczywiście jesteśmy obrońcami wolnego handlu, chcielibyśmy, żeby te więzi euroatlantyckie były bardzo silne w wymiarze ekonomicznym, ale także (w wymiarze) współpracy politycznej – mówił Szczerski.W kontekście dyskusji o przyszłości Unii szef gabinetu prezydenta akcentował kwestię tego, „jak zbudować tę przyszłość w oparciu o jedność”. – Oboje rozmówcy podkreślili rzecz bardzo istotną, tzn. jest bardzo wielu zewnętrznych graczy, którzy chcieliby podzielić Europę, jest bardzo także dużo wewnętrznego rozczarowania w ramach Europy i (takich, którzy) też chcą budować przyszłość polityczną na podziałach Europy – relacjonował prezydencki minister.",,
"Tusk: mam wrażenie, że politycy są znudzeni UE. Największe niebezpieczeństwo grozi UE od wewnątrz","Największe niebezpieczeństwo grozi Unii Europejskiej nie ze strony sił zewnętrznych, lecz od wewnątrz, ze względu na powszechne niezadowolenie – powiedział w wywiadzie udzielonym dziennikarzom kilku europejskich gazet Donald Tusk. Szef Rady Europejskiej opowiedział również o dramatycznych negocjacjach w Brukseli ws. Grecji.","Wszystkie kryzysy i konflikty (Ukraina, Syria, Libia, problem uchodźców) unaoczniły nam, jak kruchą budowlą jest Europa, i jak delikatnie powinniśmy się z europejską ideą obchodzić – powiedział Tusk we wspólnym wywiadzie dla kilku europejskich dzienników, m.in. „Rzeczpospolitej”, niemieckiego „Frankfurter Allgemaine Zeitung”, francuskiego „Le Monde”, brytyjskiego „Financial Times” czy greckiego „Kathimerini”. „Mam wrażenie, że politycy i intelektualiści są znudzeni UE i dlatego chcą wszystko kwestionować” – wyjaśnił szef Rady Europejskiej, dodając, że obecna sytuacja przypomina mu rok 1968. „W Europie mamy do czynienia z powszechnym niezadowoleniem z istniejącymi warunkami, które może szybko przekształcić się w nastrój rewolucyjny” –  stwierdził polski polityk.  Jak zaznaczył, „tworzy się złudzenie, że istnieje alternatywa wobec naszego systemu ekonomicznego, bez oszczędzania i ograniczeń”. „To największe zagrożenie płynące z Grecji, gdyż z ekonomicznego punktu widzenia nie istnieje już groźba infekcji” – wyjaśnił Tusk.  „Uratowaliśmy Irlandię, Portugalię i Cypr…  Zdaniem Tuska, kryzys wykazał, że Unia Walutowa funkcjonuje.  „Uratowaliśmy Irlandię, Portugalię i Cypr. Jeżeli współpracujemy, to dysponujemy wystarczającą ilością środków, by opanować kryzys” – powiedział. „Grecja jest szczególnym przypadkiem” – zaznaczył szef Rady Europejskiej.  Tusk nie wykluczył, że w lecie będzie musiał zwoływać kolejne szczyty poświęcone Grecji. Jak zastrzegł, wynik głosowania w parlamencie greckim (nad pakietem pierwszych reform) napawa go optymizmem. Zwrócił uwagę, że zmalała też liczba demonstracji w Grecji. „Być może był to dla Greków psychologiczny przełom” – zauważył. Jego zdaniem porozumienie osiągnięte w poniedziałek w Brukseli „nie osłabiło Niemców, ale też nie wzmocniło ich”. „Właśnie to było moim celem: chciałem zapobiec sytuacji, w której na końcu byliby przegrani i wygrani” – wyjaśnił. Niemcy jako silny członek UE muszą oczywiście „poświęcić więcej, także w wymiarze finansowym”.   Kompromis sformułowany w 10 minut  Nawiązując do kulisów dramatycznych negocjacji w Brukseli, Tusk ujawnił, że o godz. 7 rano w poniedziałek Merkel i premier Grecji Aleksis Cipras chcieli przerwać rozmowy. „Cipras chciał 24-godzinnej przerwy na konsultacje w Atenach. Merkel chciała nowego szczytu w środę. To byłby koniec” –  relacjonował polski polityk, podkreślając, że był to niebezpieczny moment. Tusk przypomniał, że przedmiotem sporu była kwota 2,5 mld euro z liczącego 50 mld euro funduszu powierniczego.  „Powiedziałem obu, że publicznie powiem, iż za 2,5 mld euro narażają na szwank ideę Europy. Za 10 minut sformułowany został kompromis” – powiedział Tusk.                                                    Donald Tusk zwraca uwagę na wewnętrzne zagrożenia (fot. flickr.com/Platforma Obywatelska RP)",,
Błaszczak: Podwoiliśmy wartość zamówień dla polskiego przemysłu zbrojeniowego,Praktycznie podwoiliśmy wartość zamówień kierowanych do polskiego przemysłu zbrojeniowego – powiedział w sobotę minister obrony narodowej Mariusz Błaszczak. Podkreślił wysokie kompetencje polskich firm zbrojeniowych.,"Minister obrony narodowej, który w sobotę był gościem PR24, wymienił w tym kontekście śmigłowce dla wojsk specjalnych, zamówione w Mielcu oraz śmigłowce dla Marynarki Wojennej,  zamówione w Świdniku.  – To cała gama produktów polskiego przemysłu zbrojeniowego, a więc Polskiej Grupy Zbrojeniowej. To są na przykład karabinki Grot, pistolety Vis, produkowane w Radomiu, armatohaubice Krab, produkowane w Stalowej Woli, moździerze samobieżne Rak ze Stalowej Woli, wozy bojowe, produkowane przez firmę Rosomak – powiedział szef MON.  Pytany o umowę na zakup pojazdów do transportu zestawów Patriot, które mają być podstawą systemu obrony powietrznej średniego zasięgu Wisła, szef MON zapewnił: „Rakiety zgodnie z umową trafią do Polski za trzy lata, tyle trwa proces produkcyjne. Za trzy lata będzie gotowy cały system, pojazdy do transportu, wyrzutnie”.",,
80. urodziny Jana Pietrzaka. Koncert w Polskim Radiu,"W Studiu Koncertowym Polskiego Radia im. Witolda Lutosławskiego w Warszawie odbył się koncert pt. „80-tka Pana Janka. Z PRL-u do Polski”. Zorganizowano go z okazji 80. urodzin Jana Pietrzaka – satyryka, aktora, autora i wykonawcy licznych piosenek, twórcy Kabaretu Hybrydy oraz Kabaretu Pod Egidą.","– Dla mnie to jest ogromne wyróżnienie i zaszczyt, że mogę dzisiaj tutaj stać na scenie obok mistrza, złożyć życzenia i gratulacje w imieniu wszystkich moich koleżanek i kolegów z rządu Prawa i Sprawiedliwości, który zmienia Polskę. To jest zasługa takich ludzi jak Jan Pietrzak, to że te poplątane kierunki potrafi wyprostować, żeby Polska była Polską – mówiła Beata Szydło, wręczając jubilatowi bukiet biało-czerwonych róż. Na jubileuszowym koncercie Jana Pietrzaka byli też obecni m.in. wicepremier, minister kultury Piotr Gliński, minister obrony narodowej Antoni Macierewicz oraz prezes PiS Jarosław Kaczyński.   Jan Pietrzak jako kabareciarz zasłynął satyrą polityczną komentującą sytuację społeczno-polityczną, wymierzoną w ustrój PRL. W tych czasach jego twórczość była utożsamiana z etosem „Solidarności” i głosem antykomunistycznej opozycji. Był twórcą do dziś bardzo znanych spontanicznych hymnów opozycji w czasach PRL-u: „Taki kraj"" oraz „Żeby Polska była Polską”. List do jubilata wystosował prezydent. Andrzej Duda dziękuje w nim za jego twórczość.„Od początku dostarczał pan jedynej w swoim rodzaju  szlachetnej rozrywki jaką jest inteligentny, dowcipny dialog z publicznością” – napisał prezydent.   „Blisko 60 lat pańskiej owocnej pracy artystycznej uznać można za ilustracje prawdy, którą Seneka Młodszy ujął w słowach: nie sądźcie, że radość polega na uśmiechu. Radość to rzecz bardzo poważna. Szczególnie za czasów słusznie minionych Pańskie niezliczone monologi satyryczne, popularne piosenki, utwory poetyckie, celne komentarze realiów społeczno-politycznych, błyskotliwe metafory i powiedzenia, pana mistrzowska gra z PRL-owską cenzurą - wszystko to pozwalało doświadczyć wyzwalającej mocy uśmiechu” – napisał prezydent.   „Żeby Polska była Polską”    Prezydent przypomniał, że w latach 80. piosenka „Żeby Polska była Polską” Jana Pietrzaka stała się nieformalnym hymnem Solidarności, ważną częścią doświadczenia pokoleniowego, które połączyło miliony naszych rodaków.  – Przeżyć na tym padole Polski 80 lat to nie przelewki. Nie opuszczając rodzinnej Warszawy, żyłem w kilku państwach: w II Rzeczpospolitej, w niemieckim obozie koncentracyjnym, bo tym była Generalna Gubernia, żyłem w sowieckim łagrze, obozie koncentracyjnym, którego podobno PRL był najweselszym barakiem. Sam się starałem, żeby było wesoło, ale mimo wszystko był to gułag. Żyłem w III RP - to było kolejne państwo, a teraz - od wyborów 2015 roku żyję w wolnej Polsce – mówił Jan Pietrzak.  Podczas koncertu piosenki z repertuaru artysty wykonywali m.in. Bogusław Morka, Ryszard Makowski, Bartłomiej Kurowski, Studio Piosenki Teatru Polskiego Radia, Grupa Świt.",,
Suski: Już doszło do rozpadu Koalicji Europejskiej,"Brak wiarygodności był powodem przegranej Koalicji Europejskiej w eurowyborach – ocenił we wtorek szef gabinetu premiera Marek Suski (PiS). Według niego już doszło do rozpadu KE. Suski uważa też, że wejście do tej Koalicji doprowadziło PSL do porażki, a partia ta jest teraz „w potrzasku”.","W poniedziałek Państwowa Komisja Wyborcza poinformowała, że w wyborach do PE PiS zdobył 27 mandatów; Koalicja Europejska – 22 mandaty, a Wiosna Roberta Biedronia – 3 mandaty.W skład Koalicji Europejskiej weszło pięć partii: Platforma Obywatelska, Nowoczesna, Polskie Stronnictwo Ludowe, SLD, Partia Zieloni, a także inne ugrupowania, takie jak np. stowarzyszenie Inicjatywa Polska Barbary Nowackiej.Pytany w Polskim Radiu 24, co jego zdaniem zaważyło na przegranej Platformy, Suski podkreślił, że najważniejsza jest wiarygodność. – PiS obiecywało różne rzeczy i myśmy te rzeczy wykonywali w trakcie tych prawie czterech lat (...) Natomiast co do Koalicji Europejskiej, mnóstwo czynników się na to złożyło, ale z całą pewnością to, o czym mówię, brak wiarygodności – powiedział.Na pytanie, czy jego zdaniem dojdzie do rozpadu KE, Suski doparł: „Już doszło”. Po niedzielnych wyborach politycy PSL podkreślali, że Koalicja Europejska była projektem na wybory do Parlamentu Europejskiego. W sobotę Rada Naczelna partii ma podsumować te wybory i później zapaść mają decyzje m.in. co do formuły startu w wyborach parlamentarnych. Z kolei b. premier Leszek Miller – „dwójka” Koalicji Europejskiej w okręgu wielkopolskim – zadeklarował, że podobnie jak inni politycy SLD w Parlamencie Europejskim wejdzie do frakcji Socjalistów i Demokratów. – To będzie nasza polityczna rodzina, w której będzie się uzgadniać rozmaite stanowiska – zapowiedział w poniedziałkowej rozmowie na antenie RMF FM.Suski zapytany został również o słowa b. prezydenta Bronisława Komorowskiego, który w poniedziałek w rozmowie z Onetem stwierdził, że charakterystyczne jest to, że PiS wygrał wśród wyborców, którzy nie płacą podatków, natomiast Koalicja Europejska wygrała w grupie wiekowej, która podatki już płaci.– Wszystko jednak wskazuje, że ileś milionów Polaków, którzy głosowali na Prawo i Sprawiedliwość, to są ludzie, którzy podatki płacą. W Polsce praktycznie prawie wszyscy płacą podatki, więc mówienie o tym, że jest ponad 6 mln ludzi, którzy nie płacą podatków, to bzdura, ale pan prezydent nas już przyzwyczaił do różnych dziwnych wypowiedzi, zachowań – powiedział Suski.",,
Po Ukrainie przyjdzie czas na Mołdawię? Dowódca NATO ostrzega przed Rosją,"– Rosyjscy żołnierze w Naddniestrzu są tam, by uniemożliwić Mołdawii zbliżenie się do Zachodu – ocenił w środę głównodowodzący sił NATO w Europie gen. Philip Breedlove. Ostrzegł, że niewielki kraj położony między Ukrainą i Rumunią może stać się „następnym celem” Rosjan.","– Wyzwania, które postawiła Rosja, są globalne i długoterminowe – ocenia gen. Breedlove. Dodaje, że już teraz Moskwa prowadzi w Mołdawii i innych regionach „dużą kampanię informacyjną”. – Powinniśmy mieć to na oku – mówi.  Mołdawia ma 3,5 mln osób. Niewielki kraj pomimo ambicji proeuropejskich zmaga się z poważnymi problemami. Po ostatnich wyborach parlamentarnych partie deklarujące polityczny „kurs na Brukselę” zdobyły niewielką większość. Prawie 40 proc. otrzymali jednak zwolennicy współpracy z Moskwą. Kiszyniów podpisał w zeszłym roku umowę stowarzyszeniową z UE. Po zeszłorocznym zaanektowaniu przez Rosję ukraińskiego Krymu Mołdawia często była wymieniana jako potencjalny cel dla Moskwy. Kraj sąsiaduje z Naddniestrzem, nieuznawanym przez arenę międzynarodową parapaństwem. Stacjonują tam rosyjskie wojska, a nieoficjalne źródła mówią o kilku tysiącach przebywających tam żołnierzy.",,
Szwedzi mogą  już podziwiać polskie domki z piernika,"W szwedzkim muzeum Millesgarden na wyspie Lidingoe pod Sztokholmem otwarto wystawę polskich domków z piernika. Miniatury kamienic, miejskich ratuszów czy wiejskich chat pochodzą ze zbiorów Żywego Muzeum Piernika w Toruniu.","Ponad 30 bogato zdobionych domków z piernika zostało przygotowanych przez polskie rodziny, które nadesłały swoje prace na konkurs, zorganizowany przez toruńskie muzeum w 2018 roku.  – Postanowiliśmy pokazać w Szwecji, jak wyglądają polskie domki z piernika, gdyż jest to tradycja, która nas łączy. Szwedzi chętnie budują takie domki przed świętami Bożego Narodzenia – powiedziała Agata Zajega, wicedyrektor Instytutu Polskiego w Sztokholmie, który zorganizował wystawę.  Ubrani w tradycyjne stroje dawnych rzemieślników pracownicy Żywego Muzeum Piernika pokazywali publiczności, jak wytwarza się toruńskie pierniki. Można było na miejscu otrzymać oryginalny piernik z własnym imieniem lub dekoracją.  – Nie może być przyjemniejszego tematu dla Szwedów przed świętami niż pierniki. Tym bardziej cieszymy się, że możemy pokazać polską tradycję wypieku tego ciasta. Będzie to okazja do promocji Torunia, który nie jest w Szwecji tak znany jak np. Kraków – stwierdziła Randy Jaemtlid z muzeum Millesgarden.  Szwedzka placówka promuję polską ekspozycję, która będzie czynna do 12 stycznia 2020 roku, jako „wystawę dla wszystkich zmysłów”. Millesgarden na wyspie Lidigoe to znane muzeum sztuki poświęcone szwedzkiemu rzeźbiarzowi Carlowi Millesowi oraz jego żonie Oldze.",,
Prokuratura: operacja pozyskania danych z samochodu premier zakończona powodzeniem,"– Udało się pozyskać dane z rejestratora samochodu audi A8, którym jechała 10 lutego premier Beata Szydło. Operacja przebiegła sprawnie i bez zakłóceń – powiedział prok. Włodzimierz Krzywicki z Prokuratury Regionalnej, która nadzoruje śledztwo w sprawie wypadku.","– Zebrane dane zostaną poddane analizie i przekazane biegłym oraz prokuratorom – powiedział prok. Krzywicki. Odmówił odpowiedzi, z ilu urządzeń udało się sczytać dane. Według zapowiedzi, prowadząca śledztwo Prokuratura Okręgowa opublikuje w środę komunikat w tej sprawie.We wtorek prokuratura poinformowała, że biegli podejmą próbę odtworzenia zawartości rejestratorów z samochodu, którym podróżowała Beata Szydło. Pozyskanie danych odbywało się w specjalne wybrany miejscu, „aby ten dowód, który w ocenie prokuratorów będzie miał kapitalne znaczenie dla ostatecznej rekonstrukcji przebiegu wypadku, został w całości, bez żadnego uszczerbku wydobyty dla potrzeb tego śledztwa, poddany analizie i wykorzystany"" – wyjaśniał prok. Krzywicki.",,
Kancelaria Prezydenta: O godz. 11.15 prezydent desygnuje Mateusza Morawieckiego na premiera,O godz. 11.15 w Pałacu Prezydenckim prezydent Andrzej Duda desygnuje Mateusza Morawieckiego na premiera – poinformowała w czwartek Kancelaria Prezydenta.,"W środę wieczorem odbyło się ponad czterogodzinne spotkanie konsultacyjne prezydenta Dudy, prezesa PiS Jarosława Kaczyńskiego i premiera Morawieckiego.  Jego tematem były m.in. harmonogramu tworzenia nowego rządu i plany rządu na pierwsze miesiące pracy. We wtorek Morawiecki złożył na ręce prezydenta dymisję poprzedniego rządu. Do czasu powołania nowego gabinetu prezydent powierzył dotychczasowemu pełnienie obowiązków.",,
Unia cofnęła sankcje wobec Białorusi. Łukaszenka będzie mógł przekroczyć granicę UE,"Unia Europejska opublikowała listę 170 Białorusinów i trzech firm z tego kraju, wobec których na cztery miesiące zostaną zawieszone sankcje. Wśród nich znalazł się prezydent Alaksandr Łukaszenka.","Decyzja unijnych urzędników oznacza, że Łukaszenka będzie miał prawo wjazdu na teren Wspólnoty. Jest ona odpowiedzią na uwolnienie – w sierpniu tego roku – więźniów politycznych przez władze w Mińsku. Bruksela oceniła, że to postęp, który daje szanse na pozytywny rozwój relacji unijno-białoruskich.Wśród uwolnionych przez dysydentów znalazł się Mikoła Statkiewicz, rywal Łukaszenki w poprzednich wyborach prezydenckich. Został skazany na 6 lat więzienia i łagru za „organizowanie masowych zamieszek”. Wolność odzyskał dopiero 22 sierpnia tego roku, po spędzeniu 4 lat i 7 miesięcy w kolonii karnej i więzieniu. Ogłoszenie aktu prawnego z informacjami dotyczącymi osób i podmiotów, wobec których zostaną zniesione sankcje, zostanie w piątek opublikowane w dzienniku urzędowym Unii. W życie wejdzie w 31 października. Wtedy m.in. Łukaszenka będzie mógł przekroczyć granicę Unii Europejskiej.Restrykcje wobec 170 osób i 3 firm zostały zawieszone na cztery miesiące.",,
"„Daliśmy odpocząć niektórym piłkarzom. Myślę, że to była słuszna decyzja”","– Wiedzieliśmy, że Ukraina to trudny i niewygodny przeciwnik. Tym bardziej zdobyte punkty bardzo cieszą. Zawodnicy grali konsekwentnie. Były dobre i słabsze fragmenty i to musimy poprawić. Daliśmy odpocząć niektórym piłkarzom. Myślę, że to była słuszna decyzja. Osiągnęliśmy swój cel, wyjście z grupy. Kolejny rywal – Szwajcaria to drużyna z najwyższej półki. Z pewnością czeka nas bardzo trudne spotkanie – powiedział selekcjoner Adam Nawałka po meczu z Ukrainą.",,,
MSZ: Kilkadziesiąt państw chce uczestniczyć w konferencji bliskowschodniej,"Kilkadziesiąt państw wyraziło gotowość uczestnictwa w konferencji nt. Bliskiego Wschodu, którą w połowie lutego w Warszawie wspólnie zorganizują Polska i USA – podały służby prasowe MSZ. Wśród tematów spotkania będzie m.in. proliferacja broni rakietowej.","Spotkanie ministerialne poświęcone budowaniu pokoju i bezpieczeństwa na Bliskim Wschodzie, organizowane wspólnie przez Polskę i Stany Zjednoczone, odbędzie się w Warszawie, w dniach 13-14 lutego. „Inicjatywa ta spotkała się z bardzo pozytywnymi reakcjami naszych partnerów i sojuszników na całym świecie. Kilkadziesiąt państw wyraziło wolę i gotowość uczestnictwa w tym konstruktywnym dialogu” – czytamy w komunikacie Biura Rzecznika Prasowego Ministerstwa Spraw Zagranicznych. Jak podkreślono, spotkanie będzie okazją do zaprezentowania własnej perspektywy państw położonych w regionie i poza nim w odniesieniu do aktualnych kryzysów regionalnych, jak również międzynarodowych działań zmierzających do ich rozwiązania. W połowie stycznia amerykański Departament Stanu i polskie MSZ poinformowały, że w dniach 13-14 lutego w Warszawie odbędzie się konferencja ministerialna w sprawie budowania pokoju i bezpieczeństwa na Bliskim Wschodzie. Teheran uznał udział Polski w organizacji konferencji za akt wrogości; tamtejsze MSZ wezwało charge d'affaires Ambasady RP, aby zaprotestować przeciw tej konferencji. Jak podało polskie MSZ, polski dyplomata przedstawił irańskiemu resortowi spraw zagranicznych założenia planowanej konferencji. Minister spraw zagranicznych Niemiec Heiko Maas nie zdecydował jeszcze, czy weźmie udział w konferencji na temat Bliskiego Wschodu w Warszawie. Minister w Waszyngtonie rozmawiał z sekretarzem stanu Mike'em Pompeo przede wszystkim o planowanym wycofaniu się USA z układu rozbrojeniowego INF; przekonywał go, by Amerykanie nie wycofywali się z traktatu. Pod koniec zeszłego tygodnia rzeczniczka szefowej unijnej dyplomacji Maja Kocijanczicz poinformowała, że w dniach konferencji bliskowschodniej w Warszawie Federica Mogherini będzie przebywała z wcześniej zaplanowaną oficjalną wizytą w Afryce. W niedawnym wywiadzie dla „Rzeczpospolitej” szef polskiego MSZ Jacek Czaputowicz przekazał, że w konferencji nie weźmie też udziału Rosja.",,
Sondaż: PSL na granicy progu wyborczego,"Gdyby wybory do parlamentu odbyły się w najbliższą niedzielę, Zjednoczona Prawica uzyskałaby 41,5 proc. głosów – wynika z sondażu pracowni Social Changes dla portalu wPolityce.pl. Do Sejmu weszłyby jeszcze cztery ugrupowania.","Zjednoczona Prawica zdobyłaby 0,9 pkt proc. więcej w stosunku do poprzedniego badania. Platforma Obywatelska mogłaby liczyć na 22,4 proc. głosów – 0,5 pkt proc. mniej.Ruch Kukiz’15 zyskał 0,4 pkt proc. W najnowszym sondażu zdobył 9,3 proc. głosów. Niewiele zmieniła się sytuacja Wiosny. Partia Roberta Biedronia uzyskałaby 8,9 proc. (spadek o 0,1 pkt proc.). Na granicy progu wyborczego znajduje się Polskie Stronnictwo Ludowe, na które – według sondażu – zagłosowałoby 5 proc. wyborców. W poprzednim badaniu ludowcy uzyskali 0,5 pkt proc. więcej. Poniżej progu znalazłyby się: Nowoczesna (4,1 proc.), Sojusz Lewicy Demokratycznej (3 proc.), Partia Razem (2,2 proc.), a także Wolność Janusza Korwin-Mikkego (1,9 proc.).",,
MŚ koszykarzy: Trzeci mecz i trzecia wygrana Polaków,"Po triumfie nad Wenezuelą i dramatycznej wygranej z Chinami w środę Polacy rozprawili się z Wybrzeżem Kości Słoniowej, wygrywając 80:63. Najskuteczniejszy w naszej ekipie był autor 16 punktów Adam Waczyński.  Teraz poprzeczka idzie w górę. Prawdopodobnymi rywalami drużyny Mike’a Tylora w drugiej fazie mistrzostw będą Argentyna i Rosja.","Mecz z Wybrzeżem Kości Słoniowej do złudzenia przypominał ten na otwarcie mistrzostw z Wenezuelą. Wtedy też przez pierwszą część meczu mieliśmy sporo problemów, a rywale imponowali skutecznością. Afrykanie siali spustoszenie, zwłaszcza rzutami za trzy punkty. W premierowych 10 minutach trafili wszystkie cztery próby. A nasi nie mogli się wstrzelić. Drogę do kosza znalazły tylko dwa z siedmiu rzutów. Pomimo nie najlepszej gry nie pozwoliliśmy Iworyjczykom wypracować sobie większej przewagi. Duża w tym zasługa Adama Waczyńskiego, który w pierwszej kwarcie był najskuteczniejszym zawodnikiem na parkiecie, zapisując na swoim koncie dziewięć punktów. Na pierwszą przerwę schodziliśmy z czteropunktową stratą, bo w ostatniej akcji meczu zza linii 6,75 m piłkę w koszu umieścił niezwykle skuteczny Charles Abuo. Druga kwarta rozpoczęła się od starty Łukasza Koszarka i efektownym wejściu pod kosz Abouo. Iworyjczycy osiągnęli najwyższą, sześciopunktową przewagę w meczu. Na szczęście chwilę później był już remis. Afrykanie dwukrotnie nie skończyli swoich ataków, do tego popełnili prosty błąd przy wyprowadzaniu piłki, który wykorzystał Aleksander Balcerowski, popisując się efektownym wsadem. Na tablicy wyników pojawił się remis po 26 i trener WKS poprosił o czas. Kolejnym dowodem na to, że coraz lepiej funkcjonuje nasza defensywa była zbiórka Adama Hrycaniuka, długie podanie do Michała Sokołowskiego i prowadzenie Polaków 28:26 na niewiele ponad 6 minut końcem pierwszej połowy.Przewaga ekipy Taylora rosła. Po punktach Adama Hrycaniuka i trójce Aj Slaughtera objęliśmy najwyższe, ośmiopunktowe prowadzenie 36:28. Ostatecznie na przerwę zeszliśmy z czteropunktową zaliczką. Trzecia kwarta to sporo nieskuteczności z strony obu ekip.  Z tego okresu gry zapamiętaliśmy trójkę Aarona Cela chwilę po rozpoczęciu, czy dwa rzuty z dystansu Mateusza Ponitki i utrzymującą się kilkupunktową zaliczkę Biało-Czerwonych. Na niewiele ponad 2 minuty przed końcem Damian Kulig wykorzystał oba osobiste, dając Polsce prowadzenie 53:45, chwilę później Kulig trafił z gry i nasza przewaga znów wynosiła osiem punktów. Więcej oddechu naszym przed ostatnią kwartą mógł dać Koszarek, ale spudłował przy próbie za trzy. Ta część meczu zakończyła się wynikiem 55:49. Czwarta kwarta to konsekwentna gra Polaków i systematyczne powiększanie przewagi. Na pięć minut przed końcem odskoczyliśmy rywalom na dwanaście punktów, a była to zasługa skuteczności Ponitki, Kuliga i Balcerowskiego. Trener WKS próbował ratować sytuację, biorąc czas. Na niewiele to się zdało, bo nasi nie dali się wybić z rytmu. Po udanej próbie Waczyńskiego mieliśmy już o piętnaście punktów więcej na niespełna trzy minuty przed końcową syreną. A to nie było nasze ostatnie słowo, bo z dystansu trafił Koszarek, dając nam już 19 punktów przewagi. Ostatecznie mecz zakończył się wynikiem 80:63.",,
Organizatorzy Euro 2016 obawiają się polskich chuliganów,"Terroryzm to nie jedyne zagrożenie czyhające podczas zbliżających się piłkarskich mistrzostw Europy. Służby bezpieczeństwa przygotowały listę meczów pierwszej fazy turnieju, które zostaną objęte szczególną ochroną ze względu na zagrożenie aktami chuligaństwa. Aż dwa z nich odbędą się z udziałem Polaków.","Agencja AFP, która poinformowała o liście, wskazuje, że choć nie jest ona oficjalna, została potwierdzona w policyjnych źródłach. Służby zmobilizują się szczególnie na pięć spotkań. To: Anglia – Rosja (11 czerwca w Marsylii), Turcja – Chorwacja (12 czerwca w Paryżu), Polska – Niemcy (16 czerwca w Paryżu), Anglia – Walia (16 czerwca w Lens) oraz Polska – Ukraina (21 czerwca w Marsylii).W skali czterostopniowej, te pięć meczów zostało objętych trzecim poziomem zagrożenia. Policja wskazuje, że najbardziej obawia się zamieszek towarzyszących spotkaniu Turcja – Chorwacja.Podczas Euro 2016 we Francji będzie służyło 200 policjantów wyspecjalizowanych w zwalczaniu chuligaństwa z 23 krajów, współpracujących w ramach Centrum Międzynarodowej Współpracy Policyjnej. Każda ekipa narodowa oddelegowała do tego ośrodka po dwóch funkcjonariuszy. Mecze podwyższonego ryzyka wytypowano na podstawie kilka czynników, m.in. historii spotkań międzynarodowych z udziałem danej reprezentacji, ewolucji zachowań kibiców, szacowanych rozmiar grup kibiców udających się do Francji.Transmisja z meczu Ukrainy z Polską w TVP Sport, TVP1 oraz w SPORT.TVP.PL. Zapraszamy!– Brana jest pod uwagę także ewolucja sytuacji między państwami, która warunkuje pewne napięcia między kibicami – tłumaczył Boutonnet. – Tak było podczas Euro 2012 w Polsce, gdzie doszło do sporych bójek z udziałem Rosjan – dodał komisarz.Organizatorzy przekonują, że zagrożenie chuligaństwem podczas Euro 2016 będzie znacznie mniej groźne ni zagrożenie terrorystyczne.",,
W Warszawie pojedynek Kaczyński - Schetyna? „Lider PO nie jest ze stolicy”,"Z nieoficjalnych informacji wynika, że przewodniczący Platformy Obywatelskiej Grzegorz Schetyna będzie jedynką na liście Koalicji Obywatelskiej w Warszawie. Tym samym będzie walczył o mandat m.in. z prezesem Prawa i Sprawiedliwości Jarosławem Kaczyńskim. –  Jako przedstawiciel mazowieckiej Platformy bardzo chciałbym, żeby Schetyna kandydował w Warszawie, ale to jest kwestia jego decyzji i rekomendacji zarządu krajowego –  powiedział portalowi tvp.info poseł i rzecznik PO Jan Grabiec.","Jedynki na listach wyborczych Koalicja Obywatelska zamierza zaprezentować we wtorek. W ocenie Zjednoczonej Prawicy na niekorzyść Schetyny działają niedostateczne związki ze stolicą Polski i możliwa niechęć elektoratu lewicowego.– Po pierwsze nie jest stąd, nie jest z Warszawy w odróżnieniu od Jarosława Kaczyńskiego, który jest z miastem związany bardzo mocno. Poza tym Grzegorz Schetyna zaliczył w ostatnim okresie same porażki. Porażka w eurowyborach, ale także porażka, jeśli chodzi o konstrukcję wielkiej koalicji – stwierdził w rozmowie z portalem tvp.info poseł Porozumienia Zbigniew Gryglas. Przez rozpad Koalicji Europejskiej część wyborców zamiast na Schetynę może postawić na lidera listy związanej z Wiosną, SLD i Partią Razem.",,
Gasiuk-Pihowicz chce wspólnego klubu Koalicji Obywatelskiej,"Jestem zwolenniczką wspólnego klubu Koalicji Obywatelskiej – oświadczyła szefowa klubu Nowoczesnej Kamila Gasiuk-Pihowicz. Jej zdaniem połączenie klubów Platformy Obywatelskiej i Nowoczesnej dałoby wyborcom jasny sygnał, że KO to twardy polityczny byt, który jest w stanie pokonać Prawo i Sprawiedliwość.","Szefowa klubu Nowoczesnej mówiła w programie Tomasza Lisa, że w wyborach samorządowych szyld Koalicji Obywatelskiej sprawdził się. – Od trzech lat byłam tą osobą, która starała się budować współpracę z PO – w kwestiach związanych z walką o praworządność (…) i ta współpraca doprowadziła nas do tego, że udało się wypracować formułę współpracy w postaci Koalicji Obywatelskiej na wybory samorządowe – mówiła posłanka Nowoczesnej. – Wybory samorządowe pokazały bardzo jasno, że jest na polskiej scenie politycznej siła, która jest w stanie pokonać PiS i tą siłą jest Koalicja Obywatelska, w skład której wchodzi i Nowoczesna i PO, bo siłą koalicji jest to, że współpracują w niej partie o różnych programach, celach, ale także wartościach – oświadczyła Gasiuk-Pihowicz. Dopytywana o możliwe połączenie klubów PO i Nowoczesnej, Gasiuk-Pihowicz zadeklarowała, że jest „zwolenniczką wspólnego klubu Koalicji Obywatelskiej”. – Uważam, że należy wzmacniać szyld Koalicji Obywatelskiej, czy to poprzez jego poszerzanie, czy też przez jego pogłębianie. Uważam, że pogłębianie tej współpracy – czy to w formie wspólnego klubu parlamentarnego – daje nam to, że pokazujemy ludziom jasny sygnał nadziei, że KO to nie jest żaden tymczasowy twór, tylko na jedne wybory, ale jest to twardy polityczny, realny byt, który jest w stanie pokonać PiS i na jesieni 2019 r., ale także w wyborach do Parlamentu Europejskiego – podkreśliła. W piątek sekretarz generalny Nowoczesnej Adam Szłapka powiedział, że potrzebna jest współpraca w ramach KO, jednak wspólny klub – jego zdaniem – odebrałby opozycji „jedno z podstawowych narzędzi mówienia bardzo szerokim frontem”. W czwartek szefowa Nowoczesnej Katarzyna Lubnauer oświadczyła po posiedzeniu klubu, że Nowoczesna „w tej chwili nie widzi żadnych podstaw do tego, żeby się przyłączać do Platformy Obywatelskiej”. – Cenimy swoje wartości, wartości również liberalne, które niesie za sobą Nowoczesna, natomiast rozmawiamy o czymś, co jest dla nas ważne, czyli o Koalicji Obywatelskiej. Uważamy, że ten projekt okazał się projektem, który przyniósł sukces w wyborach samorządowych i uważamy, że powinien być w jakiejś formule kontynuowany na przyszłość – mówiła Lubnauer. Wiceszef Nowoczesnej Jerzy Meysztowicz powiedział, że zdecydowana większość posłów Nowoczesnej uważa, że łączenie klubów w tej chwili „nic nie może Nowoczesnej dać”. – Pozbawiamy się możliwości wypowiadania się, jako Nowoczesna w Sejmie, tracimy czas, który przysługuje klubom parlamentarnym do zabierania głosu i krytyki PiS, do tego wszystkiego tracimy czas antenowy, medialny. W związku z tym wszystko przemawia za tym, żeby dalej pracować jako Koalicji Obywatelska, ale jako samodzielne podmioty polityczne i jako dwa kluby – przekonywał poseł.",,
Niemcy zarobiły na pomaganiu Grecji prawie 3 mld euro,"Niemcy zarobiły co najmniej 2,9 mld euro na oprocentowaniu pobranym od Grecji za udzieloną jej pomoc finansową – poinformowała w piątek agencja dpa, powołując się na odpowiedź niemieckiego rządu na parlamentarną interpelację Zielonych w tej sprawie.","Chodzi tu głównie o odsetki od greckich obligacji państwowych, zakupywanych od 2010 roku w ramach „Securities Market Programme” (SMP) Europejskiego Banku Centralnego. Odsetki otrzymywał niemiecki bank centralny Bundesbank, który przekazywał je następnie budżetowi federalnemu. Wpływy z oprocentowania odprowadzano początkowo do Grecji, ale w roku 2014 całkowicie tego zaprzestano. Jak głosi odpowiedź ministerstwa finansów na interpelację, odsetki od walorów SMP zapewniły Bundesbankowi do końca 2017 wpływy w łącznej wysokości około 3,4 mld euro. W latach 2013 i 2014 około 900 mln euro z tej puli przetransferowano do Europejskiego Mechanizmu Stabilności (EMS), co obniżyło kwotę zysku do 2,5 mld euro. Wraz z 400 mln euro odsetek od pożyczki udzielonej Atenom przez niemiecki państwowy Kredytowy Bank Odbudowy (KfW) daje to razem 2,9 mld euro. Wcześniejsze uzgodnienia przewidywały, że w razie zrealizowania przez Grecję wszystkich wymogów dotyczących oszczędności i innych reform budżetowych, zostaną jej zwrócone zyski, osiągnięte przez inne państwa dzięki nabyciu greckich obligacji w ramach SMP. Jak podano w odpowiedzi na interpelację, jedynie w roku 2013 do Aten przetransferowano 2 mld euro, stanowiące całość zysków z SMP. Ponadto w 2014 roku około 1,8 mld euro przelano na zamrożone konto Europejskiego Mechanizmu Stabilności, z czego 900 mln stanowiło wspomnianą płatność Niemiec. Za przekazaniem Grecji zysków z obligacji opowiedział się także niemiecki socjaldemokratyczny minister finansów Niemiec Olaf Scholz. W trakcie zakończonego w piątek nad ranem spotkania ministrów finansów państw strefy euro w Luksemburgu uchwalono między innymi, że w latach 2018-2022 Grecja otrzyma w równych półrocznych ratach całość zysków z SMP – o ile będzie kontynuować reformy, do których się zobowiązała. Niemieccy Zieloni od dłuższego czasu publicznie krytykują przetrzymywanie w Bundesbanku odsetek od greckich obligacji, inspirując polemiki prasowe na ten temat. W ich trakcie wskazywano, że oprocentowanie pobierane od pomocy państw strefy euro jest znacznie niższe od tego, jakie Grecja musiałaby płacić w razie zaciągania kredytów rynkowych – czego zaprzestała w 2010 roku.",,
Bosak się ożeni przed wyborami? Znikający tweet rzecznika MN,"Na wybory Krzysztof Bosak będzie świeżo upieczonym mężem – poinformował rzecznik Stowarzyszenia Marsz Niepodległości, Damian Kita. Gdy informację tę podały media, Kita skasował swój twitterowy wpis. Sam Krzysztof Bosak (jeden z dziewięciu kandydatów na kandydata Konfederacji na prezydenta RP) nie komentuje tych doniesień. Nie odbierał od nas telefonów.","„Krzysztof Bosak – oprócz walki w prawyborach Konfederacji i przygotowywania się do wyborów prezydenckich – przygotowuje się także do ślubu! Z naszych informacji wynika, że wybranką lidera Konfederacji jest prawnik z Ordo Iuris” – poinformował związany ze środowiskiem Konfederacji „Najwyższy Czas”. Serwis czasopisma powołał się przy tym na wpis narodowego działacza, rzecznika Stowarzyszenia Marsz Niepodległości.  – Wiele osób mówi, że prezydent powinien mieć pierwszą damę. Jeśli chodzi o @krzysztofbosak @bosak2020, to na wybory będzie świeżo upieczonym mężem – napisał na Twitterze Damian Kita. Faktem jest, że poseł jest faworytem w prawyborach Konfederacji. Codziennie w mediach społecznościowych pojawiają się relacje i zdjęcia z jego spotkań z sympatykami, w czasie których przekonuje ludzi do swojej kandydatury.",,
Wall Street nie po drodze ze świętami. Tak dużych spadków jeszcze nie było,Główne amerykańskie indeksy zakończyły wigilijną sesję na nowojorskich giełdach w poniedziałek ponad 2-proc. spadkami. Był to najgorszy wynik na sesji przypadającej w wigilię świąt Bożego Narodzenia w całej historii Wall Street.,"Poniedziałkowa sesja przebiegała pod znakiem wysokiej zmienności. Kursy akcji w początkowej fazie skróconej z powodu wigilii sesji mocno zniżkowały, żeby następnie niemal w całości odrobić straty. Końcówka sesji przyniosła powrót do spadków.Ostatecznie, Dow Jones Industrial stracił na wartości 2,91 proc. do 21 792 pkt., S&P 500 spadł 2,71 proc. do poziomu 2351,1 pkt., a Nasdaq Composite zniżkował o 2,21 proc. do 6192,92 pkt. To najgorsze wyniki na wigilijnej sesji w historii amerykańskiego rynku.W efekcie poniedziałkowego spadku S&P 500 stracił już ponad 20 proc. od wrześniowego rekordu wszechczasów licząc wg kursów zamknięcia i tym samym znalazł się w bessie. Na zakończenie sesji indeks zanotował najniższą wartość od kwietnia 2017 roku.Nerwowa atmosfera Nerwowa atmosfera na nowojorskich giełdach jest odbiciem niepewności panującej w Waszyngtonie, której źródła komentatorzy upatrują w stylu prezydentury Donalda Trumpa. Według doniesień amerykańskich mediów prezydent prowadzi dyskusje na temat możliwości usunięcia z urzędu szefa Rezerwy federalnej Jerome'a Powella.W poniedziałek Trump ponownie zaatakował Fed. Stwierdził w poniedziałek na Twitterze, że Fed jest „jedynym problemem naszej gospodarki”. Zarzucił także amerykańskim władzom monetarnym brak wyczucia rynku. Bezpośredniego powodu do krytyki dostarczyły prezydentowi kolejne podwyżki stóp procentowych.",,
USA wycofują się z układu INF z Rosją o likwidacji nuklearnych pocisków rakietowych,Stany Zjednoczone rozpoczynają formalny proces wycofywania się z układu o likwidacji pocisków rakietowych pośredniego zasięgu INF. Decyzję ogłosił w Waszyngtonie sekretarz stanu USA Mike Pompeo.,"– Przekażemy Rosji i pozostałym stronom traktatu (według agencji TASS chodzi o Ukrainę, Białoruś i Kazachstan) formalną notyfikację o tym, że Stany Zjednoczone wycofują się z układu INF, a decyzja ta wejdzie w życie za sześć miesięcy – powiedział sekretarz stanu Mike Pompeo. Podkreślił, że USA są gotowe zrewidować swoją decyzję o wyjściu z INF, jeśli Rosja przestanie łamać postanowienia tego układu. Zadeklarował, że USA są gotowe do negocjacji z Rosją w sprawie kontroli zbrojeń. Dodał jednak, że „Rosja odmówiła podjęcia jakichkolwiek kroków, by powrócić do faktycznego i weryfikowalnego przestrzegania (układu)”.  Winą za decyzję USA o wyjściu z układu prezydent USA Donald Trump obarczył Rosję. W wydanym przez Biały Dom oświadczeniu zaznaczył on, że Rosja „zbyt długo bezkarnie narusza układ INF, potajemnie rozbudowując i rozmieszczając zakazany system rakietowy, który stanowi bezpośrednie zagrożenie dla naszych sojuszników i wojsk amerykańskich za granicą”. Trump zapowiedział, że w sobotę USA „zawieszają swoje zobowiązania w ramach układu INF i rozpoczynają 6-miesięczny proces wychodzenia z układu, o ile Rosja nie zacznie go przestrzegać i nie zniszczy naruszających ten układ rakiet, wyrzutni i towarzyszącego im sprzętu”. – Nasi sojusznicy w NATO w pełni nas popierają, rozumieją bowiem, jakim zagrożeniem jest nieprzestrzeganie układu ze strony Rosji oraz jakie ryzyko dla kontroli zbrojeń niesie ignorowanie przypadków naruszania traktatu – podkreślił. Przez ponad 30 lat USA „w pełni przestrzegały zapisów” INF – zaznaczył Trump – „nie możemy jednak nadal ograniczać się jego postanowieniami, podczas gdy postępowanie Rosji jest zaprzeczeniem traktatu”, „nie możemy być jedynym krajem na świecie, który jest jednostronnie związany takim czy innym traktatem”. Amerykański prezydent oznajmił też, że jego administracja będzie pracować nad „opcjami naszej odpowiedzi militarnej” oraz że będzie współpracować z NATO, a także z innymi sojusznikami i partnerami, aby nie dopuścić, by „Rosja w wyniku łamiącego prawo postępowania zyskała militarną przewagę”. Rada Północnoatlantycka, czyli główny organ decyzyjny NATO, poinformowała w piątek, że państwa Sojuszu w pełni popierają zawieszenie przez USA przestrzegania traktatu INF w reakcji na łamanie jego postanowień przez Rosję. Pompeo już na początku grudnia zapowiadał, że Waszyngton da Moskwie 60 dni na powrót do przestrzegania INF, nim oficjalnie poinformuje o zamiarze wyjścia z tego układu. Okres ten wygasa w sobotę. Zgodnie z postanowieniami INF wycofanie się kraju z układu następuje w sześć miesięcy po formalnym notyfikowaniu pozostałych stron; w tym przypadku będzie to sierpień. Decyzja USA o wycofaniu się z INF spodziewana była od miesięcy - zauważa agencja AP. USA uważają, że rosyjskie pociski manewrujące 9M729 (w terminologii NATO - SSC-8) naruszają postanowienia traktatu. Rosja twierdzi, że ze względu na zasięg 9M729 nie podlegają INF, a USA chcą wykorzystać tę sprawę jako pretekst do wycofania się z porozumienia i opracowania nowych pocisków. Jak wskazuje Associated Press, wyjście z układu pozwoli USA zareagować na rosnącą potęgę militarną nienależących do INF Chin. Najprawdopodobniej pogorszy też i tak już bardzo złe relacje amerykańsko-rosyjskie, a wśród amerykańskich sojuszników w Europie ożywi debatę o tym, czy domniemane naruszanie traktatu przez Rosję wymaga kontrposunięć w postaci rozmieszczenia w Europie amerykańskich rakiet stanowiących ekwiwalent rosyjskich. USA nie posiadają w Europie pocisków zdolnych przenosić głowice jądrowe; ostatnie pociski tego typu i zasięgu wycofano zgodnie z postanowieniami INF. Zdaniem waszyngtońskiego think tanku Carnegie Endowment for International Peace niestosowanie się Rosji do INF stanowi poważny problem, ale wycofanie się USA z układu w obecnych okolicznościach go nie rozwiąże, a zamiast tego „rozpęta nowy wyścig na rakiety między USA i Rosją”. Podpisany w 1987 roku układ INF jako pierwsze porozumienie w sprawie kontroli zbrojeń zakazało posiadania całej klasy broni – wystrzeliwanych z ziemi pocisków manewrujących o zasięgu od 500 do 5,5 tys. kilometrów.",,
Komorowski: Unia powinna przemyśleć zaostrzenie sankcji wobec Rosji,"– Odpowiedź świata zachodniego na wydarzenia w Mariupolu „musi być bardzo zdecydowana” – oświadczył prezydent Bronisław Komorowski. W sobotnim ostrzale Mariupola zginęło co najmniej 30 osób, a blisko 100 zostało rannych. Według Bronisława Komorowskiego, dziś nie ma szans na łagodzenie sankcji wobec Rosji, a wręcz przeciwnie – trzeba je zaostrzyć.","Według Organizacji Bezpieczeństwa i Współpracy w Europieostrzału Mariupola dokonano z obszarów kontrolowanych przez prorosyjskich separatystów. Komorowski wyraził w poniedziałek przekonanie, że wydarzenia te mogą mieć „brzemienne, daleko idące, negatywne skutki”.  „Te rakiety były wymierzone w dzielnice mieszkaniową”  Jak powiedział, ostrzał Mariupola praktycznie przekreśla porozumienia zawarte pomiędzy Ukraina Rosją w Mińsku na Białorusi. To fragment strategii - mówił prezydent – zmierzającej do tego, aby wykroczyć poza mińskie ustalenia, tak aby przesądzenie w przyszłości o sposobie wyjścia z tego konfliktu odbyło się na niekorzyść Ukrainy. – Tak rozumiem podjęcie działań w rejonie Mariupola, tak rozumiem niebywałądecyzję już okupioną krwawym dramatem, jakim było zaatakowanie przy użyciurakiet dzielnicy mieszkaniowej w Mariupolu – podkreślił Komorowski. Według prezydenta było to „świadomym działaniem, które musiało oznaczać dążenie do eskalacji konfliktu”.– Te rakiety były wymierzone w dzielnice mieszkaniową, a więc miały odegraćistotną rolę nie wojskową, nie militarną, tylko - w moim przekonaniu -polityczną czy emocjonalną. To był zamysł niesłychanie groźny – oświadczyłKomorowski. „Odpowiedź musi być zdecydowana” Prezydent ocenił, że można było się spodziewać reakcji Rosji na wcześniejsze sygnały o możliwym łagodzeniu stanowiska Zachodu. – Wy chcecie ustępować w kwestii sankcji, no to my się pewniej czujemy, jesteśmy mocniejsi, idziemy dalej – mówił Komorowski. Prezydent dodał, że Unia powinna teraz w odpowiedzi postawić kwestię dalszego zaostrzenia sankcji.Bronisław Komorowski zapowiedział, że przed szczytem szefów dyplomacji krajów Unii w sprawie kryzysu w Donbasie, będzie chciał przekazać swoje sugestie premier Ewie Kopacz i ministrowi spraw zagranicznych Grzegorzowi Schetynie. Potwierdził, że będzie kontaktować się z prezydentem Poroszenką w sprawie wsparcia Ukrainy. Dodał, że może się to stać przy okazji uroczystości rocznicowych wyzwolenia Auschwitz-Birkenau. Sytuacja na Ukrainie  Sytuacja na wschodzie Ukrainy się zaostrza. Bojówkarze atakowali Stanicę Ługańską 7 razy z artylerii i po jednym razie z wyrzutni Grad i czołgów. Ostrzeliwane są także pobliskie miasta i wsie. Oprócz tego atakowane jest Debalcewo w obwodzie donieckim. Wieczorem doszło do dwóch ostrzałów artyleryjskich okolic Mariupola. Z kolei w okolicach Marlinki, na zachód od Doniecka,  doszło do ataku na posterunek wojskowy. Jest co najmniej jeden zabity.  Ofensywa separatystów rozpoczęła się w zeszłym tygodniu. Przywódca samozwańczej Donieckiej Republiki Ołeksandr Zacharczenko zapowiedział zdobycie Słowiańska i Mariupola. Dzień później, w sobotę, separatyści ostrzelali z wyrzutni Grad dzielnice mieszkalne Mariupola doprowadzając do śmierci 30 cywilów.    Atak potępiła wspólnota międzynarodowa, częściowo wskazując na Rosję jako kraj odpowiedzialny za wspieranie terrorystów. Ukraińskie władze tymczasem zapowiedziały wprowadzenie sankcji wobec Moskwy, podobnych do unijnych. Takie zapowiedzi można usłyszeć już od ponad pół roku. W sprawie Ukrainy na specjalnym posiedzeniu spotkają się premier, szefowie MSZ, MSW i wiceminister MON.",,
Kreml nie wierzy w dobrowolność wypowiedzi Julii Skripal,"Kreml nie jest całkowicie przekonany, że oświadczenie, które wygłosiła Julia Skripal, było dobrowolne – powiedział rzecznik prezydenta Rosji Dmitrij Pieskow. Córka byłego oficera rosyjskiego wywiadu zadeklarowała, że nie chce teraz korzystać z pomocy rosyjskich dyplomatów.","– Nie możemy do końca być pewni, w jakim ona jest stanie, czy wywierana jest na nią jakaś presja, gdzie ona się znajduje i czy składała oświadczenie z własnej woli – powiedział Pieskow w wywiadzie dla telewizji NTV. Rzecznik Władimira Putina podkreślił także, że Rosja nie uzyskała dostępu konsularnego do Julii Skripal. Julia Skripal zadeklarowała, że nie chce teraz korzystać z pomocy rosyjskich dyplomatów. Córka Siergieja Skripala na początku marca wraz z ojcem padła w Anglii ofiarą próby zabójstwa przy użyciu bojowego środka trującego. Przez 20 dni przebywała w śpiączce, później opuściła szpital w Salisbury. Teraz odczytała przed kamerami oświadczenie, w którym wyjaśniła, że zamach spowodował wyniszczające zmiany fizyczne i psychiczne. Julia Skripal powiedziała także, że zamierza pomóc ojcu w powrocie do zdrowia, a w przyszłości ma nadzieję na powrót do Rosji.",,
"„Postanowienie TK jest jednoznaczne, rozwiewa wszelkie wątpliwości”","– Postanowienie TK rozwiewa wszelkie możliwe wątpliwości, które tliły się w głowach sędziów, przewodniczących wydziałów, prezesów sądów po nieformalnej uchwale SN z czwartku ubiegłego tygodnia, w której SN w sposób absolutnie sprzeczny z polskim porządkiem prawnym i bez jakichkolwiek podstaw prawnych podzielił sędziów na mogących orzekać i niemogących orzekać albo mogących orzekać, ale podlegających jakiejś swoistej niewiadomej kontroli z jakichś niewiadomych powodów – powiedział w rozmowie z portalem tvp.info Przemysław Czarnek, poseł, prawnik, doktor habilitowany nauk prawnych. Do postanowienia TK odniósł się również wiceminister sprawiedliwości Marcin Warchoł.","– W naszym przekonaniu to orzeczenie nie ma żadnych skutków prawnych, bo zostało wydane w postępowaniu, które dzień wcześniej legalnie zostało zawieszone przez TK w związku ze wszczęciem postępowania w sprawie rozstrzygnięcia sporu kompetencyjnego pomiędzy Sejmem, prezydentem i SN – mówił Czarnek o uchwale SN z czwartku ubiegłego tygodnia . Jak dodał, „nawet nie prawnik wie, że nie da się wydać skutecznego prawnie orzeczenia w postępowaniu, którego nie ma, bo jest zawieszone”.  – To jest fizycznie niemożliwe. Nie wiedział tego SN i wydał uchwałę, która wprowadziła zamęt w głowach sędziów. Dzisiejszym postanowieniem, znów na podstawie jasnej podstawy prawnej, tak jak to w państwie praworządnym powinno wyglądać, TK zawiesił wykonywanie tej uchwały i tym samym wyjaśnił wszystkim, że wszyscy sędziowie powołani przez prezydenta RP na wniosek KRS – również w obecnym kształcie – mają prawo, a także obowiązek orzekania i nie ma żadnej podstawy prawnej do wyłączania ich ze składów orzekających, żadnej podstawy do tego, żeby nie prowadzić postępowania – mówił poseł. – To postanowienie jest jednoznacznie brzmiące, oparte na jednoznacznych podstawach prawnych i rozwiewa wszelkie wątpliwości. Jeśli ktoś dalej nie będzie chciał przestrzegać porządku prawnego Rzeczpospolitej, to powinien podlegać odpowiedzialności takiej, jaka jest przewidziana w przepisach. Nie można łamać porządku prawnego. Praworządność polega na tym, że wszelkie organy władzy publicznej, od wójta po rząd i Sejm, od sądu rejonowego po Sąd Najwyższy mają działać wyłącznie na podstawie przepisów prawa i przez to prawo określonych. SN działa pozaprawnie i nie daje żadnych podstaw dla swojego pseudoorzecznictwa, takiego jak w zeszły czwartek – dodał.  Do postanowienia TK odniósł się również wiceminister sprawiedliwości Marcin Warchoł. W rozmowie z PAP ocenił, że jest to ochrona obywateli przed chaosem i naruszaniem ich prawa do sądu, wynikającym z uchwały Sądu Najwyższego z 23 stycznia. Według wiceszefa MS Sąd Najwyższy dopuścił się „nielegalnych działań”. – W związku tym TK musiał tutaj zadziałać – podkreślił wiceminister.  Zdaniem Warchoła „uchwała trzech izb SN wprowadziła gigantyczny chaos”. – Część spraw jest odraczanych, sędziowie nie wiedzą, czy mają się wyłączać. Postanowienie TK jest zatem absolutnie bardzo dobrym i potrzebnym działaniem w imię ochrony obywateli przed chaosem – zaznaczył.  Jak dodał, postanowienie TK „nie rozstrzyga sporu kompetencyjnego, ale tymczasowo reguluje kwestie sporne, jak wymaga tego art. 86 ust. 2 ustawy o TK”. Wiceminister zaznaczył, że postanowienie wycofuje sytuację faktyczną i prawną do stanu sprzed uchwały trzech izb SN. – To postanowienie ma charakter konstytutywny z mocą wsteczną, tak samo jak wyroki TSUE – podkreślił.",,
Socjaliści wygrywają wybory. Nie będą mieli większości bezwzględnej,"Będąca dotychczas u władzy w Portugalii Partia Socjalistyczna wygrała wybory parlamentarne, nie uzyskała jednak większości bezwzględnej. Tak wynika z oficjalnych rezultatów wyborów. Podliczono większość głosów.","Socjaliści prowadzą, uzyskując 106 mandatów. Wciąż nie zostały obsadzone tylko cztery miejsca, a do uzyskania większości ugrupowanie potrzebowałoby 116 miejsc w 230-osobowej izbie parlamentu.Premier Portugalii Antonio Costa powiedział, że Partia Socjalistyczna wygrała wybory, co pokazało, że wyborcy chcą, aby u władzy utrzymał się blok skrajnie lewicowy, który rządził krajem przez 4 ostatnie lata. Napomknął o negocjacjach koalicyjnych z partią Ludzie-Zwierzęta-Natura (PAN). Antonio Costa zapowiedział, że będzie kontynuował obniżanie deficytu budżetowego oraz długu Portugalii.",,
Izrael odrzuca ofertę Rosji w sprawie irańskich wojsk,"Podczas jerozolimskiego spotkania szefa rosyjskiej dyplomacji Siergieja Ławrowa z premierem Benjaminem Netanjahu Izrael odrzucił odrzucił ofertę Rosji, która zaproponowała, że będzie utrzymywać irańskie siły zbrojne co najmniej 100 km od Wzgórz Golan.","Zgodnie z ofertą Moskwy irańskie wojska w Syrii miałyby stacjonować co najmniej 100 km od linii zawieszenia broni, czyli neutralnego pasa przebiegającego przez Wzgórza Golan, który oddziela granicę Izraela od terytorium Syrii. Agencja Reutera podaje, powołując się na przedstawicieli izraelskiego rządu, że Netanjahu oświadczył, iż „nie pozwoli, aby Irańczycy zainstalowali się nawet 100 km od jego granicy”.Ławrow, któremu towarzyszy w podróży do Izraela szef sztabu generalnego generał Walerij Gierasimow, spotkał się z Netanjahu na prośbę Władimira Putina. Prezydent Rosji kilka dni wcześniej zaproponował zorganizowanie spotkania na wysokim szczeblu, by omówić kilka kwestii, a nade wszystko - jak powiedział izraelski premier na spotkaniu swego gabinetu - sytuację w Syrii.Podczas posiedzenia, które odbyło się przed spotkaniem z przedstawicielami Rosji, Netanjahu zapowiedział, że ponownie wyrazi żądania dotyczące respektowania porozumienia pokojowego z 1974 r., kiedy to między Izraelem a Syrią ustanowiono strefę zdemilitaryzowaną. Dodał, że Izrael będzie nadal robił wszystko, by nie pozwolić Iranowi na ustanowienie „stałej obecności wojskowej” w Syrii. Associated Press przypomina, że Rosja ostrzegła już wcześniej, że oczekiwanie, iż Iran w pełni wycofa się z tego kraju, jest nierealistyczne.",,
Prezydent: prof. Jan Szyszko był niezwykle oddany sprawie polskiego środowiska naturalnego,"Prof. Jan Szyszko był niezwykle oddany sprawie Rzeczypospolitej i polskiego środowiska naturalnego; był zarazem racjonalny, cały czas bazujący na swojej ogromnej wiedzy i pogłębiający tę wiedzę - powiedział prezydent Andrzej Duda podczas środowych uroczystości pogrzebowych b. ministra środowiska.","Jan Szyszko zmarł 9 października w wieku 75 lat. W środę zostanie pochowany na Cmentarzu Rzymskokatolickim w Starej Miłosnej.Podczas mszy św. która odbyła się w parafii Najświętszego Serca Pana Jezusa w Starej Miłosnej w Warszawie prezydent Andrzej Duda wspominał swoje wielokrotne spotkania z prof. Jan Szyszko, w tym wizytę w Tucznie. – Przyjechałem razem z żoną i córką. Wiecie państwo, byłem przez lata harcerzem i bardzo wiele czasu spędziłem w lesie, ale nigdy nikt nie opowiedział mi o lesie, o jego życiu tyle, co przez tamte dwa dni w tej pięknej stacji, którą stworzył i pielęgnował pan profesor, gdzie dzielił się swoją ogromną wiedzą ze studentami, gdzie nikomu nie szczędził zaangażowania i swoich niezwykłych umiejętności i wiedzy - mówił prezydent.Andrzej Duda przypomniał, że Jan Szyszko przyszedł na świat w Starej Miłosnej. – Jeżeli ktoś zna posiadłość państwa Szyszko to może powiedzieć, że urodził się w lesie - dodał. Podkreślał, że las stał się „wielką pasją, wielkim oddaniem” profesora. – Jeżeli wycinał roślinę, drzewo, sadził dwa w innym, lepszym miejscu. Starał się prowadzić mądrą, rozsądną, dalekowzroczną gospodarkę. Taki był. Niezwykle oddany sprawie Rzeczypospolitej, polskiego środowiska naturalnego, ale zarazem racjonalny. Cały czas bazujący na swojej ogromnej wiedzy, cały czas pogłębiający tę wiedzę - mówił Duda. Prezydent przypomniał, że był on ministrem w rządach o profilu konserwatywnym i chrześcijańskim, zgodnym z jego przekonaniami. Podkreślił, że był bardzo oddany swojej misji. – Kiedy się angażował w działalność, to poświęcał dla niej wszystko. Był maksymalnie skupiony na tym, co realizował, a jednocześnie potrafił być wyrozumiały wobec innych, wobec różnego rodzaju ludzkich słabości – powiedział prezydent. – Dziękujemy za pańskie wielkie dzieło życia dla Rzeczypospolitej, dziękujemy za wszystkich pana wychowanków. Szanowny panie profesorze, drogi ministrze, spoczywaj w pokoju. Dobrze zasłużyłeś się Ojczyźnie – zakończył Andrzej Duda.",,
29 lat temu ta informacja wstrząsnęła światem – w czarnobylskiej elektrowni  doszło do tragedii,"Była to największa katastrofa w historii energetyki jądrowej i jedna z największych katastrof przemysłowych XX wieku. 29 lat temu, w nocy z 25 na 26 kwietnia 1986 roku, doszło do awarii reaktora w elektrowni atomowej w Czarnobylu na Ukrainie.","Do atmosfery przedostały się duże ilości substancji radioaktywnych. Skażeniu promieniotwórczemu uległ obszar na pograniczu Białorusi, Ukrainy i Rosji, a wyemitowana chmura radioaktywna rozprzestrzeniła się nad znaczną częścią Europy. W efekcie skażenia ewakuowano i przesiedlono ponad 350 tys. osób. Strefa wokół Czarnobyla do dziś jest zamknięta. Przegrzany reaktor spowodował wybuch i pożar. Bezpośrednio w wypadku i wskutek napromieniowania zginęło kilkadziesiąt osób. Bliżej nieznana jest liczba zmarłych z powodu choroby popromiennej. Zniszczony reaktor elektrowni niezwłocznie zalano betonowym sarkofagiem, a pozostałe reaktory kolejno wyłączano, ostatni w 2000 roku. Budowa nowego sarkofaguObecnie na terenie elektrowni trwa budowa nowego sarkofagu. Decyzję podjęto kilka lat temu w związku z bardzo złym stanem oraz zapadnięciem się fragmentu dachu w czwartym reaktorze. Sarkofag jest finansowany z pieniędzy pochodzących spoza Ukrainy. Środki na ten cel przeznaczyły: Europejski Bank Odbudowy i Rozwoju, Unia Europejska, Stany Zjednoczone. Swój wkład ma także Polska. Realizacja przedsięwzięcia ma się zakończyć w 2017 roku.Do dziś trwa spór ekspertów o liczbę ofiar katastrofy w Czarnobylu.Raport Komitetu Naukowego ONZ do spraw Skutków Promieniowania Atomowego (UNSCEAR) stwierdza, że 134 pracowników elektrowni jądrowej i członków ekip ratowniczych było narażonych na działanie bardzo wysokich dawek promieniowania jonizującego. Co najmniej 28 z nich zmarło w wyniku napromieniowania, a dwóch. od poparzeń. Wielu ludzi biorących udział w zabezpieczeniu reaktora zginęło w wypadkach budowlanych towarzyszących tej akcji.",,
Wyciekł tajny dokument z planem Lewicy. „Wiosna przestanie istnieć”,"Po wyborach parlamentarnych Wiosna ma przestać istnieć i połączyć się z SLD. Z kolei Sojusz będzie przekazywał pod stołem partii Razem jedną piątą swojej subwencji z budżetu państwa – pisze „Wprost”. Tygodnik miał dotrzeć do tajnych dokumentów negocjacyjnych Lewicy, których zapisy, jak zaznacza gazeta, mogą być obejściem prawa. Rzeczniczka SLD  poinformowała portal tvp.info, że w SLD „nikt z nas nie widział czegoś takiego na oczy i nie podpisywał”.","Tygodnik dotarł do tajnego załącznika przyjętego wraz z uchwałą Rady Krajowej partii Razem. „W dokumencie z początku sierpnia zawarte są ustalenia dotyczące wspólnego startu w wyborach parlamentarnych oraz planów dalszej współpracy SLD, Wiosny i Razem. Okazuje się, że liderzy tych partii przyjęli ustalenia, o których – mówiąc delikatnie – nie informują opinii publicznej” – pisze gazeta.„W dokumencie czytamy, że SLD zobowiązuje się do finansowania wskazanej przez Razem organizacji pozarządowej »na poziomie 20 proc. uzyskanej subwencji, w oparciu o czteroletnią umowę, z sankcjami prawnymi uniemożliwiającymi jej rozwiązanie przed terminem«. Z tajnego dokumentu wynika też, że Wiosna i SLD planują po wyborach powołanie wspólnej partii. Przy czym nie oczekują od Razem, że się do nich przyłączy. Razem zagwarantowało sobie też prawo do powołania niezależnego koła w przyszłym Sejmie” – pisze „Wprost”.„Wygląda mi to na próbę obejścia ustawy o partiach politycznych” – cytuje tygodnik ekspertkę od prawa wyborczego Annę Godzwon. „Rzecz w tym, że zgodnie z przepisami majątek partii może być przekazywany tylko na cele statutowe lub organizacyjne” – dodaje ekspertka. Rzeczniczka SLD Anna Żukowska w rozmowie z portalem tvp.info zaprzeczyła doniesieniom tygodnika. – W imieniu SLD oświadczam, że nikt z nas nie widział czegoś takiego na oczy i nie podpisywał. SLD w ogóle nie podpisywało z nikim umów dotyczących startu i nie będzie tego robić. To, co sobie anonimowo ludzie piszą w internecie nie stanowi obszaru naszych zainteresowań, bo nie zajmujemy się plotkami ani prowokacjami. Subwencja w całości przypadnie SLD i SLD nie będzie jej w żaden sposób dzieliło – stwierdziła.",,
Pracujesz przy komputerze? Wyrok SN może oznaczać dodatkowy dochód,Osoby urodzone po 1948 roku mogą się starać o specjalną rekompensatę za zmęczony przed laty wzrok przed monitorem kineskopowym – czytamy w poniedziałkowej „Rzeczpospolitej”.,"„Taką rekompensatę dostanie informatyczka, która wygrała właśnie przed Sądem Najwyższym z ZUS” – informuje dziennik.„Ten wyrok zawiera ważną definicję pracy przed monitorem kineskopowym jako pracy w szczególnych warunkach” - powiedział gazecie dr Tomasz Lasocki z Katedry Ubezpieczeń Uniwersytetu Warszawskiego.Jak podała gazeta, o takie świadczenie mogą się starać osoby urodzone po 1948 roku, które przed 2009 rokiem wypracowały co najmniej 15 lat stażu w szczególnych warunkach. „Dolicza się im dodatkową kwotę do kapitału początkowego” - napisano.„Rz” zauważa, że to orzeczenie SN będzie miało zastosowanie nie tylko przy ustalaniu stażu do rekompensaty, ale także wcześniejszych emerytur czy emerytur pomostowych.",,
„Z noweli prezydenta zrobiono sztuczne zagrożenie”,"– Z nowelizacji ustawy o zgromadzenia, autorstwa pana prezydenta Bronisława Komorowskiego zrobiono sztuczne zagrożenie. Ten „kontrowersyjny” zapis dotyczy tego, że samorząd może nie zgodzić się, aby w tym samym miejscu i czasie, odbywały się manifestacje. Jednak słowo „może” nie oznacza „musi” – przekonywał w TVP Info Henryk Wujec, doradca prezydenta Bronisława Komorowskiego.",,,
Groziła wysadzeniem samolotu. Na pokładzie było 195 osób,"Samolot lecący z Symferopola do Moskwy lądował awaryjnie na lotnisku  Domodiedowo.  Pilot przekazał, że jedna z pasażerek groziła wysadzeniem się w powietrze.  Kobieta została już zatrzymana przez Federalną Służbę Bezpieczeństwa.","O sprawie pisze rosyjski portal vestikavkaza.ru. Do zdarzenia doszło ok. godz. 15.30 czasu moskiewskiego (13.30 czasu środkowoeuropejskiego). „Jedna z pasażerek stanęła w przejściu, podniosła torbę i powiedziała, że w środku jest bomba” – informuje portal. Samolot wylądował bezpiecznie na lotnisku  w Domodiedowie, ok. 40 km na połdunie od Moskwy. Znajduje się na osobnym pasie. Na pokładzie  znajdowało się 195 pasażerów. Jak podaje vestikavkaza.ru, napastniczkę zatrzymano po ok. 10 minutach od lądowania.Według wstępnych informacji, została przesłuchana przez funkcjonariuszy Federalnej Służby Bezpieczeństwa oraz przedstawicieli resortu spraw wewnętrznych. Rosyjska agencja prasowa Interfaks przekazała, że kobieta mogła być pod wpływem alkoholu.",,
„Odwołanie Biejat może skutkować podobnymi decyzjami w Senacie wobec PiS”,Odwołanie Magdaleny Biejat z funkcji szefowej komisji polityki społecznej i rodziny może spowodować odwołania przedstawicieli PiS ze stanowisk w komisjach senackich – mówił w Radiu Zet lider SLD i wicemarszałek Sejmu Włodzimierz Czarzasty.,"W internetowej części rozmowy w Radiu Zet Włodzimierz Czarzasty był pytany o plany PiS, by odwołać z funkcji przewodniczącej sejmowej komisji polityki społecznej i rodziny Magdalenę Biejat z Lewicy.  – PiS może wszystko odbić, bo jak ma się ma sześć głosów więcej w Sejmie, można wszystkich odwołać – przyznał Czarzasty.  – Dostaliśmy w ramach porozumienia klubowego trzech szefów komisji, PO dostała sześciu szefów komisji. Jak PiS będzie chciał zlikwidować trzech szefów komisji u nas, sześciu szefów komisji w Platformie i trzech szefów w PSL, zrobi to w przeciągu jednego dnia – mówił.  – Ale my jesteśmy w stanie zrobić to samo w drugą stronę w Senacie. Tylko czy o to chodzi w polityce? – pytał.  W Senacie, jak dodał, „też są jacyś szefowie i wiceszefowie komisji”. – Dlatego nawołuję do rozsądku – podkreślił Czarzasty. – Jak ktoś będzie zdejmował, niech wie, że zdjęcie może również nastąpić z drugiej strony. To jest polityka – powiedział lider SLD.  Przyznał, że dotychczasowe doświadczenia w negocjacjach parlamentarnych z PiS mogą rodzić obawy, że mająca większość partia będzie chciała dokonać weryfikacji ustaleń.",,
Amerykański Departament Stanu ostrzega przed kolejnymi zamachami na Sri Lance,"Amerykański Departament Stanu ostrzegł przed możliwymi kolejnymi zamachami terrorystycznymi na Sri Lance. W Niedzielę Wielkanocną w serii ataków na kościoły oraz luksusowe hotele zginęło tam co najmniej 290 osób, a ok. 500 zostało rannych.","„Terroryści mogą zaatakować z niewielkim albo bez żadnego ostrzeżenia” – napisano w publikowanych przez Departament Stanu zaleceniach dla podróżnych. Jako potencjalne cele wymieniono ośrodki turystyczne, centra handlowe, hotele, obiekty religijne, lotniska i dworce oraz inne obszary publiczne. W poniedziałek władze Sri Lanki poinformowały, że bilans ataków wzrósł do 290 zabitych i ok. 500 rannych, zastrzegając, że nie jest on ostateczny. W atakach zginęło prawdopodobnie co najmniej 37 cudzoziemców, ale tylko w jedenastu przypadkach udało się zidentyfikować ofiary, stąd zwłoka w ogłaszaniu informacji o ich narodowości. W niedzielę amerykański sekretarz stanu Mike Pompeo mówił jednak, że wśród ofiar jest kilku obywateli USA. Do pierwszych sześciu eksplozji doszło w niedzielę rano w przeciągu 30 minut w trzech kościołach w Kolombo i dwóch innych miastach – Negombo i Batticaloa oraz w trzech luksusowych hotelach w Kolombo. Siódmy wybuch miał miejsce w niewielkim pensjonacie na przedmieściach Kolombo, a ósmy nastąpił w dzielnicy mieszkalnej Dematagoda, również na obrzeżach stolicy. Dziewiąty miał być przeprowadzony na lotnisku, ale nie powiódł. Były to największe ataki w tym azjatyckim kraju od zakończenia wojny domowej w 2009 roku. W związku z zamachami zatrzymano jak dotychczas 24 osoby. Żadna organizacja nie przyznała się do zamachów. Według danych z 2012 roku ok. 70 proc. mieszkańców Sri Lanki to buddyści, 12,6 proc. hinduiści, 9,7 proc. – muzułmanie, a chrześcijanie – 7,6 proc. Wspólnota katolicka liczy 1,2 mln osób.",,
"„Polski sektor bankowy jest stabilny, wiarygodny, wypłacalny, rentowny i płynny”","Polski sektor bankowy jest stabilny, wiarygodny, wypłacalny, rentowny i płynny. Urząd KNF na bieżąco monitoruje ryzyko w systemie bankowym jako całości i poszczególnych jego podmiotach i w razie konieczności podejmuje stosowne działania zapobiegawcze i prorozwojowe – poinformował UKNF w komunikacie.","UKNF przypomina, że środki zdeponowane zarówno w bankach, jak i w spółdzielczych kasach oszczędnościowo-kredytowych objęte są gwarancjami Bankowego Funduszu Gwarancyjnego do wysokości 100 tys. euro.„Odnośnie zamieszczenia na liście ostrzeżeń publicznych KNF wpisu odnoszącego się do Idea Banku UKNF przypomina, że podstawą wpisania Idea Banku SA na listę ostrzeżeń publicznych KNF są ustalenia dotyczące czynności wykonywanych przez Bank w latach 2016-2018 w zakresie aktywności na rynku kapitałowym bez posiadania odpowiednich zezwoleń KNF” – napisano w komunikacie. „Odnosi się to do procesu oferowania instrumentów finansowych – w okresie co najmniej od sierpnia 2016 r. do października 2017 r. oraz doradztwa inwestycyjnego – w okresie co najmniej od września 2016 r. do marca 2018 r. Oznacza to, że podejrzenie naruszenia przez Bank normy karnoprawnej wynikającej z art. 178 ustawy o obrocie instrumentami finansowymi leży poza działalnością bankową i w szczególności nie jest w żadnym zakresie związane ani z przyjmowaniem depozytów, ani z udzielaniem kredytów” – dodano. Urząd poinformował, że działalność bankowa Idea Banku SA nie jest objęta zawiadomieniem do organów ścigania i pozostaje poddana standardowemu, bieżącemu nadzorowi KNF. Idea Bank SA reguluje swoje zobowiązania wobec klientów oraz wypełnia obowiązki ustawowe wobec organu nadzoru. UKNF zapewnia, że Komisja Nadzoru Finansowego oraz obsługujący ją Urząd Komisji Nadzoru Finansowego funkcjonują nieprzerwanie oraz bez zakłóceń, realizując swoje ustawowe zadania.„Gazeta Wyborcza” oraz „Financial Times” napisały, że Leszek Czarnecki zawiadomił prokuraturę o złożeniu mu przez przewodniczącego KNF Marka Chrzanowskiego propozycji korupcyjnej w zamian za przychylność regulatora dla procesu restrukturyzacji Getin Noble Banku. UKNF zaprzeczył tym oskarżeniom.Chrzanowski złożył dymisję ze swojego stanowiska, którą premier przyjął.",,
Rada Warszawy uchwaliła nowe okręgi wyborcze. PiS i Razem oburzone,"Rzadko się zdarza, by przedstawiciele takich partii jak Prawo i Sprawiedliwości z jednej strony, a Razem z drugiej, wypowiadali się w podobnym tonie. Taka sytuacja ma miejsce obecnie w Radzie Warszawy. Decyzji tego organu o nowych okręgach wyborczych nie krytykuje jedynie Platforma Obywatelska, która posiada w radzie większość.","– Najniższy szczebel demokracji jest po prostu brutalnie tłamszony – mówi o nowych okręgach wyborczych radny PiS Marek Borkowski.  – PO przyjęła na nadchodzące wybory strategię obrony stanu posiadania w mieście za wszelką cenę – wtóruje mu Sebastian Liszka  z Partii Razem.  Przewodniczący klubu radnych PO Jarosław Szostakowski wskazuje, że rada jedynie realizuje ustawę uchwaloną przez większość sejmową. Ustawa przewiduje zmniejszenie liczby mandatów z jednego okręgu, co jest korzystne dla większych partii. Powołując się na ten przepis  rada podzieliła np. osiedle Gocław, przyłączając jego fragmenty do okręgów w sąsiednich dzielnicach. Utworzyła też okrąg obejmujący Wawer, Wesołą i Targówek, bez leżącego między tymi dzielnicami Rembertowa.  Radnych będą tutaj wybierać wspólnie mieszkańcy odległych od siebie o blisko 30 km Bródna i Falenicy.",,
"„Napieralski dał sygnał""","Grzegorz Napieralski popełnił błąd – uważa Andrzej Halicki z PO. - Jeśli polityk, który chce być liderem mówi, że jest niezdecydowany, to mogą się za tym kryć zupełnie inne powody - tłumaczył Halicki. Z kolei Adam Bielan (PiS) uważa, że decyzja Napieralskiego to sygnał do wyborców lewicy, by nie oddać całej władzy w ręce jednego ugrupowania.",,,
"„Eskalacja sytuacji na Ukrainie testem, jak zareagują Stany Zjednoczone”","Eskalacja nastąpiła po rozmowie telefonicznej Putina z Trumpem, czyli z niedzieli na poniedziałek – mówił w programie „Cztery strony” Andrij Deszczycia, ambasador Ukrainy w Polsce na temat wydarzeń w Awdijiwce. Dodał, że sytuację na wschodzie Ukrainy można traktować jako test, jak zareagują Stany Zjednoczone.","Deszczyca był pytany o ostatnie wydarzenia na wschodzie Ukrainy, w tym o ostrzał miasta Awdijiwka przez prorosyjskich separatystów. Jak ocenił, to bardzo niepokojąca sytuacja i sygnał. Podkreślił, że w ostatnim tygodniu zginęło ok. 15 ukraińskich żołnierzy, wiele osób zostało rannych. Dodał, że te wydarzenia miały miejsce w czasie, kiedy zmieniła się amerykańska administracja i po rozmowie telefonicznej prezydentów USA i Rosji. „To jest naruszenie porozumień z Mińska”Deszczycia mówił, że to bardzo niepokojąca sytuacja. – To jest naruszenie porozumień z Mińska, to jest taki test, jak USA zareaguje na taką sytuację. Chciałem podziękować za stanowisko szefa polskiego MSZ, który jest bardzo stanowczy potępiając takie ostrzały i wspierając dalszą implementację ustaleń z Mińska. To jest jedyna szansa na stabilizację sytuacji – powiedział. Zaznaczył, że Rosja może próbować iść dalej dopóty, dopóki nie będzie sprzeciwu wojskowego, politycznego i dyplomatycznego. – Dlatego niezbędna jest taka solidarność i spójna pozycja całego Zachodu, milczenie jest niepokojące  – powiedział. „Ukraina dąży do tego aby wstąpić do NATO”Jego zdaniem NATO jest jedyną instytucją, która gwarantuje bezpieczeństwo w Europie i USA. – Ukraina dąży do tego, aby wstąpić do NATO, rozumiem, że nie na tym etapie jest to możliwe, ale odczuwamy to zagrożenie rosyjskie. Wsparcie dla NATO na Ukrainie wzrosło kilkukrotnie – mówił. Dodał, że jeśli ukraińskie społeczeństwo wypowie się w referendum za, to będzie dodatkowy argument w rozmowach z Zachodem. – Teraz mamy stabilny system finansowy, potężną armię, wojsko i koalicję, która jest zdecydowana na współpracę. Społeczeństwo też jest dojrzałe i cierpliwe – zapewniał.",,
Ukraiński minister zwolni Sławomira Nowaka,"Sławomir Nowak, minister transportu w rządzie Donalda Tuska, straci posadę szefa ukraińskiej agencji drogowej Ukrawtodor. Poinformował o tym minister infrastruktury Ukrainy. Według tamtejszych służb antykorupcyjnych, Nowak przedstawił nierzetelne informacje w oświadczeniu majątkowym.","Minister Władysław Kryklij poinformował, że Sławomir Nowak sam zapowiedział swoje odejście. Szef ukraińskiego ministerstwa infrastruktury podkreślił, że Nowak sam rozumie, iż – jak to określił – na Ukrainie zmienił się układ polityczny. Jak dodał, szef Ukrawtodoru był najmniej problematycznym urzędnikiem odpowiedzialnym za budowę dróg. Mimo to, planowana jest jego dymisja. Sławomir Nowak był nominowany na swoją funkcję jeszcze przez poprzedni rząd. Po wygranej w wyborach parlamentarnych na Ukrainie, od początku września nowy, większościowy rząd tworzy partia „Sługa Narodu” prezydenta Wołodymyra Zełenskiego. Narodowa Agencja Zapobiegania Korupcji Ukrainy ustaliła, że w oświadczeniu majątkowym za 2017 r. szef Państwowej Agencji Dróg Samochodowych zaniżył swój majątek o 189,2 tys. hrywien (prawie 30 tys. zł). NAZK wyjaśniła, że Nowak miał podać nieprawidłową wartość swojego samochodu i nieprawidłową sumę kwot zgromadzonych na rachunkach bankowych. Agencja dodała, że powyższa suma przekracza stukrotnie wielkość miesięcznego minimum egzystencji dla osoby pracującej. W 2017 r. wynosiło ono od 1,6 tys. hrywien w styczniu do 1762 w grudniu.",,
Libicki: Prezydent Duda może sobie przypisywać część zasługi zniesienia wiz do USA,"W kwestii zniesienia wiz do USA prezydent Andrzej Duda może sobie przypisywać część zasługi – ocenił senator Jan Filip Libicki z Polskiego Stronnictwa Ludowego. Druga część zasługi – zaznaczył – należy się polskim obywatelom, którzy doprowadzili do tego, że poziom odmów wydania wiz spadł poniżej 3 proc.","Pytany w Polskim Radiu 24, czy zniesienie wiz dla Polaków do USA jest pierwszym sukcesem Andrzeja Dudy w jego kampanii prezydenckiej, Libicki odpowiedział, że tak. – Uważam, że pan prezydent Duda może tutaj sobie przypisywać część zasługi – stwierdził.Według niego na to, że wizy zostały zniesione, złożyły się dwa elementy. – Element pracy dyplomatycznej pana prezydenta Dudy. (...) A druga część zasługi należy się polskim obywatelom, którzy doprowadzili do tego, że spadliśmy, jeśli chodzi o ilość odmów (przyznania – red.) wiz do USA poniżej 3 proc. – ocenił Libicki. Dodał, że gdyby do tego nie doszło „to działania pana prezydenta nic by tutaj nie zmieniły”.Pełniący obowiązki szefa resortu bezpieczeństwa narodowego USA Kevin K. McAleenan włączył Polskę do programu ruchu bezwizowego (Visa Waiver Program). Od 11 listopada Polacy będą mogli podróżować do USA bez wiz.Decyzję McAleenan podjął w koordynacji z sekretarzem stanu Mikiem Pompeo. Na tym etapie procedury rządowej Kongres USA nie pełni już żadnych funkcji.Od 11 listopada obywatele Polski będą mogli bez wiz podróżować do USA w celach turystycznych i biznesowych na okres do 90 dni.",,
Operacja SB wymierzona w Herberta. Dlaczego poeta nie dostał Nobla,"Nobel dla Herberta byłby dla władzy ogromną klęską, dlatego tajny współpracownik scharakteryzował poetę bardzo krytycznie. TW „Kurier” miał dostarczyć „haki”, które mogły przyczynić się do tego, że pisarz nie dostał nagrody. „To zdolny poeta, ale chory umysłowo” – napisał w raporcie.","Zdaniem historyka poznańskiego oddziału IPN Rafała Sieruchy oficjalnymi kandydatami PRL do nagrody Nobla byli Jarosław Iwaszkiewicz, Jerzy Andrzejewski, a także Jan Parandowski. Jak zauważył w 2009 roku historyk, na Herberta miały zostać dostarczone „haki”, które mogły przyczynić się do tego, że poeta nie dostał nagrody.Tygodnik „Do Rzeczy” informuje, że tajnym współpracownikiem, który był autorem krytycznej noblowskiej notatki dotyczącej Herberta był Henryk Malinowski (TW „Kurier”). Malinowski został delegowany do Biura Współpracy Kulturalnej z Zagranicą, która była „jawną przybudówką SB przy Ministerstwie Kultury”. To on decydował o wyjazdach pisarzy i zachodnich stypendiach.„Dostarcza wielu cennych wiadomości. Bezwzględnie oddany sprawie socjalizmu. Zna dobrze prace kontrwywiadowczą i jako TW jest jednostką wartościową” – pisali o „Kurierze” jego przełożeni z MSZ.TW „Kurier” był odpowiedzialny za wizytę w Polsce „pana od Nobla”. Witał go na lotnisku i pilotował na bankiecie wydanym na jego cześć – informuje „Do Rzeczy”. Jak relacjonował tajny współpracownik, „pan od Nobla” wypił za dużo i powiedział to czego raczej mówić nie powinien, a mianowicie, że faworytami Komitetu Noblowskiego jest Herbert i Gombrowicz. Był to bardzo duży cios dla ówczesnej władzy, której zależało na jej kandydatach.Władze postanowiły zaprosić do Polski przedstawiciela Szwedzkiego Komitetu. Padło na Andersa Österlinga, który przyjechał razem z córką. Zostali oni zakwaterowani w luksusowym hotelu Bristol, zorganizowano dla nich bankiet i obwieziono po Polsce. Szwedom bardzo się podobało, jednak to wszystko nic nie dało. Kandydatem do Nobla typowanym przez Szwedów był Gombrowicz, a przez „Germanów” Herbert.TW „Kurier”, który uchodził za zawodowca w niszczeniu ludzi, napisał bardzo krytyczną notkę o Gombrowiczu i Herbercie – zauważa „Do Rzeczy”. Zdaniem tygodnika „Do Rzeczy” bezpieka raczej nie miała wpływu na decyzję Komitetu Noblowskiego, jednak robiła wszystko, żeby niewygodni kandydaci Nobla nie dostali.SB chwytała się różnych metod, żeby zdyskredytować Herberta. Wszyscy wiedzieli, że nic tak nie kompromituje jak współpraca ze Służbą Bezpieczeństwa. SB wykorzystując paszportowe rozmowy z Herbertem starała się go zwerbować, a gdy się nie zgadzał, pogrążała go pomówieniami o współpracę – informuje tygodnik.Esbeckie teczki uderzały również w fizyczny i psychiczny stan zdrowia Herberta. SB śledziła jego pobyty w szpitalach, gdzie przeszedł kilka operacji, a także w klinikach, gdzie leczył depresję.Według „Do Rzeczy” Herbert miał być pięciokrotnie poważnym kandydatem do nagrody, a nagle z jakiegoś powodu przestał być brany pod uwagę. Bardzo możliwe, że powodem takiej decyzji były pogłoski o jego chorobach. „Obiektywnie rzecz biorąc, na Nobla zasługiwał Herbert, ale chyba nie był brany pod uwagę z powodu swoich pobytów w klinikach psychiatrycznych, czego Szwedzi bardzo się boją” – napisał w liście do Giedroycia Miłosz po  Noblu dla Szymborskiej.",,
"wPolityce.pl: Sędziowie będą musieli oświadczyć, czy są członkami stowarzyszeń sędziowskich","Oprócz oświadczeń majątkowych sędziowie będą musieli wskazywać, w jakich stowarzyszeniach sędziowskich działają – podaje portal wpolityce.pl, który dotarł do kolejnych szczegółów projektów nowelizacji ustaw o sądach powszechnych i SN. Jak dodano, „nie ma mowy o zakazie” przynależności do stowarzyszeń, chodzi o „wiedzę stron postępowania, które mają prawo do informacji, czy sędzia prowadzący ich sprawę angażuje się w działalność pozaorzeczniczą”.","Atakujące rząd stowarzyszenia sędziowskie „Iustitia” i „Themis” nie podają na swoich stronach internetowych nazwisk swoich członków. Ciężko jest też uzyskać od ich przedstawicieli stosowną informację – pisze portal.Mogłoby się to zmienić po wprowadzeniu nowych rozwiązań, wedle których oprócz oświadczeń majątkowych sędziowie będą musieli wskazywać, w jakich stowarzyszeniach sędziowskich działają. Jak zdradza portal, dyskusja nad nowymi rozwiązaniami ma dotyczyć również medialnych występów sędziów, często mających znamiona wypowiedzi politycznych, niezwiązanych z orzekaniem. Wcześniej radio RMF FM ujawniło, że według jednego z rozważanych w resorcie sprawiedliwości pomysłów, możliwe może stać się przenoszenie sędziów sądów powszechnych w inne miejsca pracy, usuwanie z zawodu, bądź kary pieniężne. Podważanie statusu innych sędziów, także tych wskazanych przez KRS, ma być najcięższym deliktem dyscyplinarnym.",,
Ziobro o udostępnieniu akt afery taśmowej: Pytanie o apolityczność SN,"Zdaniem ministra sprawiedliwości i prokuratora generalnego Zbigniewa Ziobry udostępnienie przez Sąd Najwyższy akt z afery taśmowej skłania do pytania o apolityczność Sądu Najwyższego. Minister sądzi, że być może należałoby ustalić, czy nie doszło do przekroczenia uprawnień przez sędziów SN, którzy udostępnili materiały.","Ziobro zapytany na konferencji prasowej, czy prokuratura badała wątek – którego dotyczą nagrane rozmowy – wsparcia finansowego dla byłego ministra skarbu Aleksandra Grada, odparł, że śledztwo toczyło się, zanim on objął stanowisko i przed połączeniem funkcji Ministra Sprawiedliwości i Prokuratora Generalnego. – Należy zadać pytanie politykom PO, jak to jest, że śledztwo prowadzone według ich reguł gry miało nie dopatrzeć jakichś okoliczności – powiedział. – Proszę pytać szefów ówczesnej prokuratury i tych, którzy nadzorowali śledztwo – dodał. Według Ziobry „to jest sprawa godna uwagi w kontekście pytania o apolityczność i dystans od zgiełku sporów politycznych aktualnego Sądu Najwyższego”. – Myślę że warto odpowiedzieć sobie na pytanie, jak to jest z tym zaangażowaniem i apolitycznością SN, jeżeli SN udostępnia nielicznym dziennikarzom takie informacje i jak to jest, że dzieje się to przed rozpoznaniem kasacji; jak to się ma do rygorów prawa – mówił minister. Dodał, że być może należałoby ustalić, czy nie doszło do przekroczenia uprawnień przez sędziów SN, którzy udostępnili materiały. – Dowiedzieliśmy się, że wystarczyły trzy tygodnie, aby Sąd Najwyższy zapoznał się z ponad 40 tomami akt afery taśmowej i udzielił zgody na wgląd do materiału dziennikarzom Onetu – skomentował tygodnik, dodając, że zgodę uzyskał także m. in. tygodnik „Polityka”. Rzecznik SN sędzia Michał Laskowski nie wie, czy jakiemukolwiek medium odmówiono dostępu do akt afery taśmowej, a zgodę otrzymały wszystkie redakcje, które o to wystąpiły. – To była normalna, rutynowa czynność – powiedział Laskowski w TOK FM. Rzecznik SN skomentował w ten sposób wypowiedź europosła PiS Karola Karskiego, według którego dostęp do akt afery taśmowej, dostały tylko wybrane redakcje, a innym tego odmówiono. – Zgłaszały się różne redakcje, kilku dziennikarzy Onetu, zgłaszali się także dziennikarze „Polityki” i z tych materiałów, które znam, wynika, że wszyscy dostali te zgody, zresztą nie bardzo widziałbym podstawy do odmowy, a zwłaszcza do różnicowania jednych i drugich – powiedział Laskowski. Zaznaczył, że zgody nie udziela się jedynie na wgląd w materiały niejawne, zawarte w odrębnych tomach i przechowywane w kancelarii tajnej.",,
Dworczyk: Pomysł prezydenta nie będzie rozpatrywany,"– Pomysł prezydenta, aby koszty uzyskania przychodu dla nauczycieli wynosiły 50 proc., czyli były takie jak m.in. twórców, nie będzie rozpatrywany w obecnie trwających negocjacjach z nauczycielami – powiedział szef kancelarii premiera Michał Dworczyk.","W poniedziałek prezydent Andrzej Duda poinformował, że zaproponował minister finansów Teresie Czerwińskiej, żeby koszty uzyskania przychodu dla nauczycieli były takie jak dla nauczycieli akademickich i twórców, czyli aby wynosiły 50 proc. Pytany o ten pomysł w środę w radiowej Jedynce szef kancelarii premiera Michał Dworczyk powiedział, że „to jest propozycja, nad którą warto pracować, warto ją analizować, ale bez wątpienia potrzebne są dłuższe analizy”.  – W dyskusji o nowym kształcie wynagradzania nauczycieli ten pomysł będzie dyskutowany, ale (..) w tych negocjacjach, dotyczących obecnej sytuacji, pewnie on rozpatrywany nie będzie – mówił Dworczyk. Oceniając rozmowy z nauczycielami o podwyżkach, stwierdził, że przedstawiciele central związkowych i rządu zbliżyli się do siebie w oczekiwaniach. – Z naszego punktu widzenia najważniejsze jest to, żeby egzaminy odbyły się w sposób niezakłócony – dodał. Jednocześnie wyraził nadzieję, że kompromis w kwestii postulatów nauczycieli jest możliwy. Szef kancelarii premiera pytany był też o rekonstrukcję rządu w związku ze zbliżającymi się wyborami do PE. – Decyzja należy do pana premiera, który w porozumieniu ze ścisłym kierownictwem PiS, zdecyduje, kiedy nastąpi i jak szeroka to będzie rekonstrukcja. Rzeczywiście te rozmowy, według mojej wiedzy, są bardzo zaawansowane – ocenił. Mówił, że to ścisłe kierownictwo PiS podejmie decyzje, kto zastąpi odchodzących ministrów. Dodał, że PiS ma „duży zasób fachowców, ekspertów, dlatego bez wątpienia będą to profesjonaliści”. Zapytany, gdzie odbędzie się weekendowa konwencja PiS, stwierdził, że będzie to konwencja o charakterze „szeroko pojętym – rolniczym”. – Według mojej wiedzy (...) to nie będzie Przysucha – zapewnił.",,
Prezydent Andrzej Duda otworzył Polski Tydzień Biznesu i Innowacji w Nevadzie,"Andrzej Duda otworzył w Reno w stanie Nevada Polski Tydzień Biznesu i Innowacji w Nevadzie. Prezydent RP przyznał, że czuje dumę, że jedną z największych inwestycji realizowanych w regionie jest kopalnia należąca do KGHM.","W swoim wystąpieniu Andrzej Duda podkreślił, że wydarzenie jest świetnym przykładem rozwijającej się i niezwykle dynamicznej współpracy pomiędzy Polską a stanem Newada.  – Bardzo cieszę się, że bierze w nim udział coraz więcej polskich i amerykańskich przedsiębiorców oraz przedstawicieli ośrodków badawczych i rozwojowych – mówił otwierając Polski Tydzień w „Srebrnym Stanie”. – Przyznam się państwu, że czuję dumę, kiedy jedną z największych inwestycji, jednym z największych przedsięwzięć biznesowych, jakie w tej chwili są realizowane w Nevadzie, jest kopalnia należąca do KGHM Polska Miedź – powiedział. – Jestem trochę tradycjonalistą bardzo przywiązanym, co ja określam mianem korzeni i tej tradycji bardzo głębokiej. Przecież kiedyś, w połowie XIX wieku, Reno powstało właśnie dlatego, że znaleziono tutaj złoto, potem srebro. Można więc powiedzieć, że kopalnia stała się źródłem powstania miasta – wskazał prezydent.",,
Śmiszek: PO zachowuje się bardzo nerwowo w tej kampanii,"PO zachowuje się bardzo nerwowo w tej kampanii, szczególnie w kontekście Wiosny. Być może z ich badań wynika, że wyborcy są po prostu rozczarowani działaniami PO i przechodzą do nas – stwierdził Krzysztof Śmiszek z partii Wiosna w rozmowie z Interią. – Osobiście byłbym zadowolony, gdybyśmy osiągnęli 15 proc. – dodaje polityk partii Roberta Biedronia.","Zdaniem polityka Wiosny, jeśli jego partia uzyska „mocne 10 proc. to będzie sygnał, że rozpoczynamy nasz marsz po władzę na jesieni”.– Wiosna przyjmie z pokorą każdą decyzję wyborców – przekonuje Śmiszek. Na pytanie, kto jest największym rywalem Wiosny, Śmiszek odpowiada, że to Prawo i Sprawiedliwość, ale są to również „wszystkie partie, które nie stoją po stronie demokratycznej”.– Ugrupowanie Jarosława Kaczyńskiego wyprowadza Polskę z UE, bo postawiło nas na marginesach polityki zagranicznej – ocenia. – Przeciwnikiem są także wszystkie partie populistyczne i nacjonalistyczne, która zmierzają do rozwalenia projektu europejskiego – dodaje polityk Wiosny.Na pytanie dziennikarza, czy zrzekłby się mandatu europosła na rzecz wyboru do Sejmu, odpowiada, że nie.– Jeśli zostanę wybrany, przyjmę mandat i zostanę w europarlamencie – kończy Śmiszek.",,
"MSZ Rosji twierdzi, że Janukowycza odsunięto w międzynarodowym zamachu stanu","Rosyjskie MSZ wydało oświadczenie, w którym powtarza przyjętą przez siebie narrację, że aneksja Krymu była efektem prawa do samostanowienia ludności krymskiej. W dyskusji w mediach społecznościowych resort nazwał też upadek rządu Wiktora Janukowycza w 2014 roku „zbrojnym zamachem stanu”. „Brednie” – odpowiada ekspert i były premier Szwecji Carl Bildt.","Oświadczenie resortu dyplomacji Rosji jest komentarzem do artykułu gazety „Nezavisimoye Voennoye Obozreniye”, w którym pojawiły się tezy, że Półwysep Krymski został zaanektowany przez Rosję na mocy konwencji ONZ o dekolonizacji. Ministerstwo podkreśla, że „ogłoszenie niepodległości Republiki Krymu i jej zjednoczenie z Federacją Rosyjską stanowiły uzasadnione korzystanie z prawa ludności Krymu do samostanowienia po zbrojnych zamach stanu na Ukrainie przy wsparciu zagranicznym”.  Oświadczenie skomentował Carl Bildt, były premier i szef MSZ Szwecji, obecnie pracujący dla think tanku Europejska Rada Stosunków Zagranicznych.   „Brednie. Z pewnością nie było zbrojnego zamachu stanu w Kijowie – tylko upadek nieudanego i całkowicie skorumpowanego prezydenta. A sam Putin mówił o tym, jak wysłał swoje wojska, by przejąć Krym” – napisał. Dodał, że aneksja części terytorium Ukrainy była „oczywistym i rażącym naruszeniem prawa międzynarodowego”.",,
Polscy artyści uczcili w Rzymie rocznicę wyboru św. Jana Pawła II,Koncert „Totus Tuus” z okazji przypadającej 16 października 40. rocznicy wyboru Jana Pawła II odbył się we wtorek w rzymskiej bazylice Matki Bożej Większej (Santa Maria Maggiore). Zorganizowano go staraniem metropolity krakowskiego abpa Marka Jędraszewskiego.,"Bogaty repertuar muzyki klasycznej i współczesnych kompozycji zaprezentowała orkiestra Filharmonii Podkarpackiej z Rzeszowa i chór Międzyuczelnianego Instytutu Muzyki Kościelnej w Krakowie pod dyrekcją Wiesława Delimata i ojca Dawida Kusza. Jako solistka wystąpiła Katarzyna Oleś-Blacha, a na organach grał Witold Zalewski.Nie zabrakło „Barki”Koncert otworzyła pieśń „Gaude Mater Polonia”. Zabrzmiały następnie między innymi pieśni „Exsultate, Jubilate” (Cieszcie się, radujcie) i „Te Deum” Wolfganga Amadeusza Mozarta, „Totus Tuus” Henryka Mikołaja Góreckiego, „Chaconne” Krzysztofa Pendereckiego, fragment „Missa pro pace” Wojciecha Kilara, kompozycja ojca Dawida Kusza „Laudate Dominum”, utwór „Otwórzcie drzwi Jezusowi” księdza Marco Frisiny oraz ulubiona pieśń polskiego papieża – „Barka”.Na koncert przybyli przedstawiciele polskiej dyplomacji z ambasadorem RP przy Stolicy Apostolskiej Januszem Kotańskim na czele. Byli też archiprezbiter bazyliki Matki Bożej Większej kardynał Stanisław Ryłko – były przewodniczący Papieskiej Rady Świeckich, metropolita krakowski arcybiskup Marek Jędraszewski i jego emerytowany poprzednik, osobisty sekretarz św. Jana Pawła II kardynał Stanisław Dziwisz, liczni reprezentanci duchowieństwa z Rzymu oraz Polonii.Obecni byli też uczestnicy kilkusetosobowej dziękczynnej pielgrzymki archidiecezji krakowskiej do Rzymu, zorganizowanej z okazji 40. rocznicy wyboru kardynała Karola Wojtyły. W środę krakowscy pielgrzymi spotkają się na audiencji z papieżem Franciszkiem.Koncert zainaugurował polskie obchody 40. rocznicy wyboru Jana Pawła II w Rzymie. Weźmie w nich udział prezydent Andrzej Duda, który 15 października zostanie przyjęty na audiencji przez papieża Franciszka. Następnego dnia, w rocznicę wyboru, przy grobie świętego Jana Pawła II w bazylice watykańskiej odprawiona zostanie uroczysta msza. Arcydzieło szczególneArcybiskup Marek Jędraszewski powiedział w rzymskiej bazylice: Jan Paweł II „ze swego życia stworzył arcydzieło; arcydzieło szczególne – świętości”. Mówiąc o związkach papieża ze sztuką podkreślił, że był również artystą; aktorem i poetą. Koncert w Santa Maria Maggiore, jak wyjaśnił arcybiskup Krakowa, to „wdzięczność za to, co dokonało się 40 lat temu”, i „podziękowanie Bogu za cały wielki pontyfikat”.Prorektor Uniwersytetu Papieskiego Jana Pawła II w Krakowie ks. dr Robert Tyrała podkreślił, wyjaśniając znaczenie i wymowę obchodów rocznicy: „Jeśli dzisiaj, po 40 latach jesteśmy w Rzymie, to dlatego, że tamten wieczór 16 października 1978 roku zapadł wszystkim ludziom dobrej woli na całym świecie w pamięć i serce”.– To było wydarzenie z Opatrzności Bożej, i to, co później się dokonało w Polsce i w świecie, było tego najlepszym dowodem – dodał. – To oczywiste więc, że papież Jan Paweł II zmienił oblicze świata – zaznaczył we wprowadzeniu do koncertu.",,
Nielegalni imigranci sprzątają parlament,"Nielegalni imigranci pracowali jako sprzątacze i sprzątaczki w budynku brytyjskiego parlamentu dla firmy  KGB Cleaners – donoszą brytyjskie media. Sytuacja jest tym bardziej dziwna, że parlament to jeden z najbardziej strzeżonych obiektów w Wielkiej Brytanii.","44-letni Nigeryjczyk jest pierwszą, ale prawdopodobnie nie ostatnią osobą, która została aresztowana i oczekuje na deportację. Agencja kontroli granic UKBA i policja nie mówią, ile osób zatrzymano ogółem, ale deportacja grozi także innym. UKBA prowadzi dochodzenie.Przed zatrudnieniem przy pracach administracyjnych, bądź porządkowych w parlamencie, zwanym Pałacem Westminsterskim, kandydat przechodzi przez trzy sita kontrolne: pracodawcy, policji i służb specjalnych. Stąd pytanie: jak to możliwe, że system nie zadziałał? Sprzątacze mają dostęp m.in. do sali tronowej, w której monarchini otwiera sesje parlamentu, do biur premiera Davida Camerona i członków jego rządu.Działająca od 1994 r. firma KGB Cleaners (od Kevan & Gina Brown) na zasadzie outsourcingu ma umowę na polerowanie posadzek, odkurzanie korytarzy i dbanie o czystość toalet. Jej roczne obroty sięgają 26 mln funtów.Według  rzeczniczki parlamentu policja zatrzymała „mniej niż 10 osób”. Wszystkie przeszły wymagane kontrole, ale ich status imigracyjny mógł się zmienić po tym, jak przystąpiły do pracy, o czym nie powiadomiły pracodawcy.Chodzi o osoby ubiegające się o azyl, którym go odmówiono, a po wyczerpaniu procedury odwoławczej nakazano wyjazd z kraju, czemu się nie podporządkowały. Inni sprzątacze to osoby, którym wiza wygasła, lecz mimo to nadal mieszkały i pracowały w Wielkiej Brytanii.Nie jest to pierwszy przypadek wykrycia nielegalnych imigrantów pracujących w obiektach ważnych z punktu widzenia narodowego bezpieczeństwa. Za rządów Partii Pracy w MSW wykryto nielegalnych imigrantów z Nigerii pracujących w wydziale zajmującym się ich deportacją.Nieświadomie nielegalnych imigrantów zatrudniały też była minister w rządzie Partii Pracy Hazel Blears  – w charakterze wolontariuszki na czas kampanii wyborczej oraz baronessa Scotland – prokurator generalna, która z tego powodu została ukarana grzywną w wys. 5 tys. funtów. Jej sprzątaczkę skazano na karę pozbawienia wolności za legitymowanie się fałszywymi dokumentami tożsamości.",,
Sasin: Porównania działań Sejmu ws. Westerplatte do wojny – haniebne,"Haniebne są porównania ustaw Sejmu, który chce uporządkować Westerplatte, do wojny, a polityków rządu do niemieckich najeźdźców – powiedział w poniedziałek wicepremier Jacek Sasin. Jego zdaniem prezydent Gdańska i opozycja budują przekonanie, że polskie państwo jest nowotworem dla samorządu gdańskiego.","W czwartek Sejm przyjął specustawę zakładającą usprawnienie budowy Muzeum Westerplatte i Wojny 1939 w Gdańsku. Projekt ustawy autorstwa posłów PiS był krytykowany przez opozycję oraz władze Gdańska.– 1 stycznia 1950 r., kiedy szalały ciemne czasy stalinizmu, o których chyba mało kto chce pamiętać, to wtedy zostały znacjonalizowane zbiory muzealne publiczne i wszelkie inne prywatne. Czy dzisiaj chcecie doprowadzić do tego samego? Czy naprawdę te czasy stalinowskie są wzorem dla kilku posłów? – pytała prezydent Gdańska Aleksandra Dulkiewicz.Krytycznie o projekcie wypowiadali się posłowie opozycji. Określili oni specustawę mianem „spec przejęcia”, mówili też, że to „kolejna ustawa przemocowa, jaką serwuje PiS”.– To, co robi pani prezydent Dulkiewicz, a w ślad za nią również politycy opozycji, Platformy Obywatelskiej to jest jakiś kompletny absurd. To jest budowanie takiego przekonania, że polskie państwo jest czymś obcym, jest jakimś nowotworem w stosunku do samorządu gdańskiego – ocenił w poniedziałek w TVP1 Jacek Sasin. – To zupełnie haniebne porównania ustaw demokratycznie wybranego polskiego Sejmu, który chce Westerplatte uporządkować, do okupacji, do wojny i porównywanie dzisiaj polityków rządu do niemieckich najeźdźców – stwierdził wicepremier. Jak dodał, jest to „haniebne i wymyka się jakiejkolwiek normalnej dyskusji”.Wizytówka polskiej polityki historycznejZdaniem Sasina „spór toczony przez opozycję jest absurdalny”. – Nie powinno być dyskusji o tym, kto tym Westerplatte zarządza, powinna być dyskusja o tym, kto lepiej jest w stanie to Westerplatte uporządkować, lepiej zarządzać, tak, żeby to miejsce stało się wizytówką polskiej polityki historycznej – mówił.Jacek Sasin przypomniał, że gdańskiemu samorządowi zaproponowano udział w Komitecie Honorowym, który będzie organizował muzeum plenerowe. – Dzisiaj każdy, kto na Westerplatte był musi przyznać, że miasto źle nim zarządza – ocenił. Przyjęty w czwartek przez Sejm projekt ustawy „o inwestycjach w zakresie budowy Muzeum Westerplatte i Wojny 1939 – Oddziału Muzeum II Wojny Światowej w Gdańsku” wpłynął do Sejmu w maju. Według jego autorów, posłów PiS, ustawa ma usprawnić budowę Muzeum Westerplatte i Wojny 1939 w Gdańsku.Posłowie PiS chcą m.in., by Westerplatte – lepiej niż dotychczas – ukazywało heroizm polskich żołnierzy, którzy w 1939 r. stawili opór w tym miejscu po agresji III Rzeszy Niemieckiej na Polskę. Ich zdaniem teren ten nie jest należycie wykorzystany dla polskiej pamięci.Władze Gdańska, a także część środowiska muzealników i historyków, krytykowało specustawę od momentu złożenia jej projektu. Prezydent Gdańska Aleksandra Dulkiewicz oceniała, że ustawa jest próbą przejęcia Westerplatte przez władzę centralną. Prezydent Gdańska prezentowała swoje stanowisko m.in. pod koniec czerwca na spotkaniu z wiceministrem kultury Jarosławem Sellinem. Wiceszef MKiDN zaproponował po rozmowie, by przedstawiciele miasta Gdańsk weszli do komitetu honorowego budowy Muzeum Westerplatte i mieli wpływ na jego kształt. Prezydent Dulkiewicz poinformowała po spotkaniu, że złożyła Sellinowi ofertę, aby tereny miasta nadal pozostały jego własnością i zostały wniesione do powstającego Muzeum Westerplatte, a sama instytucja była współtworzona i współprowadzona przez samorząd i stronę rządową.",,
Wspomnienie Kornela Morawieckiego. „Na zawsze pozostał wzorem człowieka niezłomnego”,"Na zawsze pozostał wzorem człowieka niezłomnego w trudnych czasach – powiedział o zmarłym marszałku seniorze Kornelu Morawieckim dziennikarz Jacek Łęski. Piotr Semka z tygodnika „DoRzeczy” stwierdził, że Morawiecki dotarł do czasów, w których te wartości, które prezentował, były szanowane.","W programie „Salon Dziennikraski” w TVP Info zaproszeni goście wspominali zmarłego marszałka seniora Kornela Morawieckiego.– Był człowiekiem bardzo twardym i radykalnym w czasach, kiedy odwaga miała na prawdą wielką cenę – powiedział dziennikarz TVP Jacek Łęski. Przyznał również, że bez Kornela Morawieckiego, bez Solidarności Walczącej, nie byłoby w Polsce wielu rzeczy, nie byłoby pewnego ducha oporu.Jak zauważył dziennikarz TVP, Morawiecki odegrał w latach osiemdziesiątych ogromną rolę i „na zawsze pozostał wzorem człowieka niezłomnego w trudnych czasach”. Piotr Semka z tygodnika „DoRzeczy” powiedział, że w piątek wieczorem był pomodlić się przy trumnie Kornela Morawieckiego w katedrze Katedrze Polowej Wojska Polskiego. – Zastaliśmy, mimo później godziny, tłumy ludzi, tłumy Warszawiaków – oznajmił. – Kornel Morawiecki dotarł do czasów, w których te wartości, które prezentował, były szanowane – zauważył. – Bardzo się cieszę, że wczoraj jego trumnę przewieziono wojskowym pojazdem na lawecie armaty, ponieważ był wojownikiem, był żołnierzem. Nie używał broni, ale miał te wszystkie cnoty, które są związane ze stanem rycerskim: odwagę i męstwo – powiedział Semka.Andrzej Rafał Potocki  z tygodnika „Sieci” przyznał, że przyglądając się postaci Kornela Morawieckiego, w oczy rzuca się „niezłomność i brak chęci do kompromisu ze złem, z komunistami”. – Dożył czasów, kiedy ta jego Polska zaczęła rządzić, kiedy jego syn, wychowany przez niego, staje się premierem RP, co jest też sukcesem Kornela Morawickiego – powiedział. – Jedna rzecz mu nie wyszła, którą bardzo chciał zrobić, mianowicie, pojednanie pomiędzy Polakami. On często to podkreślał i w swoich wypowiedziach i mowach sejmowych, że chciałby, żeby w Polsce zapanowała zgoda między siłami, które ciągle ze sobą walczą – oznajmił Potocki.Ksiądz Henryk Zieliński, redaktor naczelny tygodnika „Idziemy”, stwierdził, że Kornel Morawiecki „ze swoimi pomysłami był o 10 lat za wcześnie, że ta jego idea walki, bardzo zdecydowanej, z komunizmem, była bardzo potrzebna w roku 1989, natomiast kiedy on wystartował z tą ideą, wtedy wydawała się ona z kosmosu”. – Człowiek walki doczekał tego momentu, w  którym trzeba było stanąć pomiędzy Polakami i apelować o narodowe pojednanie i myślę, że to jest wspaniała droga, którą dane mu było przejść  – dodał.",,
„Patrzymy na groby tutejszej polskiej elity”. Delegacja Sejmu RP z wizytą w Mińsku,"– Patrzymy na groby tutejszej polskiej elity. To bardzo dobrze, że one zostały, że Kościół się nimi opiekuje. Zawsze staramy się takie miejsca odwiedzić – powiedział wicemarszałek Sejmu Ryszard Terlecki na Cmentarzu Kalwaryjskim w Mińsku. To najstarsza nekropolia katolicka w stolicy Białorusi.","Od wizyty na Cmentarzu Kalwaryjskim polscy parlamentarzyści rozpoczęli swoją wizytę na Białorusi. Ryszard Terlecki złożył kwiaty u ścian przycmentarnego kościoła Podwyższenia Krzyża Świętego. Była to pierwsza świątynia, zwrócona katolikom w Mińsku w 1980 r.  Założony w w XVII wieku Cmentarz Kalwaryjski to odpowiednik wileńskiej Rossy i lwowskiego Łyczakowa.  W czwartek delegacja Sejmu przeprowadzi rozmowy z przedstawicielami izby niższej parlamentu Białorusi.",,
Afera pedofilska w Chile. Księża z zakazem pełnienia posługi,"Czternastu księży katolickich w Chile otrzymało zakaz wypełniania obowiązków duszpasterskich. Byli zamieszani w skandal pedofilski, który wstrząsnął tamtejszym Kościołem.","O zawieszeniu 14 księży zamieszanych w kolejny w tym kraju skandal związany z molestowaniem seksualnym poinformowało biskupstwo miasta Rancagua w środkowej części Chile. Wskazano, że są oni zawieszeni do czasu wyjaśnienia doniesień medialnych przez prokuraturę.Sprawa ujrzała światło dzienne, gdy kilka dni temu na antenie lokalnej telewizji o wszystkim opowiedziała jedna z parafianek. Według niej zawieszeni księża stanowili część grupy, która nazywała siebie „rodziną” i dopuszczała się molestowania ludzi młodych i nieletnich.Kolejny skandalTo kolejna afera, która wstrząsa Kościołem w Chile. W ubiegły piątek wszyscy 34 tamtejsi biskupi z tego kraju złożyli na ręce papieża rezygnację. Hierarchowie wyrazili skruchę i przeprosili za krzywdy, wyrządzone przez chilijskich duchownych ofiarom i całemu Kościołowi. Zobowiązali się również do naprawy wyrządzonych szkód.Zapowiedziano, że Franciszek rozpatrzy każdą ze złożonych rezygnacji z osobna. Rozmiary nadużyć seksualnych w chilijskim Kościele i przypadki ich ukrywania przedstawił Ojcu Świętemu po inspekcji jego specjalny wysłannik, arcybiskup Charles Scicluna, metropolita maltański i członek Kongregacji Nauki Wiary.",,
Aktywność w sieci zdradziła zamachowca. Kolejny islamista aresztowany,"Niemiecka policja aresztowała 37-letniego Syryjczyka podejrzanego o planowanie ataku. Mężczyzna, którego mieszkanie w Berlinie zostało już przeszukane, zaczął gromadzić materiały potrzebne do budowy bomby. Informacji na ten temat szukał w sieci.","Prokuratura nie ujawniła tożsamości aresztowanego Syryjczyka. Opisała go jako „radykalnego islamistę”, który w Niemczech planował „zabić i ranić jak najwięcej ludzi”. Jak przekazali berlińscy śledczy, podejrzany informacji o budowie bomb szukał w sieci, a na internetowych czatach pisał o planowaniu zamachu. Materiały potrzebne do skonstruowania ładunku wybuchowego, m.in. aceton i nadtlenek wodoru, zaczął zdobywać w styczniu 2019 r. Nie wiadomo, gdzie i kiedy dokładnie chciał zaatakować. To kolejne aresztowanie islamisty podejrzanego o planowanie zamachu. Tydzień wcześniej funkcjonariusze policji zatrzymali aż trzy osoby podejrzewane o planowanie ataku w imieniu tzw. Państwa Islamskiego. Wówczas podano, że do zatrzymań doszło w Offenbach w Niemczech zachodnich. Być może podobnej tragedii zapobiegli w marcu 2019 r. śledczy z Hesji i Nadrenii-Palatynatu. We Frankfurcie, Wiesbaden i okolicach zatrzymali 10 osób. Zamachowcy już zdążyli wynająć – jak poinformowano – „duży samochód” i zebrać środki finansowe na zakup broni.  Terrorystów tropią również policje innych europejskich krajów. W kwietniu 2019 r. hiszpańscy mundurowi zatrzymali dwóch Marokańczyków, którzy mieli przygotowywać zamach w czasie obchodów Wielkiego Tygodnia w Sewilli. W czasie najważniejszych chrześcijańskich świąt ulicami hiszpańskich miast przechodzą liczne procesje, w których biorą udział także osoby niechodzące regularnie do kościoła.  Rok wcześniej słowackiego islamistę Dominika K. zatrzymali policjanci w Pradze. Również on miał przygotowywać zamach, chciał go przeprowadzić w stolicy Czech.",,
Asia Bibi przyleciała do Kanady. Chrześcijanka była skazana na karę śmierci,"Pakistańska chrześcijanka Asia Bibi, która spędziła 8 lat w więzieniu, czekając na egzekucję za bluźnierstwo przeciwko Mahometowi, lecz ostatecznie została uniewinniona, wyjechała z Pakistanu do Kanady – podaje w środę Reuters, powołując się na prawnika kobiety.","– Dowiadywałem się dostępnymi kanałami i zgodnie z nimi (Asia Bibi) wyjechała do Kanady – powiedział prawnik Saif Ul Malook. Natomiast w rozmowie z agencją EFE potwierdził, że kobieta wraz z mężem dotarła we wtorek do Kanady. Według źródeł w MSZ Pakistanu Asia Bibi opuściła kraj z własnej woli przy pełnym wsparciu pakistańskiego rządu, który zagwarantował jej bezpieczeństwo. EFE przytacza wypowiedzi osób z otoczenia chrześcijanki, według których w Kanadzie zaproponowano jej azyl. Pod koniec stycznia Sąd Najwyższy Pakistanu podtrzymał wyrok z 2018 roku uniewinniający chrześcijankę, skazaną w 2010 roku na śmierć za bluźnierstwo skierowane przeciwko prorokowi Mahometowi. SN oddalił apelację islamistów, którzy żądali wykonania najwyższego wymiaru kary i grozili też kobiecie śmiercią. Decyzja ta usunęła ostatnią przeszkodę prawną, by Asia Bibi mogła opuścić Pakistan, gdzie kobieta żyła w nieznanym miejscu pod ścisłą ochroną władz. W listopadzie 2018 roku premier Kanady Justin Trudeau poinformował, że jego rząd rozmawia z władzami Pakistanu na temat udzielenia pomocy Asii Bibi. AFP informowała, że w Kanadzie przebywają dzieci Pakistanki.Od ogłoszenia wyroku uniewinniającego 31 października 2018 roku Asia Bibi musiała korzystać z ochrony pakistańskich władz w oczekiwaniu na zakończenie postępowania sądowego. Wcześniej kobieta osiem lat spędziła za kratkami.",,
„Potrzebujemy polskiego Stonewall!”. „Wyborcza” sugerowała wywołanie zamieszek,Dwa tygodnie przed paradą równości w Białymstoku „Gazeta Wyborcza” w swoim artykule sugerowała wywołanie zamieszek w walce o prawa osób LGBT.  W 50. rocznicę „powstania w Stonewall” w Polsce partia rządząca w najlepsze nakręca homofobiczną nagonkę na niespotykaną skalę. W zasadzie nie ma tygodnia bez szczucia. Potrzebujemy polskiego Stonewall! – napisano w publikacji.,"Marsz Równości przeszedł ulicami Białegostoku w sobotę po południu. Przejście uczestników marszu kilkakrotnie próbowali zablokować kontrmanifestanci, policja musiała użyć gazu. W stronę uczestników rzucano kamieniami, petardami, jajkami i butelkami, wykrzykiwano też obraźliwe słowa. Dwa tygodnie przed tymi wydarzeniami „Gazeta Wyborcza” napisała: „Potrzebujemy polskiego Stonewall”. „Pół wieku temu w nowojorskiej spelunie Stonewall zaczęła się rewolucja. Podczas jednego z wielu policyjnych najazdów na bar, w którym spotykali się geje, lesbijki, osoby transpłciowe (choć to sformułowanie wtedy jeszcze nie było znane), bywalcy przybytku pierwszy raz przeciwstawili się policyjnym represjom. Tamte wydarzenia, znane jako zamieszki w Stonewall bądź powstanie w Stonewall, uchodzą dziś za początek walki osób LGBT o równe prawa” – czytamy.„W 50. rocznicę powstania w Stonewall w Polsce partia rządząca w najlepsze nakręca homofobiczną nagonkę na niespotykaną skalę. W zasadzie nie ma tygodnia bez szczucia. Potrzebujemy polskiego Stonewall!” – napisano.",,
Jakubiak o „podwyżce Trzaskowskiego”: To z daleka śmierdzi oszustwem wyborczym,"– To z daleka śmierdzi oszustwem wyborczym. Wprowadził warszawiaków w błąd – powiedział w „Kwadransie politycznym” Marek Jakubiak z Federacji dla Rzeczypospolitej, komentując „podwyżki” za przekształcenie prawa do użytkowania wieczystego w prawo własności nieruchomości. Zdaniem Jakubiaka Trzaskowskiego trzeba odwołać.","Marek Jakubiak z Federacji dla Rzeczypospolitej  komentując zamieszki we Francji, podkreślił, że ludzie wyszli na ulice dlatego, że nie chcą pracować na setki tysięcy, „które przyszły czerpać z ich podatków”.  – Poczekajcie na Niemcy, bo „wiosna ludów” się zbliża. Nie ma takiej opcji, żeby autochtoni się nie zdenerwowali, jeżeli zrzuca się na nich utrzymanie jednej trzeciej Afryki – stwierdził gość programu. Marek Jakubiak zabrał też głos w sprawie warszawskiej „podwyżki” za przekształcenie prawa do użytkowania wieczystego w prawo własności nieruchomości. Jego zdaniem Rafał Trzaskowski dopuścił się oszustwa wyborczego. – To z daleka śmierdzi oszustwem wyborczym. Wprowadził warszawiaków w błąd – ocenił i dodał, że Trzaskowskiego trzeba odwołać.  – Rafał Trzaskowski pokazał, jaka jest PO – powiedział Jakubiak i zwrócił uwagę, na to, co „Schetyna zrobił z Nowoczesną”. Jego zdaniem ludzie muszą otrzeźwieć. – PO to organizacja, która przez osiem lat zwyczajnie kłamała – stwierdził i przypomniał Donalda Tuska, który na trybunie sejmowej zapewniał, że jak zatrudni jednego urzędnika więcej, to będzie można go wyrzucić. – Setki tysięcy urzędników więcej i ktoś go wyrzucił? PO to jest stan ducha – ocenił.",,
Niemcy wzorowymi Europejczykami? Niemiecki dziennikarz obala mit,"Korespondent „Sueddeutsche Zeitung” w Brukseli, Daniel Broessler, nie zgadza się rozpowszechnioną opinią, że Niemcy są wzorowymi Europejczykami finansującymi Unię Europejską. Zastanawia się też, czy jego rodacy mają prawo tyle narzekać na brak solidarności ze strony innych krajów.","Jak pisze Broessler w sobotnim wydaniu gazety, Niemcy faktycznie wpłacają najwięcej spośród krajów Unii (w 2016 r. wpłacili do unijnego budżetu o 11 mld euro więcej niż z niego otrzymali), jednak w przeliczeniu na głowę mieszkańca, płacą mniej niż Francuzi i Belgowie.Dziennikarz zaznacza, że Niemcy także łamią unijne prawo. Przypomina, że co miesiąc Komisja Europejska publikuje listę przypadków łamania reguł i postępowań przeciwko członkom Unii. Broessler podkreśla, że w tym przypadku Niemcy nie są odosobnieni. Pod koniec 2017 r. przeciwko temu krajowi toczyły się 74 postępowania. Częściej unijne prawo naruszały tylko cztery kraje: Grecja, Belgia, Portugalia i Hiszpania. Z kolei najlepiej na tym polu wypada Wielka Brytania.Broessler pisze również, że Niemcy narzekają na brak solidarności. Przypomina jednak, że kilka lat temu w ramach UE powstała Unia Energetyczna, a wszelkie decyzje w sprawie polityki energetycznej miały być podejmowane w duchu solidarności. Założono wtedy ograniczenie zależności od rosyjskiego gazu.Tymczasem budowa gazociągu Nord Stream 2, krytykowana przez wiele krajów UE, w tym Polskę, nie przeszkadza władzom niemieckim. Twierdzą one, że jest to projekt czysto gospodarzy. Sprzeciwiają się temu kraje wschodnioeuropejskie, uważając rosyjsko-niemieckie porozumienie za zagrożenie ich interesów.",,
"Prezydent po spotkaniu z Reuvenem Riwlinem: spotykamy się, żeby powiedzieć – nigdy więcej","Spotykamy się, aby dać świadectwo pamięci o zagładzie narodu żydowskiego, żeby powiedzieć „nigdy więcej” – mówił w czwartek prezydent Andrzej Duda po spotkaniu z prezydentem Izraela Reuvenem Riwlinem.","Prezydenci Polski Andrzej Duda i Izraela Reuven Riwlin w czwartek wezmą udział w Marszu Żywych. Przed południem Duda i Riwlin spotkali się w Centrum Dialogu i Modlitwy w Oświęcimiu.– Jest dla mnie wielkim zaszczytem, ale zarazem jest dla mnie wielce znaczące panie prezydencie to, że spotykamy się dziś tutaj, w Polsce, ale zarazem w mieście, które widziało straszliwą tragedię narodu żydowskiego, w mieście, w którym nazistowscy Niemcy stworzyli obóz zagłady, obóz Auschwitz-Birkenau. Spotykamy się na marszu żywych – powiedział prezydent.– Spotykamy się po to, aby dać świadectwo, aby dać świadectwo pamięci o zagładzie narodu żydowskiego, ale zarazem, aby po raz 30. powiedzieć światu stąd właśnie, z tego miejsca, gdzie doszło do tej straszliwej tragedii, żeby powiedzieć – +nigdy więcej+, żeby powiedzieć, czy wręcz krzyknąć – popatrzcie, do czego może prowadzić antysemityzm, popatrzcie do czego może prowadzić ksenofobia, rasizm – dodał. „Nie jest niczyją intencją blokowanie świadectwa, także tego trudnego” Prezydent na nawiązał do historii II wojny światowej i podkreślił, że polskie państwo podziemne skazywało na wyroki śmierci szmalcowników, którzy wydawali Żydów nazistom. Zaznaczył też, że zachowania Polaków „były różne”.– Musimy o tym mówić i absolutnie nie jest niczyją intencją blokowanie świadectwa, także tego świadectwa, które jest trudne – powiedział. Andrzej Duda– Głęboko w to wierzę, że nasza wspólna obecność tutaj pokaże po raz kolejny światu, że „nigdy więcej” antysemityzmu, nigdy więcej ludobójstwa, nigdy więcej Holokaustu – dodał.Prezydent podkreślił, że wierzy, iż czwartkowe spotkanie z prezydentem Izraela umocni współpracę między Polską a Izraelem, także na polu bezpieczeństwa. – Wierzę w to, że w tym dziele, które ja z całą mocą staram się realizować – budowania silnego polskiego państwa będziemy mogli czerpać z Izraela bardzo wiele cennych wzorców – podkreślił Duda. „Wielu Żydów przez stulecia oddało życie za Polskę i za polskość” Prezydent Duda dziękował prezydentowi Izraela, że „przejechał tysiące kilometrów tutaj, dzisiaj do wolnej Polski, ale zarazem w to tragiczne miejsce”. – Miejsce zagłady, ale i wielkiego świadectwa – mówił.Dziękował też prezydentowi Izraela za zaproszenie do uczestnictwa w Marszu Żywych. – Dla mnie, jako człowieka, ale polskiego polityka to jest niezwykle ważne, bo to jedno z najtragiczniejszych zdarzeń jakie miało miejsce w historii Polski. W historii Polski, która liczy sobie 1052 lata, od chrztu Polski – mówił Duda.Jak podkreśli, w Polsce przez niemal 1000 lat żyły obok siebie dwa narody – polski i żydowski. – Gdzie tak wielu Żydów było obywatelami Rzeczypospolitej, gdzie tak wielu Żydów przez stulecia oddało życie za Polskę i za polskość. Za to, aby Polska mogła być, za to żeby 100 lat temu mogła odzyskać niepodległość, aby mogła tę niepodległość utrzymać – podkreślił prezydent.Jak wskazał ich groby są rozsiane po całej Polsce. – Nie dlatego, że ktoś ich zamordował, tylko dlatego, że walczyli, by Polska mogła istnieć, by mogła być ich ojczyzną – zaznaczył.Jak mówił prezydent, w czasie II wojny światowej 3 mln obywateli Polski narodowości żydowskiej zostało zamordowanych przez nazistowskich Niemców. – Chcę z całą mocą powiedzieć: zawsze będziemy o nich pamiętali. To świadectwo dawane przez ocalałych i ocalonych, którzy dzisiaj mieszkają, niektórzy w Polsce, ale przede wszystkim w Izraelu, w USA, czy w innych krajach jest dla nas niezwykle ważne, zależy nam, by to świadectwo brzmiało – podkreślił Andrzej Duda. „Nigdy nie było systemowej wrogości wobec Żydów ze strony Polski”– Chcę jeszcze raz z całą mocą powiedzieć: nigdy nie było intencją polskich parlamentarzystów, polskich polityków, stworzenie takiej regulacji, która powodowałaby zablokowanie tego świadectwa (o Holokauście) – powiedział Andrzej Duda po spotkaniu z prezydentem Izraela. Przypomniał, że obecnie zapisy noweli ustawy o IPN bada Trybunał Konstytucyjny.Duda podkreślił w obecności prezydenta Izraela, że intencją noweli, była obrona prawdy historycznej. – Ja, jako prezydent, chcę bronić tej prawdy z całą mocą, także w tych elementach, które są trudne dla Polaków - oświadczył.Jak podkreślił w czasie II wojny światowej „zachowania ludzi były różne”. – Były takie, które trzeba potępić, których nie można zaakceptować. (...) Ale były też i chwalebne zachowania – zauważył. Prezydent przypomniał, że w okresie okupacji, na terenie Polski za pomoc Żydom groziła kara śmierci.– Nigdy nie było systemowej, instytucjonalnej wrogości wobec Żydów ze strony polskiego państwa; wręcz przeciwnie. Żydzi byli obywatelami Rzeczypospolitej z całym szacunkiem ze strony polskich władz, także tych, które działały w podziemiu czy na emigracji – wymienił prezydent.Nowelizacja ustawy o IPN zakłada m.in., że każdy, kto publicznie i wbrew faktom przypisuje polskiemu narodowi lub państwu polskiemu odpowiedzialność lub współodpowiedzialność za zbrodnie popełnione przez III Rzeszę Niemiecką lub inne zbrodnie przeciwko ludzkości, pokojowi i zbrodnie wojenne - będzie podlegał karze grzywny lub pozbawienia wolności do lat trzech. Taka sama kara grozi za „rażące pomniejszanie odpowiedzialności rzeczywistych sprawców tych zbrodni”. Rivlin: żądamy, aby Polska była odpowiedzialna za pełne badanie o HolokauściePrezydent Izraela podkreślił, że Polska była kolebką kultury żydowskiej. – Niestety również stała się największym cmentarzem żydowskim  zaznaczył.Jak dodał, Izrael śledzi z bliska to, co się dzieje w Polsce. – Mamy pełen szacunek tego rachunku sumienia, które społeczeństwo polskie przeżyło, ale mamy również niezgodę, głęboką niezgodę, o której już mówiłem wcześniej w rozmowie z panem prezydentem, gdzie wyjaśnialiśmy własne stanowiska - ja swoje i pan prezydent swoje - podkreślił prezydent Izraela.– Pomimo tej wyjątkowej relacji w Polsce i narodu żydowskiego, który tutaj powstał żądamy, żeby Polska była odpowiedzialna za pełne badanie o Holokauście - oświadczył Riwlin. – Gdy pan mówił panie prezydencie o różnych wydarzeniach w okresie Zagłady, tak, było porozumienie między naszymi państwami i tak powinno być - podkreślił.",,
Schetyna pochwalił się spotkaniem z ambasadorem Włoch i  przekręcił jego nazwisko,"„Podczas dzisiejszego spotkania z Aldo Amantim @ItalyinPoland rozmawialiśmy o dobrych relacjach polsko - włoskich i planach współpracy parlamentarnej na najbliższy rok” – napisał na Twitterze szef PO Grzegorz Schetyna. Internauci szybko wychwycili, że polityk przekręcił nazwisko ambasadora.",Spotkanie lidera Platformy z ambasadorem Włoch w RP odbyło się dzień po wizycie w Polsce wicepremiera i szefa włoskiego MSW Matteo Salviniego.  W środę lider prawicowej Ligi spotkał się ze swym odpowiednikiem - ministrem Joachimem Brudzińskim - premierem Mateuszem Morawieckim oraz prezesem PiS Jarosławem Kaczyńskim. Rozmowy dotyczyły m.in. przyszłej współpracy w nowym Parlamencie Europejskim. Temu samemu tematowi miała zostać poświęcona także czwartkowa rozmowa Schetyny z ambasadorem Włoch. Poinformował o tym na Twitterze szef Platformy.,,
Papież: Krzyk ubogich przyćmiony zgiełkiem nielicznych bogatych,"W obchodzonym  w niedzielę w Kościele Światowym Dniu Ubogich papież Franciszek podkreślił, że Bóg osądzi nas na według tego, co naprawdę zrobiliśmy w życiu, a nie na podstawie zgromadzonego bogactwa.  Ojciec Święty zwrócił uwagę, że krzyk ubogich, choć coraz silniejszy każdego dnia, jest mniej słyszany i „przyćmiony zgiełkiem nielicznych bogatych”.","Papież odprawił rano w bazylice Świętego Piotra mszę, w której uczestniczyło także kilka tysięcy ludzi bezdomnych i biednych, w tym również migrantów.              W homilii Franciszek zaapelował, by słuchać wołania potrzebujących, by usłyszeć „przytłumiony krzyk dzieci, które nie mogą się narodzić, maluczkich cierpiących, głód młodych nawykłych do huku bomb, zamiast wesołej wrzawy zabaw”.              – Jest to krzyk osób starszych odrzuconych i pozostawionych samym sobie. To wołanie tych, którzy stoją w obliczu burz życia bez przyjaznej obecności. Jest to krzyk tych, którzy muszą uciekać, opuszczając dom i ziemię, nie mając pewności, że dotrą do przystani. Jest to krzyk całych narodów, pozbawionych również poważnych zasobów naturalnych – mówił papież.",,
Radni KO z Żyrardowa wnioskują o nazwanie skweru imieniem gen. „Nila”,Żyrardowscy radni KO złożyli wniosek o nadanie imienia gen. Augusta Emila Fieldorfa „Nila” jednemu ze skwerów w centrum miasta – podaje rmf24.pl. Do sytuacji doszło na skutek wielu głosów krytycznych wobec ich wcześniejszej decyzji. Kilka dni temu ulica nosząca zamordowanego przez komunistów dowódcę Kedywu AK została przez nich powtórnie przemianowana na ul. Jedności Robotniczej.,"Nazwę taką ulica nosiła w latach PRL. W 1977 r. podjęto decyzję, żeby w ten sposób uczcić Kongres Jedności Klasy Robotniczej z grudnia 1948 r., w trakcie którego doszło do wymuszonego przez władze zjednoczenia PPS z partią komunistyczną, w wyniku czego powstała PZPR.Dwa lata temu w myśl założeń ustawy dekomunizacyjnej rządząca Żyrardowem koalicja, w skład której wchodzili radni PiS, nadała jej imię gen. „Nila”. W zeszłym tygodniu, w trakcie sesji rady miasta 14 radnych – z Koalicji Obywatelskiej oraz z lokalnego Porozumienia Prezydenckiego – poparło powrót do nazwy nadanej w 1977 r. przez władze komunistyczne. Przeciw była szóstka radnych PiS. Sytuacja wzbudziła wiele protestów. – Mija 30 lat od odzyskania wolnej i niepodległej Polski. Po tych latach musimy bronić nadal naszych bohaterów – podkreślił prezes IPN Jarosław Szarek, który zapowiedział, że prześle radnym KO materiały edukacyjne m.in. na temat „Nila”.Gen. August Emil Fieldorf, ps. „Nil” był jednym z największych polskich bohaterów XX wieku. Walczył w Legionach Polskich, w wojnie polsko-bolszewickiej i wojnie obronnej 1939 r. W czasach okupacji niemieckiej był organizatorem i dowódcą Kierownictwa Dywersji Armii Krajowej oraz zastępcą Komendanta Głównego AK. W 1945 r. aresztowali go komuniści – został wywieziony do obozu pracy na Uralu. W 1952 r., w sfingowanym procesie został skazany na śmierć. Zamordowano go 24 lutego 1953 r. Pośmiertnie odznaczono go Orderem Orła Białego.",,
Władze Wenecji chcą zakazać siadania na ziemi i schodach,"Plan wprowadzenia zakazu siadania na ziemi i na schodach w centrum Wenecji, zawarty w nowym rozporządzeniu policji i straży miejskiej, wywołał gorącą dyskusję. To kolejny krok władz miasta w walce z brakiem dobrych manier wśród turystów.","W jednym z komentarzy w mediach zauważono, że pomysłowość władz miasta w walce o  godny wygląd ulic i placów i właściwe zachowanie turystów nie zna granic. Tym razem do regulaminu miejscowych służb porządkowych postanowiono włączyć przepis o zakazie siadania na ziemi, a także na stopniach kościołów i zabytkowych pałaców oraz innych historycznych budynków. Pomysł ten wywołał ożywioną dyskusję w radzie miejskiej, która musi zaaprobować nową wersję rozporządzenia.           – Nie można zabronić wszystkiego – argumentuje opozycyjna centrolewica i apeluje, aby w takiej sytuacji ustawić ławki w centrum nad Canal Grande.           Obowiązujące rozporządzenie też jest wyjątkowo surowe, bo zabrania wszelkich „pikników”, czyli jedzenia prowiantu na schodach, schodkach, mostach i chodniku. Teraz nie będzie można tam również siadać.",,
Donald Trump: Nigdy nie zlecałem Cohenowi łamania prawa,"Prezydent USA Donald Trump zapewnił na Twitterze, że nigdy nie zlecał swojemu byłemu już prawnikowi Michaelowi Cohenowi łamanie prawa i zdystansował się od popełnionych przez niego przestępstw.", ,,
"„Nie możemy zapominać o nielegalnej aneksji Krymu. Nie sądzę, by Zachód chciał się z tą sytuacją pogodzić”","– Ukraińscy żołnierze giną każdego dnia; nie można mówić o zamrożonym konflikcie. Nie możemy zapominać o nielegalnej aneksji Krymu. Nie sądzę, by Zachód chciał się z tą sytuacją pogodzić – powiedział Steven Karl Pifer, amerykański dyplomata, który był gościem „Studia Zachód”.","Gość „Studia Zachód” odniósł się do aneksji Krymu i trwającej wojny na Ukrianie, roli Polski w Sojuszu Północnoatlantyckim, a także przyszłości całego regionu w kontekście agresywnej polityki Rosji.Na pytanie dziennikarki o to, czy Rosja poprzestanie na konflikcie w Donbasie, czy pójdzie dalej na Zachód odpowiedział: „Myślę, że istotne jest to, jakie Rosja ma dalsze plany wobec Ukrainy, a także to, jak powstrzymać konflikt w Donbasie. Niektórzy mówią, że istnieją przesłanki, zgodnie z którymi Rosjanie chcieliby się z tego wycofać – ja jestem bardziej sceptyczny. Nie odnoszę wrażenie, by wykazywali chęć zmiany. Rosja może nadal wykorzystywać Donbas, by wywierać nacisk na rząd w Kijowie”. Dziennikarka pytała też o to, czy „nie jest tak, że wielu ludzi w Europie zapomniało już o wojnie na Ukrainie”. Dyplomata odpowiedział: „Wciąż mamy do czynienia z wojną. Ukraińscy żołnierze giną każdego dnia; nie można mówić to o zamrożonym konflikcie”. – Nie jest to wojna w pełnym tego słowa znaczeniu, ale na tych terenach nadal dochodzi o ostrzału. To sytuacja w Donbasie, ale nie możemy zapominać o nielegalnej aneksji Krymu. Trudno mi powiedzieć, jak Ukraina może go odzyskać. Nie sądzę, by Zachód chciał się z tą sytuacją pogodzić. Nie powinniśmy tego robić, pamiętając chociażby o zawłaszczeniu ziem podczas II wojny światowej. To nie do przyjęcia w XXI wieku – zakończył.",,
Klimczak o ewentualnej koalicji PSL z resztą opozycji: Rada Naczelna sprawiała już niespodzianki,"– U nas ostatecznie zawsze decyduje Rada Naczelna, która już wielokrotnie sprawiała niespodzianki, szczególnie tym wszystkim dziennikarzom, którzy mieli już napisane teksty. Najważniejsza dyskusja odbędzie się jutro na posiedzeniu Rady Naczelnej i to ona zważy, czy mamy większą szansę przedstawić swoje cele programowe w grupie wielu partii opozycyjnych, czy też wtedy, kiedy pójdziemy do wyborów samodzielnie – tak Dariusz Klimczak (PSL) komentował w piątek w programie „O co chodzi” w TVP Info, zapowiedź prezesa PSL o wejściu w koalicję z głównymi partiami opozycyjnymi w wyborach do PE.",,,
Prezydent Turcji znów grozi Europie otwarciem granic,Unia Europejska w ramach walki z kryzysem migracyjnym przekaże Turcji kolejne 3 miliardy euro. Jednak zdaniem prezydenta tego kraju Bruksela nie dotrzymuje postanowień porozumienia o readmisji.,"Przemawiając w Erzurum na wschodzie Turcji do tysięcy zgromadzonych Recep Tayyip Erdogan przypomniał, że w tym kraju przebywa 3,5 miliona uchodźców z Syrii i że to Unia Europejska błagała, aby nie otwierał granic. Istotnie, gdy przed dwoma laty Unia podpisała z Turcją umowę o readmisji, liczba uchodźców przybywających do Europy przez ten kraj znacznie spadła. Erdogan twierdzi, że Bruksela nie dotrzymuje podstawowych postanowień porozumienia. Chodzi o zniesienie wiz dla obywateli Turcji. Unia tłumaczy, że Bruksela ma zastrzeżenia do tureckiego prawodawstwa. Inne punkty porozumienia są realizowane. Kilka dni temu Komisja Europejska ogłosiła, że Turcja otrzyma kolejne już 3 miliardy euro na dofinansowanie walki z kryzysem migracyjnym. Pierwsze trzy miliardy przekazano Ankarze wcześniej.",,
JP2 Online. Pierwszy e-learningowy kurs z nauczania polskiego papieża,"Warszawskie Centrum Myśli Jana Pawła II rozpoczyna rekrutację na pierwszy międzynarodowy kurs poświęcony myśli Karola Wojtyły - JP2 Online.  Program, realizowany głównie przez e-learning, jest adresowany do osób młodych, w wieku do 35 lat.","Tematy dotyczą seksualności i rodziny. – Nie chodzi tylko o ciało, ale o serce człowieka. Jan Paweł II był przekonany, że to nie ciało, a serce potrzebuje odkupienia – mówi Emilia Kowalewska, pomysłodawczyni projektu JP2 Online.Zapisy na kurs kończą się 27 lutego. Zajęcia będą trwały 12 tygodni, do czerwca. W tym czasie omawiane będą teksty Karola Wojtyły: „Miłość i odpowiedzialność” oraz „Mężczyzną i niewiastą stworzył ich”. Zapisy na stronie: www.centrumjp2.pl/online",,
What Polish Prime Minister Beata Szydło really said? Zobacz tekst i wideo z napisami w języku angielskim,Premier Beata Szydło wzięła w środę w Oświęcimiu udział w obchodach 77. rocznicy pierwszej deportacji Polaków do niemieckiego KL Auschwitz. To przemówienie premier w języku angielskim:,"Ladies and gentleman,Your Excellency Bishop,Mr. Prime Minister,Mr. Voivode,Mr. Staroste Members of Parliament and local authorities,Auschwitz-Birkenau Camp is a blood-sacrificed place of over a million of innocent victims, people, who left an emptiness in the hearts of their loved ones and families . But history has not forgotten them. But there is no emptiness in our hearts. We remember them now and we will remember them forever.  Todays’ National Remembrance Day of the Victims of the German Nazi Concentration and Extermination Camps reminds us about the fate of individual people, as well as about the tragic part of our fatherlands’ history. 77 years ago the first mass transport of prisoners, kept in crowded carriages, from Tarnów reached Auschwitz. Those people were members of the September Campaign, members of the resistance, political and social activists, people who were stopped while trying to cross the border and join the Polish army in France, people of various faith- including Jews, but only few survived. All of those people should have never experienced this immense pain, that was present in this German, Nazi factory of death. They became witnesses of a methodically prepared genocide and the fall of humanity. A shocking and disgraceful operation of industrial murder, conducted in the concentration camps, has forever left a mark on world’s faith.There will never be any justification for those hate crimes. Therefor it is so important to tell the truth about those tragic events. The history of the world hadn’t known such events before. The duty of those living today is to ensure that nothing like this happens in future.While mourning the victims we have to remember about the courage of those, who helped the people and at the same time risked their own lives, as well as the lives of their families. It’s worth mentioning that, only in Poland, during World War II the punishment for providing help to Jews was death penalty. Due to the rule of collective responsibility, used by the German occupant, entire families and sometimes even entire local societies were victims of those repressions.We remember with gratitude about the dedication and heroism of Poles, whose sacrifice brought back faith in the humankind. This is also remembered in the world. The fact that Poles are the biggest group of people honored with the title “Righteous among the Nations” is an example of that.We pay homage to the heroes of those times by preserving the truth and disseminating knowledge about the past. We remember that during World War II the Poles were the victims of those tragic events. We remember that during World War II Poland lost 6 million of its citizens. We finally also remember that Poland loved freedom and for that reason was always against totalitarian regimes and never cooperated with such.In this unequal battle Poles withstood the invaders in different ways, e.g. as armed partisan units or by organizing sabotage and fighting for your and our freedom on all European fronts.They also withstood Nazis by saving prisoners. Those, who managed to flee from Auschwitz, found shelter in local farms. That is why we can’t forget about the brave residents of local towns and villages, who shared bread and hope for a better tomorrow with the prisoners. These were the nameless heroes, who actively and very often heroically stood up against the German occupants and did not accept their barbarism. They saved lives of other people standing side by side. They did not pay attention to political views, ideologies or religion. For them it was the human being, who was most important. These facts need to be highlighted because in those gloomy days there indeed were people of good will and today we want to honor them. We learn from them and may they always be in our grateful memory. The Museum of the Righteous from Auschwitz, which will be built here, will testify about the heroes. About good and decent people. I am very pleased that also histories of concrete people, concrete families, who lived on this land, on our land, will be part of it. It is us who are responsible to remind others about who was the executioner, the victim, the hero, the torturer. We have to demand and defend the truth.As the late president Lech Kaczyński said, while commenting World War II: “What happened in Auschwitz was organized by the former German state- The Third Reich. We have to remember it because it is not always the one who has the power, who is right. We have to draw conclusions from what happened in the past.”We can’t allow people, who are blinded by criminal ideas, to take away the right of others to live. We remember and appeal to pass on the truth about those shocking times. Ladies and gentleman, it is a great task for politicians, but also for all people, to never allow such horrific events like those which happened in Auschwitz and other places of execution, to happen again. In today’s turbulent times Auschwitz is a great lesson that one has to do everything possible to protect the safety and life of one’s citizens. Ladies and gentleman, I am very moved and grateful that today we can meet in this special place. On the day of 14th of June we remember the first transport of prisoners. The people who live in Oświęcim, their fate, their families, the fate of their families and also my family, and the majority of us here present are interwoven with this place. Auschwitz Birkenau is a great history lesson for the entire world. I am very pleased that today we can make the first step to commemorate all those, who lived here and who came from here. Very often they were just afraid, they were regular people. But they knew very well that there are moments when one has to help the other.They were our grandparents, our relatives, our acquaintances. I also come from here and I am very grateful, first of all to Prime Minister Piotr Gliński, who is here with me today, for his decision to, together with the district of Oświęcim, and I would like to thank the staroste, the entire board and council, to prepare this museum so that history is complete. So that this place testifies about the enormous suffering and misfortune of those, who died here- people, who fell victim to an inhuman, barbaric regime. So that this small piece of history of those who lived here, helped and were connected in their daily life with Auschwitz Birkenau, is visible. Thank you.",,
"Patryk Jaki: Musimy bronić UE wartościami, które stanęły u jej podstaw","Bezpieczeństwo, walka z migracją, obrona wartości chrześcijańskich, obrona polskiego interesu narodowego – z takimi postulatami chce wejść do Parlamentu Europejskiego Patryk Jaki, który spotkał się z mieszkańcami Zakopanego. Przekonywał, że trzeba wrócić do korzeni wspólnoty.","Jaki przekonywał w Zakopanem, że najbliższe wybory do Parlamentu Europejskiego będą wyjątkowo istotne, „jak nigdy do tej pory”.  – Będę przekonywał na spotkaniach z wyborcami, jak bardzo ważne są te wybory. My musimy starać się o to, aby zmieniać Unię Europejską, aby przyszła kadencja nie doprowadziła do tego, że słabość Unii Europejskiej spowoduje, że śladem Wielkiej Brytanii pójdą inne państwa. My musimy bronić wspólnoty, musimy bronić Unii Europejskiej, ale Unia musi być silna wartościami, które stanęły u jej podstaw, wartościami, które budował m. in. Robert Schuman – mówił Jaki w Zakopanem. Wiceminister zaznaczył, że Polska musi się bronić przed przejmowaniem kompetencji rządu przez Unię.  – Jest duża tendencja w UE do tego, żeby przejmować kompetencje państw członkowskich i ograniczać suwerenności. Już prawie 75 proc. prawa, które obowiązuje w Polsce, jest przyjmowane w UE. Dodatkowo są tendencje związane z szybkim narzuceniem Polsce waluty euro. Chce się rozdzielić budżety w taki sposób, aby rozdzielić go na budżet euro i pozostałych państw, które nie przyjęły wspólnej waluty – przekonywał Jaki. Jego zdaniem nie należy zbyt szybko przyjmować waluty euro, gdyż może to zwiększyć ceny i koszty życia w naszym kraju. – Polska nie powinna zbyt szybko przyjmować waluty euro. Są tylko dwa państwa, które zyskały na euro, reszta straciła. Jestem przekonany, że w Polsce spowodowałoby to hiperinflację cen – deklarował. Kandydat do europarlamentu zaznaczył także, że w Unii jest „duża tendencja do walki z wartościami chrześcijańskimi”. – To są fundamenty, na których stoi cała Europa. Parlament Europejski w zeszłej kadencji 250 razy głosował za sprawami LGBT, a często szły za tym dodatkowe pieniądze. Uważam, że jest to coś nie do przyjęcia i będę z tym walczył. Mamy ważniejsze potrzeby niż wspieranie na każdym kroku różnymi funduszami, z pieniędzy publicznych, różnego rodzaju pomysłów typu LGBT – mówił.Jaki dodał, że w europarlamencie będzie chciał zająć się także walką z przestępczością.  – Polska będzie bezpieczna, jeżeli nie zgodzimy się na system przymusowej relokacji, który by w mojej ocenie sprawił, że w Polsce byłoby dokładnie to, co widzimy dzisiaj w wielu państwach zachodnich, gdzie co chwilę coś wybucha. Całe szczęście Polska należy do najbezpieczniejszych państw w Europie właśnie dlatego, że nie zgodziła się na skandaliczny projekt Platformy Obywatelskiej relokacji przymusowej uchodźców w naszym kraju – mówił Jaki.",,
USA chcą wysłać okręt wojenny na Morze Czarne,USA podjęły niezbędne przygotowania do wysłania okrętu wojennego na Morze Czarne. Ma to być odpowiedzią na narastające napięcia po zajęciu przez Rosję ukraińskich okrętów i zatrzymaniu żołnierzy – podaje telewizja CNN.,"Amerykańskie wojsko zwróciło się do Departamentu Stanu, aby powiadomił władze Turcji o możliwych planach wysłania okrętu wojennego na Morze Czarne – twierdzi CNN, powołując się na trzech anonimowych przedstawicieli amerykańskich władz.Według wysokiej rangi urzędników wysłanie okrętu będzie odpowiedzią na rosyjskie działania przeciwko Ukrainie w Cieśninie Kerczeńskiej, łączącej Morze Czarne i Morze Azowskie.Zgodnie z konwencją z Montreux z 1936 roku Stany Zjednoczone są zobowiązane powiadamiać Turcję o swych jednostkach pływających zmierzających do cieśnin Bosfor i Dardanele, które łączą Morze Śródziemne z Morzem Czarnym. W postanowieniach konwencji zapisano, że kraje, które nie leżą nad Morzem Czarnym, muszą powiadamiać Turcję z co najmniej 15-dniowym wyprzedzeniem o przejściu przez cieśniny.Władze w Kijowie uznały wydarzenia z 25 listopada w pobliżu Cieśniny Kerczeńskiej, kiedy Rosjanie ostrzelali trzy małe okręty ukraińskiej marynarki wojennej, przejęli je i aresztowali 24 członków ich załóg, za agresję Rosji wobec Ukrainy. Rosjanie zarzucają Ukraińcom, że nielegalnie przekroczyli ich granicę państwową. Ukraina mówi, że do zatrzymania doszło na wodach międzynarodowych, a marynarze nie złamali prawa międzynarodowego, więc powinni być traktowani przez Rosję jako jeńcy wojenni. W związku z incydentem Ukraina ogłosiła w ubiegłym tygodniu stan wojenny w obwodach na granicy z Rosją, z separatystycznym Naddniestrzem w Mołdawii i w regionach nad Morzem Czarnym i Azowskim.",,
Rosja i Ukraina rozpoczęły procedurę wymiany więźniów,"Rozpoczęła się procedura wymiany pomiędzy Rosją i Ukrainą osób przetrzymywanych przez oba kraje – podała w sobotę rosyjska agencja TASS powołując się na adwokata jednego z marynarzy Ukrainy aresztowanych w Rosji, Nikołaja Połozowa. Media poinformowały także o samolocie ukraińskim stojącym na lotnisku z włączonymi silnikami.","– Marynarze ukraińscy zostali przewiezieni z aresztu śledczego Lefortowo na lotnisko Wnukowo, dlatego można powiedzieć, że wymiana się rozpoczęła – powiedział adwokat Ukraińca. Jak podało radio Echo Moskwy, dwa duże autobusy turystyczne eskortowane przez policję i funkcjonariuszy służb specjalnych przejechały z dużą prędkością przez centrum Moskwy i wjechały na teren terminalu rządowego.Agencja TASS poinformowała również, że w Kijowie wylądował rosyjski samolot, który zabierze obywateli Rosji w ramach wymiany. Chodzi o samolot specjalny, używany przez struktury państwowe Rosji.Media w Rosji prognozowały wcześniej, że każda ze stron przekaże stronie przeciwnej 35 więźniów.Na Ukrainie adwokat Walentin Rybin, obrońca przetrzymywanych przez stronę ukraińską Rosjan, ogłosił w piątek, że prezydent Wołodymyr Zełenski ułaskawił co najmniej 12 osób.Media w Rosji, powołując się na źródła, informowały w ostatnich dniach, że w ramach wymiany Rosja planuje przekazanie Ukrainie m.in. jej marynarzy i skazanego w Rosji reżysera filmowego Ołeha Sencowa.",,
Rząd Francji zapowiada zniesienie podatków. „To wyborcza kalkulacja”,"Tydzień przed wyborami do Parlamentu Europejskiego francuski socjalistyczny rząd zapowiedział zniesienie podatku od dochodu dla 3 mln obywateli. Obietnica wzbudziła nieufność opozycji, opinii publicznej i komentatorów.","– W 2010 r. 17 milionów Francuzów płaciło podatek od dochodu, trzy latapóźniej aż 20 milionów. To stanowczo za dużo – powiedział premier ManuelValls w ubiegłym tygodniu. I dodał: – Między 2010 a 2012 r. prawica podwyższyłapodatki o 30 mld euro, lewica przez ostatnie dwa lata o tyle samo. Tak dłużej nie można.Jego zdaniem, nadmierne podatki zabijają konkurencyjnośćfrancuskiej gospodarki.W przyszłym roku podatku zatem mają nie zapłacić osoby o zarobkach na poziomiekrajowej płacy minimalnej, czyli nieprzekraczających 14 tys. euro rocznie dla osoby samotnej, 28 tys. dla rodziny dwuosobowej czy 38 tys. dla rodziny z trojgiem dzieci. Ponadto, rząd zamierza obniżyć podatki emerytom. Tym samym, w przypadku emerytur do 1200 euro miesięcznie podatek dochodowy spadnie z 1000 do ok. 300 euro na rok.Nowe ulgi podatkowe będą kosztować skarb państwa ok. miliard euro rocznie.Kwota ta ma zostać sfinansowana dzięki bardziej skutecznej walce z oszustwami podatkowymi.Francuzi nie wierząZłożone na kilka dni przed wyborami do europarlamentu (we Francji głosowanie odbywa się w niedzielę, podobnie jak w Polsce) rządowe zapowiedzi spotkały się z nieufnością opinii publicznej. Według niedzielnego sondażu Ifop, jedyne 40 proc. Francuzów wierzy, że rząd dotrzyma słowa.Obietnice rządu nie pozostawiają wątpliwości w szeregach opozycji, któraoskarża socjalistów o kupowanie głosów wyborców. – Na tego typu zapowiedzi,praktycznie w przeddzień wyborów, nikt się już nie nabiera. Nie możnaFrancuzom obiecywać: obniżymy podatki w zamian za to, że na nas zagłosujecie. To już nie działa – powiedział Francois Philippot, wiceprzewodniczący skrajnie prawicowego Frontu Narodowego. Wyborcza kalkulacjaDo podobnych wniosków dochodzą liczni obserwatorzy, podkreślając znaczącywpływ przegranych przez socjalistów marcowych wyborów na obecne decyzje idziałania rządu. – Jeśli po wyborach rząd zmienia premiera i większość ministrów, wyznacza nowy kierunek działań i zapowiada do tego obniżkę podatków na kilka dni przed kolejnym wyrokiem w urnach, jest to niewątpliwie wyborcza kalkulacja – powiedział Francois d'Orcival, komentator polityczny tygodnika „ValeursActuelles"".Według poniedziałkowego sondażu BVA, na tydzień przed wyborami doeuroparlamentu to Front Narodowy cieszy się największym poparciem wyborców(23 proc.) przed centroprawicową opozycyjną UMP (21 proc.). Rządzącysocjaliści z trzecim miejscem mogliby liczyć jedynie na 17 proc. głosów.  CZYTAJ TAKŻE  Hollande wabi biznes ulgami podatkowymi",,
W biegu do Sejmu PiS o włos wyprzedza PO,"PiS wyprzedziło PO w wyścigu do Sejmu. Gdyby wybory odbyły się w najbliższą niedzielę, partia Jarosława Kaczyńskiego zyskałaby poparcie 28 proc. głosujących, drugie miejsce zajęłaby Platforma (z 27 proc.). Polacy mają dość koalicji PO-PSL i premiera – wynika ponadto z sondażu TNS Polska dla „Gazety Wyborczej”.","W porównaniu z wrześniowym badaniem PiS zanotowało wzrost poparcia o 2 punkty procentowe i tym samym wyprzedziło PO. Platforma Obywatelska zanotowała spadek o 1 punkt proc. Do Sejmu weszłyby się też: SLD (10 proc.), Ruch Palikota (7 proc.) i PSL (5 proc.).  Poniżej progu wyborczego znalazłyby się partie: Solidarna Polska (2 proc.), Polska Jest Najważniejsza (1 proc.) oraz Nowa Prawica (1 proc.). Zwiększyło się poparcie dla Sojuszu Lewicy Demokratycznej (o 3 punkty proc.) i Ruchu Palikota (o 2 punkty proc.). Poparcie dla PSL pozostało bez zmian.  18 proc. badanych, którzy zamierzają wziąć udział w wyborach, nie jest zdecydowana, na kogo głosować. To mniej o 5 punktów procentowych w porównaniu z wrześniem. Gdyby wybory do Sejmu odbyły się w najbliższą niedzielę, to 27 proc. ankietowanych zdecydowanie, a 33 proc. raczej zdecydowanie wzięłoby w nich udział. 9 proc. ankietowanych raczej nie zgłasza gotowości pójścia na wybory, natomiast 22 proc. zdecydowanie nie zagłosowałoby. Pozostałe 9 proc. dorosłych Polaków nie wie, jak by się zachowało. Jeżeli uwzględni się tylko tych badanych, którzy wiedzą, na jaką partię by zagłosowali, PiS popierane jest przez 35 proc. z nich, PO – 33 proc., SLD – 13 proc., Ruch Palikota – 8 proc., a PSL – 6 proc. Wyniki poparcia dla partii dotyczą ankietowanych, którzy zadeklarowali „zdecydowanie” lub „raczej” gotowość wzięcia udziału w wyborach.  Badani liczą na ekspertówPolacy mają dość koalicji PO-PSL i premiera. Wyrazem tych nastrojów jest tęsknota za rządem eksperckim – podsumowuje „Gazeta Wyborcza”  publikowany na swoich łamach sondaż TNS Polska . Utrzymania obecnej koalicji chce co czwarty respondent, a nowego układu – 47 proc. Prawie tyle samo (44 proc.) uważa, że Donald Tusk nie powinien być nadal premierem. Przeciwną opinię wyraża 26 proc.  Prawie co drugi Polak (49 proc.) uważa, że powinien powstać rząd pozaparlamentarny, co czwarty (25 proc.) jest przeciw.Jak zauważa „GW”, to zapewne wyraz niechęci do klasy politycznej – zawód działacza politycznego nie cieszy się  prestiżem, więc idea rządu ekspertów mogła chwycić. Sondaż Zespołu Badań Społecznych OBOP w TNS Polska zrealizowany w dniach 5-10 października 2012 r. na reprezentatywnej, losowej 972-osobowej ogólnopolskiej próbie osób od 18. roku życia za pośrednictwem bezpośrednich wywiadów kwestionariuszowych face-to-face.",,
Francja: socjaliści na drodze do pewnej wygranej?,"W pierwszej turze wyborów parlamentarnych we Francji najlepiej wypadli socjaliści i ich sojusznicy, co może oznaczać, że zdobędą oni absolutną większość w niższej izbie parlamentu nawet bez koalicji ze skrajną lewicą – przewidują w poniedziałek media.","Partia Socjalistyczna (PS) i zrzeszone z nią ugrupowania zdobyły w przewagę, uzyskując w niedzielę 46,77 proc. głosów, prawica skupiona wokół UMP – 34,6 proc. głosów, Front Narodowy – 13,79 proc. i będzie walczył o „rozbicie UMP”.Socjaliści i ich sojusznicy mają szansę na zdobycie absolutnej większości parlamentarnej – pisze „Le Figaro”, przytaczając wyniki sondaży, według których blok ten może zdobyć w drugiej turze wyborów od 283 do 329 miejsc w liczącym 557 miejsc Zgromadzeniu Narodowym i to nawet bez poparcia ekologów i skrajnej lewicy.Uzyskanie absolutnej większości w Zgromadzeniu Narodowym „określi tempo i skalę reform, jakie przeprowadzi (...) prezydent Francois Hollande” – wyjaśnia BBC.„Prawica traci, ale nie jest to pogrom” – komentuje w artykule redakcyjnym zastępca redaktora naczelnego „Le Figaro” Yves Threard.Dobry wynik ultraprawicyMedia zwracają uwagę na solidny wynik ultraprawicowego Frontu Narodowego, któremu przewodzi Marine Le Pen. Socjaliści chcą nawet utworzyć „front republikański”, by zablokować kandydatów FN w drugiej turze 17 czerwca. UMP nie zajęło jeszcze w tej sprawie stanowiska. Według „Le Point” Marine Le Pen liczy na to, że podzieli UMP, by „doprowadzić do jego eksplozji” i zyskać poparcie prawego skrzydła tej partii.Wynik wyborów nie jest jednak przesądzony, frekwencja wyborcza była w niedzielę rekordowo niska (57 proc.) i Francję czeka jeszcze „tydzień wszelakich zagrożeń” – pisze „Le Point”. W poniedziałek po południu zbierze się biuro polityczne UMP, by „rozstrzygnąć kwestię stanowiska (partii) wobec Frontu Narodowego”.Przewodnicząca PS Martine Aubry wzywa jednak do przeciwstawienia się za wszelką cenę wyborczemu awansowi FN. To tradycyjny wybór socjalistów wobec FN. W wyborach prezydenckich w 2002 roku wezwali oni do głosowania na kandydata prawicy Jacques'a Chiraca, by nie dopuścić do zwycięstwa ówczesnego przywódcy ultraprawicy Jean-Marie Le Pena – przypomina Aubry, cytowana przez „Le Nouvel Observateur”.UMP przyjmie prawdopodobnie postawę „ani PS, ani FN”. –  Nie będę nigdy wzywał do głosowania na kandydatów, którzy proponują szalone rozwiązania, jak koniec (wspólnej) Europy, wyjście ze strefy euro – powiedział w niedzielę wieczorem były premier Francois Fillon, cytowany przez „Le Point”. Gazeta zwraca uwagę, że nie jest bynajmniej pewne, czy FN nie podzieli UMP i nie położy kresu „jedności rodziny UMP”.Jak pisze AFP, „prawica nie ma zamiaru robić prezentu lewicy i tworzyć >>kordonu sanitarnego<< wokół FN”. Wolna ręka dla Hollande’a?Brytyjski „Financial Times” zauważa, że jeśli przewaga PS i jej satelitów utrzyma się w drugiej rundzie wyborów, Hollande będzie miał wolną rękę, by wdrożyć zapowiedziane reformy. Przypomina, że prócz bodźców mających ożywić gospodarkę obiecał on zredukować deficyt budżetowy Francji do 3 proc. PKB w2013 roku. Taki cel wymaga surowych cięć wydatków, którym sprzeciwia się radykalna lewica, czyli Front Lewicy (Francuska Partia Komunistyczna i ugrupowania skrajne), więc zdobycie większości parlamentarnej bez udziału radykałów byłoby prezydentowi bardzo na rękę.Skrajna lewica propaguje program bardzo odległy od poglądów i planów Hollande'a – przypomina agencja AFP.„Financial Times” podkreśla, że FN może zamieszać podczas drugiej tury, doprowadzając do podziału prawicy i ułatwiając wygraną socjalistom. Frontowi Narodowemu mogą przypaść trzy mandaty. Byłaby to pierwsza reprezentacja parlamentarna FN od 25 lat. Le Pen oświadczyła, że FN „potwierdził swoją pozycję trzeciej siły politycznej we Francji”.BBC przypomina, że francuski Senat już teraz kontrolowany jest przez partię Hollande'a i jeśli – wraz z sojusznikami – zdobędzie ona przewagę w niższej izbie francuskiego parlamentu, prezydent zyska silny mandat polityczny, by przeforsować obiecane reformy.",,
„Maksymalna presja”. Szef irańskiego MSZ objęty sankcjami,"Stany Zjednoczone postanowiły nałożyć sankcje na ministra spraw zagranicznych Iranu Mohammada Dżawada Zarifa – poinformował pragnący zachować anonimowość wysokiej rangi urzędnik Białego Domu. Dodał, że Zarif jest „twarzą reżimu” w Teheranie i odpowiada za „rozpowszechnianie za granicą propagandy i dezinformacji na rzecz programu nuklearnego Iranu, jego rakiet balistycznych i sieci terrorystycznych”.","Jak poinformował amerykański Departament Skarbu, restrykcje przewidują m.in. zamrożenie wszystkich aktywów Zarifa w USA, zabraniają także prowadzenia jakichkolwiek transakcji z nim. – Waszyngton będzie również starał się zapobiegać zagranicznym podróżom pana Zarifa – powiedział urzędnik Białego Domu. Jak dodał, sankcje nie obejmą jednak jego wizyt w siedzibie ONZ w Nowym Jorku.Sam Zarif określił jako „nieskuteczne” sankcje nałożone przez USA. Podkreślił, że ani on sam, ani nikt z jego rodzina nie ma majątku poza Iranem.Amerykański urzędnik podkreślił, że USA będą kontynuowały politykę „maksymalnej presji” wobec Iranu.Agencje przypominają, że Mohammad Dżawad Zarif, który wykształcenie zdobył m.in. na amerykańskich uczelniach, uważany jest za umiarkowanego polityka reżimu w Teheranie. Był on jednym z architektów wielostronnego porozumienia nuklearnego z 2015 roku, z którego USA wycofały się w zeszłym roku.W maju 2018 roku decyzją prezydenta Donalda Trumpa Stany Zjednoczone wyszły z porozumienia nuklearnego z Iranem i wznowiły antyirańskie sankcje, obejmujące m.in. eksport irańskiej ropy naftowej, aby zmusić władze w Teheranie do ustępstw.",,
Pięć doniesień Kaczmarka do prokuratury,"Były funkcjonariusz CBA, a dziś poseł PiS Tomasz Kaczmarek poinformował w środę, że złożył pięć zawiadomień do prokuratury w związku z ujawnieniem w „Gazecie Wyborczej” zdjęć oraz informacji o pracy agentów CBA pod przykryciem.","Kaczmarek, „agent Tomek”, komentował w środę w RMF FM zdjęcia, na których występuje półnagi nad walizką pełną pieniędzy. – To była specyficzna sytuacja, byłem ostatnią osobą, która w CBA dysponowała tymi pieniędzmi przed akcją, musiałem to przeliczyć i wszystko sprawdzić, był to element przygotowania do akcji – mówił.Jak napisała „Gazeta Wyborcza”, były to pieniądze, które udający biznesmenaagent miał wręczyć w ramach operacji dotyczącej willi w Kazimierzu. CBA podkierunkiem Mariusza Kamińskiego (dziś jest on wiceprezesem PiS) podejrzewało, że dom należy do małżeństwa Kwaśniewskich.– Nie chciałem przepocić koszuli, byłem zestresowany przed akcją –  tak Kaczmarek tłumaczył, czemu na zdjęciach jest rozebrany do pasa. Byłyfunkcjonariusz Biura utrzymuje, że doniesienia, jakoby pozował do zdjęć nadwalizką pieniędzy „to są nieprawdziwe tezy”.– Ja nie byłem świadomy, że te zdjęcia są wykonywane – przekonywał. Według niego osoba, która robiła zdjęcia, „złamała prawo, złamała zasady pracy jednostki przykrywkowej”.– Agent pracujący pod przykryciem ma robione zdjęcie i nie zdaje sobie z tego sprawy? – dociekał prowadzący wywiad. – Nie jest tak, nie widziałem tej osoby, która telefonem komórkowym wykonuje te zdjęcia. Zostawmy ten temat, on jest w prokuraturze – odparł Kaczmarek i poinformował, że złożył w prokuraturze pięć zawiadomień o popełnieniu przestępstwa w związku z ujawnieniem zdjęć i informacji. – W pięciu zawiadomieniach, które wczoraj zostały złożone do Prokuratury Generalnej, wskazuję na konkretne sytuacje, na konkretne wypowiedzi, na konkretne zapisy, na konkretne zachowania, które łamią prawo – powiedział poseł PiS.Od piątku „Gazeta Wyborcza” i portal Gazeta.pl publikowały w częściachrozmowę z b. funkcjonariuszem CBA na temat funkcjonowania Biura w latach2006-2009. Mówił on m.in., że w tym czasie CBA w ramach tzw. działalnościlegalizacyjnej podrabiało legitymacje dziennikarskie PAP, Radia ZET i „Gazety Wyborczej”. Opublikowano też fotografie funkcjonariuszy, w tym byłego agenta, a obecnie posła PiS Tomasza Kaczmarka.",,
Stanowcza reakcja Elewarru po słowach Marka Sawickiego: Podał nieprawdziwe informacje,"– Pół roku temu zakończyła się ostatnia sprawa osób oskarżonych o cokolwiek w Elewarrze, pełnym uniewinnieniem – mówił na początku sierpnia w TVP Info poseł PSL Marek Sawicki, ostro krytykując samą spółkę. Kierownictwo Elewarru zwróciło się do portalu tvp.info ze sprostowaniem, w którym prostuje zarzuty polityka PSL. Stwierdzenie „Marek Sawicki w programie »Minęła 8« podał nieprawdziwą informację” pada pięciokrotnie.","Po emisji programu „Minęła 8” dnia 7 sierpnia br. (link do programu) prezes zarządu Elewarr Sp. z o. o. Daniel Alain Korona oraz wiceprezes Monika Parafianowicz wystosowali pismo do redaktora naczelnego portalu tvp.info ze sprostowaniem. Oto jego treść:1. Marek Sawicki, w programie Minęła 8 w TVP Info, podał nieprawdziwą informację, że Elewarr Sp. z o. o. jest bankrutem. W rzeczywistości Spółka w całym okresie swojej działalności gospodarczej zachowywała płynność finansową niezależnie od dodatnich lub ujemnych wyników finansowych, a w chwili obecnej w najmniejszym stopniu nie spełnia przesłanek ogłoszenia upadłości (bankructwa). Elewarr Sp. z o. o. odnotowuje dodatni wynik finansowy za rok obrotowy 2018/2019.2. Marek Sawicki, w programie Minęła 8 w TVP info, podał nieprawdziwą informację o zakupieniu przez Spółkę Elewarr Sp. z o. o. od spółki Cargill zbankrutowanego, zdezelowanego i nadającego się do zezłomowania elewatora. W rzeczywistości Elewarr od wielu lat była wspólnikiem mniejszościowym w spółce „Elewator w Koronowie” Sp. z o. o. i odkupiła od pozostałych wspólników udziały w tej spółce, znacząco zwiększając w ten sposób powierzchnię magazynową. Spółka „Elewator w Koronowie” w chwili przejęcia była w dobrej kondycji technicznej, finansowej i prawnej, co potwierdził wykonany w niej audyt.",,
Północnokoreańskie MSZ: Ostatnie ćwiczenia rakietowe rutynowe i w samoobronie,"Zeszłotygodniowe ćwiczenia, podczas których przywódca Korei Płn. Kim Dzong Un nadzorował wystrzelenie rakiet, były „rutynowe i (zostały przeprowadzone) w samoobronie” – poinformowało północnokoreańskie MSZ, cytowane przez oficjalną agencję prasową KCNA.","– Ostatnie ćwiczenia prowadzone przez naszą armię są niczym innym jak regularnym szkoleniem wojskowym i ani nie były w nikogo wymierzone, ani nie doprowadziły do pogorszenia sytuacji w regionie – napisał rzecznik resortu w oświadczeniu. Według południowokoreańskiego Kolegium Połączonych Szefów Sztabów Korea Płn. wystrzeliła w sobotę rano kilka rakiet krótkiego zasięgu, które przeleciały od 70 do 200 km, nim wpadły do Morza Japońskiego. W późniejszej wersji komunikatu kolegium słowo „rakiety”  zmieniono na „pociski” – podała południowokoreańska agencja informacyjna Yonhap. W niedzielę KCNA podała, że armia Korei Płn. przeprowadziła w sobotę ćwiczenia, w trakcie których przetestowane zostały wyrzutnie rakiet dalekiego zasięgu; rakiety te przez KCNA określone zostały jako „sterowana broń taktyczna”. Komentatorzy podkreślają, że próba nastąpiła w okresie zastoju w negocjacjach nuklearnych między Pjongjangiem a Waszyngtonem. Rozmowy utknęły w martwym punkcie po fiasku lutowego szczytu w Hanoi z udziałem prezydenta USA Donalda Trumpa i przywódcy Korei Płn. Kim Dzong Una.",,
Radosław Sikorski chciał wejścia do polskiej rafinerii Igora Sieczyna - człowieka Putina i FSB. NOWE NAGRANIA,"Kolejny fragment rozmowy nagranej w restauracji „Sowa i Przyjaciele”. Ówczesny prezes Orlenu Jacek Krawiec rozmawia z Radosławem Sikorskim, wówczas ministrem spraw zagranicznych. Tematem rozmowy jest należąca do Orlenu rafineria, znajdująca się w Możejkach na Litwie. Krawiec mówi Sikorskiemu, że rafinerię chce kupić Igor Sieczyn, człowiek Putina i FSB. Jego spółka Rosnieft została objęta amerykańskimi sankcjami po rosyjskiej agresji na Ukrainę.","W pewnym momencie Jacek Krawiec mówi, że jest jeden kupiec na Możejki. Ma nim być Igor Sieczyn, który już jako wicepremier Rosji miał zakusy na kupno rafinerii. Po rosyjskiej agresji na Ukrainę spółka Igora Sieczyna, Rosnieft, została objęta amerykańskimi sankcjami. Sieczyn jest w putinowskim systemie politycznym jednym z rozgrywających, nieformalnym liderem frakcji „siłowików” - przedstawicieli dawnej i obecnej bezpieki, wojskowych i sektora zbrojeniowego. Frakcja ta, jak się uważa, odpowiada za agresywną ekspansję zagraniczną Rosji.Podczas rozmowy w restauracji „Sowa i Przyjaciele”  Radosław Sikorski daje wskazówki prezesowi Orlenu, jak ma postępować w tej sytuacji. Poniżej cały zapis rozmowy.       STENOGRAMJACEK KRAWIEC: Dzisiaj taką notatkę czytałem, że to jest jedna wielkaściema na tej Litwie.RADOSŁAW SIKORSKI: Złodzieje, przecież to są oszuści.JACEK KRAWIEC: Zastanawiam się, byłem dzisiaj w Skarbie co tam zrobić,żeby jeszcze im bardziej na nosie zagrać.RADOSŁAW SIKORSKI: A te obowiązkowe zapasy? JACEK KRAWIEC:To jest znowu pod górę dla nas, bo możliwość utrzymywania za granicą, no to jest przeciwko nam. Wszystko jest przeciwko nam, co tam robią, niestetyRADOSŁAW SIKORSKI:Jakieś certyfikaty, zielone, tak?JACEK KRAWIEC:Tam jest wszystko…RADOSŁAW SIKORSKI:Skur***ny.JACEK KRAWIEC:…każda decyzja i to niby Zagwolski (?), ten z mniejszości polskiej, ten minister to jest na pasku pani prezydent i chodzi tak jak…RADOSŁAW SIKORSKI:To jest człowiek [Czesława] Okińczyca, tego polskiego….JACEK KRAWIEC:No wiem, wiem, ten Okińczyc.RADOSŁAW SIKORSKI:Czyli wszystko wiesz.JACEK KRAWIEC:Tak, tak… RADOSŁAW SIKORSKI: Ja mogę nacisnąć na nich, bo to jest, przecież myfinansujemy, w pewnych wiesz. My możemy dmuchnąć. Wiesz, polska partia klubrządzi [w koalicji], a na złość robi polskiej firmie.JACEK KRAWIEC: Ewidentnie.RADOSŁAW SIKORSKI: Siulam taki interes. Ja chcę wychować Litwinów, żebyzrozumieli, że sr**ie na Polskę nie jest za darmo. JACEK KRAWIEC: Kupić tego nikt nie chce.   RADOSŁAW SIKORSKI: …jak dwóch facetów ucieka, wiesz, niedźwiedź się pojawia.Jeden mówi do drugiego: Słuchaj, zginiemy, bo żaden z nas nie biegnie takszybko jak niedźwiedź. Tamten drugi mówi: Nie, ale ja biegnę szybciej odciebie.(śmiech)JACEK KRAWIEC: Dokładnie, bo ostatniego wpier***i. (śmiech)RADOSŁAW SIKORSKI: Musisz skalkulować, wiesz, czy ciebie to bardziej dotknie czyich. Jeżeli ich dotknie znacznie bardziej, to… rozumiesz. Bojkot, jak Ruscyzrobili Ukraińcom, to przecież ich to też kosztowało. JACEK KRAWIEC:Jeszcze omawiałem ten wariant, który... Kiedyś go nie kupiłem, jak mi powiedziałeś pierwszy raz. Z Kulczykiem w roli głównej.RADOSŁAW SIKORSKI:Ja wiem, że oni zrobili research i się czują bardzo pewni siebie, bo z tego researchu im wyszło, że takich rafinerii do demontażu jest w Europie kilka i że tobie by się nie opłacało. Tak oni twierdzą, taki se research zrobili. Ale wiesz, sprawdź to.JACEK KRAWIEC:Nie zaszkodzi, żeby on powiedział. Ja się z nim widzę w przyszłym tygodniu, więc mu powiem…RADOSŁAW SIKORSKI:To byłby taki strzał. Dla Polski to byłoby genia… jak ty byś mógł na tym, oczywiście byś stracił, ale to naprawdę by ich kur**a nauczyło wreszcie.JACEK KRAWIEC:Znaczy on tego nie zrobi, tak między nami, bo nie jest zainteresowany tym. Natomiast może to powiedzieć.RADOSŁAW SIKORSKI:To są cwaniaki. Oni wiesz, to jest mały kraik i ich przewaga nad nami jest, że oni pilnują absolutnie tylko tego, gdzie mają interes, a tu mają interes i mają to zreserczowane.JACEK KRAWIEC:No tak… To co, nie ruszać tego?RADOSŁAW SIKORSKI: Wiesz, groźby mają to do siebie, że trzeba mieć zdolność doich wypełnienia.JACEK KRAWIEC: No tak… Nie, tutaj nie ma ciągu dalszego, bo ja z nim rozmawiałemna ten temat i on powiedział, że to nie ma sensu.RADOSŁAW SIKORSKI: Chyba, żebyś chciał zacząć jakieś ruchy… JACEK KRAWIEC:Ruchów nie zacznę, dopóki mi się nie zgłosi… Kupiec jest jeden na Możejki. To jest [Igor] Sieczyn, który jeszcze jak był wicepremierem Rosji chciał te Możejki kupić. Tylko wtedy się wydarzył Smoleńsk, na rok się zawiesiły rozmowy. Po wznowieniu rozmów oni już kupili se rafinerię w Niemczech i we Włoszech i mieli w du** Możejki. Teraz, odkąd jest w Rosniefcie, a jest chyba półtora roku, nie podniósł tematu. Więc tak jakby w ogóle nie byli zainteresowani. Ja się z nim umawiam na marzec w Moskwie, chciał żebym do Soczi przyjechał, ale nie chciało mi się tam za bardzo telepać. Mogę wybadać po raz kolejny, ale to jest takie trochę, wiesz, przychodzenie kur**a, pomóżcie mi. No bo co ja go będę pytał, czy on chce…RADOSŁAW SIKORSKI:A jakbyś go wpuścił na mniejszościowego?JACEK KRAWIEC:Oni zawsze mówili, że większościowy, tak? I wtedy odblokują rurę. Jeszcze za starych rozmów, bo teraz to wiesz, ja myślę, że oni nie są zainteresowani niczym. Oni znowu w basenie Morza Bałtyckiego zwiększyli moce przerobowe jednej rafinerii o pięć milionów ton. Oni mają w du**ie, oni zarżną Możejki.RADOSŁAW SIKORSKI:Czyli genialna strategiczna decyzja Wielkiego Prezydenta Lecha Kaczyńskiego.JACEK KRAWIEC:No tak, ale on jak ja mu mówiłem, jak byłem już w Orlenie, a on jeszcze żył, jak mu mówiłem, że to był błąd i w ogóle, to się…RADOSŁAW SIKORSKI:Ale trzy głosy w Radzie Europejskiej i widzimy jak Litwa kur**a z nami na dobre i na złe. Są tacy głupi ludzie. A prawda jest taka, że my naszą dobrą gotówkę wysłaliśmy, którą oni trzymają jako zakładnikaJACEK KRAWIEC:Absolutnie. Co pan poleci nam do jedzenia?",,
Prezydent Szwajcarii: Rychłego zawarcia umowy z UE raczej nie będzie,"Przebywający w Austrii prezydent Szwajcarii Ueli Maurer stwierdził, że raczej nie można liczyć na rychłe zawarcie z Unią Europejską, postulowanej przez nią, dwustronnej umowy ramowej. Podkreślił, że Szwajcaria potrzebuje więcej czasu i nie może działać pod presją.","W trakcie konferencji prasowej w Wiedniu, w której brał także udział austriacki prezydent Alexander Van der Bellen, Maurera zapytano, czy zawarcia porozumienia nie należy przesunąć na rok 2020. – To zapewne wyniknie z dotychczasowego przebiegu wydarzeń – odpowiedział. Przypomniał, że w bieżącym roku odbędą się wybory do Parlamentu Europejskiego, a w Szwajcarii wybory parlamentarne i poprosił stronę unijną o jeszcze trochę cierpliwości.Jak zaznaczył, konsultacje w sprawie projektu umowy zakończą się w Szwajcarii dopiero w połowie roku. – Jeśli miałoby się tyle cierpliwości, by także po wyborach przyjrzeć się sprawie wraz z nowymi ludźmi, nie byłoby to chyba złe rozwiązanie, ponieważ pod naciskiem nie powstaje nic dobrego – powiedział nawiązując do ultymatywnego stanowiska Komisji Europejskiej w kwestii umowy ramowej. – Mocno nadużyliśmy cierpliwości Brukseli – przyznał ten reprezentujący prawicowo-konserwatywną Szwajcarską Partię Ludową (SVP) polityk. W połowie grudnia KE zażądała od Szwajcarii, by sprawa umowy ramowej została załatwiona do połowy 2019 roku, wykluczając jednocześnie możliwość renegocjowania istniejącego projektu.Szwajcarski prezydent wyraził w Wiedniu przypuszczenie, że w trwających obecnie konsultacjach z czynnikami politycznymi „pojawi się bardzo wiele pytań”. Według niego, „zastrzeżenia te będziemy zapewne musieli omówić z Brukselą”, gdyż „to, co teraz przedstawiono, raczej nie zyska większości”.Sprawujący rotacyjną prezydenturę Maurer, który w rządzie kieruje resortem finansów, ostro sprzeciwił się zawartej w unijnym ultimatum groźbie odmowy równouprawnienia szwajcarskiej giełdy. Gdyby tego równouprawnienia nie zapewniono, pojawiłoby się niebezpieczeństwo, że „popadniemy w wojnę gospodarczą” – ostrzegł. Skrytykował także obecny brak kontaktów z Brukselą na płaszczyźnie osobistej.Umowa ramowa ma skupić wszystkie zawarte dotąd porozumienia Szwajcarii z UE, zapewniając jednocześnie automatyczne wprowadzanie do nich bieżących zmian unijnego prawa.",,
Lubnauer zrezygnowała z funkcji przewodniczącej Nowoczesnej,Katarzyna Lubnauer złożyła w niedzielę rezygnację z funkcji przewodniczącej Nowoczesnej. – Jako jedna z liderek Koalicji Obywatelskiej biorę na siebie odpowiedzialność za wynik wyborczy i składam rezygnację z funkcji przewodniczącej Nowoczesnej – mówiła Lubnauer podczas konwencji ugrupowania.,"W niedzielę w Warszawie odbywa się konwencja Nowoczesnej. Podczas zjazdu liderka partii mówiła, że zawsze uważała, że politykę powinno uprawiać się na poważnie i tak stara się postępować. – Dlatego jednak w tym miejscu należy postawić pytanie, czy mam poczucie sukcesu? Czy jestem zadowolona z miejsca, w którym obecnie się znajdujemy? Czy uważam, że powinniśmy poprzestać na osiągniętych celach? Odpowiedź jest krótka – trzy razy „nie” – mówiła Lubnauer.– Prawda jest taka, że udało nam się przetrwać najtrudniejszy czas, że mamy reprezentację w samorządach i w Sejmie (...), ale wybory europejskie i parlamentarne przegraliśmy i jako partia, i jako koalicja. Jako jedna z liderek Koalicji Obywatelskiej biorę na siebie odpowiedzialność za wynik wyborczy i składam dzisiaj rezygnację z funkcji przewodniczącej Nowoczesnej – poinformowała.              Lubnauer podkreśliła, że rezygnuje w poczuciu, że jako przewodnicząca na trudne czasy zrobiła wszystko, co w jej mocy, aby partia przetrwała kryzys.              Po rezygnacji Lubnauer, za zamkniętymi drzwiami, delegaci dokonają wyboru nowego przewodniczącego partii. Według nieoficjalnych informacji ma nim zostać obecny sekretarz Nowoczesnej Adam Szłapka.",,
Platforma nie pierwszy raz zmienia zdanie w sprawie wieku emerytalnego,"Po wypowiedzi Grzegorza Schetyny – który ocenił, że podniesienie wieku emerytalnego było błędem – z opozycyjnego obozu dochodzą sprzeczne sygnały. Niektórzy z polityków PO niezmiennie uważają, że był to sukces ich formacji. Historyk prof. Stanisław Żerko, przypomniał, że niestałość poglądów działaczy Platformy nie jest niczym nowym."," – Można stworzyć możliwość wyboru – na przykład łącznie z wyższą emeryturą. Nic na siłę – mówił w czasie debaty prezydenckiej z Jarosławem Kaczyńskim dziewięć lat temu. Mimo to rząd Donalda Tuska w maju 2012 roku – wbrew opinii społecznej – podniósł wiek emerytalny z 60 lat dla kobiet i 65 lat dla mężczyzn, ustalając jednakowy próg 67 lat dla wszystkich.Choć Bronisław Komorowski uważał, że nie ma potrzeby podnoszenia wieku emerytalnego, nie zawetował ustawy PO, kiedy był już prezydentem.  W marcu 2012 roku podczas debaty w Pałacu Prezydenckim dotyczącej kwestii emerytur ówczesny prezydent nie miał już wątpliwości w tej sprawie. Jak ocenił, „wszyscy mają świadomość”, że zmiany w systemie emerytalnym są „absolutnie niezbędne”.",,
Trump zerwał z tradycją. „Polityczni” ambasadorowie wracają do USA,"Amerykański prezydent elekt Donald Trump wezwał wszystkich ambasadorów z nominacji politycznej, by opuścili swoje stanowiska do jego inauguracji, czyli do 20 stycznia. Poinformował o tym dziennik „New York Times”, zauważając, że w wielu stolicach stanowiska ambasadorów pozostaną nieobsadzone przez wiele miesięcy.","Stany Zjednoczone mają dwie kategorie ambasadorów – zawodowych dyplomatów i ambasadorów politycznych, czyli partyjnych sojuszników prezydenta lub osób, które wspierały finansowo jego kampanię. Ci ostatni zwykle odchodzą ze stanowisk wraz ze zmianą rządu.  W szczególnych przypadkach Departament Stanu pozwalał jednak „politycznym” ambasadorom pozostać na placówkach przez kilka miesięcy ze względu na sytuację rodzinną.",,
19-latek udawał prokuratora i policjanta. Od 79-latki wyłudził 20 tys. zł,"Policjanci zatrzymali 19-latka, który metodą „na prokuratora i policjanta” wyłudził od 79-latki z Katowic 20 tys. zł. Z pieniędzmi przyjechał do Warszawy. Wpadł na Dworcu Centralnym. Grozi mu nawet osiem lat więzienia – poinformowała stołeczna policja.","Śródmiejscy wywiadowcy pełniący służbę w pobliżu Dworca Centralnego w Warszawie zauważyli nerwowo zachowującego się młodego mężczyznę. Postanowili go sprawdzić. Funkcjonariusze przeszukali Adriana K. i znaleźli przy nim blisko 19,9 tys. zł w gotówce. 19-latek nie potrafił wyjaśnić, skąd ją ma. – Wielokrotnie zmieniał też wersje tego, skąd ma pieniądze i jak znalazł się w Warszawie – powiedział nadkom. Robert Szumiata z Komendy Rejonowej Warszawa-Śródmieście. Policjanci byli pewni, że pieniądze pochodzą z przestępstwa. Okazało się, że mieli rację. Dzień wcześniej w Katowicach mężczyzna podający się za policjanta odebrał od 79-latki 20 tys. zł. – Kobieta wypłaciła je ze swojego rachunku po rozmowie telefonicznej z innym mężczyzną, rzekomym prokuratorem – powiedział nadkom. Robert Szumiata. Pokrzywdzona tuż po wyjściu z banku przekazała dwie koperty z gotówką we wskazanym przez „prokuratora” miejscu. Pieniądze odebrał 19-latek. Adrian K. usłyszał zarzut oszustwa, do którego się przyznał. Wyjaśnił, że po kradzieży kupił bilet, wsiadł do pociągu i przyjechał do stolicy.",,
"Sondaż: I turę wygrałby Andrzej Duda, Szymon Hołownia – trzeci","I turę wyborów wygrałby Andrzej Duda z wynikiem 44 proc. głosów. Szymon Hołownia, na którego chęć głosowania deklaruje 9 proc. pytanych, zająłby trzecie miejsce – wynika z badania pracowni Social Changes, przygotowanego dla portalu wpolityce.pl.","Na Dudę głosowałoby 44 proc. badanych – to spadek o 3 punkty procentowe w porównaniu z wcześniejszym sondażem. Druga byłaby Małgorzata Kidawa-Błońska, na którą zagłosowałoby 25 proc. badanych (strata o 1 punkt procentowy). Na podium znalazłby się również Szymon Hołownia, z poparciem 9 proc. badanych. Dalej byliby Władysław Kosiniak-Kamysz (9 proc.), Adrian Zandberg (8 proc.) i Grzegorz Braun (5 proc.).Jak informuje portal, sondaż przeprowadzono przed ogłoszeniem startu przez Hołownię, a także przed ujawnieniem pierwszych wyników prawyborów w Konfederacji, w których prowadzi Krzysztof Bosak. W badaniu uwzględniono zdecydowanych wyborców. Sondaż zostało zrealizowany metodą CAWI w dniach od 28 listopada do 3 grudnia 2019 r. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków. W badaniu wzięło udział 1028 osób.",,
"Prezydent USA na obchodach 1 września w Polsce? Trump: Myślę, że tak","Prezydent USA Donald Trump otrzymał zaproszenie do Polski na obchody 80. rocznicy wybuchu II wojny światowej i wiele wskazuje na to, że robi wszystko, by w tych uroczystościach wziąć udział – powiedział oświadczył prezydent Andrzej Duda po spotkaniu z amerykańskim przywódcą. O wizytę spytała go podczas spotkania z dziennikarzami korespondentka TVP w Waszyngtonie Zuzanna Falzmann.","Prezydent, który w środę w Białym Domu spotkała się Donaldem Trumpem, był pytany przez polskich dziennikarzy, jakie są szanse, że pojawi się on we wrześniu w Polsce i – jeśli tak się stanie – jakie miasta odwiedzi.– To ostatnie pytanie jest dla mnie zbyt trudne, nie mogę na to odpowiedzieć. Natomiast wystosowałem do pana prezydenta Trumpa zaproszenie na obchody 80. rocznicy wybuchu II wojny światowej. Pan prezydent to zaproszenie otrzymał i wszystko wskazuje na to, że prezydent Trump robi wszystko, by w tych uroczystościach wziąć udział. Jaki będzie szczegółowy program obecności pana prezydenta w Polsce, nie umiem powiedzieć – odpowiedział Andrzej Duda.Pytany o dalsze plany podczas swojej wizyty w USA, Andrzej Duda zaznaczył, że odwiedzi jeszcze Houston, Reno i San Francisco. Podkreślił, że w tej części wizyty będą dominować spotkania o „charakterze naukowym i biznesowym”. Jak mówił, w Houston szczególnie interesuje go kwestia walki ze schorzeniami onkologicznymi. Wskazał, znajduje się tam najnowocześniejsza placówka, gdzie są opracowywane ""niesłychanie nowoczesne metody"" zwalczania tych chorób.",,
ISIS rekrutuje zwolenników przez aplikację TikTok,"Bojownicy tzw. Państwa Islamskiego zamieszczali na TikToku, aplikacji popularnej głównie wśród nastolatków, filmy nawołujące do dołączenia do ich ruchu. Znaleziono ponad 20 kont. Zostały już usunięte.","„Wall Street Journal” poinformował, że IS rekrutuje swoich zwolenników na popularnej wśród nastolatków aplikacji TikTok.Agencja monitorowania mediów społecznościowych Storyful znalazła ponad 20 kont, na których zachęcano do dołączenia do ISIS.Na zamieszczonych filmach występowali bojownicy tzw. Państwa Islamskiego z bronią i kobiety, który mówiły, że są dumne z przynależności do tej organizacji. W części nagrań wykorzystano propagandowe piosenki ISIS. Do filmów wykorzystywano także filtry i emotikony przygotowane na potrzeby aplikacji TikTok.",,
Jarosław Kaczyński proponuje liderom innych formacji podpisanie deklaracji ws. euro,"Wysłałem do szefów formacji parlamentarnych projekt deklaracji; chodzi o to, żeby te wszystkie formacje zagwarantowały, iż w Polsce nie będzie wprowadzone euro, zanim Polska nie osiągnie poziomu gospodarczego państw Zachodu – powiedział prezes PiS Jarosław Kaczyński.","– Wysłałem przed chwilą do przywódców najważniejszych formacji parlamentarnych – tzn. do przywódcy Koalicji Europejskiej pana (Grzegorza) Schetyny i do pana (Pawła) Kukiza – projekt deklaracji, którą sam już podpisałem – powiedział Kaczyński na środowej konferencji prasowej.– Chodzi o to, żeby wszystkie te formacje, łącznie z naszą, zagwarantowały, że w Polsce nie będzie wprowadzone euro, zanim Polska nie osiągnie poziomu gospodarczego państw, które leżą na zachód od naszych granic. Tutaj punktem odniesienia są przede wszystkim Niemcy – zaznaczył prezes PiS.Jak mówił Kaczyński, jest to deklaracja partii i koalicji ponad podziałami politycznymi, ponieważ odnosi się do interesów finansowych państwa i polskich obywateli. – Mam nadzieję, że ta deklaracja pokaże jednak dojrzałość polskiej klasy politycznej, bo w tym wypadku chodzi o oczywisty interes naszego kraju i jego obywateli. Ten interes jest tutaj całkowicie spójny – podkreślił lider PiS.",,
Gliwice wybrały wykonawcę odcinka zachodniej obwodnicy. Samorząd podpisał umowę,"Umowę z wykonawcą kolejnego odcinka zachodniej obwodnicy Gliwic podpisał miejscowy samorząd. Chodzi o liczącą blisko 2 km jednojezdniową drogę, która połączy jeden z już istniejących fragmentów lokalnej obwodnicy z obecnie budowanym.","Gliwice mają obwodnicę dla ruchu tranzytowego – w ciągu autostrad A4 i A1 oraz w znacznej części czteropasmowej drogi krajowej nr 88. Obwodnica o charakterze lokalnym, wewnątrz obwodnicy tranzytowej, ma być kolejnym elementem nowego układu komunikacyjnego miasta. Na razie istnieje jej fragment zachodni – na odcinku od drogi nr 88 do ul. Sowińskiego. W ub. roku powstało też rondo na ul. Bojkowskiej – pierwszy element części południowej. Od początku tego roku trwa również budowa odcinka od ul. Daszyńskiego do ul. Rybnickiej. Jak poinformował w czwartek po południu gliwicki magistrat w swoim biuletynie, sfinalizowano już przetarg na budowę kolejnego odcinka, od ul. Sowińskiego do ul. Daszyńskiego. Inwestycję za ok. 42 mln zł wykona konsorcjum firm: Przedsiębiorstwo Remontów Ulic i Mostów w Gliwicach oraz Eurovia Polska. Wykonawca ma czas do 31 października 2021 r. Inwestycja będzie pierwszym z odcinków obwodnicy realizowanym w systemie „projektuj i buduj”. Zamówienie Zarządu Dróg Miejskich w Gliwicach obejmuje m.in. zaprojektowanie odcinka drogi z ew. wykorzystaniem dokumentacji opracowanej w 2012 r. przez firmę Euromosty oraz uaktualnienie lub uzyskanie wymaganych zezwoleń na budowę, w tym tzw. decyzji środowiskowej i zezwolenia na realizację inwestycji drogowej. Zadaniem wykonawcy będzie też budowa liczącego blisko 2 km odcinka obwodnicy od ul. Sowińskiego do ul. Daszyńskiego. Powstanie tam jednojezdniowa droga z dwoma pasami ruchu, dostosowana do prędkości 60 km/h i nośności 115 kN/oś, infrastruktura dla pieszych i rowerzystów, a także drogi serwisowe i droga techniczna. Wzdłuż trasy pojawi się oświetlenie i stanie tablica zmiennej treści.",,
"„To szczyt obłudy i hipokryzji, kiedy opozycja mówi o brutalności policji”","– To jest szczyt obłudy i hipokryzji ze strony opozycji, kiedy mówi o brutalności policji – mówił w programie „Gość Wiadomości” Krzysztof Gac z tygodnika „DoRzeczy”. – Opozycja nie ma programu – dodaje prof. Norbert Maliszewski z UKSW.","Od początku tygodnia odbył się szereg protestów środowisk związanych z opozycją. Protestującym nie podobała się nowelizacja ustaw m. in. o Sądzie Najwyższym, ustroju sądów, Krajowej Radzie Sądownictwa i o prokuraturze. Chodzi m. in. o zmiany procedur wyboru I prezesa SN i kwestie obsady stanowisk w tym sądzie. Często agresywne protestujących osób, które były skierowane przeciwko policji, były usprawiedliwiane przez przedstawicieli opozycji. – Jeśli ktoś walczy o demokrację, a nie szanuje autorytetu policji, jeżeli łamie podstawowe zasady, to wówczas takie protesty dla większości nie stają się wiarygodne – mówił prof. Norbert Maliszewski z UKSW, dodając, że o ile rządy konserwatywne sprawują władzę, realizując swoje wizje, to „nie mamy wizji programów liberalnych”. – W takiej sytuacji nie ma żadnej dyskusji programowej – uważa Maliszewski.Z kolei Krzysztof Gac zarzucił politykom opozycji niekonsekwencję. – To jest szczyt obłudy i hipokryzji ze strony opozycji, kiedy ona mówi o brutalności policji. Kiedy Platforma i PSL rządziły, napuszczały policję na związkowców z Solidarności, [policja -red.] strzelała do górników i pałowała ludzi na marszu niepodległości. I teraz ci sami ludzie, jak Grzegorz Schetyna, który przecież był szefem MSWiA, który był odpowiedzialny za „Akcję widelec”, mówi o brutalności policji. A widzimy wyraźnie, że policja robi wszystko, by nie używać siły, próbuje tak interweniować, żeby nikomu nie zrobić krzywdy – uważa publicysta.  Jego zdaniem, swoimi działaniami opozycja „zawęża bazę wyborczą” i „zapędziła się w pułapkę radykalizmu”. Jak twierdzi, jej politycy mówią jedynie o odebraniu władzy PiS-owi i nie formułują „żadnego pozytywnego przekazu do wyborców”.",,
"Chorzy i niepełnosprawni, uzależnieni, a także żołnierze już u celu. Inni pielgrzymują","Tylko w tym miesiącu, wyłącznie na Jasną Górę, zmierza ponad 40 pielgrzymek pieszych. Wędruje w nich ponad 250 tys. osób. Do celu dotarły już m.in. Pielgrzymka Apostolstwa Chorych i Niepełnosprawnych, Pielgrzymka Ordynariatu Polowego czy Ogólnopolska Pielgrzymka Trzeźwości.","W Polsce, poza Jasną Górą, jest 95 ośrodków pielgrzymkowych, m.in. Piekary Śląskie, Kalwaria Zebrzydowska, Święta Lipka, Góra św. Anny, Kalwaria Pacławska, Licheń, Kodeń, Gietrzwałd, Wambierzyce. Jednak pielgrzymki do tych miejsc odbywają się w innym czasie i nie są tak liczne. Ojcowie paulini podają, że w 2018 r. przybyło na Jasną Górę 4,3 mln pielgrzymów z ponad 80 krajów. Ostatnio wśród pątników są Rosjanie, Litwini, Białorusini, Ukraińcy i Łotysze. W 200 ogólnopolskich pielgrzymkach uczestniczyło 834 tys. osób.  W sierpniu na Jasną Górę pielgrzymuje od 1981 r. młodzież akademicka i ze szkół średnich archidiecezji warszawskiej. Ponadto udają się tam: Piesza Pielgrzymka Niepełnosprawnych, Piesza Pielgrzymka Rodzin „Totus Tuus” oraz Praska Pielgrzymka Piesza. 5 sierpnia rozpoczęła się też m.in. Piesza Pielgrzymka Kielecka na JasnąGórę. Promocja trzeźwości i ewangelizowanie w tym celu orazspecjalne katechezy będą się odbywały we wszystkich grupach.",,
„Rozumiała politykę tak jak ja i mój śp. brat”. Jarosław Kaczyński wspomina swoją matkę,"– Mama patrzyła na III Rzeczpospolitą tak jak ja i mój śp. brat, widziała ułomności naszej rzeczywistości i potrafiła je precyzyjnie wskazać – mówi w wywiadzie dla tygodnika „Gazeta Polska” prezes PiS Jarosław Kaczyński.","W wywiadzie opublikowanym w przeddzień szóstej rocznicy śmierci matki Jarosława Kaczyńskiego – Jadwigi Kaczyńskiej – prezes PiS powiedział, że jego matka znała się na polityce i „rozumiała, o co chodzi w sporze, który toczy się w Polsce”. Pytany, jak Jadwiga Kaczyńska patrzyła na III Rzeczpospolitą, mówił: „myślę, że tak jak ja czy mój śp. brat”.„Widziała ułomności naszej rzeczywistości i potraﬁła je precyzyjnie wskazać. Było dla niej oczywiste, że z koniecznych zmian po 1989 roku dokonano jedynie dwóch, i to w sposób bardzo ułomny: wprowadzono instytucje demokratyczne i jakoś tam zniesiono ograniczenia, wprowadzono gospodarkę rynkową, ale przecież bardzo niedoskonałą, mówiąc delikatnie. Ale już nie zbudowano nowego aparatu państwa, a tym samym nie rozpoczęto procesu tworzenia nowej hierarchii społecznej, by ograniczyć nomenklaturę i dać szansę na awans innym. To się w Polsce na nasze nieszczęście nie wydarzyło. Mama miała świadomość konsekwencji tych zaniechań. Nie miała także wątpliwości, że brak rozliczenia czasu komunizmu będzie na Polsce ciążyć i choćby blokować szybki rozwój kraju” – powiedział Kaczyński.Prezes PiS wspominał również katastrofę smoleńską i przekazanie matce informacji o śmierci jego brata, Lecha.„To ja powiedziałem mamie o Smoleńsku. Wiem, że w chwili poznania prawdy jej życie bezpowrotnie się zmieniło. Ale walczyła ze swoim bólem, by pomóc mnie” – opowiada prezes PiS.„Nigdy nie miała najmniejszych problemów z rozpoznaniem nas. Po prostu spojrzała i od razu wiedziała. Po Smoleńsku kilkakrotnie myślała, że ja to Leszek, a ja to wykorzystałem. Później, gdy jej stan ulegał poprawie, takie udawanie nie było już możliwe. Ale lekarze uważali, iż czas na prawdę jeszcze nie nadszedł. Wymyśliłem opowieść o wizycie brata i bratowej w Ameryce Południowej. O problemach z powrotem, z łącznością. Gdy przestawała dawać temu wiarę, wydrukowaliśmy specjalny numer jednego z dzienników, w którym był artykuł potwierdzający moją opowieść” – powiedział Kaczyński.",,
Zachodnie rządy wspierają Wielką Brytanię w konflikcie z Rosją,"Rządy krajów zachodnich i Unia Europejska wspierają Wielką Brytanię w sprawie zarzutów względem Rosji. Brytyjska premier Theresa May oświadczyła w Izbie Gmin, że jest „wysoce prawdopodobne”, iż to Rosja stała za próbą zabójstwa Skripala i jego córki Julii.","Prezydent Rosji dał do zrozumienia, że nie zamierza na razie komentować tych zarzutów. – Najpierw sami uporajcie się z tą sprawą, a później porozmawiamy – odpowiedział dziennikarzowi BBC Władimir Putin pytany o tę kwestię. Rzecznik Kremla Dmitrij Pieskow oświadczył, że Rosja nie zajmuje się wydarzeniami w innych państwach, a rzeczniczka ministerstwa spraw zagranicznych Marija Zacharowa nazwała wypowiedzi brytyjskiej premier „cyrkiem”. Z kolei szef senackiej komisji spraw zagranicznych Konstantin Kosaczow zarzucił zachodnim politykom „obsesyjne obwinianie Rosji o wszystkie grzechy świata”.Szef dyplomacji Boris Johnson oświadczył, że Wielka Brytania jest podbudowana „gotowością przyjaciół” do okazania wsparcia i solidarności w związku z próbą otrucia w Salisbury byłego rosyjskiego podwójnego agenta Siergieja Skripala, o co Londyn podejrzewa Moskwę. O solidarności Unii Europejskiej zapewnił Brytyjczyków wiceprzewodniczący Komisji Europejskiej Valdis Dombrovskis, a także sekretarz stanu USA Rex Tillerson. Szef komisji spraw zagranicznych Bundestagu Norbert Roettgen (CDU) oświadczył, że jeśli Rosja nie będzie współpracować w śledztwie w sprawie zamachu na Skripala, Zachód powinien zareagować wspólnie. Głos zabrały USA– Zachowanie brytyjskiego rządu jest racjonalne – powiedział agencji Reutera niemiecki deputowany. – Odkrycie rosyjskiej substancji wojskowej oznacza, że Rosja nie może odmówić współpracy w wyjaśnianiu tej sprawy. Jeśli nie będzie współpracować, musi być wspólna odpowiedź Zachodu – dodał.Sekretarz Stanu USA Rex Tillerson powiedział w poniedziałek, że Biały Dom uważa za uzasadnione podejrzenia W. Brytanii, jakoby za próbą otrucia b. pracownika GRU Siergieja Skripala, stała Rosja – podał Reuters. – Pociągnie to za sobą reakcję – dodał Tillerson. – Ufamy brytyjskiemu śledztwu – powiedział Tillerson. – Zgadzamy się, że osoby odpowiedzialne – zarówno ci, którzy popełnili przestępstwo, jak i ci, którzy je zamówili – muszą ponieść odpowiednie, poważne konsekwencje – dodał.Brytyjski szef dyplomacji Boris Johnson wezwał ambasadora Rosji do odpowiedzi. Informacje o broni mają zaś zostać niezwłocznie przekazane Organizacji ds. Zakazu Broni Chemicznej.Szef tej organizacji (OPCW) Ahmet Uzumcu potępił we wtorek użycie środka chemicznego do zamachu na byłego rosyjskiego podwójnego agenta Siergieja Skripala w Wielkiej Brytanii.– Występując na zamkniętym posiedzeniu rady zarządzającej OPCW Uzumcu podkreślił, że winni muszą zostać pociągnięci do odpowiedzialności – przekazał na Twitterze brytyjski ambasador Peter Wilson. Komentarze brytyjskiej prasyBrytyjskie media pochwaliły we wtorek ultimatum, które szefowa rządu Theresa May postawiła władzom Rosji na przedstawienie wyjaśnień w związku z atakiem chemicznym na Siergieja Skripala, oraz spekulują o możliwych sankcji wobec Rosji.Centrowy dziennik „The Times” podał, że w odpowiedzi na atak na Skripala brytyjski rząd rozważa m.in. przyjęcie bardziej rozbudowanej wersji tzw. poprawki Magnitskiego, która pozwalałyby na konfiskowanie majątku osób oskarżanych o łamanie praw człowieka, a także zastanawia się nad cofnięciem licencji rosyjskiej państwowej telewizji RT (dawniej Russia Today) na nadawanie w Wielkiej Brytanii.W komentarzu redakcyjnym „Times” zaznaczył, że „Rosja bezkarnie łamała prawo międzynarodowe przez ponad dekadę, ale świat powinien zdać sobie sprawę, że sprawa Skripala wyznaczyła nowy i niebezpieczny poziom"" tego konfliktu. Jednocześnie dziennikarze zaapelowali o dotkliwe sankcje finansowe wobec Rosji oraz wydalenie z kraju rosyjskich wojskowych, którzy ""funkcjonują pod przykrywką dyplomatycznych stanowisk”.Konserwatywny „Daily Telegraph” zaznaczył, powołując się na źródła w rządzie, że brytyjscy dyplomaci konsultują się z sojusznikami w sprawie możliwości uruchomienia procedury z artykułu 5 traktatu o NATO, dotyczącego kolektywnej obrony państw członkowskich. Ta procedura została dotychczas użyta tylko raz, po ataku terrorystycznym na World Trade Centre w Nowym Jorku we wrześniu 2001 roku.Ultimatum premier Theresy MayDziennik opublikował także komentarz byłego szefa brytyjskiego MSZ Williama Hague'a, który napisał, że po ataku na Skripala „apologeci (Rosji) i pacyfiści będą musieli zdać sobie sprawę z prawdziwego zagrożenia, jakie stanowi (rosyjski prezydent Władimir) Putin”.Brytyjska premier Theresa May oświadczyła w poniedziałek w Izbie Gmin, że jest „wysoce prawdopodobne”, iż to Rosja stała za próbą zabójstwa Skripala i jego córki. Ujawniła, że w przeprowadzonym 4 marca w Salisbury ataku na byłego agenta użyto broni chemicznej typu Nowiczok, która była w przeszłości produkowana i używana przez Rosję. Londyn zażądał wyjaśnień od Moskwy dotyczących tego, w jaki sposób produkowana przez nią broń chemiczna została użyta na terytorium Wielkiej Brytanii. Czas na odpowiedź dano Rosji do wtorku o północy. May ostrzegła, że jeśli Londyn nie otrzyma wiarygodnej odpowiedzi od Moskwy, uzna, iż doszło do „nieuprawnionego użycia siły przez państwo rosyjskie przeciwko Wielkiej Brytanii”.",,
Plan Junckera skrytykowany. Pieniądze trafiają głównie do dużych państw,"Zawyżanie kwot uruchomionych inwestycji, kierowanie środków do kilku największych państw UE czy wspieranie projektów mogących znaleźć tradycyjne finansowanie – to „grzechy” planu inwestycyjnego Junckera, na które wskazali w najnowszym raporcie unijni kontrolerzy. Plan miał zaradzić problemowi niedostatecznych inwestycji po kryzysie finansowym z 2008 r.","Chodzi o Europejski Fundusz na rzecz Inwestycji Strategicznych (EFIS), który Komisja Europejska stworzyła w 2015 r. jako część planu inwestycyjnego dla Europy. Fundusz ustanowiono w ramach Europejskiego Banku Inwestycyjnego (EBI), a zarządzanie nim powierzono radzie kierowniczej, w której zasiadają przedstawiciele Komisji i EBI. Obraz skuteczności tego narzędzia, jaki wyłania się z ustaleń Europejskiego Trybunału Obrachunkowego, nie jest jednoznaczny. Raport podaje, że do połowy lipca 2018 r. EBI zatwierdził 65,5 mld euro finansowania, co oznacza, że przekroczono orientacyjną założoną wcześniej kwotę 61 mld euro. Wsparcie z EFIS pozwoliło EBI osiągnąć czterokrotny wzrost prowadzonych przez Bank operacji finansowania podwyższonego ryzyka w porównaniu z poziomem z 2014 r. Audytorzy potwierdzili przy tym podejrzenia, które wysuwano wcześniej. W niektórych przypadkach projekty EFIS mogłyby zostać sfinansowane ze źródeł prywatnych lub innych źródeł publicznych bądź w ramach zwykłych operacji prowadzonych przez EBI (choć na odmiennych warunkach niż w ramach planu Junckera). Promotorzy projektów preferowali finansowanie z EFIS, ponieważ albo było ono tańsze, albo miało dłuższy okres spłaty. Tymczasem z analizy kontrolerów wynika, że zastosowana metodyka doprowadziła w niektórych przypadkach do przeszacowania zakresu, w jakim wsparcie z EFIS faktycznie skutkowało dodatkowymi inwestycjami w gospodarce realnej. „Ponadto zgłoszone kwoty nie uwzględniają faktu, że niektóre z operacji EFIS zastąpiły inne operacje EBI oraz unijne instrumenty finansowe” – podkreślono w podsumowaniu raportu. Europejski Trybunał Obrachunkowy zwrócił też uwagę, że brak porównywalnych wskaźników wykonania i monitorowania dla wszystkich unijnych instrumentów finansowych i gwarancji budżetowych zmniejsza przejrzystość i możliwość oceny rezultatów. Z raportu wynika, że finansowanie częściowo zastąpione przez EFIS obejmowało głównie centralnie zarządzane unijne instrumenty finansowe, w szczególności w dziedzinach transportu i energii. Kwestionowane jest też geograficzne rozłożenie inwestycji wspieranych przez plan Junckera, bo środki z niego trafiały głównie do kilku większych państw członkowskich UE-15, posiadających sprawnie funkcjonujące krajowe banki prorozwojowe. Prezes EBI Werner Hoyer odrzucał na konferencji prasowej w Brukseli te zarzuty. Jak podkreślał, jeśli patrzeć na rozłożenie geograficzne środków z EFIS w relacji do PKB krajów UE, widać, że te zarzuty są nieprawdziwe. Z danych EBI wynika, że, przyjmując takie kryterium, najlepiej radzi sobie Grecja, później Estonia, Portugalia, Hiszpania i Litwa. Jednak jeśli spojrzeć na liczby bezwzględne, to faktycznie największe kwotowo inwestycje realizowane są w takich państwach jak Francja, Niemcy, Włochy, Wielka Brytania czy Holandia. – Pomysł, że precyzyjna geograficzna dystrybucja jest jedynym sprawiedliwym sposobem rozdziału środków, to mit – ocenił Hoyer. Zgodnie z pierwotnym zamysłem EFIS utworzono, aby wykorzystać gwarancję z budżetu UE w wysokości 16 mld euro oraz zasoby własne EBI w kwocie 5 mld euro do zapewnienia finansowania przez grupę EBI w kwocie ok. 61 mld euro. Celem było wygenerowanie do lipca 2018 r. dodatkowych strategicznych inwestycji w infrastrukturę i małe i średnie przedsiębiorstwa (MŚP) na kwotę 315 mld euro, obejmujących większość obszarów polityki UE i wszystkie państwa członkowskie.",,
"„PiS-owska policja, policyjne k…wy”. Wnuk Wałęsy krzyczał i straszył policjantów swoim dziadkiem","Dominik W., oskarżony m.in. o spowodowanie zagrożenia katastrofą w ruchu lądowym wnuk Lecha Wałęsy, miał straszyć funkcjonariuszy, którzy go zatrzymali, swoim wpływowym dziadkiem – pisze „Super Express”.","Wnuk Wałęsy miał we krwi ponad 2 promile alkoholu. – Był agresywny, wyzywał nas. Mówił, że nie wiemy, z kim zadzieramy, i że jego dziadek da mu takich adwokatów, że wszystko załatwią – tak zeznawali przed sądem policjanci, którzy zatrzymali Dominika W., po tym jak porzucił pojazd.Relację z procesu zamieszcza „Super Express”. Gazeta przypomina, że potomek byłego prezydenta RP, choć nigdy nie miał prawa jazdy i chociaż od kilku godzin pił alkohol, usiadł za kierownicą, by pojechać z kolegą do pizzerii. „Jechał volkswagenem od krawężnika do krawężnika, wjeżdżał na chodniki, uszkodził dwa auta. Potem porzucił auto na środku jezdni i usiadł na przystanku autobusowym. Tam zatrzymali go policjanci” – pisze gazeta.",,
Inicjatywa Feministyczna zrywa z Lewicą. „Trzech tenorów naszą politykę ma w palcu”,"„Polska potrzebuje feminizmu, lewica – jak się zdaje – niekoniecznie” – napisały w oświadczeniu aktywistki Inicjatywy Feministycznej, wskazując że nie wystartują w wyborach parlamentarnych w ramach Komitetu Wyborczego SLD.","„Ruchy feministyczne, z których wywodzi się partia Inicjatywa Feministyczna, to jak dotąd jedyna siła, która była w stanie postawić tamę pisowskiemu psuciu państwa i prawa. Naszym naturalnym sojusznikiem od zawsze były ruchy progresywne. Lewicę zawsze postrzegałyśmy jako oczywistego partnera w polityce. Niestety, jak to się mówi, uczucie okazało się nieodwzajemnione” – wskazały feministki.Działaczki oceniły, że przewodniczący SLD Włodzimierz Czarzasty, Partii Razem Adrian Zandberg i Wiosny Robert Biedroń „nie przewidzieli miejsca na listach dla feminizmu”. „W rozmowach postawiono nas przed faktem dokonanym: na wszystkich listach pierwsze trzy miejsca są już ustalone, nie do ruszenia. Choć owe »trójki« nie były jeszcze nawet ogłoszone, a wciąż znane jedynie sztabowi i (mamy nadzieję) samym zainteresowanym.„Co zszokowało nas chyba najbardziej, to fakt, że nie padło zaproszenie do współtworzenia czy konsultowania programu. Trzech tenorów feministyczną politykę ma najwyraźniej w małym palcu” – oceniono w oświadczeniu.",,
W Lufthansie zapowiada się kolejny strajk. Po Świętach,"Po fiasku rozmów arbitrażowych związek zawodowy Ufo zagroził kolejnym strajkiem personelu pokładowego w niemieckich liniach lotniczych Lufthansa. Jak ogłosiła strona związkowa, strajk może rozpocząć się już po świętach Bożego Narodzenia. Poprzedni, w listopadzie naraził na kłopoty 200 tys. pasażerów.","Związek Ufo reprezentuje około 21 tys. członków załóg Lufthansy. Domaga się dla nich podwyżki uposażenia zasadniczego i dodatków płacowych, a także rozszerzenia możliwości zawierania normalnych umów o pracę przez pracowników sezonowych. Według Ufo ostatnia runda negocjacji z udziałem mediatorów we Frankfurcie nad Menem zakończyła się fiaskiem. – Podjęliśmy próbę osiągnięcia porozumienia, ale nie udało się to nam – powiedział wiceprzewodniczący związku Daniel Flohr, który jednak nie sprecyzował, jakie były przyczyny niepowodzenia tych rozmów. Podkreślił natomiast, że związek wezwie personel pokładowy Lufthansy do kolejnych strajków. – Strajku nie będzie w dni świąteczne, ale później każdy termin protestu jest możliwy - stwierdził Flohr. Dwaj mediatorzy - były szef agencji pracy Frank-Juergen Weise i były premier Brandenburgii Matthias Platzeck (SPD) - którzy od miesiąca biorą udział w rozmowach między Ufo a Lufthansą, zaprosili obie strony do kolejnych negocjacji.",,
Prokurator generalny zbada dochodzenie Muellera ws. Russiagate,"Prezydent Donald Trump poinformował w piątek, że powierzył prokuratorowi generalnemu Williamowi Barrowi śledztwo w sprawie dochodzenia specjalnego prokuratora Roberta Muellera w kwestii ingerowania Rosjan w amerykańskie wybory prezydenckie w 2016 roku.","Trump poinformował o śledztwie po wcześniejszych informacjach, że śledztwo Muellera jest teraz przedmiotem dochodzenia w sprawie karnej. AP w tym kontekście pisze o „prowadzeniu śledztwa w sprawie śledztwa”.Pytany o to w piątek Trump odparł, że myśli, iż pokazane zostanie „wiele złych rzeczy”. – Zostawiam to wszystko prokuratorowi generalnemu i zostawiam to wszystko ludziom, którzy pracują z prokuratorem generalnym, których nie znam. Ale powiem tak: myślę, że zobaczycie sprawy, w które nikt by nie uwierzył. To było największe oszustwo w historii naszego państwa – oświadczył.Prezydent w lipcu br. mówił, że chce, by zbadano początki i przyczyny dochodzenia w sprawie Russiagate oraz by zajął się tym sam prokurator generalny Barr. Trump i jego zwolennicy utrzymują, że postępowania FBI i resortu sprawiedliwości, które ruszyły już podczas kampanii wyborczej i dotyczyły ewentualnej współpracy jego sztabu z przedstawicielami Kremla, były „nielegalnym szpiegowaniem”.Nie jest jasne, jakie potencjalne przestępstwa są przedmiotem śledztwa karnego. Formalne rozpoczęcie tego dochodzenia daje jednak prokuratorom możliwość m.in. wystawiania nakazów stawienia się celem złożenia zeznań pod groźbą kary (subpoena), czy występowanie z federalnymi aktami oskarżenia.Demokraci uważają, iż Barr nadużywa swojej pozycji by zajmować się teoriami spiskowymi, na których nagłaśnianiu politycznie zyskiwać ma Trump. W ich ocenie jego działanie ma też podważać ustalenia śledztwa Muellera. Blisko dwuletnie śledztwo Muellera Śledztwo Muellera trwało 22 miesiące i toczyło się dwoma torami: badano sprawę ingerencji Rosjan w wybory oraz kontaktów ludzi z otoczenia Trumpa z przedstawicielami Kremla. Równolegle sprawdzano, czy prezydent nie usiłował blokować działań organów wymiaru sprawiedliwości.Po przedłożeniu przez Muellera raportu prokuratorowi generalnemu Trump napisał na Twitterze, że dokument ten jest „totalnym oczyszczeniem go z zarzutów”. Mueller podkreślił w odpowiedzi, że  „nie jest to to, co stwierdza raport” dodając, że Trump chciał go zwolnić za prowadzenie śledztwa w jego sprawie.Śledzwo ws. nacisków Trumpa na UkrainęKongres prowadzi obecnie dochodzenie w sprawie nacisków, jakie miał wywierać Trump na prezydenta Ukrainy Wołodymyra Zełenskiego, by prokuratura tego kraju wznowiła śledztwo w sprawie syna wiceprezydenta Joe Bidena, który może być rywalem Trumpa w wyborach prezydenckich w 2020 roku.Komisje spraw zagranicznych, wywiadu oraz nadzoru i reform Izby Reprezentantów wszczęły śledztwo, które może doprowadzić do impeachmentu Trumpa, gdy anonimowy „sygnalista” poinformował swoich przełożonych w amerykańskim wywiadzie o presji wywieranej na Ukrainę, między innymi poprzez wstrzymanie pomocy wojskowej dla Kijowa zatwierdzoną przez Kongres.Sygnalista uznał, że prezydent zabiegał o ingerencję obcego państwa w wybory w USA. Ubieganie się o zagraniczną ingerencję, w jakiejkolwiek formie, w kampanię wyborczą jest złamaniem amerykańskiego prawa wyborczego.",,
Tytuły i kostiumy wszystkiego nie ukryją,"Wielu naokoło mówi, że ten rok – a mamy już 2020, jak ten czas szybko leci – dobrze się zaczyna dla rządzącej partii. Z tym „wielu” muszę być ostrożny. Należy brać poprawkę na to, że myślę o dość niewielkim, ograniczonym do kilkunastu osób kręgu, w którym większość związana jest z mediami. I to raczej prawicowymi. Otóż, jak zauważyłem, swoje zadowolenie, co nie znaczy, że satysfakcję, czerpią nie z tego, że partia rządząca dokonała czegoś niezwykłego. Optymizmem napawa ich to, jak rozpoczęła rok największa partia opozycyjna, czyli Platforma Obywatelska. A ściślej, jakie najbliższe zamierzenia uznane są za priorytetowe dla tej partii. I jacy politycy mają być w nie zaangażowani.","Najpoważniejszą sprawą zapowiadaną od wielu tygodni jest wybór nowego przewodniczącego Platformy. W ostatni piątek dokonano pierwszego ważnego kroku w drodze do wyłonienia szefa ugrupowania. Obwieszczono listę gotowych do podjęcia walki o fotel przewodniczącego. Sporym zaskoczeniem była rezygnacja z próby utrzymania przywództwa partii przez jej dotychczasowego lidera Grzegorza Schetynę. Obserwatorom rynku politycznego wydawało się, że od czasu jesiennych wyborów do parlamentu Schetyna chwyta się różnych wybiegów, aby mimo złej aury, jaka wokół niego zapanowała (kolejna porażka z PiS), walczyć o przedłużenie roli szefa partii. Jednym z takich kruczków miały być prawybory, mające na celu wyłonienie kandydata na prezydenta z ramienia partii. Istotnie, prawybory w ocenie większości były średnio udaną inscenizacją teatralną, w której zwycięzca był znany z góry. Jak się dziś okazało, blef z wyborami wewnętrznymi służył raczej przedłużeniu namysłu dla dotychczasowego przewodniczącego, co robić, kiedy przyjdziezdecydować o swojej przyszłości. Schetyna zawiódł więc proroków, wśród których i ja byłem, stawiających na jego walkę o dalsze szefowanie. Ogłoszenie rezygnacji z walki ubarwił namaszczeniem na swego następcę Tomasza Siemoniaka, którego nazwisko wcześniej ani razu nie pojawiło się na giełdzie kandydatów. Siemoniak nigdy sam nie zgłaszał swoich aspiracji, ani też nie wymieniano go wśród tych,którzy mogliby przejąć władzę w Platformie po Schetynie. W odróżnieniu od Siemoniaka, od długiego czasu udział w wyborach na szefa partii zgłaszali Borys Budka i Joanna Mucha. Niedawno zaczął o tym przebąkiwać Bogdan Zdrojewski. Kilka dni przed ogłoszeniem listy zdecydował się Bartosz Arłukowicz, zaś w ostatniej chwili, Bartłomiej Sienkiewicz. Były szef MSW, który przypomnę, kilka lat temu dał się nagrać na taśmę kelnerom w kompromitującej go rozmowie, dziś w komunikacie zgłaszającym swoją gotowość, poinformował, że dokumenty, które potwierdzają jego chęć współzawodnictwa o stanowisko szefa partii, „są w drodze”.  Pamiętam, jak zaraz po tym zgłoszeniu, jeden z rozmówców, zapytał mnie z fascynacją w głosie: „Co to za dokumenty mogą być w drodze”?, przypominając mi, że Sienkiewicz od początku lat 90. związany był z tajnymi służbami. Większość moich rozmówców mówiła, że na tę szóstkę, z której wyłoniony zostanie następca Grzegorza Schetyny, PiS może patrzeć nie tylko ze spokojem, ale wręcz z radością. Nie ma na tej liście nikogo, kto byłby zdolny wydobyć Platformę z kolein, w jakich partia ta tkwi od wielu lat. Wszyscy oni – każdy na swoim polu – przez całą dekadę utrwalali styl uprawiania polityki przez Platformę. Niektórzy z nich i dłużej. W jakimś stopniu każda z tych osób, dodając tylko swój indywidualny rys. Często był to rys nieprzynoszący chluby – vide popisy literacko-wokalne Joanny Muchy w trakcie okupowania Sejmu w grudniu 2016 – reprezentujący typowy dla sposobu myślenia i działania tej partii styl uprawiania polityki. Nie mniej zadowolenia obozowi rządzącemu przynoszą pierwsze kroki polityczne w nowym roku marszałka Senatu Tomasza Grodzkiego. Prof. Grodzki, pod wieloma względami, mieści się wręcz wzorowo w modelu swojej partii. Pomijam sprawy prywatne z jego przeszłości jako praktykującego lekarza, które stanowią poważne obciążenie go jako polityka. Niezrozumiałe jest niepodejmowanie przez niego działań przy pełnym wykorzystaniu procedur Kodeksu karnego, które mogłyby jednoznacznie i stanowczo wyjaśnić naturę zarzutów o branie łapówek, jeśli są one – jak sam twierdzi – fałszywe. Nawet odcinając od jego osoby tę mocno kłopotliwą przeszłość, nie sposób udawać ślepego na jego działalność polityczną, która przybiera postać samozwańczego bojownika z Prawem i Sprawiedliwością, rządem i Sejmem. Wszystko to przykrywa rzekomą troską o formułowanie ustaw zgodnych z zasadami demokratycznego, praworządnego państwa.  Od pierwszego dnia po wyborze na marszałka Senatu wykazuje energię polityczną będącą na granicy z patologiczną nadaktywnością. Mało doświadczony polityk jego miary nie dostrzega tego, że tam, gdzie przybiera postać demiurga, który samodzielnie w oderwaniu od innych władz państwowych chce wpływać poprzez instytucje zagraniczne na sprawy wewnętrzne Polski, staje się po trosze postacią trącającą o megalomanię. To już tylko drobny krok do stworzenia obrazu człowieka obarczonego cechą bufonady i pyszałkowatości. Czymże jest odpowiedź: „Nikt trzeciej osobie w państwie, nie będzie dyktować, co ma robić”, jeśli nie wyrazem arogancji?  A tak właśnie skwitował marszałek Grodzki, sugestię prezydenta Polski Andrzeja Dudy, wyrażoną ustami szefa Kancelarii Prezydenta Krzysztofa Szczerskiego, aby powstrzymał się od podróży do Brukseli, gdzie chce „sprawdzić”, czy ustawa o sądach, która wkrótce ma być procedowana w Senacie, nie narusza zasad praworządności. Prawdziwa intencja Tomasza Grodzkiego jest aż nadto czytelna. Z Brukseli przywiezie opinie europejskich instytucji i autorytetów, że ustawa łamie reguły niezależności i niezawisłości sędziów i niezgodna jest z duchem praw obowiązujących państwa członkowskie Unii Europejskiej. Te oceny potrzebne mu są jako tarcza, broniąca stanowiska polskiego Senatu, odrzucającego ustawę w całości.  „Dorobek” marszałka Senatu przywieziony z Brukseli, stanie się dodatkowym motywem mobilizującym opozycję i jej pozaparlamentarnych sojuszników – w tym polską „ulicę” – do walki z obecnym rządem. Taki jest plan polityczny marszałka Grodzkiego. Jeśli marszałkowi Grodzkiemu wydaje się, że jego „troska” o praworządność, przesłonięta jest misterną konstrukcją, to jest w błędzie. Od początku widać, że to amatorska, grubo ciosana polityka na potrzeby opozycji. Coraz szersza znajomość planów politycznych marszałka Tomasza Grodzkiego, pozwala zakładać, że jego działalność w połączeniu z całością jego portretu, w niedalekiej przyszłości obróci się na korzyść obozu władzy. Nie jest bowiem tak, jak opowiadają elity artystyczne i naukowe, sympatyzujące z opozycją polityczną, że wyborcy PiS to „nieoświecony plebs”. Polacy mają wystarczająco dużo rozumu, żeby odróżnić zło od dobra, a fałsz od prawdy. Niezależnie, kto jest ich nosicielem, jakie ma tytuły i jaki kostium na siebie nałożył.",,
„Polacy zaczęli masowo pracować na Wyspach”. Kidawa-Błońska o przyczynach brexitu,"– Solidarność Polaków z Polakami tak, ale ja przypominam (...) mówimy o milionie Polaków, którzy osiedlił się i pracuje w Wielkiej Brytanii [pisownia oryginalna] i nie zakłamujmy, przyczyną brexitu, było także to, że Polacy tak masowo zaczęli pracować w Wielkiej Brytanii – uważa kandydatka PO na prezydenta RP, Małgorzata Kidawa-Błońska.","W marcu 2017 r. Kidawa-Błońska w wywiadzie dla radiowej Jedynki pytana była o znaczenie solidarności Polaków z Polakami, w kontekście brexitu. Wypowiedź tą internauci przypomnieli, w związku ze zbliżaniem się faktycznego rozstania Wielkiej Brytanii z Unią Europejską. – Solidarność Polaków z Polakami tak, ale ja przypominam Polacy bardzo głośno i mocno mówią, że nie chcą migrantów, nie chcą obcokrajowców, a mówimy o milionie Polaków, którzy osiedlił się i pracuje w Wielkiej Brytanii – odpowiedziała posłanka Platformy Obywatelskiej.   – Nie zakłamujmy. Przyczyną brexitu było także to, że Polacy zaczęli masowo pracować w Wielkiej Brytanii – dodała kandydatka na prezydenta tej partii.",,
Beata Szydło: Naszą odpowiedzialnością jest strzec ojczyzny jak źrenicy oka,"Naszą odpowiedzialnością jest naszej ojczyzny strzec jak źrenicy oka, ale też łagodzić spory, budować wspólnotę i jednoczyć się – mówiła wicepremier Beata Szydło, która wzięła udział w krakowskich obchodach Święta Narodowego Trzeciego Maja.","– Cieszymy się wolnością, niepodległością, suwerennością. Polska jest częścią Unii Europejskiej, jesteśmy z tego dumni. To wielkie osiągnięcie i wielkie marzenia wielu pokoleń – mówiła w piątek w Krakowie wicepremier Beata Szydło.      Szydło wzięła udział w krakowskich obchodach Święta Narodowego Trzeciego Maja. Jak podkreśliła, „wiemy doskonale i zdajemy sobie sprawę z tego, że choć żyjemy dziś w kraju pokoju, kraju bezpiecznym, to naszym obowiązkiem jest cały czas strzec tej wolności, niezawisłości, suwerenności”.      – I to jest obowiązek nas, współczesnych i kolejnych pokoleń Polaków – wskazała wicepremier.      Podkreśliła również, że majowe święto powinno połączyć nas - tak, „byśmy pamiętali, że mimo różnic, sporów mamy jedną Polskę, jedną ojczyznę, a my wszyscy jesteśmy Polakami”. – I naszą odpowiedzialnością jest naszej ojczyzny strzec jak źrenicy oka, ale też naszą odpowiedzialnością jest łagodzić spory, budować wspólnotę i jednoczyć się – powiedziała.      Wicepremier, minister nauki i szkolnictwa wyższego Jarosław Gowin zauważył „wyzwania stojące przed naszym pokoleniem”, wśród których wymienił nowoczesną i innowacyjną gospodarkę, silne państwo, oraz prężnie rozwijające się społeczeństwo.      – Od 15 lat ten rozwój odbywa się w ramach Unii Europejskiej (...), to jest wielka szansa dla Polski, ale też całej Europy, bo Europa na powrót jest zjednoczona – mówił Gowin.      Jak podkreślił, „dla nas, Polaków równie ważny jest wektor równości”. – Chcemy, żeby to była Europa zjednoczona i równocześnie Europa równych szans, równych narodów – tak jak była przemyślana przez jej ojców założycieli – dodał. W ocenie Gowina, „w imię tej troski o jedność Europy, a zarazem uzasadnioną suwerenność narodów europejskich, warto zastanowić się dzisiaj, 3 maja, nad tym, co przed nami zrobiły inne narody – te najsilniejsze państwa europejskie, Francja, Niemcy, co zrobił zawsze dbający o honor Węgier premier Viktor Orban”.      – Mam na myśli konstytucyjne uregulowanie relacji między Polską a Unią Europejską – żeby te sprawy uporządkować, żeby ustabilizować obecność Polski w strukturach zjednoczonej Europy – wyjaśnił wicepremier.      Wskazywał również, że należy „wyznaczyć granice suwerenności – takie, których nikomu naruszać nie wolno”.      – Potrzebujemy jedności, równości, ale potrzebujemy też tego, żebyśmy byli bardziej Polakami. Im bardziej jesteśmy Polakami, tym bardziej jesteśmy Europejczykami – podkreślił. Krakowskie obchody 228. rocznicy uchwalenia Konstytucji 3 Maja, rozpoczęły się od mszy św. w intencji ojczyzny w katedrze wawelskiej, pod przewodnictwem metropolity krakowskiego, abp. Marka Jędraszewskiego.      Jak wskazywał on w homilii, dziś „znowu jesteśmy świadkami, ale także uczestnikami dramatu, który rozgrywa się między pragnieniem tego, co nasze, a tym, co musimy naszej matce (ojczyźnie – przyp. red.) dać z siebie”.      – To dramat, który odnosi się do Polski jako do naszego dobra wspólnego, w wymiarze zewnętrznym. Spór o miejsce suwerennej Polski w ramach Unii Europejskiej, zwłaszcza spór dotyczący tego, jaki mamy przyjąć - jako Polska – wymiar ideowy i moralny, a także polityczny i ekonomiczny, w którym ma żyć i rozwijać się Polska – podkreślał abp Jędraszewski.      Po nabożeństwie wyruszył patriotyczny pochód, który z Wawelu przeszedł na pl. Matejki. Tam też - przed Grobem Nieznanego Żołnierza – zostały złożone wieńce. Złożono je także pod Krzyżem Katyńskim. Następnie odbyła się ceremonia wręczenia odznaczeń państwowych oraz aktów nadania obywatelstwa polskiego. Wydarzenie zakończyła defilada.",,
Szumowski: W kraju nie potwierdzono żadnego przypadku zakażenia koronawirusem,"Jest wiele informacji o hospitalizacji osób, które powróciły z Azji, ale nie mamy w Polsce ani jednego potwierdzonego przypadku zakażenia koronawirusem – poinformował  minister zdrowia Łukasz Szumowski.","– Jestem w stałym kontakcie z premierem, Głównym Inspektoratem Sanitarnym, ministerstwami spraw wewnętrznych i spraw zagranicznych. Jesteśmy w pełnej gotowości, bo nie możemy lekceważyć żadnych sygnałów; natomiast do tej pory nie ma w Polsce potwierdzonego żadnego przypadku zakażenia koronawirusem. Jest wiele informacji o hospitalizacji osób, które wróciły z Azji, ale nie mamy ani jednego potwierdzonego przypadku – podkreślił minister zdrowia podczas briefingu w Centrum Kliniczno–Dydaktycznym Uniwersytetu Medycznego w Łodzi.  Według Szumowskiego każdy przypadek osoby, która wraca do kraju z rejonu, gdzie rejestrowane są zachorowania, analizowany jest bardzo poważnie – do hospitalizacji włącznie.  – Najczęściej te osoby okazują się zdrowe. Podejrzeń jest dużo, bo ludzie są wyczuleni. I bardzo dobrze, bo im bardziej jesteśmy wyczuleni, tym jesteśmy bezpieczniejsi – zaznaczył.  Minister zdrowia wyjaśnił, że koronawirus jest bardzo zakaźny, ale pod względem ryzyka i zagrożenia dla zdrowia porównywalny z wirusem grypy prawdziwej. Jak zaznaczył, resort zdrowia wymienia informacje z międzynarodowymi organizacjami, które zajmują się z bezpieczeństwem infekcyjnym Europy. – Jesteśmy w kontakcie ze służbami na lotniskach – jeśli ktoś chory przylatuje do nas, wiemy wcześniej i możemy się przygotować na jego przyjęcie – dodał.  Zapewnił też, że każdy, kto wraca z rejonu, gdzie znajduje się ognisko choroby, zostanie otoczony specjalistyczną opieką. Tak stało się w przypadku grupy studentów Politechniki Rzeszowskiej, którzy w ramach wymiany wyjechali na chiński uniwersytet w Wuhan. Minister poinformował, że osoby, które już wróciły, są bezpieczne – część z nich już opuściła szpital, część jest wciąż badana, a kilku studentów, którzy jeszcze pozostali w Chinach, powróci normalnym transportem lotniczym, bo nie ma potrzeby organizowania dla nich specjalnego przewozu.  – Wszyscy powracający z rejonów, gdzie wystąpiły zachorowania, którzy mają podwyższoną temperaturę, duszność, kaszel, na pewno powinni trafić pod opiekę specjalisty. Sprawdzić, czy to po prostu przeziębienie czy wirus. Ale nie każdy, kto odwiedził Azję, powinien od razu kłaść się do szpitala. Panika może być równie groźna jak sam wirus – podkreślił Szumowski.  Chińska Narodowa Komisja Zdrowia poinformowała w poniedziałek, że liczba śmiertelnych ofiar koronawirusa wzrosła do 80, a osób zarażonych do 2744. W ostatnich 24 godzinach potwierdzono 769 nowych przypadków zachorowań, w tym pięć przypadków w Hongkongu i dwa w Makao.",,
Wzmagają się antyrządowe protesty. Prezydent Pinera dymisjonuje ministrów,"Kolejny dzień masowych protestów w Chile. Na ulice stolicy tego kraju - Santiago - po raz kolejny wyszły dziesiątki tysięcy osób, chcących okazać swoje niezadowolenie z polityki gospodarczej rządu. Był to największy z trwających od dwóch tygodni antyrządowych protestów.","Demonstranci zebrali się pod budynkiem pałacu prezydenckiego w Santiago. Zostali jednak stamtąd przegonieni przez policję. Funkcjonariusze użyli przeciwko protestującym armatek wodnych. Aresztowano także kilku agresywnych uczestników demonstracji. Manifestanci narzekają na niskie wynagrodzenia i emerytury, źle działającą publiczną opiekę medyczną i edukację oraz wyraźny podział na „biednych” i „bogatych”. Chilijski prezydent Sebastian Pinera dokonał zmian w rządzie, oraz ogłosił wprowadzenie szeregu rozwiązań mających na celu uspokojenie protestujących. Uliczna opozycja nadal jednak domaga się ustąpienia głowy państwa.",,
74 lata temu rozpoczęła się rzeź Woli,"Od 40 do 60 tys. mieszkańców warszawskiej Woli zginęło w dniach 5-7 sierpnia 1944 r. w masowych egzekucjach i mordach dokonywanych przez oddziały niemieckie. Akcją niszczenia miasta i ludności Warszawy dowodził Erich von dem Bach-Zelewski. Egzekucje miały charakter masowy i zorganizowany, towarzyszyły im bestialstwa i gwałty.","„Każdego mieszkańca należy zabić, nie wolno brać żadnych jeńców, Warszawa ma być zrównana z ziemią i w ten sposób ma być stworzony zastraszający przykład dla całej Europy” – taki rozkaz wydał 1 sierpnia 1944 r., w reakcji na wybuch powstania w Warszawie, Reichsfuehrer SS Heinrich Himmler. Początkowy plan zakładał, że dokona tego Luftwaffe poprzez zmasowane bombardowania Warszawy, z której wcześniej ewakuowana miała być ludność niemiecka. Ostatecznie Hitler zdecydował, że pacyfikacji powstania dokonają siły lądowe przy wsparciu lotnictwa. Do realizacji tego zadania wyznaczony został gen. Erich von dem Bach-Zelewski. Zbrodni na mieszkańcach Woli i Ochoty dokonywała nowo utworzona grupa uderzeniowa pod dowództwem SS Gruppenfuehrera Heinza Reinefahrta. W jej skład wchodziły: pułk z brygady SS Rosyjskiej Wyzwoleńczej Armii Ludowej (RONA), dowodzony przez SS Brigadefuehrera Bronisława Kamińskiego – ok. 2 tys. żołnierzy; pułk SS dowodzony przez SS-Standartenfuehrera Oskara Dirlewangera (dwa bataliony, 3381 ludzi), 2. Azerbejdżański Batalion „Bergmann”, dwa bataliony 111. Pułku Azerbejdżańskiego i 3. Pułk Kozaków – razem ok. 2,8 tys. ludzi; 608. Pułk Ochrony z Wrocławia płk. Willy'ego Schmidta – ok. 600 ludzi. Cywilów mordowano z broni maszynowej lub wrzucano granaty do zamieszkałych domów, które później podpalano. Osoby, którym udało się uciec, mordowano, a zwłoki wrzucano do płonących budynków. Jeszcze tego samego dnia podjęto decyzję o poszerzeniu skali akcji. Ludzi zapędzano na teren dużych zabudowań, placów lub parków i rozstrzeliwano z broni maszynowej. Największe egzekucje miały miejsce koło wału kolejowego przy ul. Moczydło oraz w fabrykach „Ursus” i Franaszka przy ul. Wolskiej. Gruppenfuehrer SS Heinz Reinefahrt skarżył się 5 sierpnia do przełożonych tymi słowami: „Co mam robić z cywilami? Mam mniej amunicji niż zatrzymanych”. Egzekucje przy ul. Młynarskiej tak wspominała ówczesna mieszkanka Woli Janina Rozińska: „Razem z dziećmi znalazłam się w zajezdni (tramwajowej – PAP) w tłumie ok. 200 osób, przeważnie kobiet i dzieci oraz kobiet ciężarnych (…). Z karabinu maszynowego Niemcy otworzyli ogień do naszej stłoczonej grupy. Po pierwszej salwie ze stłoczonego tłumu zaczęli się podnosić ranni, a wówczas Niemcy rzucali w tłum granaty ręczne (…). Aż do zmroku podchodzili do leżących Niemcy, celując do poruszających się równocześnie z żartami i śmiechami, zwłaszcza gdy ranny został trafiony”. („Powstańcze miejsca pamięci. Wola 1944”) Eksterminacja miała miejsce również na terenie Szpitala Wolskiego. Hitlerowcy zamordowali dyrektora placówki dr Józefa Piaseckiego, chirurga prof. Janusza Zeylanda i kapelana szpitala ks. Kazimierza Ciecierskiego. Pozostałych pracowników i pacjentów wypędzono na ulicę, skąd w eskortowanej kolumnie zostali skierowani do hal na terenie warsztatów kolejowych przy ul. Moczydło. Większość została później rozstrzelana na znajdującym się w pobliżu nasypie kolejowym. Łącznie zginęło wówczas ok. 360 osób. Po południu 5 sierpnia do Warszawy przyjechał mianowany szefem sił pacyfikacyjnych gen. von dem Bach-Zelewski. Obserwując skalę mordów cywilów zmienił częściowo rozkaz zakazując zabijania kobiet i dzieci. – Od tamtego czasu zbrodni także było bez liku, nie było jednak dążenia do eksterminacji wszystkich mieszkańców. Masowe mordy na powstańcach i cywilach towarzyszyły atakom niemieckim do końca, ale większość wziętych do niewoli żołnierzy i mieszkańców Warszawy przeżyła – tłumaczył w rozmowie z PAP historyk prof. Włodzimierz Borodziej, autor m.in. niemieckojęzycznej monografii powstania („Der Warschauer Aufstand 1944”). Gen. von dem Bach-Zelewski polecił także gromadzić mieszkańców i kierować do powstającego w Pruszkowie na terenie warsztatów kolejowych obozu przejściowego tzw. Dulagu nr 121, a stamtąd do obozów koncentracyjnych lub obozów pracy w Niemczech. W związku ze zbyt małym rozmiarem Dulagu pod miastem powstały również inne obozy przejściowe: w hucie szkła w Ożarowie, zakładach metalowych w Ursusie, fabryce „Era” we Włochach i w fabryce gumowej w Piastowie. Dokładna liczba ofiar rzezi warszawskiej Woli pozostaje wciąż nieznana. Według szacunków historyków mogło to być od 40 do 60 tys. osób",,
Zdekonspirowano siatkę terrorystyczną. Planowali ataki w miejscach publicznych,– Bliżej nieokreślona grupa islamistów należących do somalijskiego ugrupowania Asz-Szabab została zatrzymana w Etiopii pod zarzutem planowania ataków na budynki użyteczności publicznej - podała tamtejsza Krajowa Służba Wywiadu i Bezpieczeństwa (NISS).,"„Zdekonspirowana siatka terrorystyczna przygotowywała ataki na etiopskie hotele, miejsca kultu religijnego i tereny, gdzie odbywają się masowe zgromadzenia publiczne w Addis Abebie” – zaznaczono w komunikacie NISS. Wskazano, że służby zabezpieczyły cały szereg dowodów rzeczowych, głównie fotografii, „świadczących o tym, że ekstremiści prowadzili intensywne rozpoznanie wywiadowcze” - wskazano. Udało się zatrzymać wielu podejrzanych, w tym lidera grupy Muhammeda Abdulahiego Zatrzymani bojowcy z Asz-Szabab zostali osadzeni w aresztach zlokalizowanych w Addis Abebie, w regionie Oromia w środkowej i południowej części Etiopii oraz w regionie Somali (tzw. Ogadenie) we wschodniej Etiopii, który obejmuje terytoria zamieszkane przez Somalijczyków. Ugrupowanie Asz-Szabab od wielu lat prowadzi walkę mającą na celu obalenie legalnych władz Somalii, wspomaganych przez liczącą 17 tys. żołnierzy misję pokojową AMISOM działającą z upoważnienia Unii Afrykańskiej. Powiązany z Al-Kaidą Asz-Szabasz został wpisany na listę grup terrorystycznych przez Australię, Kanadę, Norwegię, Szwecję, Wielką Brytanię i Stany Zjednoczone.",,
Są już pierwsze przypadki złamania ciszy wyborczej,"Od północy w całej Polsce obowiązuje cisza wyborcza, która zakończy się w niedzielę o godz. 21. Przez ten czas zabronione jest publikowanie sondaży oraz agitowanie na rzecz kandydatów. Mimo to odnotowano już wiele przypadków złamania tych zakazów.","Pierwszy przypadek złamania ciszy wyborczej odnotowano w Kartuzach w woj. pomorskim. Policja ukarała mandatem w wysokości 150 zł osobę, która w sobotę rano zerwała plakat wyborczy. Ciszę wyborczą złamano także w innych regionach Polski. W Nowym Tomyślu w woj. wielkopolskim 35-letni mężczyzna będzie musiał również zapłacić mandat w wysokości 150 zł. Zerwał on 13 plakatów wyborczych. Z kolei w powiecie makowskim na Mazowszu nieznany sprawca nakleił na baner jednego z kandydatów plakat innej osoby. Jak informuje Komenda Główna Policji, od początku trwania ciszy wyborczej, w całym kraju odnotowano dwa przestępstwa z art. 500 kodeksu wyborczego, czyli publicznego podawania wyników sondaży wyborczych. Odnotowano też 43 wykroczenia w związku z wyborami, z czego 15 dotyczyło wykroczeń z kodeksu wyborczego, a 28 z kodeksu wykroczeń. Do poważnego naruszenia mogło dojść także w woj. zachodniopomorskim. Policja otrzymała tam zgłoszenie o złamaniu ciszy wyborczej przez jedną ze szczecińskich rozgłośni radiowych. Wybory do Sejmu i Senatu mają się rozpocząć w niedzielę o godzinie 7. Od północy z piątku na sobotę obowiązuje cisza wyborcza, która potrwa do zakończenia wyborów. Jeśli żadna z obwodowych komisji wyborczych nie przedłuży głosowania, cisza wyborcza zakończy się w niedzielę o godz. 21. Ciszę narusza każdy element czynnej agitacji wyborczej, czyli publicznego nakłaniania lub zachęcania do głosowania w określony sposób. Jak wskazuje Państwowa Komisja Wyborcza, nie wolno zwoływać zgromadzeń, organizować pochodów i manifestacji, wygłaszać przemówień czy rozpowszechniać materiałów wyborczych.",,
"Miller: 500 plus pomaga wielu rodzinom, które były na granicy biedy","– Wielu ludzi zadaje sobie pytanie, jak to się dzieje, że notowania PiS są takie wysokie. Według mnie dlatego że te wszystkie programy socjalne robią wrażenie, na przykład Rodzina 500 plus czy podwyższenie płacy minimalnej – ocenił w programie „Kwadrans polityczny” były premier, polityk SLD Leszek Miller, komentując wyniki sondaży, które dają partii rządzącej zdecydowaną przewagę nad opozycją.","Z najnowszego sondażu CBOS wynika, że gdyby wybory odbywały się w sierpniu, na PiS zagłosowałoby 42 proc. osób deklarujących udział w głosowaniu, PO uzyskałaby 20 proc., ugrupowanie Kukiz'15 – 8 proc., a 6 proc. osiągnęłaby Nowoczesna. SLD i PSL uzyskałyby po 4 proc. głosów, nie przekraczając progu wyborczego.Lider SLD przyznał w TVP1, że Rodzina 500 plus to nie tylko program, który pomoże podwyższyć procent dzietności, ale „to jest przede wszystkim program, który rzeczywiście pomaga wielu polskim rodzinom, które były na granicy biedy czy ubóstwa”. ",,
Ukraińskie MSZ: Marynarze nie skarżą się na warunki w areszcie,"Konsulowie Ukrainy odwiedzili siedmiu spośród 24 zatrzymanych przez siły rosyjskie marynarzy ukraińskiej marynarki wojennej, którzy przetrzymywani są w aresztach w Moskwie – poinformował w piątek przedstawiciel MSZ w Kijowie Wasyl Kyryłycz.","– Wczoraj konsul odwiedził trzech rannych marynarzy w areszcie Matrosskaja Tiszyna. Dziś odwiedził czterech marynarzy w areszcie Lefortowo – powiedział agencji Interfax-Ukraina. Jak wyjaśnił, konsulowie ustalili także z władzami rosyjskimi kolejne widzenia z zatrzymanymi Ukraińcami. Ma do nich dojść w dniach 10-12 grudnia.Ukraińska rzeczniczka praw człowieka Ludmyła Denysowa poinformowała tymczasem o rozmowie, którą przeprowadziła z konsulem ukraińskim z Moskwy Albertem Czerniakowem. Powiedział on, że marynarze, z którymi się spotkał w Lefortowie, nie skarżą się na warunki w areszcie i „dzielnie się trzymają”. Proszą, by przekazać ich rodzinom, żeby się nie martwiły.Według konsula – relacjonowała Denysowa na Facebooku – ukraińscy marynarze mają na sobie ubrania, które dostali od wolontariuszy oraz otrzymali paczki. „W ich celach są telewizory, których nie włączają, gdyż czytają książki. Dziś wszystkim przekazano pomoc finansową w wysokości 75 dolarów na osobę. Istnieją także ustalenia o możliwości rozmowy telefonicznej jeńców wojennych z bliskimi” – czytamy.",,
Nie żyje Czesław Jaroszyński. Aktor znany z kultowego „Janosika”,Nie żyje Czesław Jaroszyński. Aktor doskonale znany z ról m.in. w „Janosiku” czy „Szaleństwie Majki Skowron”. Zmarł 27 stycznia w Warszawie.,"O śmierci aktora poinformował na Facebooku Film Polski.  Jak podano, Jaroszyński w swojej karierze zagrał kilkadziesiąt ról filmowych i telewizyjnych.  Występował w wielu teatrach m.in. w warszawskich teatrach: Klasycznym (1958-63), Powszechnym (1963-67), Polskim (1977-83) i Narodowym (1969-74 i 1983-90).  W roku 1990 zakończył karierę aktorską. Później wykładał retorykę na Uniwersytecie Warszawskim. Wydał tomik poetycki i wspomnienia, pisał recenzje teatralne.",,
Syryjskie Obserwatorium: 20 bojowników proreżimowych zginęło w Idlibie,Co najmniej 20 proreżimowych bojowników w Syrii zostało zabitych w ciągu trzech ostatnich dni w atakach na ich pozycje ze strony dżihadystów w prowincji (muhafazie) Idlib w północno-zachodniej Syrii – podało Syryjskie Obserwatorium Praw Człowieka.,"Jest to jeden z najpoważniejszych aktów przemocy na północnym zachodzie Syrii od czasu podpisania we wrześniu porozumienia w sprawie utworzenia strefy zdemilitaryzowanej. Większość prowincji Idlib i sąsiednich terenów w prowincji Aleppo i Hama kontroluje Hajat Tahrir asz-Szam (HTS), organizacja zdominowana przez byłą syryjską filię Al-Kaidy - wskazuje agencja AFP. Region ten, w którym znajdują się inne grupy dżihadystów i który wciąż wymyka się spod kontroli Damaszku, jest objęty częściowo przestrzeganym porozumieniem rosyjsko-tureckim w sprawie strefy zdemilitaryzowanej, które miało oddzielić obszary rządowe i sektory powstańcze w Idlibie. Prowincja Idlib i niewielkie części sąsiednich prowincji Hama, Aleppo i Latakia to ostatnie tereny będące pod kontrolą rebeliantów i dżihadystów syryjskich wywodzących się z Wolnej Armii Syryjskiej. We wrześniu 2018 r. na szczycie w Soczi Turcja uzgodniła z Rosją i z Iranem utworzenie w tym rejonie strefy zdemilitaryzowanej. Miało to zapobiec ofensywie syryjskiej armii, wspieranej przez siły Rosji i Iranu, na Idlib.",,
"Politolog: Skoro rozliczono Kuchcińskiego, trzeba rozliczyć poprzedników. To nie święte krowy","– Następuje dymisja marszałka Sejmu, chociaż nie złamał prawa, a jedynie pojawiły się pewne wątpliwości co do jego postępowania. (…) Skoro jednak rozliczono marszałka Kuchcińskiego i rozlicza się obecnie rządzących, to pewna elementarna sprawiedliwość i uczciwość nakazuje, by rozliczyć wszystkich, w tym również tych, którzy rządzili wcześniej. Przecież nie są to święte krowy – powiedział w rozmowie z portalem tvp.info politolog Artur Wróblewski.","Wróblewski komentował dymisję marszałka Sejmu Marka Kuchcińskiego. Odniósł się też do zachowania mediów opozycyjnych, które nie dostrzegają analogii między lotami Kuchcińskiego, a podobną sprawą dotyczącą Donalda Tuska, kiedy ten był premierem RP. – Sprawa pokazuje, że w PiS istnieją zupełnie inne, wyśrubowane standardy przejrzystości i pewnej uczciwości. Następuje dymisja marszałka Sejmu, mimo że nie złamał on prawa, a jedynie pojawiły się pewne wątpliwości co do tego, czy rzeczywiście powinien tak często latać bądź dopraszać osoby niezwiązane z oficjalnymi wizytami, które gdzieś składał – powiedział Wróblewski. – Widzimy tu dwie zupełnie różne kultury polityczne, można powiedzieć. Pamiętać należy, że premier Tusk 281 razy korzystał w ten sposób z samolotu, natomiast marszałek Kuchciński mniej. Tymczasem  media niechętne PiS nie robiły afery w związku z lotami Tuska. To pokazuje pewnego rodzaju krwiożerczość i agresję mediów niechętnych rządowi – są one mściwe i pamiętliwe. Zaznaczmy, że media związane z PiS nie robiły afery w związku z tym, że premier Polski korzystał z samolotów. Wydawało się to zdroworozsądkowe. Wydawało się, że to przywilej władzy, na który wszyscy się godzą, że jest to wpisane w tradycję – dodał politolog. Wróblewski uważa, że sprawa marszałka Kuchcińskiego nie różni się jakościowo od sprawy premiera Tuska. – Za każdym razem uzasadniał on swoje wizyty, które składał na Podkarpaciu. Samorządowcy potwierdzili, że się z nimi spotykał. Utrzymywał kontakt również z lokalną społecznością, którą reprezentuje w Warszawie. Nie było tam złamania prawa. Podobne standardy funkcjonowały za czasów rządów PO-PSL. Dlaczego więc wtedy nie robiło się afery, a teraz się robi aferę? Jest to pewnego rodzaju instrumentalizowanie polityczne sprawy przed wyborami, żeby napompować sztuczną aferę – ocenił politolog.  „To nie są święte krowy” Zdaniem eksperta jedynym pozytywem całej afery jest to, że doprowadzi ona do wprowadzenia bardziej szczegółowych regulacji określających procedury korzystania z samolotów służbowych i dobierania osób uczestniczących w takiej wizycie. Wróblewski odniósł się również do pomysłu rozliczenia lotów Donalda Tuska, które zapowiedział na dzisiejszej konferencji prasowej prezes PiS Jarosław Kaczyński. – Skoro jednak rozliczono marszałka Kuchcińskiego i rozlicza się obecnie rządzących, to pewna elementarna sprawiedliwość i uczciwość nakazuje, by rozliczyć wszystkich, w tym również tych, którzy rządzili wcześniej. Przecież nie są to święte krowy. Pewna idea równości wymaga, by sprawdzić, jakie obyczaje panowały poprzednio. Tymczasem mamy tu do czynienia z zastosowaniem podwójnych standardów. Inną miarą mierzy się obecnie rządzących, a inną poprzedników. A przecież regulacje były te same. Jeśli media opozycyjne mają pewnego rodzaju fiksację na punkcie praworządności, to tym bardziej powinny – w imię praworządności – traktować wszystkich równo – powiedział Wróblewski.",,
Wałęsa o doniesieniach ws. ks. Jankowskiego: Nie jestem w stanie w to uwierzyć,"Dopóki nie mam dowodów, nie uwierzę, nie jestem w stanie – powiedział b. prezydent Lech Wałęsa, pytany o doniesienia ws. wykorzystywania dzieci przez ks. Henryka Jankowskiego. Jego zdaniem bez ks. Jankowskiego nie byłoby zwycięstwa „Solidarności”.","W nocy ze środy na czwartek przewrócono stojący w Gdańsku monument księdza Henryka Jankowskiego. Sprawcy przesłali portalowi oko.press kilkustronicowy manifest, w którym napisali m.in. że podjęli działanie, którego celem było „symboliczne strącenie ze wspólnotowego piedestału fałszywej pamięci i czci osoby Henryka Jankowskiego”. W grudniu 2018 r. w „Dużym Formacie”, magazynie „Gazety Wyborczej”, opublikowano reportaż „Sekret Świętej Brygidy. Dlaczego Kościół przez lata pozwalał księdzu Jankowskiemu wykorzystywać dzieci?”, w którym kapelan Solidarności, wieloletni proboszcz parafii św. Brygidy w Gdańsku Henryk Jankowski został oskarżany m.in. o seksualną przemoc wobec nieletnich. Pytany o tę sprawę, Lech Wałęsa podkreślił, że z księdzem Jankowskim znał się „wiele, wiele lat”. – Dopóki nie mam dowodów, to ja w to nie uwierzę, nie jestem w stanie. Po prostu nie jestem w stanie powiedzieć ani tak, ani przeciw – powiedział Wałęsa. – Ja się tylko dziwię, że dopiero teraz... dlaczego nikt mi za życia nie powiedział? Dlaczego nie zgłosił się do mnie, że jest taki problem? Ja bym to inaczej spróbował rozwiązać. A teraz, kiedy 7-8 lat nie żyje, ja mam zmieniać obraz nasz przyjacielski? To jest za trudne – mówił. Pytany o doniesienia dotyczące przeszłości agenturalnej ks. Jankowskiego, Wałęsa odparł: „Nie byłoby – moim zdaniem – zwycięstwa Solidarności ani wielkiego Wałęsy, gdyby nie praktyczny udział ks. Jankowskiego”. – Wszystkie spotkania, ze wszystkimi prezydentami, premierami, to on zabezpieczał, on wystawiał obiady i kolacje, te wszystkie spotkania tam były  – mówił Wałęsa. – Więc jaki to agent? W takim razie musimy przyjąć, że to bezpieka, komuniści, zrobili przewrót i zwycięstwo „Solidarności”. (....) Moim zdaniem – zostawmy to Panu Bogu do oceny  – podsumował były prezydent. O tym, że ks. Jankowski był agentem SB, a jego teczka została zniszczona, mówił w wywiadzie dla „Gazety Wyborczej” wicemarszałek Senatu Bogdan Borusewicz.",,
Cukier błyskawicznie zmienia chemię mózgu,"Badania na świnkach miniaturkach pokazało, że już po 12 dniach picia słodkiej wody u zwierząt pojawiły się wyraźne zmiany w działaniu tzw. układu nagrody. Efekt ten przypomina do pewnego stopnia skutki zażywania narkotyków – wykazało duńskie badanie.","Każdy, kto desperacko przeszukiwał kuchnię w poszukiwaniu zapomnianego kawałka czekolady, zgodzi się, że głód cukru trudno jest kontrolować. Czy jest to jednak uzależnienie? Naukowcy z Aarhus University zajęli się tym kontrowersyjnym problemem.  „Nie ma wątpliwości co do tego, że cukier wywołuje różne fizjologiczne efekty i istnieje wiele powodów, dla których nie są one zdrowe. Mimo to wątpiłem w domniemane skutki działania cukru na mózg. Miałem nadzieję obalić mit” – mówi prof. Michael Winterdahl, autor publikacji, która ukazała się w piśmie „Scientific Reports”.  Jego zespół podawał siedmiu świnkom getyńskim dwa litry słodzonej wody dziennie, przez dwa tygodnie. Na początku eksperymentu, po pierwszym dniu oraz po 12 dniach naukowcy zbadali mózgi zwierząt z pomocą rezonansu magnetycznego. Badacze wyjaśniają, że kiedy doświadczamy czegoś satysfakcjonującego, tzw. układ nagrody w mózgu wytwarza wrażenie przyjemności, radości, dobrego samopoczucia. Uwalniana jest wtedy dopamina i opioidy.  Może się tak zdarzyć np. w wyniku relacji z innymi ludźmi, seksu czy nauczenia się czegoś nowego. Podobny efekt mogą spowodować jednak także np. narkotyki.  „Jeśli cukier może zmienić układ nagrody w mózgu już po 12 dniach, jak to zauważyliśmy u świń, można wyobrazić sobie, że naturalne stymulujące nas czynniki, takie jak nauka czy relacje społeczne, są spychane na dalszy plan przez cukier i inne sztuczne stymulanty. Wszyscy dążymy do wyrzutu dopaminy i jeśli coś powoduje silniejszy efekt, to właśnie wybierzemy” – wyjaśnia badacz.",,
Ambasadorowie państw UE poparli rozszerzenie sankcji na Rosję,Ambasadorowie państw UE poparli w Brukseli propozycję rozszerzenia sankcji związanych z aneksją Krymu przez Rosję – podały źródła unijne. Ministrowie ds. europejskich państw UE formalnie mają zaakceptować tę decyzję we wtorek w Brukseli.,"– Ambasadorowie państw UE poparli propozycję rozszerzenia sankcji związanych z aneksją Krymu przez Rosję – powiedział unijny dyplomata.  Sankcje są związane z wyborami lokalnymi, które zostały przeprowadzone przez Rosję na Krymie, polegają na umieszczeniu dodatkowych kilku osób na czarnej liście, co oznacza dla nich zakaz wjazdu do UE i zamrożenie aktywów. Decyzja o tym wymaga zgody całej Unii Europejskiej.  We wrześniu 2019 r. UE podjęła decyzję o przedłużeniu o kolejne sześć miesięcy sankcji wobec 170 osób i 44 podmiotów ze względu na działania podważające integralność terytorialną, suwerenność i niezależność Ukrainy.  Unijne źródła dyplomatyczne informowały wcześniej, że nałożenie nowych sankcji dotychczas blokował Cypr, który liczył, że w ten sposób uda mu się wymusić przygotowanie ostrzejszych sankcji UE wobec Turcji w związku z wierceniami w poszukiwaniu gazu i ropy na wodach terytorialnych wyspy. Prace nad propozycją sankcji wobec Turcji w tej kwestii trwają. Z nieoficjalnych informacji wynika, że Cypr obawiał się, iż reakcja UE na tureckie wiercenia może być niewystarczająca i chciał wymusić jej wzmocnienie.  – Cypr wycofał zastrzeżenia do propozycji nałożenia dodatkowych sankcji w związku z aneksją Krymu przez Rosję – powiedział unijny dyplomata.",,
Polska i Węgry wesprą chrześcijan na Bliskim Wschodzie,"Polska i Węgry zdecydowały o realizacji, przy współpracy z organizacjami kościelnymi, wspólnego programu wzmacniającego lokalne chrześcijańskie wspólnoty na Bliskim Wschodzie – oświadczył szef węgierskiej dyplomacji Peter Szijjarto. – Polska zadeklarowała 48 mln zł na pomoc humanitarną dla Syrii – poinformowała Beata Kempa.","– Zadeklarowaliśmy, jeśli chodzi o pomoc stricte humanitarną, kwotę około 48 mln zł. To jest kwota wyższa niż w ubiegłym roku. Mamy nadzieję, że uda się tę kwotę rozdysponować bez większych utrudnień, aczkolwiek wiemy, że jest już duży problem z wjazdem na teren Syrii dla naszych i nie tylko naszych organizacji – oświadczyła minister ds. pomocy humanitarnej Beata Kempa. Minister ds. pomocy humanitarnej w KPRM przewodniczyła polskiej delegacji na konferencję „Wspieranie przyszłości Syrii i regionu” zorganizowanej pod auspicjami UE i ONZ w Brukseli.Na konferencji apelowano również, aby organizacje pozarządowe z całego świata z pomocą humanitarną wpuszczać na teren Syrii i nie ograniczać im możliwości niesienia pomocy, szczególnie tam, gdzie trwa wojna – dodała Kempa. O pomocy dla Syrii i regionu minister Kempa rozmawiała z komisarzem UE Christosem Stylianidesem. Jak mówiła po tym spotkaniu, trzeba zadbać, by młodzi ludzie mieszkający w obozach dla uchodźców nie byli ""straconym pokoleniem"".– W wielu kwestiach absolutnie się zgadzamy. (...) Komisarz zapytał mnie o moje zdanie, jeśli chodzi o ewentualny zakres pomocy dla Libanu, Jordanii i Syrii. Zgodził się co do moich postulatów, aby pokolenie młodych, które przebywa w obozach lub wśród ludności Jordanii i Libanu, nie było pokoleniem straconym. Bezwzględnie postawimy na edukację - obok oczywiście pomocy humanitarnej. Tak żeby ci ludzie, powróciwszy ewentualnie do Syrii lub funkcjonując w Jordanii lub Libanie, mieli pracę – powiedziała Kempa po rozmowie ze Stylianidesem. Polska i Węgry wesprą chrześcijanNatomiast przedstawiciel Węgier, minister spraw zagranicznych Péter Szijjártó poinformował, że jego kraj wspólnie z Polską zdecydował o realizacji programu wzmacniającego lokalne chrześcijańskie wspólnoty na Bliskim Wschodzie. Program ma być realizowany przy współpracy z organizacjami kościelnymi.Szijjártó zaznaczył, że zarówno Polska, jak i Węgry poważnie myślą o odbudowie Syrii i o tym, by Europa, jako chrześcijański kontynent, otwarcie broniła wypędzonych ze swoich domów społeczności chrześcijańskich. Węgierski minister oznajmił, że na spotkaniu z polską minister odpowiedzialną za humanitarne programy pomocowe Beatą Kempą obie strony potwierdziły, że żadne z dwu państw nie chce przyjmować nielegalnych imigrantów i oba obstają przy stanowisku, że pomocy należy udzielać tam, gdzie pojawiają się problemy, a zamiast wspierania nielegalnej imigracji, trzeba przyczyniać się do tego, by ludzie mogli prowadzić godne i bezpieczne życie w swoim własnym domu.Szijjártó oświadczył również, że Węgry i Liban już podpisały porozumienie, na mocy którego rząd węgierski przeznaczy 460 mln forintów (ponad 6 mln zł) na odnowienie około 30 kościołów w Libanie.",,
"Kierwiński agresywny wobec reportera. Idzie w ślady ojca, prezesa MPO?","Poseł PO Marcin Kierwiński odepchnął dziś ręką reportera TVP Info, który pytał go o loty Donalda Tuska. Internauci zwracają uwagę, że sytuacja przywodzi na myśl sprawę ojca posła PO, Andrzeja Kierwińskiego, który w 2009 r. miał rzucić się z pięściami na dziennikarza „Faktu”.","W Sejmie reporter TVP Info pytał posła PO Marcina Kierwińskiego o przeloty Donalda Tuska, kiedy szef Rady Europejskiej  był premierem. – Ja panu odpowiedziałem, ale pan chce innej odpowiedzi. Wszystko polega na tym, że pańska telewizja kłamie – skomentował stwierdzenie, że nie chce odpowiedzieć na trudne pytanie. Kamera zarejestrowała, jak w pewnym momencie Kierwiński odpycha ręką dziennikarza. Internauci zwracają uwagę, że sytuacja przywodzi na myśl sprawę ojca posła PO, Andrzeja Kierwińskiego, dawniej szefa Miejskiego Przedsiębiorstwa Oczyszczania Miasta w Warszawie. W 2009 r. „Fakt” pisał, że dostał on „ataku furii i pobił” dziennikarza gazety. Jak podawał „Fakt”, dziennikarz próbował zrobić Kierwińskiemu zdjęcie, co zdenerwowało fotografowanego. Sytuacja miała rozegrać się pod siedzibą spółki, kiedy szef MPO wsiadał do samochodu.",,
"Lepper: Nie mam pretensji, wybaczam","Państwowa Komisja Wyborcza zarejestrowała Andrzeja Leppera jako 10. kandydata na prezydenta RP. Komisja po ponownym rozpatrzeniu wniosku Leppera, 
uchyliła wcześniej  podjętą decyzję o odmowie rejestracji.","Szef Samoobrony Andrzej Lepper oświadczył, że nie mapretensji do Państwowej Komisji Wyborczej, która najpierw odmówiłarejestracji jego kandydatury w wyborach prezydenckich, a następnego dnia  - po sprawdzeniu dodatkowych akt - jednak dokonała rejestracji.PKW wyjaśniła, że dzień wcześniej odmówiła rejestracji Leppera pootrzymaniu z Krajowego Rejestru Karnego informacji, że był on skazanyprawomocnym wyrokiem na karę pozbawienia wolności za przestępstwo umyślneścigane z oskarżenia publicznego. W 2001 roku Lepper pomówił z trybuny sejmowej Włodzimierza Cimoszewicza, Jerzego Szmajdzińskiego, Andrzeja Olechowskiego, Pawła Piskorskiego i Donalda Tuska. Został za to prawomocnie skazany na rok i trzy miesiące pozbawienia wolności w zawieszeniu na 5 lat m.in. Lepper, wtedy wicemarszałek Sejmu, zarzucił im m.in. przyjmowanie pieniędzy od biznesmenów i gangsterów. Szefa Samoobrony oskarżyła prokuratura. Sądy uznały, że Lepper oskarżał polityków, nie mając dowodów, co było „niegodnym sprawowaniem mandatu”. W tym samym wyroku Lepper został skazany również za znieważenie w listopadzie 2001 r. ówczesnego ministra spraw zagranicznych Włodzimierza Cimoszewicza, co jest – podkreśla PKW w uzasadnieniu uchwały – przestępstwem umyślnym, ściganym z oskarżenia publicznego. Jednak we wtorek PKW otrzymała wiadomość, że po tym jak Sąd Najwyższyprzekazał sprawę znieważenia Cimoszewicza do ponownego rozpatrzenia, została ona ostatecznie umorzona - w grudniu 2009 r. - z powodu przedawnienia. To spowodowało, że komisja zarejestrowała jednak Leppera.– Nie mam pretensji do PKW. (...) Wybaczam PKW to, co zrobiła wczoraj – powiedział Lepper na konferencji prasowej w Warszawie.W jego ocenie, „ten błąd był spowodowany tym, że mamy nieścisłości w Krajowym Rejestrze Karnym”. Jak podkreślił, to nie jego obowiązkiem jest upominanie się o to, by Krajowy Rejestr Karny dysponował aktualnymi danymi. – To uchybienie, które nastąpiło, nie obarcza PKW, ale świadczy o tym, że pewne nieścisłości są - dodał. Zaznaczył, że „nigdy nie był przestępcą ani gospodarczym, ani kryminalnym”.– To były wyroki za to, że (...) mówiłem prawdę, że sprawy nazywałem poimieniu, co wielu się nie podoba - powiedział Lepper. Jego zdaniem całe zdarzenie było wywołane „nagonką polityczną” na niego samego.  Łącznie PKW zarejestrowała więc dziesięciu kandydatów i prawdopodobnie tylu wystartuje w wyborach prezydenckich. Są to: Grzegorz Napieralski, Waldemar Pawlak, Marek Jurek, Bogusław Ziętek, Jarosław Kaczyński, Bronisław Komorowski, Andrzej Lepper, Andrzej Olechowski, Kornel Morawiecki i Janusz Korwin-Mikke.",,
"„Car finansów”, generał z Łubianki i syn Patruszewa. Ten rząd ma dokonać cudu","Nowy rząd Rosji różni się od starego w 40 proc. Ale ani premier, ani najważniejsi ministrowie się nie zmieniają. To ma być rząd menedżerski, realizujący polecenia Kremla. W tym dekret prezydenta z 7 maja – zakładający ogromny skok gospodarczy i społeczny Rosji w najbliższych sześciu latach. Dlatego już zaczęto mówić o ekipie Dmitrija Miedwiediewa: kamikadze. Nie wszyscy zginą. Putin wstawił do rządu kilka młodszych twarzy – to oni mają panować w Rosji po odejściu obecnego pokolenia Putina i jego przyjaciół.","Niespodzianki nie było; nie pomogły intrygi Igora Sieczina i innych wrogów Miedwiediewa. Putin ogłosił, że widzi go na stanowisku premiera (tak jak przez ostatnie sześć lat) już w dniu swego zaprzysiężenia. Nazajutrz, 8 maja, Duma kandydaturę Miedwiediewa przyjęła. Zatrzymanie dotychczasowego premiera na stanowisku absolutnie nie dziwi. Trudno o drugiego tak bardzo lojalnego podwładnego. Przypomnijmy, że Miedwiediew najpierw zgodził się na cztery lata zastąpić Putina na stanowisku prezydenta, potem bezproblemowo oddał władzę i zamienił się stanowiskami z Putinem, stając na czele rządu. Jako premier zachowuje się lojalnie, nie stwarza problemów, pełni wręcz bez szemrania rolę politycznego piorunochronu dla Kremla – wszystko, co złe, można zrzucić na rząd.Dlaczego tak ważne jest, by premierem był ktoś, kogo Putin musi być absolutnie pewny? Otóż zgodnie z konstytucją premier Rosji jest zarazem kimś w rodzaju wiceprezydenta. To szef rządu przejmuje obowiązki głowy państwa, jeśli prezydent nie jest w stanie rządzić. Tak stało się zresztą w 1999 r., gdy Borys Jelcyn zrezygnował w sylwestrowy wieczór – kilka miesięcy wcześniej premierem został Putin. Jeśli obecny gospodarz Kremla faktycznie obawia się spisku, to musi kalkulować, że w naturalny sposób na jego miejsce puczyści wstawiliby premiera.Niewielkie zmianyZgodnie z prawem skład rządu powinien być ogłoszony w ciągu tygodnia od nominacji premiera. Ale do 16 maja to się nie zdarzyło. Dopiero 18 maja Miedwiediew przedstawił prezydentowi proponowany skład nowego rządu Federacji Rosyjskiej. Zwłoka świadczy o wewnętrznych napięciach i niepewności w reżimie Putina. Zresztą on sam przyznał, że spory o skład rządu trwały do samego końca. W efekcie nowa ekipa jest w pewnym stopniu wynikiem kompromisu różnych grup wpływu, ale i tak wszystko musi być pod kontrolą albo osobistych protegowanych Putina, albo – dużo rzadziej – Miedwiediewa. Uwagę zwraca mocne podkreślenie pozycji premiera przez Putina, przynajmniej w sferze symbolicznej (jeśli chodzi o kadry niekoniecznie – o czym będzie dalej) i mającej odniesienia do polityki zagranicznej Rosji. Przedstawiając prezydentowi skład rządu, Miedwiediew wymienił nazwiska ministrów obrony i spraw zagranicznych – choć akurat o obsadzie tych stanowisk, także formalnie, decyduje sam prezydent, bez udziału premiera. Co ciekawe, już po ogłoszeniu składu rządu Miedwiediew pozostał jeszcze w Soczi i wziął udział w spotkaniu z Angelą Merkel. Tutaj jednak, oprócz motywów wewnętrznych, Putin mógł kierować się jeszcze jednym: wprowadzenie Miedwiediewa może być elementem nowej strategii ocieplania relacji z Zachodem. Tam do dziś bardzo dobrze wspomina się czasy prezydentury Miedwiediewa.Oprócz premiera pozostali członkowie rządu są wyznaczani (i odwoływani) przez prezydenta, nie potrzebują akceptacji parlamentu i parlament nie może ich odwołać. Na 32 osoby (22 ministrów i 10 wicepremierów) 14 to nowe twarze, czyli odnowiono gabinet w nieco ponad 40 proc. Przede wszystkim nie ma zmian na trzech stanowiskach kluczowych z punktu widzenia polityki bezpieczeństwa Rosji. Siergiej Ławrow jest szefem MSZ od 2004 r. – ostatnio pojawiały się plotki, że może odejść. Wśród nazwisk potencjalnych następców był Jurij Uszakow, doradca Putina ds. polityki zagranicznej, ten sam, z którym spotykał się w Moskwie w 2010 r. Tomasz Arabski. Pozostaje na stanowisku również Siergiej Szojgu, który ministrem obrony jest od listopada 2012 r. Bez zmian również w MSW: Władimir Kołokolcew pełni tę funkcję niewiele dłużej od maja 2012 r. Inni członkowie rządu, którzy się w nim utrzymali, to: minister finansów Anton Siłuanow, minister rozwoju gospodarczego Maksym Orieszkin, minister energii Aleksandr Nowak, minister kultury Władimir Medinskij, minister przemysłu i handlu Denis Manturow, minister pracy Maksym Topilin, minister zdrowia Weronika Skworcowa, minister sprawiedliwości Aleksandr Konowałow, minister sportu Paweł Kołobkow, wicepremier Jurij Trutniew. Podzielono resort edukacji i nauki. Jego dotychczasowa szefowa Olga Wasiljewa dostała wydzielone z niego ministerstwo oświaty (edukacja). W rządzie utrzymali się, choć na innych stanowiskach: Witalij Mutko, Dmitrij Kozak, Olga Gołodiec. Trzech nowych ministrów awansowało do rządu ze stanowisk gubernatorów: Dmitrij Kobyłkin, Aleksandr Kozłow, Władimir Jakuszew. Wypadli z rządu wicepremierzy Dmitrij Rogozin i Siergiej Prichodźko. Pierwszy zasłynął z fiaska programu kosmicznego i różnych skandali, drugi znalazł się w centrum afery z Nastią Rybką i Olegiem Deripaską. Rogozina zastąpił Jurij Borisow, dotychczas wiceminister obrony; Prichodźkę – Konstantin Czujczenko, swego czasu szef departamentu prawnego w Gazpromie. Na posiedzeniu Dumy, na którym zatwierdzono Miedwiediewa na stanowisku premiera, pojawił się sam Putin, ogłaszając, że głównym zadaniem gabinetu ma być realizacja specjalnego prezydenckiego dekretu („ukazu”) z 7 maja, przedstawiającego niezwykle ambitny sześcioletni program społecznego i gospodarczego rozwoju. Tak ambitnego, że Putin sam nazywa go narodowym „przełomem”. Oczywiście jest to absolutnie nierealne. Pomijając fakt, że duża część społeczeństwa nie chce zmian, a jeszcze większa część elit woli zachowanie status quo, to przede wszystkim nie ma na to pieniędzy. Reformy wymagają inwestycji rzędu 410 mld dolarów, z czego 131 mld dolarów to dodatkowe wydatki, a źródła pieniędzy na nie trzeba jeszcze znaleźć. I ma to zrobić rząd…Wygląda na to, że jego pierwszą ważną decyzją będzie ogłoszenie bardzo niepopularnego kroku: uruchomienia procesu stopniowego podnoszenia wieku emerytalnego w Rosji (obecnie 55 lat dla kobiet i 60 dla mężczyzn). Wielkim zwolennikiem podniesienia wieku emerytalnego od dawna jest Aleksiej Kudrin i jego think tank – Centrum Badań Strategicznych (CSR), który przygotował podstawy planów reform na obecną kadencję Putina. Podniesienie wieku emerytalnego ma pomóc usprawnić rządowy system emerytur i zmniejszyć zapotrzebowanie na dotacje z budżetu na emerytury. Uwolnione w ten sposób środki miałyby pójść na reformy. Drugim ważnym potencjalnym źródłem dodatkowych dochodów mających finansować „przełom”, miałoby być znaczące cięcie wydatków na obronę. To zaś ma być związane z deeskalacją konfliktu z Zachodem – już widać ze strony Kremla sygnały odejścia (być może tylko czasowego) od ostrej konfrontacyjnej linii. Od dawna spekulowano, że Kudrin – były minister finansów i jeden z niewielu ludzi mających, niezależnie od zajmowanego stanowiska, bezpośredni dostęp do Putina – trafić może do rządu. Od jesieni toczyła się dyskusja, czy po wyborach Kreml utrzyma dotychczasową politykę „wojenną” (za czym optują siłowicy), czy jednak od niej odejdzie i zacznie wprowadzać jakieś wewnętrzne reformy. „Ukaz” z 7 maja sugeruje wybór tej drugiej opcji, ale jednak bez Kudrina w rządzie. Ostatecznie wylądował na stanowisku szefa Izby Obrachunkowej (odpowiednik polskiej NIK). Z kilku zapewne powodów. Po pierwsze, trudno go uznać za gracza zespołowego. Niczym Balcerowicz, jest apodyktyczny i przekonany o własnej nieomylności, niełatwy we współpracy. Gdyby wszedł do rządu, zacząłby go od środka rozwalać. Z podobnego powodu nie wzięto go też do administracji prezydenckiej, np. na głównego doradcę ekonomicznego. Po drugie, brak Kudrina w rządzie ułatwia Putinowi obronę twierdzenia, że plan reform nie został napisany pod konkretnego polityka. Przewodnicząc Izbie Obrachunkowej Kudrin będzie miał bezpośredni dostęp do Putina, już także oficjalnie. No i ma za zadanie wziąć pod lupę wydatki państwa. Z uprawnieniem kontroli rozdzielania środków budżetowych oraz nadzorowania reform administracyjnych, finansowych i socjalnych Kudrin zyskuje kontrolę nad Miedwiediewem. Ma też się skupić na wzroście efektywności walki z korupcją. Tatiana Golikowa, która przechodzi do rządu ze stanowiska, które teraz właśnie zajmuje Kudrin, tuż przed odejściem z Izby wydała raport, który mówi, że zmarnotrawiono w 2017 r. ok. 30 mld dolarów – to suma równa 6 proc. wszystkich publicznych wydatków w kraju.To właśnie Golikowa, swego czasu zastępczyni ministra finansów Aleksieja Kudrina,  ma odpowiadać za „przełom” w rozwoju socjalnym Rosji. W przeszłości 52-letnia dziś Golikowa była też ministrem zdrowia, doradcą Putina na Kremlu, a ostatnio przewodniczącą Izby Obrachunkowej. Ma być wicepremierem odpowiedzialnym za resorty zajmujące się polityką społeczną, ochroną zdrowia i edukacją. Inny dawny zastępca Kudrina, minister finansów Anton Siłuanow, został awansowany na 1. wicepremiera, zachowując resort finansów. Ten 55-letni „car finansów” wcześniej otwarcie starł się z ministrem obrony Siergiejem Szojgu. W październiku 2017 r. podczas publicznego wykładu Siłuanow ostrzegł, że przesadzone wydatki na obronę w połączeniu ze spadkiem cen ropy doprowadziły do upadku ZSRR w 1991 r. Zasugerował, że współczesną Rosję może czekać to samo. Siłuanow zastąpił na stanowisku 1. wicepremiera Igora Szuwałowa, który od dawna chciał odejść z rządu. Mówiło się, że zostanie głównym doradcą ekonomicznym prezydenta na miejsce Andrieja Biełousowa – ale ten jednak w końcu nie poszedł do rządu. Ludzie premiera i oligarchówMiedwiediew zachował stanowisko, ale w tym rządzie ma jednak dużo słabszą pozycję niż w poprzednim. Największą stratą jest niewątpliwie brak jego prawej ręki, wicepremiera Arkadija Dworkowicza, który miał bardzo szeroki zakres kompetencji, od nadzoru nad energetyką po mundial. Utratę Dworkowicza miałoby zrekompensować Miedwiediewowi przyjście Konstantina Czujczenki. Kolega ze studiów, a potem współpracownik w Gazpromie – stanął na czele aparatu rządu w randze wicepremiera. Ale ma nieporównanie mniejsze kompetencje niż Dworkowicz. Co więcej, ten transfer oznacza, że Miedwiediew stracił swojego człowieka na Kremlu, gdzie Czujczenko kierował wpływowym zarządem kontroli administracji prezydenckiej.Kolejny człowiek Miedwiediewa w poprzednim rządzie, którego zabrakło, to Michaił Abyzow. Tutaj nie było większych dyskusji. Abyzowa był ministrem bez teki, więc po prostu zlikwidowano to stanowisko. Ostał się tylko trzeci z „muszkieterów Dimy”: kolega ze studiów, Aleksandr Konowałow, minister sprawiedliwości. Wybronił się, choć podobno na to stanowisko czyhał jego zastępca Oleg Płochoj, protegowany Jewgienija Szkołowa, byłego oficera KGB, na Kremlu odpowiedzialnego za sprawy kadrowe. Za osobę, na której lojalność będzie mógł liczyć Miedwiediew, uchodzi nowy wicepremier nadzorujący gospodarkę cyfrową i transport. Maksym Akimow pracował jako wiceszef aparatu w poprzednim rządzie Miedwiediewa. Dawno wróżono mu awans. Był wymieniany jako kandydat na gubernatora Niżnego Nowogrodu. Jego przyjaciel Konstantin Noskow, szef Centrum Analitycznego przy rządzie, został ministrem rozwoju cyfrowego. Ważne dla Miedwiediewa jest też nie tylko to, kto się znalazł w rządzie, ale i kto się tam nie znalazł. Sukcesem premiera jest fakt, że nie ma w jego rządzie takich zawodników wagi ciężkiej, jak Kudrin i doradca prezydenta Andriej Biełousow. Podobno ten drugi już niemal miał w ręku nominację na 1. wicepremiera – ale tu Miedwiediew mocno lobbował u Putina, by nie przenosić Biełousowa z Kremla do Białego Domu (siedziba rządu).Ministrem rozwoju gospodarczego pozostał Maksym Orieszkin, nazywany „faworytem” Putina. Z kolei Mutko jako wicepremier ma odpowiadać też za regiony, na czym kompletnie się nie zna. To znaczy, że jeszcze większe wpływy zyska w tym obszarze wiceszef administracji prezydenckiej Siergiej Kirijenko. Na czele ministerstwa zdrowia utrzymała się Weronika Skworcowa, kojarzona z Siergiejem Czemiezowem. Z szefem Rostechu związany jest też minister przemysłu i handlu Denis Manturow. Nowemu ministerstwu oświaty będzie przewodzić Olga Wasiljewa, wcześniej kierująca ministerstwem edukacji i nauki. Za nią stoi „spowiednik Putina”, czyli ojciec Tichon Szewkunow, dopiero co nominowany na metropolitę Pskowa. Ministrem transportu został były wiceszef tego resortu Jewgienij Ditrich. Za tą kandydaturą mocno lobbował biznesmen i przyjaciel Putina, Arkadij Rotenberg. To oznacza, że wicepremier Akimow, bliższy premierowi, będzie tylko na papierze nadzorował transport. Faktycznym „carem dróg” będzie Rotenberg – nawiasem mówiąc centralna postać projektu budowy mostu na Krym. Smaczku historii dodaje fakt, że Ditrich był w resorcie głównym nadzorującym system Płaton – pobierający opłaty od kierowców ciężarówek. Płaton wywołał wielkie protesty kierowców w całym kraju. Do kogo należy firma obsługująca system? Do Rotenberga. Swojego człowieka w rządzie dostał też inny putinowski oligarcha Giennadij Timczenko. Dmitrij Kobyłkin, nowy minister zasobów naturalnych, był gubernatorem Autonomicznego Okręgu Jamało-Nienieckiego, a wcześniej wieloletnim pracownikiem Novateku – największego prywatnego producenta gazu w Rosji. Nowe ministerstwo nauki i wykształcenia wyższego należy do strefy wpływów bliskich Putinowi biznesmenów Jurija i Michaiła Kowalczuków. Szef resortu Michaił Kotiukow wcześniej stał na czele Federalnej Agencji Organizacji Naukowych założonej specjalnie w 2013 r. w celu reformy Rosyjskiej Akademii Nauk. Reforma była realizowana pod naciskiem i w interesie Kowalczuków. Ulubiony adiutantZ doradcą Putina i jednym z jego najbliższych od lat współpracowników Siergiejem Iwanowem może jest powiązany nowy minister ds. rozwoju Kaukazu Północnego, Siergiej Czebotariew. Przez wiele lat służył on w wojskach pogranicznych FSB. Ostatnio był zastępcą szefa zarządu administracji prezydenckiej ds. międzyregionalnych i kulturowych kontaktów z innymi państwami. Jego przełożonym był Władimir Czernow, wieloletni współpracownik Iwanowa. Czernow kierował jego sekretariatem jeszcze w resorcie obrony, a potem przeszedł z nim na Kreml, gdzie Iwanow został szefem administracji. Największe znaczenie mają jednak dwie inne nominacje.Nowy minister ds. sytuacji nadzwyczajnych Jewgienij Ziniczew przenosi się do Białego Domu prosto z Łubianki. Należy do grupy siłowików kojarzonych z szefem Rosgwardii Wiktorem Zołotowem. Ale jest też bliski samemu Putinowi. Był oficerem ochrony osobistej prezydenta, podobno nawet jego adiutantem. Według oficjalnej biografii, w latach 1987-2015 „służył w organach bezpieczeństwa państwa”. W 2013 r. przeszedł kursy w Akademii Wojskowej Sztabu Generalnego Sił Zbrojnych. Dwa lata później wysłano go z Kremla do odległego Kaliningradu, gdzie Ziniczew został szefem obwodowej FSB. Był jednym z trzech weteranów prezydenckiej ochrony, którzy w 2016 r. dostali gubernatorskie stanowiska. Jako p.o. gubernatora Kaliningradu Ziniczew zasłynął tym, że przez dwa miesiące urzędowania udzielił jednego wywiadu. Trwał 49 sekund. Szybko wrócił do Moskwy, ale już nie na Kreml, ale na Łubiankę. Został jednym z zastępców dyrektora FSB, Aleksandra Bortnikowa, w stopniu generała majora. Nominacja Ziniczewa na ministra ds. sytuacji nadzwyczajnych oznacza porażkę Szojgu; dotąd zachowywał wielkie wpływy w resorcie, którym kiedyś przez wiele lat kierował. Poprzedni minister ds. sytuacji nadzwyczajnych Władimir Puczkow był protegowanym Szojgu, ale potem się pokłócili. Polityczne osamotnienie Puczkowa najwyraźniej mu nie pomogło – nie było komu bronić go przed falą krytyki, jaka spadła na resort po tragicznym pożarze w Kemerowie. Zawód: „syn Patruszewa”Jeszcze większy oddźwięk przyniosła nominacja na ministra rolnictwa. Został nim Dmitrij Patruszew, starszy syn Nikołaja, sekretarza Rady Bezpieczeństwa. Patruszew junior ukończył moskiewski Państwowy Uniwersytet Zarządzania, a w 2006 r. Akademię FSB. Nie poszedł jednak do służb, w ślady ojca, weterana KGB, a w latach 1999-2008 szefa FSB. W 2007 r., mając jedynie 30 lat, Dmitrij został wiceprezesem banku VTB. Od 2010 r. zaś był prezesem Rossielchozbanku, największego banku udzielającego kredytów rolniczych. Patruszew banku na prostą – delikatnie mówiąc – nie wyprowadził. Ale o to, by nieprawidłowości nie wyszły na jaw, już zadbały służby. Informacje o wątpliwych kredytach tej wiosny zostały utajnione przez 2. Wydział Zarządu „K” Służby Bezpieczeństwa Ekonomicznego FSB. Za zachowanie pełnej tajemnicy odpowiadają odkomenderowani operacyjni pracownicy Głównego Zarządu Bezpieczeństwa i Ochrony Informacji Banku Rosji. Zresztą bank centralny od dawna bardzo przychylnie traktuje Rossielchozbank.Bank Patruszewa mógł sobie pozwalać na wiele rzeczy – gdyby jakiś inny pozwolił sobie na choćby jedną dziesiątą tego, co robił RSCHB, już dawno by stracił licencję. Władza nie tylko nie kontrolowała działalności banku, ale też zasilała go regularnie pieniędzmi. Tej zimy rząd kolejny raz dokapitalizował RSCHB kwotą 30 mld rubli. Problem w tym, że pod rządami Patruszewa juniora główny bank w kraju zajmujący się finansowaniem sektora agrarnego, stał się studnią bez dna. Można tylko współczuć następcy Patruszewa – przed nim gigantycznie trudne zadanie uzdrowienia banku, ale w taki sposób, żeby na poprzednika nie padł nawet cień podejrzenia o niegospodarność. Zresztą z nowego fotela ministerialnego Patruszew będzie mógł w pewnym stopniu pilnować sytuacji w opuszczonym przez niego banku.",,
Beckham i Zidane w Warszawie,"Prezes FIFA Joseph Blatter wraz z piłkarzami Zinedine Zidanem i Davidem Beckhamem przylecą do Warszawy 18 września 2010 r., by wziąć udział w ceremonii otwarcia Europejskich Letnich Igrzysk Olimpiad Specjalnych. Piłkarze dopingować będą grono ponad 1500 sportowców.","Sportowcy będą rywalizować ze sobą w dziewięciu dyscyplinach Igrzysk, które odbędą się w Warszawie w terminie 19-23 września.Prezes FIFA potwierdził przyjazd piłkarzy na spotkaniu z Przewodniczącym Komitetu Organizacyjnego ELIOS 2010 Zbigniewem Niemczyckim, które odbyło się w siedzibie FIFA w Zurychu.  – Jestem pewien, że ich obecność i osobiste zaangażowanie, pomoże nam zwrócić uwagę Polaków na tematykę Olimpiad Specjalnych  –  powiedział Zbigniew NiemczyckiSpotkanie z piłkarzami będzie także dużym i ważnym wydarzeniem w życiu zawodników.FIFA oficjalnie wspiera organizację Olimpiad Specjalnych od 2007 roku (UEFA od 2004r.). W samej tylko Europie, niemalże we wszystkich krajach, zorganizowanych zostało w tym roku wiele turniejów piłkarskich dla ponad 50 000 dzieci i dorosłych z niepełnosprawnością intelektualną. Przewodniczącym Komitetu Honorowego Igrzysk jest Prezes Rady Ministrów Donald Tusk. W skład Komitetu wchodzą m.in. Aleksander Kwaśniewski, Lech Wałęsa, Książę Albert II z Księstwa Monako, abp. Kazimierz Nycz i Hanna Gronkiewicz-Waltz.Głównym patronem medialnym Igrzysk jest TVP SA.",,
"„Panie pośle Brejza, pan musi zniknąć z życia publicznego”","– Krzysztof Brejza, jak wynika z zeznań, które dziś zostały ujawnione, stoi za zorganizowaną grupą nie tylko hejterów, ale za zorganizowaną grupą ludzi, która wyprowadzała pieniądze z urzędu miasta – powiedział w TVP Info Ireneusz Stachowiak, szef struktur Solidarnej Polski w woj. kujawsko-pomorskim i były wiceprezydent Inowrocławia. Stachowiak jako pierwszy donosił o sprawie „farmy trolli” w inowrocławskim ratuszu, której pomysłodawcą miał być Brejza.","– Po informacjach, które dziś usłyszałem, nie mam najmniejszych wątpliwości, że należy bez zbędnej zwłoki zaapelować do pana Grzegorza Schetyny o to, by natychmiast usunął z życia politycznego pana Krzysztofa Brejzę, posła na Sejm RP z PO. Otóż ten poseł, jak wynika z zeznań, które dziś zostały ujawnione, stoi za zorganizowaną grupą nie tylko hejterów, ale za zorganizowaną grupą ludzi, która wyprowadzała pieniądze z urzędu miasta. To jest to, czego domyślaliśmy się od wielu miesięcy. Czekaliśmy na te informacje i dziś mamy potwierdzenie – powiedział Stachowiak.Jak dodał, z ujawnionych informacji wynika, że to właśnie Brejza „organizował cały hejt i całą akcję wyprowadzania pieniędzy z urzędu miasta”. – To jest sytuacja skandaliczna, niedopuszczalna. Człowiek, który pełni mandat poselski nie może doprowadzać do takich rzeczy, że wykorzystuje się pieniądze publiczne do kupowania sprzętu, doładowywania kart, a co najgorsze do wykorzystywania tych pieniędzy na cele kampanii wyborczej. Panie pośle Brejza, pan musi zniknąć z życia publicznego. Pan nie jest godzien do tego, by dzierżyć jakikolwiek mandat. Pan nie powinien kandydować do Senatu – mówił polityk. Stachowiak dodał, że w Inowrocławiu proceder, którym miał trudnić się Brejza, był od dawna znany, a ujawnione dziś informacje potwierdzają to, co wcześniej mówił. Prokuratura Okręgowa w Gdańsku prowadzi śledztwo w sprawie nieprawidłowości w Urzędzie Miasta w Inowrocławiu. Sprawa rozpoczęła się w październiku 2017 r. od kontroli CBA, podczas której ujawniono, ze ratusz księgował i realizował płatności za faktury wystawiane przez fałszywe podmioty gospodarcze, bądź podmioty, które nie świadczyły żadnych usług na rzecz miasta. Dotychczas w śledztwie postawiono 181 zarzutów (w tym oszustwa, poświadczenia nieprawdy w dokumentach, posługiwania się fałszywymi dokumentami i przekroczenia uprawnień), usłyszało je 16 osób, w tym czterech byłych pracowników Urzędu Miasta Inowrocławia. Aktualne udokumentowana kwota wyłudzeń środków publicznych przekracza 250 tys. zł. Jest bardzo prawdopodobne, że ta kwota znacząco wzrośnie. Część faktur w Wydziale dotyczyła zakupu sprzętu teleinformatycznego, który rzeczywiście był dostarczony, jednak nie był wykorzystywany na potrzeby samorządu. Służył do realizacji działalności politycznej prezydenta Inowrocławia Ryszarda Brejzy i jego syna Krzysztofa Brejzy – posła na Sejm wybranego z list Platformy Obywatelskiej. Jak wynika z dotychczasowych ustaleń śledczych, poseł Brejza był też faktycznym użytkownikiem części sprzętu komputerowego i oprogramowania zakupionego na potrzeby urzędu.Inne zeznania mówią o sposobie fałszowania ankiet poparcia w internecie, których końcowe wyniki były wykorzystywane w bieżących rozgrywkach politycznych Brejzów.",,
Koreanki były zmuszane do prostytucji. Ruszył proces o odszkodowania,W Seulu ruszył cywilny proces sądowy o odszkodowania za zmuszanie Koreanek do prostytucji w czasie II wojny światowej. Został wytoczony Japonii przez ofiary i ich rodziny. Spór o historię leży u podstaw konfliktu gospodarczego między obu krajami.,"Przed sądem zeznawała 90-letnia Li Jong Su, jedna z niespełna 30 pozostających przy życiu Koreanek, które w czasie II wojny światowej zmuszane były przez Japończyków do prostytuowania się w sieci wojskowych domów publicznych – podała południowokoreańska agencja prasowa Yonhap. – Japonia nie zachowuje się honorowo. Gdyby (Japończycy) tacy byli, pojawiliby się w sądzie – mówiła Li łamiącym się głosem na konferencji prasowej niedaleko budynku sądu. Pozew złożyła w grudniu 2016 r. grupa wykorzystywanych kobiet i krewnych zmarłych ofiar, domagając się odszkodowań w wysokości 200 mln wonów (655 tys. zł) za każdą ofiarę. Od tamtej pory pięć powódek zmarło – podał Yonhap. Rzecznik japońskiego rządu Yoshihide Suga oświadczył, że kwestia odszkodowań została „całkowicie i ostatecznie” rozwiązana, gdy oba kraje podpisały w 1965 r. umowę o normalizacji dwustronnych stosunków i porozumienie z 2015 r., w ramach którego Tokio oficjalnie przeprosiło i zobowiązało się do przekazania miliarda jenów (ponad 35 mln zł) na fundusz pomocy ofiarom. Wiele ofiar odrzuciło jednak te porozumienia, a prezydent Korei Płd. Mun Dze In, który objął urząd w 2017 r., rozwiązał japoński fundusz. Historia wojny od dawna utrudnia relacje między Tokio a Seulem. Zeszłoroczna decyzja południowokoreańskiego sądu w sprawie odszkodowań za pracę przymusową w czasie wojny doprowadziła do poważnego kryzysu w dwustronnych stosunkach i wywołała trwający konflikt gospodarczy pomiędzy obu krajami. W październiku 2018 r. południowokoreański sąd nakazał japońskiej firmie wypłatę czterem Koreańczykom odszkodowań za pracę przymusową w czasie drugiej wojny światowej, podczas japońskiej okupacji Półwyspu Koreańskiego. Rząd Japonii potępił ten wyrok, twierdząc, że sprawę odszkodowań ostatecznie zamknęła umowa z 1965 r. W lipcu tego roku Tokio wprowadziło restrykcje dotyczące eksportu kilku rodzajów materiałów do Korei Płd., a władze w Seulu uznały to za odwet za wyrok w sprawie odszkodowań. Miesiąc później rząd Japonii wykreślił również Koreę Płd. z listy zaufanych partnerów handlowych, co komplikuje procedury związane z eksportem do tego kraju niektórych japońskich towarów. BW odwecie Seul nie przedłużył dwustronnej umowy o wymianie informacji wywiadowczych, która uznawana jest za istotną dla współpracy wojskowej Japonii, Korei Płd. i USA, m.in. w obliczu zagrożenia nuklearnego i rakietowego z Korei Północnej. Południowokoreańskie władze zaskarżyły również japońskie restrykcje eksportowe do Światowej Organizacji Handlu (WTO) i zdecydowały o wykreśleniu Japonii z własnej listy zaufanych partnerów handlowych.",,
Szczęśliwy finał sprawy czeczeńskiej rodziny. Pomogły polskie władze,"Kobieta, która razem z piątką dzieci uciekła z Danii do Polski, wraca w rodzinne strony – poinformował mec. Babken Khanzadyan, pełnomocnik rodziny Dombaev. Jak dodał, cała rodzina jest wdzięczna organom polskim za udzieloną ochronę oraz pomoc.","– To finał tej sprawy. Polskie władze po raz kolejny pomogły w tym, żeby czeczeńska rodzina nie została rozdzielona. Dzisiaj rodzina Dombaev poleciała najpierw do Moskwy, a potem do Groznego, gdzie oczekują na nich najbliżsi – przekazał podczas poniedziałkowej konferencji prasowej na lotnisku Okęcie mec. Babken Khanzadyan, pełnomocnik rodziny Dombaev. Jak dodał, dzieci już nie figurują w systemie Schengen, a rząd Danii pozostawił kwestię rodziny pod jurysdykcją sądu polskiego.  Jak wcześniej informował mec. Babken Khanzadyan, czeczeńska rodzina żyła i pracowała w Danii od 7 lat, uzyskując status uchodźców. Zalina Adzjeva (38 lat) i jej mąż Artur Dombaev (39 lat) wychowywali tam piątkę dzieci: 15-letniego Muslima, 14-letnią Elinę, 11-letniego Malika, 10-letniego Mansura i 3-letnią Sofię. Pod koniec 2017 r. między małżonkami doszło do konfliktu. Gdy matka wniosła o rozwód, losem rodziny zainteresowały się duńskie służby socjalne.  W lipcu 2019 r. duński organ administracyjny do spraw dzieci i młodzieży (Borne-Ungeforvaltningen), nie pozbawiając rodziców władzy rodzicielskiej, postanowił całą piątkę ich dzieci umieścić w trzech odmiennych kulturowo rodzinach zastępczych, które mieszkały 300 kilometrów od domu małżeństwa.   – Ta decyzja nie została nawet rodzicom doręczona. Wówczas państwo Dombaev postanowili zabrać swoje dzieci i uciec z Danii – mówił mec. Khanzadyan. Po tym, jak dzieci zostały wywiezione z Danii, tamtejsze służby umieściły ich dane w Systemie Informacyjnym Schengen jako osób zaginionych. Dlatego kobieta wraz synami i córkami została zatrzymana w lipcu przez Polską Straż Graniczną w Terespolu. Dzieci na mocy postanowienia sądu trafiły tymczasowo do rodziny zastępczej pod Terespolem.  Pełnomocnik rodziny wniósł o zmianę tego postanowienia i przywrócenia pełnej władzy rodzicielskiej, a na początku grudnia Sąd Rejonowy w Białej Podlaskiej orzekł, że dzieci zostaną pod opieką rodziców.  To nie pierwsza taka sprawa w Polsce. W kwietniu tego roku Denis Lisow, któremu szwedzkie służby socjalne odebrały trzy córki, zabrał je z muzułmańskiej rodziny zastępczej i uciekł z nimi do naszego kraju. Szwedzi oskarżyli Rosjanina o porwanie córek i wydali za nim Europejski Nakaz Aresztowania. Polski sąd nie zezwolił jednak na wydanie mężczyzny Szwecji. Ponadto orzekł, że córki powinny pozostać przy ojcu.",,
Separatyści wygrali wybory w Katalonii,"Separatystyczne partie w Katalonii zdobyły większości w niedzielnych wyborach do regionalnego parlamentu, lecz główna z nich – Konwergencja i Związek (CiU) – mimo zwycięstwa, poniosła duże straty, co osłabia jej pozycję w walce o referendum
niepodległościowe.","Po przeliczeniu wszystkich głosów – jak podano w poniedziałek nad ranem w Barcelonie – rządząca w Katalonii separatystyczna Konwergencja i Związek wygrała wybory, zdobywając 50 miejsc w 135-osobowym parlamencie, jednak aż o 12 mniej niż wyborach w 2010 roku.Szef CiU i premier Katalonii Artur Mas przyznał, że mimo zwycięstwa, jego partia poniosła bolesną porażkę. – Nie osiągnęliśmy naszego celu – powiedział Mas. Spodziewał się on, że jego partia zdobędzie absolutną większość w nowym parlamencie i – m.in. poprzez referendum – sama doprowadzi do utworzenia niepodległej Katalonii. CiU zabrakło do tej większości aż 18 mandatów. Mas podkreślił, że pozostanie szefem rządu Katalonii, ale będzie poszukiwał koalicyjnego partnera. –  Nie jesteśmy wystarczająco silni, by samemu utworzyć rząd i przeprowadzić proces utworzenia niezależnego państwa – powiedział lider CiU. Prawdopodobnie koalicyjnym partnerem będzie Republikańska Lewica Katalonii (ERC), która jest największym zwycięzcą tych wyborów. ERC, która także jest zwolennikiem zerwania więzów z Madrytem, zdobyła aż 21 miejsc w nowym parlamencie, dwa razy więcej niż w 2010 roku. Partie separatystyczne dysponować będą większością, która może pozwolić im na realizację niepodległościowych planów. Jednak – jak podkreślają hiszpańskie media - blok niepodległościowy w Katalonii będzie ideologicznie podzielony, tym samym niewystarczająco skuteczny w realizacji swych zamierzeń. Dotkliwą porażkę w niedzielnych wyborach poniosła Zjednoczona Socjalistyczna Partia Katalonii (PSC), która zdobyła tylko 20 mandatów, o 8 mniej niż w poprzednich wyborach. Dobry wynik odnotowała natomiast rządząca w Madrycie Partia Ludowa, zdobywając 19 mandatów, a jeden więcej niż w głosowaniu dwa lata temu.Do parlamentu weszli także z 13 mandatami Zieloni i przeciwna zerwaniu więzów z Madrytem partia Ciutadans, która zdobyła dziewięć mandatów. Po raz pierwsza w katalońskim parlamencie znajdzie się CUP(trzy mandaty) – zrzeszenie radykalnych lewicowych ugrupowań opowiadające się za nacjonalizacją banków, zamknięciem centrali nuklearnych i walką z korupcją, ale także za niepodległością Katalonii.    Frekwencja w niedzielnych wyborach była rekordowo wysoka; wyniosła 68 proc., o 10 proc. więcej niż w wyborach w 2010 roku.Konwergencja i Związek doprowadziła do wyborów na dwa lata przed terminem, gdy rząd centralny odmówił Katalończykom rozszerzenia ich autonomii budżetowej. Zdaniem premiera Masa, przywódcy CiU, samodzielna Katalonia potrafi skuteczniej walczyć z kryzysem, niż jako kraj wchodzący w składpaństwa hiszpańskiego.",,
Prezes Iustitii z 55 zarzutami dyscyplinarnymi. „Przedstawił manifest polityczny”,Zastępca Rzecznika Dyscyplinarnego Sędziów Sądów Powszechnych wszczął postępowanie dyscyplinarne przeciwko prezesowi Stowarzyszenie Sędziów Polskich „Iustitia” Krystianowi M. i przedstawił mu zarzuty popełnienia 55 przewinień dyscyplinarnych.,"Postępowanie 3 grudnia wszczął sędzia Przemysław Radzik. Jak czytamy w komunikacie na stronie rzecznika dyscyplinarnego sędziów, sprawa dotyczy wydarzeń z 29 maja br.   Krystina M. jako prezes Stowarzyszenia Sędziów Polskich „Iustitia”, w pismach „upublicznionych i skierowanych do personalnie ustalonych prezesów i sędziów sądów dyscyplinarnych przy sądach apelacyjnych, przedstawił manifest polityczny”.   Dalej wskazano, że w manifeście tym sędzia kwestionował niezależność i legalność działania Krajowej Rady Sądownictwa. Podważał też – napisano w komunikacie – konstytucyjność i apolityczność Izby Dyscyplinarnej Sądu Najwyższego. Według rzecznika dyscyplinarnego sędziów, M. podżegał sędziów „do popełnienia deliktu dyscyplinarnego”. Miał on polegać na „na nierespektowaniu porządku prawnego Rzeczpospolitej Polskiej poprzez powstrzymanie się od orzekania oraz zaniechanie przedstawiania odwołań stron i akt spraw dyscyplinarnych Izbie Dyscyplinarnej Sądu Najwyższego”.",,
Siatkarki chcą efektownie wygrać z Azerbejdżanem,"Polskie siatkarki odniosły już dwa zwycięstwa w europejskim turnieju kwalifikacyjnym do Igrzysk Olimpijskich w Tokio, który odbywa się w niderlandzkim Apeldoorn. Przed ostatnim meczem grupowym z Azerbejdżanem prowadzą w tabeli. Jeżeli wywalczą przynajmniej punkt, utrzymają pozycję liderek i w półfinale zmierzą się z drugą ekipą grupy B.","We wtorek Polki pokonały Bułgarię 3:1, a w czwartek Niderlandy – również 3:1. Podopieczne trenera Jacka Nawrockiego są zdecydowanymi faworytkami w starciu z Azerkami. Rywalkom do tej pory na turnieju nie udało się wygrać nawet seta. – Efektowne zwycięstwo nad Azerbejdżanem dałoby nam jeszcze większe poczucie siły – oświadczyła rozgrywająca reprezentacji, Joanna Wołosz. – Wiele razy historia pokazała, że kto kombinuje, ten z reguły traci. Nie sądzę, żeby z naszej strony była jakaś kalkulacja. Wychodzimy na boisko i gramy o zwycięstwo – dodała Wołosz.Kapitan kadry Polski Agnieszka Kąkolewska zapewniła, że ona i jej koleżanki potrafią się zmobilizować na najważniejsze spotkania olimpijskich kwalifikacji i kibice powinni być spokojni o wynik.Początek meczu Polska – Azerbejdżan o godz. 20:00. W półfinale możemy zagrać z Niemcami, Turcją lub Belgią.",,
Rocznica zabójstwa Niemcowa. Do dziś nie ujawniono zleceniodawcy,"Mija trzecia rocznica śmierci lidera rosyjskiej opozycji, krytyka Kremla Borysa Niemcowa. Polityk został zastrzelony w centrum Moskwy, kilkaset metrów od murów Kremla. W zeszłym roku sąd skazał na 20 lat łagru zabójcę opozycjonisty – Czeczena Zaura Dadajewa.","Na wiele lat do kolonii karnych trafiło także pięciu mężczyzn oskarżonych o współudział w morderstwie. Jednak do dziś nie ujawniono zleceniodawcy zamachu.Przyjaciele i współpracownicy rosyjskiego opozycjonisty twierdzą, że za jego śmierć odpowiedzialne są władze Rosji, które wzniecają wśród obywateli nienawiść do oponentów Kremla. Ilia Jaszyn z założonej przez Niemcowa Partii Narodowej Wolności bezpośrednio wskazuje na Władimira Putina. – Właśnie Putin, w ciągu tych wszystkich lat zderzał głowami rosyjskie społeczeństwo. Właśnie Władimir Putin ogłaszał swoich politycznych oponentów: wrogami, piątą kolumną, zdrajcami, co przyjmowano jako rozwiązywanie rąk radykałom wspierającym obecną władzę – dodaje opozycyjny polityk. W trzecią rocznicę jego śmierci mieszkańcy Moskwy będą składać kwiaty w miejscu zamachu, a także organizować spotkania i odczyty poświęcone walce o wolności obywatelskie i prawa człowieka w Rosji.",,
Niemiecka gazeta: Francja zagłosuje w UE przeciwko Nord Stream 2,"Na piątkowym spotkaniu ambasadorów państw UE, które będzie kluczowe dla popieranego przez Niemcy gazociągu Nord Stream 2, Francja zamierzać zagłosować przeciwko temu projektowi – informuje „Sueddeutsche Zeitung”, powołując się na źródła w Paryżu.","„Nie chcemy zwiększać zależności (Unii Europejskiej) od Rosji, a przy tym szkodzić interesom państw unijnych takich jak Polska i Słowacja” – powiedziało cytowane przez niemiecki dziennik źródło.Na razie informacji tej nie potwierdziły ani władze w Paryżu, ani w Berlinie.„SZ” pisze, że decydując się na głosowanie przeciwko rurociągowi, Francja liczy się z tym, że może to wywołać spór między nią a Niemcami, które są dla niej ważnym partnerem w UE.„Obstajemy przy naszej decyzji” – miała usłyszeć gazeta od anonimowych przedstawicieli francuskiego rządu. Tylko ewentualna interwencja samego prezydenta Emmanuela Macrona mogłaby doprowadzić do zmiany stanowiska – oświadczono. Choć kilkanaście krajów UE popiera taki kształt przepisów, to jednak kilka, z Niemcami na czele, przez ostatnie miesiące skutecznie blokowało wejście nowych przepisów w życie.Najbliższy piątek będzie kluczowy – jeśli prace nad nowelizacją nie posuną się do przodu, Rada UE prawdopodobnie nie zdoła przyjąć jej w terminie pozwalającym na zakończenie negocjacji nad ostatecznym kształtem nowych przepisów jeszcze w tej kadencji Parlamentu Europejskiego.Mogłoby to oznaczać, że projektem zajmie się dopiero przyszły PE, a to niosłoby ze sobą ryzyko, że gazociąg powstałby przed wejściem nowych przepisów w życie; wówczas rurociąg będzie mógł uzyskać odstępstwa od stosowania unijnego trzeciego pakietu energetycznego, np. nie musiałby dopuszczać innych firm do korzystania z rury.Aby zapobiec zablokowaniu budowy Nord Stream 2, rząd Niemiec w dużej mierze polegał dotąd na Francji dla stworzenia mniejszości blokującej zmiany w dyrektywie gazowej – wskazuje „SZ”, dodając, że do sojuszników Berlina w tej sprawie zaliczają się Holandia, Belgia, Austria, Grecja i Cypr. „Ale to nie wystarczy. Bez Paryża niemieckiemu rządowi trudno będzie przeforsować swoją wolę. Niemcy musiałyby zapewnić sobie poparcie kolejnych krajów unijnych. To jednak zapewne nie będzie łatwe”, bo po drugiej stronie stanie teraz duże państwo członkowskie w postaci Francji – zauważa gazeta.Wart 11 mld dolarów Nord Stream 2 jest wspólnym przedsięwzięciem rosyjskiego Gazpromu oraz pięciu zachodnich firm energetycznych: austriackiej OMV, niemieckich BASF-Wintershall i Uniper (wydzielona z E.On), francuskiej Engie i brytyjsko-holenderskiej Royal Dutch Shell. Gazociąg ma prowadzić po dnie Morza Bałtyckiego z Rosji do Niemiec, uzupełniając działający już Nord Stream (Gazociąg Północny), oddany do użytku w latach 2011-12.Zgodnie z obecnym planem Nord Stream 2 ma być gotowy pod koniec 2019 r., jednak jego budowa może się opóźnić m.in. przez brak zgody na budowę ze strony Danii.Budowie rurociągu sprzeciwiają się m.in. Polska, Ukraina i kraje bałtyckie.",,
Betlejemskie Światło Pokoju dotarło do Pałacu Prezydenckiego,"– Druhny i druhowie, dziękujemy, że po raz kolejny Betlejemskie Światło Pokoju niesione przez polskich harcerzy dotarło do Pałacu Prezydenckiego – powiedział prezydent Andrzej Duda, który razem z pierwszą damą Agatą Kornhauser-Dudą przyjął je w środę od harcerzy.","Prezydent Duda wraz z małżonką otrzymali od harcerzy ze Związku Harcerstwa Polskiego Betlejemskie Światło Pokoju. W uroczystości w Pałacu Prezydenckim wzięli udział również członkowie innych organizacji harcerskich i skautowych.Hasłem tegorocznego Betlejemskiego Światła Pokoju jest „Światło, które daje moc”, które nawiązuje do słów Jana Pawła II wypowiedzianych na krakowskich Błoniach w 1979 r.– To światło daje moc. O tej mocy najlepiej wiedzą harcerze i żeglarze, dla których to światło gorejące gdzieś w ciemności przynosi nadzieję, siłę i wiarę w wytrwanie – powiedział prezydent Andrzej Duda.– To światło jest zawsze znakiem harcerskiej służby, ona zawsze jest związana ze światłem, z ogniem. Poza tym elementem najważniejszym, jakim jest harcerski krzyż na mundurze, to harcerska watra, ogień, (...) jest elementem magicznym dla harcerzy, ale i najbardziej ceremonialnym i wymownym – dodał prezydent.Przedstawiciele Związku Harcerstwa Polskiego odebrali światło z rąk skautów słowackich na Krzeptówkach w Zakopanem w niedzielę rano. Stamtąd rozpoczęło swoją wędrówkę po kraju. Harcerze rozwiozą je po raz 29.   Polska jednym z ogniw betlejemskiej sztafety Betlejemskie Światło Pokoju po raz pierwszy zorganizowano w 1986 r. w Austrii. Rok później patronat nad akcją objęli skauci austriaccy.Co roku chłopiec lub dziewczynka odbierają światło z Groty Narodzenia Pańskiego w Betlejem. Później trafia ono do Wiednia, skąd uroczyście jest przekazywane mieszkańcom miasta i przedstawicielom organizacji skautowych z wielu krajów europejskich.Związek Harcerstwa Polskiego organizuje Betlejemskie Światło Pokoju od 1991 r. Tradycją stało się, że ZHP otrzymuje Światło od słowackich skautów. Przekazanie Światła odbywa się naprzemiennie raz na Słowacji, raz w Polsce - w tym roku przypadła kolej na Polaków. Polska jest jednym z ogniw betlejemskiej sztafety. Harcerki i harcerze przekazują Światło dalej na wschód: do Rosji, Litwy, Ukrainy i Białorusi, na zachód do Niemiec, a także na północ – do Szwecji.",,
"Wyskoczył przez okno z kaloryferem, do którego był przykuty kajdankami [WIDEO]","To wideo robi w ostatnich dniach furorę w rosyjskich mediach. Widać na nim, jak mężczyzna wyskakuje z pierwszego piętra; pod pachą trzyma kaloryfer, do którego, jak się okazuje, jest przykuty kajdankami.","Z komentarzy umieszczonych pod nagraniem wynika, że mężczyzna jest podejrzanym, który ucieka z moskiewskiego komisariatu. Wyskakuje z okna na pierwszym piętrze. Spada na dach samochodu i dalej ucieka, trzymając kaloryfer w ręce.",,
Policjanci poszukują fałszywej „wnuczki”. Opublikowali rysopis,"Policjanci z Opola poszukują kobiety, która wyłudziła 40 tys. zł metodą „na wnuczka”. Funkcjonariusze opublikowali portret pamięciowy kobiety.","Oszustwo miało miejsce kilka dni temu w Opolu. Do 78-latki zadzwoniła kobieta podająca się za jej wnuczkę. Poprosiła o pożyczenie pieniędzy, które musi wpłacić na kaucję, ponieważ spowodowała wypadek. Przekonała, że jeśli nie wpłaci pieniędzy trafi do więzienia.78-latka uwierzyła kobiecie i przekazała jej 40 tys. zł, które wypłaciła z banku. Na podstawie zebranych dowodów opolscy policjanci sporządzili portret pamięciowy kobiety. Wszystkie osoby, które mogą pomóc w jej odnalezieniu, proszone są o kontakt z funkcjonariuszami pod numerem tel. 77 4222546.",,
Chiny: Co najmniej 48 tys. ochrzczonych w 2018 r.,"Blisko 48,5 tys. osób przyjęło chrzest w Chinach w 2018 r. – informuje „Vatican Insider”, powołując się na dane Faith Institute for Cultural Studies. Dane pochodzą ze 104 diecezji uznanych przez władze Chin. Portal podkreśla zarazem, że dane te są niepełne.","Zgodnie z raportem na który powołuje się włoskie medium, najwięcej, bo ponad 13 tys. nowo ochrzczonych, to mieszkańcy prowincji Hebei, a także Shanxi (ponad 4,1 tys. osób), Sichuan (ponad 3,7 tys.) i Shandong (prawie 3 tys.) Nowi katolicy dołączyli też do wspólnot m.in. w Tybecie (8 osób) i Sinciang (prawie 60 osób). „Vatican Insider” podkreśla, że dane te są niepełne, a co za tym idzie, zaniżone, ponieważ nie uwzględniają informacji z tzw. Kościoła podziemnego, nie uznawanego przez władze. Mimo wszystko stanowią jedno z najrzetelniejszych źródeł informacji dot. liczby katolików w Chinach. FICS publikuje je rokrocznie od 2000 r. Można zauważyć, że liczba katolików rosła w tym kraju do 2010 r. W kolejnych latach nowych katolików było coraz mniej. Spadała też liczba powołań – w 1996 r. w Chinach miało być ok. 2,4 tys. seminarzystów, a w 2014 r. jedynie ok. 1240.",,
Rząd będzie miał nową propozycję dla nauczycieli. Negocjacje zawieszone do piątku,"– Negocjacje zawieszono do piątku do godz. 8. Rząd zaprezentuje nową propozycję, ustosunkujemy się również do propozycji strony społecznej – powiedziała wicepremier Beata Szydło po kolejnej turze rozmów z nauczycielskimi związkami zawodowymi ws. podwyżek. – Przedstawiliśmy nową propozycję wzrostu wynagrodzeń nauczycieli – 15 proc. od 1 stycznia, 15 proc. od 1 września; czekamy na stanowisko strony rządowej – powiedział przewodniczący Związku Nauczycielstwa Polskiego Sławomir Broniarz.","– Poprosiliśmy o to, żeby była przerwa do piątku do godz. 8 rano. Wtedy się spotkamy, rząd zaprezentuje swoją nową propozycję – mówiła Szydło po zakończeniu środowych obrad nadzwyczajnego posiedzenia Prezydium Rady Dialogu Społecznego.Zapewniła też, że w piątek rząd odniesie się do propozycji oświatowych związków zawodowych. – Analizujemy w tej chwili pewne możliwości. Będziemy również ustosunkowywać się do propozycji, którą otrzymaliśmy ze strony społecznej – podkreśliła. Przewodnicząca Forum Związków Zawodowych Dorota Gardias poinformowała na briefingu prasowym, że FZZ i ZNP przedstawiły nowe propozycje dotyczące wzrostu wynagrodzeń nauczycieli, a w piątek kontynuowane będą negocjacje. W sprawie wypowiedział się również szef ZNP Sławomir Broniarz.",,
Poprawka PiS w sprawie głosowania korespondencyjnego zgłoszona w Senacie,PiS zgłosił poprawkę do ustawy zmieniającej prawo wyborcze. Senator PiS Marek Pęk zaproponował utrzymanie możliwości głosowania korespondencyjnego osób niepełnosprawnych.,"W Senacie trwa debata nad reformą prawa wyborczego. Początkowo Prawo i Sprawiedliwość chciało w całości usunąć głosowanie korespondencyjne, tłumacząc, że stwarza ono zagrożenie fałszowania wyników wyborów poprzez kupowanie głosów. Zmiany te krytykowała opozycja, ale też stowarzyszenia walczące o prawa osób niepełnosprawnych i członkowie Krajowego Biura Wyborczego. Debata w Senacie nad zmianami w prawie wyborczym ma potrwać do późnego wieczora i zostać wznowiona rano.",,
"Koka, Joint i Nutella nie przeszły. Królują Jan i Zuzanna","Jan i Zuzanna to najczęściej nadawane imiona dzieciom w minionym roku w Katowicach; pojawiły się także nietypowe, jak Wiedzimin, Merida czy Horyw. Na niektóre propozycje rodziców – np. Jointa, Kokę, Pipę, Rambo czy Nutellę – katowiccy urzędnicy się nie zgodzili. Zgodnie z przepisami imię nadane dziecku nie może być zdrobniałe, uwłaczające ani ośmieszające.","Jak wynika z danych Urzędu Stanu Cywilnego w Katowicach, w mieście nadano w minionym roku rzadko spotykane imiona, jak Merida, Sofija, Malina, Alp, Horyw, Wiliam i Wiedzimin. Kierownik USC odmówił z kolei rodzicom, którzy chcieli nadać swym dzieciom imiona: Joint, Koka, Pipa, Nutella, Rambo, Nirvana czy Batman.W 2019 r. w Katowicach pojawiło się 147 Janów. Jaś awansował z drugiej pozycji, którą zajął w poprzednim roku – poinformował naczelnik Wydziału Komunikacji Społecznej w katowickim magistracie Maciej Stachura.  Zuzanna została najpopularniejszym imieniem żeńskim już drugi rok z rzędu – w minionych 12 miesiącach otrzymało je aż 147 dziewczynek z Katowic. Na drugim miejscu znalazła się Hanna, która triumfowała dwa lata temu, a na kolejnych miejscach: Alicja, Zofia, Julia, Maja, Emilia, Lena, Pola i Amelia. Julia, Zosia, Alicja, Maja i Lena zachowały swe pozycje sprzed roku. Pola i Amelia awansowały do pierwszej dziesiątki.",,
Rosyjska mafia przemyciła przez Polskę setki kilogramów haszyszu,"Ponad 800 kg haszyszu o wartości 41 mln zł, przemycił z Hiszpanii przez Polskę do Rosji, gang rozpracowywany przez lubelskie „pezety” Prokuratury Krajowej. Trzech kurierów tej grupy zostało właśnie oskarżonych o przerzut narkotyków przez przejście graniczne w Terespolu. Śledczy są przekonani, że za nielegalną operacją stali członkowie rosyjskiej mafii, rezydujący w Petersburgu.","Według oficjalnej wersji, na trop rosyjskich przemytników śledczy wpadli po tym jak 31 sierpnia 2018 roku na przejściu w Terespolu, Straż Graniczna zatrzymała do kontroli kię Sorento, którą jechało dwóch Rosjan. Okazało się, że Mikhail P. i Alli P., próbowali przemycić 86 kg haszyszu. Narkotyk ukryty był w specjalnych schowkach w tylnej części bagażnika i nad fotelami. Kurierzy, trafili do aresztu. Sprawą zajął się Lubelski Wydział Zamiejscowy Departamentu do Spraw Przestępczości Zorganizowanej i Korupcji Prokuratury Krajowej, który wspomagali pogranicznicy. Wiele wskazuje na to, że udało im się złamać zmowę milczenia zatrzymanych Rosjan. Okazało się wtedy, że dwaj Rosjanie należeli do gangu, który kupował hurtowe ilości haszyszu w Hiszpanii. Półwysep Iberyjski z Maroka. Mafiosi przemycali później narkotyk przez Polskę i Białoruś do Rosji. Haszysz trafiał przede wszystkim do Petersburga lub Moskwy. W rozmowie z portalem tvp.info, jeden ze śledczych powiedział, że udało się ustalić „osoby, odpowiedzialne za organizowanie przerzutu narkotyków”. Część z nich jest już poszukiwana listami gończymi. 200 kg haszyszu w jeden dzieńEfektem pracy „pezetów” i pograniczników, było przechwycenie na przejściu w Terespolu, kolejnego transportu haszyszu. 9 marca 2019 roku zatrzymano do „rutynowej” kontroli Mikhaila B., jadącego Volvo XC90. Pogranicznicy odkryli, że auto zostało wcześniej „stuningowane”. W specjalnych skrytkach znaleziono 167 pakunków zawierających haszysz, o wadze prawie 120 kilogramów. Rosjanin usłyszał zarzuty i trafił do aresztu.",,
Impreza w rodzinnym gronie. „Happy birthday” dla królowej,"Elżbieta II, najdłużej panująca w historii brytyjska królowa skończyła w niedzielę 93 lata. Monarchini świętuje ten dzień w wąskim rodzinnym gronie na zamku w Windsorze. Zgodnie z sięgającą pierwszej połowy XVIII wieku tradycją oficjalne obchody zaplanowane są na połowę czerwca.","W tym roku urodziny głowy państwa i zwierzchnika Kościoła anglikańskiego zbiegły się w czasie z Wielką Niedzielą, najważniejszym dniem w kalendarzu chrześcijańskim. Królowa bierze w tym dniu udział w świątecznym nabożeństwie w kaplicy św. Jerzego na zamku w Windsorze, a towarzyszy jej m.in. mąż, 97-letni książę Filip. W ramach obchodów dnia narodzin królowej, podczas uroczystej zmiany warty przed Pałacem Buckingham w Londynie, oddane zostaną strzały armatnie. Zgodnie ze zwyczajem, nie można ich wykonywać w niedzielę, więc dojdzie do tego dopiero w poniedziałek. W południe 41 razy wystrzelą działa w Hyde Parku, w centrum miasta; godzinę później – 62 razy – w zamku Tower. Na oficjalnym koncie rodziny królewskiej na twitterze pokazano zdjęcia dokumentujące panowanie królowej. Ogólnonarodowe świętowanie 93-lecia królowej zaplanowane jest w tym roku na 8 czerwca. Zwyczaj podwójnych obchodów narodził się w 1748 roku, kiedy król Jerzy II, zaniepokojony tym, że w dniu jego urodzin w listopadzie może być zła pogoda, zdecydował o przełożeniu uroczystych obchodów na przełom wiosny i lata.",,
Wipler ofiarą „gangu przebierańców” i „pewnego mecenasa”? Nowy wątek w sprawie,"Pada szokująca teza, że to co mnie spotkało na ulicy Mazowieckiej było zleconą prowokacją „gangu przebierańców”, czyli osób podających się za funkcjonariuszy służb i byłych funkcjonariuszy – napisał na Twitterze były poseł Przemysław Wipler.","Portal kulisy24 napisał, że w sprawie piosenkarki Doroty Rabczewskiej (Dody) i jej męża Emila Stępnia pojawia się wątek tzw. gangu przebierańców – osób, które podawały się za funkcjonariuszy służb. Według portalu gang „mógł chcieć zniszczyć piosenkarkę na zlecenie jej potężnych wrogów”. „Tomasz Sz., bliski współpracownik Jana Pińskiego – przyjaciela Romana Giertycha, oferował pomoc fałszywych funkcjonariuszy CBA, mężowi Dody. Emil Stępień poznał Tomasza Sz. przez Jacka M., który jako mediator udał się do Emila H. – byłego partnera Dody. Śledczy sprawdzają, czy Roman Giertych jest winny przecieków materiałów z postępowania toczącego się przeciwko Dodzie. Gdyby zarzuty się potwierdziły, mecenas opozycji i nie tylko, mógłby stracić uprawnienia adwokata” – czytamy.Dalej w publikacji stwierdzono, że Stępień spotykał się z Tomaszem Sz. jeszcze kilka razy. „Na jednym ze spotkań miało paść wstrząsające wyznanie. Otóż Tomasz Sz. według Stępnia, stwierdził, że sytuacja z zatrzymaniem i postawieniem zarzutów jednemu z posłów RP – Przemysława Wiplera, to wynik jego działania, które podjął na polecenie pewnego mecenasa... Według Sz., Wipler przeszkadzał Panu mecenasowi i ten postanowił zniszczyć jego wizerunek” – napisano.",,
Betlejemskie Światło Pokoju jest już w Polsce,"Od niedzieli, 16 grudnia, Betlejemskie Światło rozpoczyna swoją wędrówkę po kraju, która przebiegać będzie pod hasłem „Światło, które łączy”. Tego dnia harcerze i harcerki ZHP po południu przekażą je metropolicie warszawskiemu kard. Kazimierzowi Nyczowi podczas mszy św. w archikatedrze warszawskiej.", ,,
Jan Śpiewak przegrał proces o zniesławienie. „Nie zamierzam wykonywać wyroku”,"Sąd apelacyjny uznał winnym Jana Śpiewaka w procesie o zniesławienie, jaki wytoczyła działaczowi ruchów miejskich Bogumiła Górnikowska-Ćwiąkalska. Tym samym sąd utrzymał wyrok sądu pierwszej instancji.","Rozprawa w procesie apelacyjnym w sprawie karnej wytoczonej Śpiewakowi przez córkę byłego ministra sprawiedliwości odbyła się w piątek, 13 grudnia. W połowie stycznia 2019 roku Sąd Rejonowy dla Warszawy-Śródmieścia orzekł, że działacz miejski jest winny zniesławienia Górnikowskiej i nakazał mu zapłatę 5 tys. zł grzywny i 10 tys. nawiązki na rzecz Górnikowskiej. Uzasadnienie wyroku było niejawne. Apelacje wniosły obie strony.  Na piątkowej rozprawie Sąd Okręgowy w Warszawie podtrzymał wyrok sądu I instancji i zobowiązał Śpiewaka do zapłaty 5 tys. złotych grzywny i 10 tys. złotych nawiązki. Sąd utajnił uzasadnienie wyroku. Wyrok jest prawomocny. Pełnomocnik Jana Śpiewaka zapowiedział wniesienie kasacji. – W naszej ocenie jawność rozpraw, jawność zwłaszcza uzasadnienia wyroków stanowi fundament demokratycznego państwa prawa (...) Biorąc pod uwagę całość okoliczności tej sprawy i zebrany materiał dowodowy na pewno będziemy składać kasację i nie jest to koniec tej sprawy – zapowiedział adwokat Michał Gintowt. – Fakt wyłączenia jawności uzasadnienia wyroku jest najlepszym dowodem na tego, że jest to wyrok polityczny. Jest to przemoc sądowa. Jest to w mojej ocenie wręcz przestępstwo sądowe” – powiedział dziennikarzom Jan Śpiewak.  Dodał, że w toku postępowania dowodowego jasno udowodnił, że pani Górnikowska-Ćwiąkalska nie dopełniła obowiązków, że nie znała tożsamości swojego klienta, że doprowadziła do tragedii i dramatu wielu ludzi. – Myślę, że jest to bardzo symboliczne, że ten wyrok zapada 13 grudnia, w rocznicę stanu wojennego, bo przypomina wyroki z tego okresu, z okresu PRL-u – stwierdził Śpiewak.  Zaznaczył też, że w jego ocenie mamy dzisiaj do czynienia z jawną przemocą sądową oraz, że nie zapłaci nawiązki na rzecz Bogumiły Górnikowskiej. – 10 tys. złotych na rzecz pani Górnikowskiej-Ćwiąkalskiej traktuję jako plucie w twarz każdej ofierze reprywatyzacji w Warszawie i tych czterech ofiar śmiertelnych, które miały miejsce w tej kamienicy, którą pani Górnikowska-Ćwiąkalska reprywatyzowała – stwierdził Śpiewak.  Dodał, że zastanowi się nad dalszymi krokami. – Nie wykluczam wniosku o ułaskawienie do prezydenta Andrzeja Dudy. Być może również kasacji. Jeżeli będzie trzeba, jestem gotów pójść do więzienia. Nie będę tego wyroku wykonywać. To łamanie elementarnych zasad praworządności w naszym kraju – ocenił wyrok sądu Jan Śpiewak.",,
Pogrzeb prezydenta Busha: wzruszająca historia z Krakowa,"– W szpitalu w Krakowie George Bush rozpłakał się, gdy dowiedział się, że witający go chłopiec choruje na ten sam typ raka, na który zmarła jego córka – opowiadał podczas nabożeństwa w Katedrze Narodowej w Waszyngtonie historyk i autor biografii zmarłego prezydenta Jon Meacham.","– Gdy, wtedy jeszcze jako wiceprezydent, George Bush odwiedził jeden ze szpitali w Krakowie, chciał go powitać pewien mały chłopiec. Gdy Bush dowiedział się, że chłopiec choruje na ten sam typ raka, na który zmarła jego córka, zaczął płakać – mówił Meacham, który przemawiał podczas nabożeństwa żałobnego byłego prezydenta George’a H. W. Busha  Jak  dodał Meacham, Bush zapisał potem w swoim dzienniku: „Moje oczy zalały się łzami, a za mną stał szereg kamer telewizyjnych. Pomyślałem: nie mogę się teraz odwrócić ze względu na tragedię tego chłopca”. – To pokazuje, jak wielkiego serca człowiekiem był George Bush – wskazał historyk. W nabożeństwie w episkopalnej Katedrze Narodowej w stolicy USA udział wzięli prezydent Stanów Zjednoczonych Donald Trump z małżonką, byli prezydenci USA, światowi przywódcy, w tym prezydent Rzeczypospolitej Andrzej Duda i były prezydent Lech Wałęsa a także rodzina zmarłego. Czytania, z Księgi Proroka Izajasza i Apokalipsy św. Jana, odczytały wnuczki zmarłego prezydenta: Lauren, Ashley i Jenna Bush. Przemówienia, oprócz Johna Meachama, wygłosili: były premier Kanady Brian Mulroney, były senator i przyjaciel zmarłego Alan Simpson  oraz syn George’a H. W. Busha, były prezydent George W. Bush.  Po zakończeniu nabożeństwa trumna z ciałem byłego prezydenta zostanie przewieziona do bazy Andrews, skąd samolotem będzie przetransportowana do Houston w Teksasie. Nazajutrz, po nabożeństwie tamtejszym w kościele św. Marcina, trumna zostanie przewieziona pociągiem do odległej o 150 km College Station, gdzie zostanie złożona do grobu obok szczątków żony George’a H. W. Busha, Barbary, i ich córki Robin, w bibliotece noszącej imię zmarłego.",,
Niemcy planują wprowadzić ciężarówki na prąd,W ciągu 10 lat Niemcy chcą zelektryfikować ponad 30 proc. przewozów ciężarówkami – informuje portal Wysokienapiecie.pl. Według specjalistów pracujących przy tym projekcie już dziś na odcinku ok. 4000 km autostrad opłaca się rozciągnąć trakcje elektryczne dla hybrydowych tirów. Wprowadzenie takiego transportu ma zmniejszyć koszty transportu i przyczynić się do ochrony środowiska.,"Ma im w tym pomóc technologia stosowana od XIX wieku. Pomysł konsorcjum, w skład którego wchodzą znane firmy, przenosi przeszłość w przyszłość. Ciężarówki hybrydowe będą poruszać się na zasadzie wszystkim znanych trolejbusów. Konsorcjum chce zbudować takie trakcje nad większością dróg, z których najczęściej korzystają kierowcy transportujący towary. Niemieccy specjaliści na łamach portalu podkreślają, że wprowadzenie elektrycznych tirów, to spora oszczędność i oczywiście ochrona środowiska. Ciężarówki, zamiast spalać 35-40 litrów oleju napędowego na każde 100 km, mają zużywać 130-150 kWh energii elektrycznej. W miejscach, gdzie będzie problem z budowaniem trakcji, samochody będą mogły skorzystać z akumulatorów, których moc wystarczy im na ok. 10 km jazdy. Poza zelektryfikowanymi drogami ciężarówki będą mogły przejść na klasyczne formy napędu lub biometanem czy wodorem. Firmy zaangażowane projekt już testują te rozwiązania. Projekt eHigway jest testowany na podberlińskim torze i na trzech odcinkach testowych liczących po ok. 5 km w Niemczech, USA i Szwecji.",,
Ruszyła budowa Nord Stream 2 na wybrzeżu Bałtyku,W miejscowości Lubmin na wybrzeżu Bałtyku rozpoczęła się budowa niemieckiego odcinka gazociągu Nord Stream 2. Przeciwko realizacji projektu protestuje Polska.,"Niemiecka agencja prasowa DPA, powołując się na przedstawiciela Gazpromu, poinformowała, że w Lubminie rozpoczęto wykopy oraz wylewanie fundamentów pod budowę terminala odbioru rosyjskiego gazu, który ma płynąć gazociągiem Nord Stream 2. Prace prowadzone są na terenie o powierzchni 6 hektarów.Budowa rozpoczęła się, chociaż Gazprom nie ma jeszcze kompletu pozwoleń.Niemcy jako pierwsze wydały zgodę na realizację inwestycji, potem uczyniła to Finlandia, ale władze Szwecji i Danii jeszcze się wahają. Przeciwko budowie drugiej nitki gazociągu Nord Stream protestują m.in. Polska i kraje bałtyckie, twierdząc, że zwiększy on zależność Europy od dostaw rosyjskiego gazu.",,
"O akcji „Nie świruj, idź na wybory”: Należy te osoby przeprosić. Powiedzieć, że to był błąd","Akcja profrekwencyjna „Nie świruj, idź na wybory” jest aktem, który stygmatyzuje, wyklucza i odsuwa w społeczny niebyt osoby w kryzysie psychicznym. Należy te osoby przeprosić – poinformował przewodniczący Rady Zdrowia Psychicznego przy Ministrze Zdrowia prof. Jacek Wciórka.","Uczestnicy piątkowej konferencji prasowej „Przeciw pogardzie i niezrozumieniu – o dobre słowa i dobre działania wobec osób doświadczonych kryzysem psychicznym” uznali w kontekście kampanii „Nie świruj, idź na wybory”, że jest to akt, który stygmatyzuje, marginalizuje, a nawet wyklucza i spycha w niebyt społeczny osoby dotknięte kryzysem psychicznym. Ich zdaniem pomysłodawcy i uczestnicy tej kampanii powinni przeprosić.Znane osoby m.in. aktorzy – Janusz Gajos, Wojciech Pszoniak, Olgier Łukaszewicz i anonimowi użytkownicy mediów społecznościowych zachęcają w krótkich filmikach opatrzonych hasztagiem #nieświrujidźnawybory, aby 13 października wziąć udział w wyborach parlamentarnych. Akcja ta wywołała oburzenie różnych środowisk społecznych i politycznych, które oceniły, że w materiałach parodiowane są osoby niepełnosprawne. Krytycznie wypowiadali się o niej m.in. rzecznik praw obywatelskich Adam Bodnar czy rzecznik praw pacjenta Bartłomiej Chmielowiec.Pomysłodawca akcji Tomasz Sikora przeprosił w piątek w mediach społecznościowych wszystkie osoby, które mogły poczuć się urażone filmikami i wyjaśnił, że nikt nie parodiuje i nie naśmiewa się z osób niepełnosprawnych. Jak napisał, akcja miała zachęcać ludzi do aktywności obywatelskiej. – Aktorzy nie mają za bardzo doświadczenia, w jaki sposób człowiek doświadcza. Nie wiedzą być może, że to, co obserwatorowi wyda się dziwne, bo tego nie rozumie, jest świadectwem przeżywania tragedii, dramatu, którego nie da się wyrazić w sposób zwykły. Trzeba szukać innych środków. Kiedy się to dostrzega, to człowiek nabiera szacunku dla tego heroicznego wysiłku poradzenia sobie z poważnym kryzysem zdrowia. Myślę, że tej świadomości wszystkim brakuje i jest to traktowane bardzo powierzchownie – powiedział prof. Wciórka.Dodał także, że „na naszych oczach dokonuje się coś, co jest krzywdą dla ludzi doświadczonych kryzysem psychicznym. Wykorzystuje się ich jako tarczy, szablonu, celu, który z ich losem, ich dobrem nie ma nic wspólnego”. Wyjaśnił, że osoby, które doświadczają takiego kryzysu „zawsze odczuwają (używanie obraźliwych gestów i słów pod ich adresem – red.), jako coś, co podcina im skrzydła, narusza nadzieję, która w nich zwykle kiełkuje, że zostanie przywrócony plan życiowy, który sobie wymarzyli. Dodał, że to „pogrąża, wycofuje w społeczny niebyt, w społeczną otchłań. I to jest przeżywane w sposób bolesny. Z biegiem czasu niektórzy na to obojętnieją, ale też na wszystko inne co ich otacza”.Zdaniem biorącej udział w konferencji edukatorki Fundacji eFkropka, osoby z doświadczeniem kryzysu psychicznego Dagmary Dulęby-Poluszyńskiej powrót po takim kryzysie jest niezwykle trudny. Takim osobom towarzyszy poczucie niższej wartości, trudno im też znaleźć pracę, niejednokrotnie spotykają się z niezrozumieniem bliskich. – Towarzyszy nam poczucie niższej wartości i zastanawianie się, czy my jesteśmy pełnowartościowi, czy mamy szansę i w życiu, i powrocie do pracy – wyjaśniła.Również zdaniem pełnomocnika ministra zdrowia do spraw reformy psychiatrii Marka Balickiego zamieszczone filmy są „szczególnie dramatyczne i bolesne” w kontekście tego, co mogą wywołać u osób w kryzysie psychicznym pejoratywne słowa oraz gesty kierowane wobec nich. Podkreślił, że osoby, które biorą udział w tej akcji i za nią stoją powinny przeprosić, ale też odwrócić ją w coś pozytywnego, „czyli powiedzieć, że to był błąd, przeprosić i włączyć się, jeśli ktoś ma tak wybitny wpływ na opinię publiczną jak np. aktorzy, w ruch na rzecz pełnych praw wszystkich, którzy żyją w społeczeństwie niezależnie od tego, czy mają za sobą lub aktualnie problem zdrowia psychicznego”.",,
„FTD” wsparł grecką prawicę; politycy oburzeni,"Greccy politycy jednym głosem wyrazili 
oburzenie z powodu prowokacji, jaką jest według nich zamieszczenie w
niemieckim wydaniu „FT”, „Financial Times Deutschland”, apelu o głosowanie w niedzielnych wyborach na prawicę, a przeciw radykalnej lewicy.","W komentarzu redakcyjnym zamieszczonym na pierwszej stronie po niemiecku igrecku dziennik wyjaśnia, że robi wyjątek, radząc Grekom, by zagłosowaliprzeciwko Koalicji Radykalnej Lewicy (SYRIZA). Zmusiła go do tego sytuacja, gdyż niedzielnewybory „będą decydujące”.„»FTD« i większość Greków mają wspólny interes: ich kraj musi utrzymać euro” – pisze gazeta. „Może się tak stać jedynie dzięki partiom, które akceptują warunkikredytodawców” – dodaje. „Stawcie opór demagogii Aleksisa Ciprasa i jego SYRIZIE. Nie ufajcieobietnicom, na podstawie których można tak po prostu, bez konsekwencji,zerwać porozumienia” – pisze „FTD”.Gazeta otwarcie wzywa Greków do głosowania na konserwatywną Nową DemokracjęAntonisa Samarasa. „Nie jest to łatwa decyzja”, zwłaszcza że „partia ta przez dekady prowadziła złą politykę”  – ocenia  dziennik. Ale – jak zarazem zastrzega  – „wasz kraj będzie lepiej funkcjonował z koalicją pod przewodnictwem Samarasa niż Ciprasa, który chce wrócić ku przeszłości i odwołuje się do złudzeń świata, który nie istnieje”. Lewica oburzona „podkopywaniem demokracji”W oficjalnym komunikacie SYRIZA ostro skrytykowała komentarz „FTD”. Wedługugrupowania jest on „bez precedensu, uderza w narodową godność i ma na celupodkopanie demokracji” w Grecji. – Jedyne, co jeszcze może się stać po tym prowokacyjnym i obraźliwymkomentarzu: kanclerz Niemiec Angela Merkel i jej minister finansów WolfgangSchaeuble powinni „przyjechać i rozdawać karty do głosowania na prawicę – ironizował jeden z przedstawicieli kierownictwa SYRIZY Dymitris Papadimulis. Politycy prawicowi nie chcą wsparciaPrawica, która idzie łeb w łeb z SYRIZĄ, podobnie jak socjaliści, skrytykowałaartykuł. – Jesteśmy dumnym narodem (...), nie chcemy rad (...) nie chcemy prowokacji, ani machinacji –  oświadczył rzecznik konserwatywnej Nowej Demokracji. Bez wychodzenia ze UEPrzywódca SYRIZY Aleksis Cipras obiecał w czwartek swym zwolennikom, żewybory 17 czerwca doprowadzą do zmiany warunków porozumienia, jakie Grecjapodpisała z UE i MFW, ale nie spowodują wystąpienia kraju ani ze strefy euro,ani z UE.SYRIZA, która w wyborach 6 maja zajęła drugie miejsce, po Nowej Demokracji,uważa, że memorandum podpisane między Grecją a „trojką” (Komisja Europejska,Europejski Bank Centralny i Międzynarodowy Fundusz Walutowy) powinno zostaćzastąpione przez Narodowy Plan Odnowy i Rozwoju. To stanowisko było jednym z głównych powodów, dla których próby utworzeniarządu koalicyjnego po poprzednich wyborach zakończyły się fiaskiem. Wedługwielu komentatorów może ono też doprowadzić do sytuacji, w której – jeśliSYRIZA zwycięży w wyborach i zdoła utworzyć rząd na swoich warunkach – Grecja będzie zmuszona do opuszczenia strefy euro. Cipras nie zgadza się jednak z takim scenariuszem i podczas wystąpieńprzedwyborczych konsekwentnie utrzymuje, że koszt wystąpienia Grecji zestrefy euro byłby niewspółmiernie wysoki i że Unii bardziej opłaca sięzgodzić na powtórne negocjacje.",,
UEFA wstrząśnięta atakami. Za miesiąc w Paryżu odbędzie się losowanie Euro 2016,Europejska Unia Piłkarska jest głęboko wstrząśnięta i wyraziła wsparcie i solidarność z ofiarami zamachów terrorystycznych we Francji. W piątek zginęło tam ponad 120 osób. Za niespełna miesiąc w Paryżu odbędzie się losowanie grup mistrzostw Europy 2016.,"„Jesteśmy głęboko wstrząśnięci i zasmuceni po straszliwych aktach terroryzmu, które miały miejsce w Paryżu oraz w Saint-Denis, na przedmieściach stolicy” – napisali przedstawiciele UEFA w wydanym w sobotę oświadczeniu.W serii zamachów terrorystycznych w kilku miejscach stolicy Francji zginęło ponad 120 osób.Podczas meczu Wybuchy było słychać podczas rozgrywanego na Stade de France pod Paryżem towarzyskiego spotkania piłkarskich reprezentacji Francji i Niemiec (2:0). Według francuskich mediów, miały one miejsce przy bramie wschodniej, gdzie śmierć poniosły trzy osoby. Ze względów bezpieczeństwa zespół gości, po niemal całej nocy spędzonych w szatniach na terenie stadionu, kilkoma busami i w eskorcie opuścił obiekt. Niemcy nie wracali już do hotelu, w którym byli wcześniej zakwaterowani. W sobotę rano specjalnie podstawionym samolotem udali się do domu, chociaż wcześniej planowali powrót dopiero na niedzielne południe.Zawody odwołaneSportowe władze Francji odwołały z kolei wszystkie weekendowe zawody w regionie Paryża.Za niespełna miesiąc, tj. 12 grudnia, w Paryżu odbędzie się losowanie grup turnieju finałowego ME w piłce nożnej. Bezpośredni awans wywalczyła m.in. Polska, a obecnie rozgrywane są dwumecze barażowe. W sobotę dojdzie m.in. do spotkania Szwecji z Danią w Sztokholmie. Gospodarze już zapowiedzieli wzmożone środki bezpieczeństwa.",,
Tak źle w niemieckiej gospodarce nie było od lat. „Wszyscy są bardzo zdenerwowani”,"Indeks badania koniunktury niemieckiego instytutu ZEW w sierpniu wyniósł -44,1 pkt. To wynik najgorszy od ośmiu lat. W porównaniu do lipca wskaźnik nastrojów gospodarczych jest gorszy o 22 pkt. proc. i wyniósł -22,3 pkt.","Odczyt instytutu ZEW w sierpniu pokazał, że nastroje gospodarcze w Niemczech są najgorsze od 2011 r. – Indeks ZEW nie był najważniejszy, ale tym razem wszyscy są bardzo zdenerwowani i patrzą na wszelkiego rodzaju dane – mówi strateg w DZ Banku Daniel Lenz, Z kolei prezes ZEW Achim Wambach skomentował, że „wskaźnik nastrojów gospodarczych ZEW wskazuje na znaczne pogorszenie perspektyw dla niemieckiej gospodarki”. – Ostatnia eskalacja sporu handlowego między USA i Chinami, ryzyko dewaluacji walut oraz zwiększone prawdopodobieństwo brexitu bez porozumienia wywierają dodatkową presję na i tak już słaby wzrost gospodarczy. Najprawdopodobniej spowoduje to dalsze obciążenie niemieckiego eksportu i produkcji przemysłowej – mówił Wambach.",,
Sędzia Józef Iwulski p.o. pierwszego prezesa Sądu Najwyższego,"Sędzia Józef Iwulski, dotychczasowy prezes Izby Pracy, Ubezpieczeń Społecznych i Spraw Publicznych Sądu Najwyższego, będzie – decyzją prezydenta Andrzeja Dudy – pełnił obowiązki I prezesa SN. Zastąpi prof. Małgorzatę Gersdorf.","Ustawa o Sądzie Najwyższym, która weszła w życie 3 kwietnia, stanowi, że w dniu następującym po upływie trzech miesięcy terminu wejścia w życie ustawy, w stan spoczynku przechodzą sędziowie SN, którzy ukończyli 65. rok życia. Mogą oni dalej orzekać, jeśli w ciągu miesiąca od wejścia w życie nowej ustawy złożyli stosowne oświadczenie i przedstawili odpowiednie zaświadczenia lekarskie, a prezydent wyraził zgodę na dalsze zajmowanie stanowiska sędziego SN. Prof. Gersdorf takiego oświadczenia nie złożyła. W związku z tym wiceszef kancelarii prezydenta Paweł Mucha poinformował po wtorkowym spotkaniu prezydenta Andrzeja Dudy z dotychczasową I Prezes SN, że przechodzi ona w stan spoczynku. Mucha dodał, iż wolą prezydenta było, by od środy funkcje związane z wykonywaniem obowiązków I prezesa SN wykonywał najstarszy stażem sędzia Józef Iwulski. Również on brał udział we wtorkowym spotkaniu w Pałacu Prezydenckim. „Sędzia o wielkim stażu”Wiceszef Kancelarii Prezydenta RP podkreślał we wtorek, że Iwulski to „sędzia o wielkim stażu zawodowym – najstarszy służbą na stanowisku sędziego z sędziów Sądu Najwyższego, osoba do której prezydent ma zaufanie i do której - co nie ulega też wątpliwości – ma zaufanie środowisko sędziowskie”. Urodzony w 1952 r. we Wrocławiu Józef Iwulski objął funkcję sędziego Sądu Najwyższego 1 lipca 1990 roku. Od 24 marca 1994 r. do 20 marca 2002 r. zasiadał też – jako przedstawiciel SN – w Krajowej Radzie Sądownictwa. Od 16 kwietnia 1998 r. do 20 marca 2002 r. był wiceprzewodniczącym KRS. 30 sierpnia 2016 r. prezydent Andrzej Duda powołał go na stanowisko prezesa Izby Pracy, Ubezpieczeń Społecznych i Spraw Publicznych SN. Iwulski jest specjalistą prawa pracy, autorem szeregu publikacji na ten temat. W 2002 roku prezydent Aleksander Kwaśniewski odznaczył go Krzyżem Oficerskim Orderu Odrodzenia Polski.",,
Protasiewicz: Przez decyzję warszawskich radnych wiarygodność opozycji do podważenia,"„Przez decyzję Rady Warszawy z przedwczoraj wiarygodność składanych przez opozycję propozycji może być podważana. Tutaj widzę zagrożenie”  – mówi w wywiadzie dla portalu wPolityce.pl poseł Jacek Protasiewicz, który przeszedł do Nowoczesnej, czyniąc ją na powrót klubem parlamentarnym w Sejmie.","Poseł PSL-UED Jacek Protasiewicz dołączył w czwartek do koło Nowoczesnej; oznacza to, że .N znów będzie miała klub w Sejmie, po tym, jak kilku jej posłów przeszło do sejmowej koalicji z Platformą Obywatelską.Protasiewicz w rozmowie z portalem wPolityce.pl mówił m.in. o powodach swojego przejścia oraz o tym, co sądzi o decyzji warszawskiej rady miejskiej, która obniżyła próg procentowy bonifikaty przy przekształceniu prawa użytkowania wieczystego w prawo własności nieruchomości z 98 proc. do maksimum 60 proc. Przeciw zmianie protestowali radni PiS. Projekt wniósł na sesję wiceprezydent stolicy Robert Soszyński.„Przez decyzję Rady Warszawy z przedwczoraj wiarygodność składanych przez opozycję propozycji może być podważana. Tutaj widzę zagrożenie. Nawet jeśli w szczegółach jest inaczej niż formułują to politycy PiS, w tym premier Morawiecki, to fakt, że ten argument może trafić na podatny grunt” – mówił Protasiewicz, pytany o wiarygodność opozycji w kontekście powyborczych zmian m.in. przez radnych PO. Jak mówił dalej poseł klubu Nowoczesnej, mieszkańcy Warszawy mogą tą decyzją być rozczarowani. „Nawet, jeśli w drodze niezrozumienia kontekstu, część warszawiaków zaplanowała sobie wydatki związane z przekształceniem prawa użytkowania wieczystego we własność na poziomie kilku tysięcy, a okazuje się, że będzie musiała zapłacić kilkanaście, albo nawet kilkadziesiąt, to rozczarowanie może być duże. Argumentacja nawet przesadzona, a wiemy, że PiS potrafi posługiwać się przesadzoną argumentacją, krytykując przeciwników politycznych, może być skuteczna” – mówi poseł .N.Protasiewicz w wywiadzie dla portalu mówił też o tym, czym motywowane było jego przejście do klubu Nowoczesnej. „Zdecydowanie warto, aby istniał klub Nowoczesnej, czyli jeden więcej klub opozycyjny. Zmiana statusu Nowoczesnej z klubu na koło skutkowałaby brakiem jednego posła opozycyjnego w komisji ds. służb specjalnych, brakiem posłów w komisjach śledczych, a także brakiem posłów w debatach telewizyjnych, gdzie zapraszani są przedstawiciele klubów, a nie kół. A zatem w konsekwencji osłabiłoby to siłę i tak jednak dzisiaj niezbyt wielką głosu i argumentacji opozycji” – zauważył.",,
Grupa mężczyzn podpaliła ofiarę gwałtu. Kobieta zmarła w szpitalu,"23-letnia ofiara gwałtu sprzed roku, która została oblana benzyną i podpalona, gdy udawała się w czwartek na rozprawę sądową w tej sprawie, zmarła w nocy z piątku na sobotę – poinformował szef oddziału poparzeń szpitala Safdarjung w New Delhi dr Shalabh Kumar.","23-letnia kobieta, którą zaatakowano w czwartek w pobliżu stacji kolejowej w mieście Unnao na północy kraju, w stanie Uttar Pradeś, miała poparzenia całego ciała, sięgające aż 95 proc. Przyczyną śmierci było zatrzymanie pracy serca - powiedział dziennikarzom dr Kumar. Dodał, że układ oddechowy pacjentki uległ bardzo poważnym uszkodzeniom, a „jej płuca wypełniały substancje smoliste i toksyny”. W grupie napastników, którzy postanowili uniemożliwić 23-latce złożenie zeznań przed sądem, był też mężczyzna, który przed rokiem ją zgwałcił – donoszą indyjskie media. Sprawca zmusił młodą kobietę do czynności seksualnych, przykładając jej lufę naładowanego pistoletu do skroni. Do gwałtu doszło 12 grudnia 2018 r., ale 23-latka zawiadomiła policję w Unnao o tej napaści seksualnej dopiero w marcu. Gwałciciel został aresztowany zaraz po złożeniu zeznań przez kobietę. Wypuszczono go w ubiegłym tygodniu za kaucją – poinformował media komendant policji w Lucknow, S.K. Bhagat. Uttar Pradeś jest jednym z najludniejszych stanów w Indiach. Prowincja ta zajmuje czołową pozycję w statystykach przemocy i napaści seksualnych wobec kobiet - pisze Reuters. W 2017 r. zgłoszono tam 4,2 tys. przypadków gwałtów. Nie wiadomo, ile zajść pozostaje poza wiedzą organów ścigania. Brutalny atak na 23-latkę, która chciała dochodzić w sądzie sprawiedliwości, zbulwersował indyjską opinię publiczną, coraz bardziej wyczuloną na przypadki przemocy wobec kobiet. To zresztą kolejny przypadek, gdy sprawcy używają ognia, by uniemożliwić ofierze gwałtu dochodzenie sprawiedliwości. W piątek w Hajdarabadzie, stolicy stanu Andhra Pradeś w środkowo-południowych Indiach, policja zastrzeliła czterech mężczyzn podejrzanych o zgwałcenie i zabicie w zeszłym tygodniu 27-letniej kobiety. Podejrzani zostali zatrzymani przez policję i w piątek rano doprowadzeni na miejsce zbrodni w celu przeprowadzenia wizji lokalnej. Mężczyźni zostali zastrzeleni, gdy próbowali odebrać broń funkcjonariuszom i uciec – informował portal BBC News. Zwęglone szczątki zamordowanej kobiety zostały znalezione 28 listopada. Odkrycie wywołało oburzenie opinii publicznej w Indiach, a także protesty przeciwko bezczynności policji. Indyjski kodeks karny zaostrzono w 2013 roku, po wielomiesięcznych protestach ulicznych wywołanych przez bestialski gwałt na studentce fizjoterapii w grudniu 2012 roku. Protestujący domagali się m.in. zmian w prawie i w podejściu policji do ścigania przestępstw na tle seksualnym. Nowe przepisy nakładają karę minimum 20 lat więzienia i maksymalnie dożywocia lub śmierci przy gwałtach zbiorowych oraz za gwałt, którego skutkiem był zgon ofiary lub jej stan wegetatywny. W Delhi liczba zgłoszonych gwałtów wzrosła trzykrotnie w porównaniu z 2012 rokiem. Zdaniem policji kobiety częściej zgłaszają gwałty dzięki zmianom przepisów, protestom i kampanii medialnej w przełomowym 2012 roku. Jednak w Narodowym Badaniu Zdrowia Rodziny, przeprowadzonym na zlecenie rządu na przełomie 2015 i 2016 roku, szacuje się, że 99,1 proc. napaści seksualnych w Indiach wciąż nie jest zgłaszanych.",,
Ukradziono drzwi z pracą Banksy'ego poświęconą ofiarom zamachów w Paryżu,"Nieznani sprawcy ukradli drzwi przeciwpożarowe z budynku teatru Bataclan w Paryżu, na których widniała praca brytyjskiego artysty street-artu Banksy'ego. W ten sposób upamiętnił on ofiary zamachu islamskich terrorystów w tym teatrze – jednego z serii ataków, do jakich doszło 13 listopada 2015 roku.","Jak informuje paryska policja, drzwi z malowidłem zniknęły w nocy z piątku na sobotę. Zostały po prostu odcięte od framugi. Według pierwszych informacji, złodzieje podjechali furgonetką i zabrali wycięte drzwi. W czerwcu ubiegłego roku Banksy wykonał na ulicach Paryża kilka murali w hołdzie ofiarom zamachów z 2015 roku. Ten z drzwi w sali Bataclan przedstawiał postać kobiety owiniętej chustą, w modlitewnej, żałobnej pozie. „Dziś jesteśmy głęboko wzburzeni. Praca Banksy'ego, symbol zadumy, należący do wszystkich – mieszkańców, paryżan i obywateli świata – została nam odebrana” – napisano na Twitterze teatru Bataclan.  13 listopada islamscy terroryści dokonali skoordynowanego ataku w kilku miejscach Paryża. W krótkim odstępie czasu doszło do trzech eksplozji i sześciu strzelanin. Eksplozje miały miejsce przy Stade de France w dzielnicy Saint-Denis. Na stadionie był wówczas francuski prezydent Francois Hollande, który oglądał mecz towarzyski między drużynami Niemiec i Francji. Najbardziej krwawa była strzelanina w teatrze Bataclan, gdzie terroryści wtargnęli podczas koncertu grupy rockowej Eagles of Death Metal i wzięli zakładników. Zabili tam 90 osób. Ogółem w zamachach śmierć poniosło 130 osób, ponad 300 zostało rannych.",,
„Papież Franciszek poparłby ten postulat”,"– Jestem przekonany, że obecny papież Franciszek poparłby ten postulat. Wielokrotnie dawał sygnały, że polityka na ołtarzach, wchodzenie polityki do kościołów – jest złe dla polityki i przede wszystkim złe dla Kościoła – powiedział w TVP Info Leszek Miller, przewodniczący SLD.","Jego partia przygotowała projekt nowelizacji Kodeksu wyborczego, który w piątek trafił do Sejmu. SLD chce zakazać prowadzenia agitacji wyborczej w kościołach i w miejscach kultu religijnego innych związków wyznaniowych.  –  Nie straszmy ludzi Kościołem  – apelował w programie „Woronicza 17” Ryszard Czarnecki z PiS.  Leszek Miller argumentując postulat wprowadzenia zakazu agitacji w kościołach mówił, że dziś doświadczenie pokazuje, że „wierni wychodząc z kościołów dostają karteczki na kogo głosować”. - Jeżeli ordynacja wyborcza mówi, gdzie nie można prowadzić kampanii wyborczej, skoro w Konstytucji, w konkordacie zapisaliśmy neutralność państwa, to niech ono będzie neutralne także w czasie kampanii - podkreślał polityk. Warto przypomnieć, że Kodeks wyborczy w obecnym kształcie (art. 108) zabrania prowadzenia agitacji wyborczej m.in. na terenie urzędów administracji rządowej i samorządowej, sądów, jednostek wojskowych, a także zakładów pracy, jeśli w swym sposobie i formie zakłóca ona normalne funkcjonowanie tych zakładów. Julia Pitera z PO przyznała, że jej także nie podoba się agitacja w kościołach. - Bardzo wiele osób uczestniczących w mszach ma tego powyżej uszu. Proboszczowie przesadzają z tym, co mówią podczas mszy . Zaś Robert Kwiatkowski, przedstawiciel Europy Plus podkreślał, że „stopień dezaprobaty dla instytucji Kościoła stale rośnie”. - Żadne krzyki, żadne płacze nas nie przekonają. To instytucja, która albo będzie podlegać rewolucyjnym zmianom, albo zniknie  - ocenił. Miller pytany o to, jak zakaz agitacji w kościołach miałby być egzekwowany, odpowiedział: - Ktoś, kto tego nie znosi, czy grupa wiernych – miałaby możliwość, by o tym poinformować . A za naruszenie Kodeksu Wyborczego groziłaby, tak jak w innych przypadkach, kara grzywny. Nie wszyscy goście programu „Woronicza 17” zgodzili się z argumentami Leszka Millera w sprawie agitacji w kościołach. Ryszard Czarnecki z PiS podkreślał, że „Kościół nie jest wrogiem” i nie powinniśmy „straszyć ludzi Kościołem”. Paweł Poncyliusz z PJN przyznał, że w całej dyskusji najbardziej interesujące dla niego jest to, że „najwięcej do powiedzenia na temat zakładania kagańców kościołowi mają ci, których rzadko w kościele widuje”. - Kościół ma swoją powinność przeprowadzania wiernych przez problemy  - zauważył Poncyliusz.",,
"„Większość z nas nie jest tu dla pieniędzy”, „to bat na opozycję”. Sejm o uposażeniu parlamentarzystów","Obniżenie pensji parlamentarzystów ma odwrócić uwagę opinii publicznej od skandali wokół PiS, od „wpadki z nagrodami ministrów”; chcecie przykryć arogancję, pazerność i chciwość tych osób, nowela w tej sprawie marginalizuje rolę parlamentu –  podkreślali we wtorek w Sejmie posłowie opozycji. Sejm debatował nad projektem zmian w ustawie o wykonywaniu mandatu posła i senatora autorstwa PiS, który przewiduje obniżenie o 20 proc. uposażenia parlamentarzystów.","Szydełko oceniła, że wynagrodzenia parlamentarzystów „nie należą do najniższych i umożliwiają godne życie”. – Wierzę, że większość z nas nie jest tu dla pieniędzy – zaznaczyła.Posłanka PiS przekonywała, że choć opozycja mówi o chciwości władzy, to „właśnie posłom opozycji trudno jest rozstać się z 20 proc. uposażenia i dlatego zapowiadają oni, że nie wezmą udziału w głosowaniu” nad tym projektem.– Jeden z posłów opozycji wyrażając swoje oburzenie w związku z proponowaną ustawą, powiedział, że taka obniżka jest niedopuszczalna, ponieważ jesteśmy wybrańcami narodu. Zapomniał tylko, że być wybrańcem narodu to nie jest tylko zaszczyt i przywilej, ale przede wszystkim służba i odpowiedzialność. A jeśli społeczeństwo dziś tak ocenia i stwierdza, że należy obniżyć uposażenia posłów i senatorów, to należy się zastanowić dlaczego – dodała Szydełko.Według niej taka ocena pracy posłów wynika z jakości prowadzonej przez nich debaty publicznej. Przywoływała sytuacje gdy posłowie opozycji „rzucali w Sejmie papierami”, „wykorzystywali pytania w Sejmie do dyskusji nie na temat”, „gasili światła podczas posiedzeń komisji”, czy blokowali mównicę sejmową. – Agresywne zachowanie nie pozostaje bez oceny społeczeństwa i tę ocenę trzeba uszanować – podkreśliła posłanka.Przywołała też słowa ks. Piotra Skargi: – Swoich pożytków zapomniawszy, powinniśmy jej (Ojczyźnie) godnie i z szacunkiem służyć. Szydełko zapowiedziała, że w ramach realizacji tej maksymy posłowie PiS zagłosują za projektem o obniżce uposażeń. PO: to bat na opozycję– Pierwsza myśl, jaka przyszła mi do głowy, gdy słyszałem pana (Jarosława) Kaczyńskiego z panem (Ryszardem) Terleckim, że teraz będzie skromniej, to przypomniało mi się takie powiedzenie z PRL, państwo je na pewno znacie, że +klasa robotnicza ustami swoich przedstawicieli pije szampana i je kawior+. I dzisiaj mamy bardzo podobną sytuację. Bo dzisiaj Jarosław Kaczyński będzie żyć skromniej obniżając wynagrodzenia posłom opozycji, bo nie sobie, bo nie swoim kolegom z PiS, nie klasie panów z PiS – mówił Sławomir Nitras (PO).Jak zaznaczył, wynagrodzenie wicepremier Beaty Szydło, szefa MSWiA Joachima Brudzińskiego i innych ministrów nie zostaną obniżone. – Bo oni są rasą panów, bo oni są wyjątkowi – ironizował poseł.– Będzie miał obniżone (wynagrodzenie) pan (Krzysztof) Brejza, który odkrył skalę patologii. Opozycja będzie miała obniżone, bo Jarosław Kaczyński postanowił żyć skromniej, obniżając pensje posłom opozycji – podkreślił Nitras.Nawiązał też do informacji dotyczącej leczenia prezesa PiS. – Na Szaserów w szpitalu na wizytę u ortopedy czeka 170 osób, a pierwszy termin jest we wrześniu. Średni czas oczekiwania to jest 235 dni. A ile czekał pan Kaczyński? Do kolejki panie Kaczyński! Ja wiem, że pan jest ojcem narodu jak cesarz w Kapuścińskim, ale jeśli pan chce żyć skromniej, to do kolejki na Szaserów. (...) Może (prezes PiS) poczekać 235 dni na wizytę. Może chociaż kapitana do noszenia kul, a nie generała. To jest bat na opozycję – oświadczył poseł PO.– My jesteśmy ludźmi skromnymi, damy radę. Jak trzeba będzie za darmo pracować, to będziemy, bo my naprawdę reprezentujemy tu Polaków. To sprowadzanie parlamentu do fasady. Gdzie są autorzy tej ustawy: pan Terlecki i Kaczyński? Nawet tu nie mieli ochoty przyjść. Tak właśnie was traktują – mówił Nitras.Według niego, „szczególną rolę miał tu poseł Terlecki”. – Współczuję wam szefa klubu, bo fakt, że pan Terlecki był twarzą tej ustawy, a potem sam się wyłączył z tej ustawy. Bo jego ta ustawa nie dotyczy, jego, pani Mazurek. Budżet domowy nie ruszony. Jak czuliby się posłowie Kukiza, gdyby Kukiz zaproponował, że obniżamy pensje posłom, ale (Pawłą) Kukiza nie? Albo jakby się czuli posłowie Platformy ze Schetyną, gdyby coś takiego zrobił? Tak was traktują, wiele to o panu mówi panie Terlecki – powiedział poseł PO zwracając się do posłów PiS.Przekonywał też, że nieprawidłowości dot. wynagrodzeń są też w spółkach skarbu państwa. Kukiz'15: propozycja „to dyktat jednej osoby”Jerzy Jachnik (Kukiz'15) wskazywał, że wśród wnioskodawców projektu, który jest projektem poselskim, nie ma podpisu prezesa PiS Jarosława Kaczyńskiego, ani podpisów nikogo z wicemarszałków, „których wynagrodzenia nie zostaną ruszone”.– Propozycja prezesa Kaczyńskiego była bardzo populistyczna, ale ona pokazuje, że na tej sali nie ma żadnego parlamentaryzmu – jeden człowiek decyduje. To jest dyktat jednej osoby; był i będzie, dopóki nie zmienimy ordynacji wyborczej na JOW – mówił poseł Kukiz'15.– To jest koniec parlamentaryzmu. Wiecie dlaczego? Dlatego, że sami sprowadzacie się do zera – zwrócił się do posłów Prawa i Sprawiedliwości.Według niego projekt jest populistyczny. – Pani poseł sprawozdawca projektu mówi, że opozycja jest zachłanna. A co, jeśli jutro rano pan poseł Kaczyński wstanie i powie, że posłowie zarabiają za mało i trzeba im podnieść o 100 proc.? To co pani będzie mówiła? – powiedział.Nie zgodził się z zawartym w uzasadnieniu projektu stwierdzeniem, że jest on oczekiwany społecznie. – Proszę państwa, społeczeństwo oczekuje państwa prawa, państwa sprawiedliwego, mało kosztownego i oczekuje poprawienia poziomu życia – powiedział poseł Kukiz'15. Według niego zarówno obecna, jak i poprzednia ekipa rządząca nic nie zrobiła w tych kwestiach.Zaznaczył, że jego klub poparłby pomysł obniżki wynagrodzeń, gdyby to była „propozycja rzetelna”. – Czyli trzeba zmienić siatkę płac, od prezydenta, ministrów, posłów, do wójtów itd. Dzisiaj mamy taką sytuację, że wójt Kóz koło Bielska Białej zarabia więcej niż prezydent RP – mówił Jachnik. Nowoczesna: projekt próbuje przykryć „przestępstwo skarbowe” rządu – Panie prezesie Kaczyński, ten projekt w absolutnie cyniczny i pełny hipokryzji sposób próbuje przykryć przestępstwo skarbowe sterowanego przez pana z tylnego siedzenia rządu marionetek i pazernych działaczy PiS w terenie. I to jest prawdziwy i jedyny powód powstania tej ustawy – podkreślił poseł Piotr Misiło (Nowoczesna).Jak zauważył, premie samych ministrów w rządzie PiS tylko w roku 2017 wyniosły ponad 2 mln zł”. – W Kancelarii Prezydenta ponad 3 mln zł. Ale to i tak nic w porównaniu z uposażeniami działaczy terenowych PiS. Pan Paweł Śliwa, radny PiS z Małopolski – milion zł, Krzysztof Skóra, radny PiS z Dolnego Śląska – 1,3 mln zł, Zdzisław Filip, radny PiS z Małopolski – 500 tys. zł, Martyna Wojciechowska, radna PiS z Mazowsza – 400 tys. zł. Tak mógłbym wymieniać jeszcze kilka godzin – zaznaczył Misiło.Jak podkreślił, „zarabianie pieniędzy jest dobre, to chciwość jest zła”. – Wasza chciwość jest zła – oświadczył.– Panie prezesie Kaczyński, ponieważ pan pracował na państwowym etacie tylko w PRL, wyjaśniam: wynagrodzenia nie są jałmużną, ale są związane z odpowiedzialnością i koniecznymi kompetencjami do wykonywania danego zawodu – zwracał się poseł do lidera Prawa i Sprawiedliwości.– Musimy jako społeczeństwo zadbać, by dobór osób decydujących o przyszłości państwa był odpowiedni, by posłowie i ministrowie nie byli dobierani z racji byłych zasług, czy wiernego poddaństwa fanaberii prezesa partii – oświadczył poseł.Jak podkreślił, „zarówno parlamentarzysta jak i minister, premier, czy prezydent są normalnymi pracownikami wynajętymi przez społeczeństwo do wykonywania pracy”. – Za tę pracę należy się adekwatne wynagrodzenie, a nie zastępcze beneficja – dodał.– Obniżajmy wynagrodzenia, a będą w polityce tylko takie osoby, jak kłamca Macierewicz z jego Mistralami za dolara i objawienie eksplozji smoleńskiej; jak pani Pawłowicz, która łamiąc swoje ślubowanie poselskie jawnie przyznaje się do sprzeniewierzenia konstytucji – powiedział Misiło.– Nie możemy jako Sejm RP dopuścić do dalszej sowietyzacji państwa, w którym pensja będzie zastępowana przywilejami przydzielanymi prze I sekretarza partii, wiodącej siły narodu, przez pana panie Kaczyński. Ale pan jesteś tylko uzurpatorem i żadne frazesy, pohukiwania z tej mównicy, czy Goebelsowska propaganda mediów publicznych tego nie zmienią – podkreślił poseł.",,
Kolejne manifestacje poparcia TV Trwam,Blisko siedem tysięcy osób protestowało w Gdańsku przeciwko nieprzyznaniu Telewizji Trwam miejsca na multipleksie cyfrowym i łamaniu wolności mediów. Manifestacja w tej samej sprawie w Lublinie zgromadziła prawie 4 tys. osób.,"Manifestację w Gdańsku rozpoczął przemarsz po mszy w kościele św. Brygidyulicami miasta pod Pomnik Poległych Stoczniowców. W proteście uczestniczylim.in. liderzy Zarządu Regionu Gdańskiego NSZZ „Solidarność”, przedstawiciele Kół Radia Maryja, Klubu Gazety Polskiej, Ruchów i Stowarzyszeń Katolickich Archidiecezji Gdańskiej, Obozu Narodowo-Radykalnego, a także posłowie PiS: Anna Fotyga, Andrzej Jaworski, Antoni Macierewicz i Janusz Śniadek. W czasie marszu przez miasto demonstrujący śpiewali pieśni religijne ipatriotyczne; mieli ze sobą biało-czerwone flagi i transparenty z napisami m.in.: „Wolność słowa”. Skandowali: „Nie oddamy Telewizji Trwam”, „Solidarność”, „Raz sierpem, raz młotem czerwoną hołotę”. Na wiecu przed Pomnikiem Poległych Stoczniowców Antoni Macierewiczpowiedział, że w Polsce ma dziś miejsce „próba zamknięcia katolikom ust ipognębienia narodu polskiego”. –  Czy byłaby możliwa ta walka z Kościołem, o której trafnie powiedział Jarosław Kaczyński, że to walka z Polską? Czy byłaby możliwa próba odebrania koncesji Telewizji Trwam, gdyby nie zbrodniasmoleńska? Czy byłoby możliwe to, co się dzieje, gdyby nie kłamstwosmoleńskie? Czy byłoby możliwe to, co się dzieje, gdyby żył prezydent LechKaczyński i cała polska elita, która tam zginęła i poległa? To by nie byłomożliwe  – mówił. Przed pomnikiem tłum skandował m.in.: „Tu jest Polska”, „Zwyciężymy”, „Tojest hańba”. Według organizatorów demonstracji, uczestniczyło w niej ok. 15 tys. osób. Policja oceniła natomiast liczbę manifestujących na siedem tysięcy.  PiS i Solidarna Polska w Lublinie  W Lublinie w marszu w obronie wolnych mediów i telewizji Trwam uczestniczyli parlamentarzyści PiS i Solidarnej Polski, związkowcy „Solidarności”, członkowie Obozu Narodowo-Radykalnego. Protestujący zebrali się przed ratuszem; potem przeszli deptakiem w centrummiasta na plac Litewski. Nieśli transparenty m.in. z napisami: „Żądamy dlaTelewizji Trwam miejsca na multipleksie cyfrowym”, „Kradną wolność!”. Posłanka PiS Elżbieta Kruk powiedziała do zgromadzonych na placu Litewskim,że odmowa koncesji dla TV Trwam to decyzja, która podważa fundamentydemokratycznego ustroju Polski – wolność słowa, dostęp do informacji, praworównego dostępu do rynku – oraz dyskryminuje media katolickie.  Europoseł Mirosław Piotrowski (wybrany z listy PiS) wzywał zebranych, aby nie pozwalali na dyskryminację TV Trwam. Krytykował też Platformę Obywatelską. Według szacunków policji w manifestacji uczestniczyło 3,5 – 4 tys. ludzi. –  Przebiegła spokojnie, nie doszło do żadnych incydentów wymagających interwencji policji  – powiedział Andrzej Fijołek z zespołu prasowego Komendy Wojewódzkiej Policji w Lublinie. W kwietniu zeszłego roku Krajowa Rada Radiofonii i Telewizji nie przyznałafundacji o. Tadeusza Rydzyka Lux Veritatis – nadawcy TV Trwam – koncesji nanadawanie na pierwszym multipleksie cyfrowym. KRRiT tłumaczyła to niepewnąsytuacją finansową fundacji. Lux Veritatis odwołała się od tej decyzji; jejodwołanie KRRiT odrzuciła w styczniu. Fundacja złożyła zatem skargę do sąduadministracyjnego. KRRiT wielokrotnie podkreślała, że nieprzyznanie Lux Veritatis miejsca namultipleksie nie oznacza, że wraz z wyłączeniem telewizji analogowej w Polsce TV Trwam przestanie być dostępna dla odbiorców. Fundacja posiada koncesję na rozpowszechnianie programu drogą satelitarną – może on być odbierany za pomocą anten satelitarnych oraz w sieciach telewizji kablowej.",,
Klienci znanego kantoru internetowego mają kłopoty. Spółka na celowniku KNF,"Klienci jednego z największych w Polsce kantorów internetowych, Fritz Exchange, mają problemy z odzyskaniem wpłaconych pieniędzy – informuje „Rzeczpospolita”. Sprawą zajęła się Komisja Nadzoru Finansowego.","Fritz Group, którego flagowym projektem jest kantor internetowy Fritz Exchange – jak wskazuje dziennik – ma spore kłopoty, a razem z nim rzesza klientów, którzy chcieli zaoszczędzić na tańszym niż w bankach internetowym przewalutowaniu oszczędności.Pierwszą rysą na wizerunku Fritz Group były skargi klientów kantoru na opóźnione przelewy, które pojawiły się na przełomie czerwca i lipca. Wówczas Komisja Nadzoru Finansowego, która niemal rok temu przyznała Fritz Group licencję krajowej instytucji płatniczej, ostrzegła przed współpracą z kantorem ze względu na skargi klientów.W ostatnich tygodniach niepokojące głosy klientów zaczęły się nasilać. Niektórzy, między innymi na forach internetowych, przekonują, że w ogóle nie otrzymali z powrotem wysłanych firmie do przewalutowania pieniędzy.",,
"„Żart i kpina z interesów Polski, to ociera się o zdradę narodową”","– Analizując te wszystkie rozmowy, jakie się w „Sowie” toczyły, to aż dziwne, że tylu ludzi, którzy określali się polskimi patriotami, przystępując do rządu, tak niefrasobliwie podchodziło do interesu Polski. Dziwne i straszne. Żart i kpina, z jaką podchodzą do głównych, strategicznych interesów Polski, ocierają się o zdradę narodową – tak minister energii Krzysztof Tchórzewski komentował w „Minęła dwudziesta” ujawnione przez TVP Info kolejne taśmy z rozmów w restauracji „Sowa & Przyjaciele” dotyczące m.in. rafinerii w Możejkach.","Dziennikarze portalu tvp.info dotarli do kolejnych rozmów nagranych w 2014 r. w restauracji „Sowa & Przyjaciele”. Ówczesny prezes Orlenu Jacek Krawiec rozmawia z Radosławem Sikorskim, wówczas ministrem spraw zagranicznych. Tematem rozmowy jest należąca do Orlenu rafineria, znajdująca się w Możejkach na Litwie. Krawiec mówi Sikorskiemu, że rafinerię chce kupić Igor Sieczyn, człowiek Putina i FSB. Jego spółka Rosnieft została objęta amerykańskimi sankcjami po rosyjskiej agresji na Ukrainę. Inwestycja w suwerenność energetycznąKrzysztof Tchórzewski przekonywał, że zakup rafinerii w Możejkach był „bardzo ważny z punktu widzenia bezpieczeństwa energetycznego Polski i Litwy. – Różnie nam się współpraca z Litwą układa, ale jesteśmy braćmi od wieków. Broniliśmy się i pomagaliśmy w trudnych sytuacjach. I dzisiaj do tego wracamy – mówił minister energii. – Teraz okazuje się, że rafineria w Możejkach może dobrze pracować. Widocznie komuś zależało na tym, aby pokazać, że ten plan utrzymania suwerenności lansowany przez prezydenta Lecha Kaczyńskiego nie jest słuszny i przynosi straty – dodał. Zdaniem ministra to wszystko „pokazuje, że wpływy rosyjskie w Polsce i na Litwie są wciąż znaczne”.  Wskazał, że rafineria Możejki w 2016 r. przyniosła 900 mln zł zysku, a i w obecnym roku można się spodziewać kolejnych zysków. Tchórzewski stwierdził, że rozmowy Sikorskiego i Krawca na temat sprzedaży rafinerii to była „duża niefrasobliwość, jeśli chodzi o dbanie o interesy Polski”. – Analizując te wszystkie rozmowy, jakie się w „Sowie” toczyły, to aż dziwne, że tylu ludzi, którzy określali się polskimi patriotami, przystępując do rządu, tak niefrasobliwie podchodziło do interesu Polski. Dziwne i straszne. Żart i kpina, z jaką podchodzą do głównych, strategicznych interesów Polski, ocierają się o zdradę narodową – podkreślił. Gotowi na atomMinister Tchórzewski przekonywał, że jego zdaniem „Polsce potrzebna jest elektrownia atomowa”.  – Jesteśmy w stanie sami ją wybudować i mamy na to pieniądze. To jest opinia ministra energii. Jednak na tak poważną decyzję potrzebna jest decyzja na szczeblu rządu. I zbliżamy się do dyskusji na poziomie rządu. Będę do niej przekonywał, bo sam jestem do niej przekonany – podkreślił. Minister zwrócił uwagę, że Polska wyprzedza już oczekiwania Komisji Europejskiej, jeśli chodzi o korzystanie z odnawialnych źródeł energii.  Przypomniał także, że Polska zajmuje trzecie miejsce w Europie, jeśli chodzi o spadek emisji CO2.",,
Jest postanowienie Trybunału Konstytucyjnego ws. uchwał Sądu Najwyższego,"Trybunał Konstytucyjny postanowił do czasu rozstrzygnięcia sprawy (sygn. Kpt 1/20) wstrzymać wykonywanie przez Sąd Najwyższy kompetencji do wydawania uchwał, „jeżeli miałyby dotyczyć zgodności z prawem krajowym, międzynarodowym oraz orzecznictwem sądów międzynarodowych”: składu KRS, trybu przedstawiania Prezydentowi RP kandydatów na sędziego, konstytucyjnego prawa prezydenta do powoływania sędziów oraz ich kompetencji do pełnienia urzędu na stanowisku sędziego. TK orzekł też, że wyroki wydane przez składy orzekające, w których zasiadali nowi sędziowie „mają moc obowiązującą”. Orzeczenie Trybunału zapadło zdecydowaną większością głosów.","22 stycznia br. marszałek Sejmu Elżbieta Witek złożyła do Trybunału Konstytucyjnego wniosek o rozstrzygnięcie dwóch sporów kompetencyjnych. Pomiędzy Sejmem Rzeczypospolitej Polskiej a Sądem Najwyższym, „dotyczącym tego, czy Sąd Najwyższy jest uprawniony, w tym w drodze uchwały (…) do dokonywania zmian stanu normatywnego w sferze ustroju i organizacji wymiaru sprawiedliwości”, czy też zgodnie z sześcioma artykułami polskiej konstytucji „tego rodzaju uprawnienia pozostają w wyłącznej kompetencji ustawodawcy”. Marszałek Sejmu zwróciła się również o rozstrzygnięcie sporu kompetencyjnego pomiędzy Prezydentem RP a Sądem Najwyższym, dotyczącego tego, czy kompetencja Prezydenta RP, o której mowa w konstytucji, „może być rozumiana w ten sposób, że dozwolone jest przyznanie Sądowi Najwyższemu lub innemu sądowi nieprzewidzianych Konstytucją RP kompetencji do oceny skuteczności powołania sędziego, a w szczególności kompetencji do oceny skuteczności nadania sędziemu, którego dotyczy akt powołania, prawa do wykonywania władzy sądowniczej”. 3) wykonywania prerogatywy Prezydenta Rzeczypospolitej Polskiej do powoływania sędziów zgodnie z ustawą oraz Konstytucją Rzeczypospolitej Polskiej,  4) kompetencji do pełnienia urzędu na stanowisku sędziego przez osobę powołaną przez Prezydenta Rzeczypospolitej Polskiej na wniosek Krajowej Rady Sądownictwa ukształtowanej na podstawie ustawy oraz Konstytucji Rzeczypospolitej Polskiej  TK postanowił też wstrzymać stosowanie uchwały składu połączonych Izb Cywilnej, Karnej oraz Pracy i Ubezpieczeń Społecznych Sądu Najwyższego. Sędziowie TK podkreślili, że „niedopuszczalne jest” blokowanie postępowań i orzeczeń Izby Dyscyplinarnej SN oraz ograniczanie przez część sędziów SN kompetencji do orzekania przez sędziów powołanych na urząd przez prezydenta RP. W orzeczeniu przypomniano też, że zostało to ukształtowane zgodnie z ustawą i jest zgodne z konstytucją i obowiązującym prawem (ustawa z dnia 12 maja 2011 r. o Krajowej Radzie Sądownictwa).  Trybunał orzekł również, że wyroki wydane przez składy orzekające, w których zasiadali nowi sędziowie „mają moc obowiązującą”. Orzeczenie Trybunału zapadło zdecydowaną większością głosów. Spośród 14 sędziów (niedawno zmarł sędzia Grzegorz Jędrejek) tylko trzech złożyło zdania odrębne: Piotr Pszczółkowski, Leon Kieres i Jarosław Wyrembak.",,
Rośnie poparcie dla prezydenta. „Opozycyjny elektorat docenił weta”,Od czasu zawetowania ustaw o Sądzie Najwyższym i Krajowej Radzie Sądownictwa popularność Andrzeja Dudy idzie w górę – informuje „Rzeczpospolita”. Prezydent znajduje poparcie u wyborców centrowych.,"Z sondażu wykonanego na zlecenie dziennika przez IBRiS wynika, że 56,6 proc. badanych ocenia działalność prezydenta „raczej dobrze” lub „zdecydowanie dobrze”. Jeszcze w lipcu było to 47,3 proc. badanych.To najlepsze wyniki prezydenta od sierpnia 2015 r., kiedy zaufanie do niego zbadano po raz pierwszy po wygranych wyborach.Możliwy dalszy wzrostGazeta ocenia, że jeżeli prezydentowi uda się przekonać opinię publiczną, że w sprawie sądów wypracował rozwiązania kompromisowe, może liczyć na dalszy wzrost popularności.– Analiza struktury ocen działalności prezydenta wskazuje, że część twardego elektoratu PiS obniżyła „temperaturę poparcia” i jest mniej entuzjastyczna wobec jego decyzji – ocenia Marcin Duma, szef IBRiS.",,
Ukraińscy marynarze przewiezieni do aresztu w Moskwie. Rozmawiali z dziennikarzami,21 ukraińskich marynarzy z zatrzymanych w niedzielę przez Rosję okrętów zostało przewiezionych do moskiewskiego aresztu śledczego Lefortowo – podała rosyjska niezależna telewizja Dożd. Trzech marynarzy jest w szpitalu w areszcie Matrosskaja Tiszyna.,"Marynarzy znajdujących się w Lefortowie odwiedziła dziennikarka telewizji Dożd Kogerszyn Sagijewa, która należy także do komisji społecznej, wizytującej więzienia w Moskwie. Sagijewa przekazała, że w Lefortowie powiedziano jej, iż trzech poszkodowanych marynarzy jest w szpitalu aresztu śledczego Matrosskaja Tiszyna.Marynarze nie skarżą się na warunki w areszcie – powiedział komisji społecznej jeden z nich, Roman Mokriak.Jak podaje Dożd, marynarzy przebrano w odzież więzienną, ponieważ w Lefortowie nie wolno nosić mundurów wojskowych obcych państw.Rosjanie zatrzymali 24 ukraińskich marynarzy po ostrzelaniu w niedzielę trzech małych okrętów marynarki wojennej Ukrainy w pobliżu Cieśniny Kerczeńskiej, która łączy Morze Czarne z Azowskim. Ukraińskie jednostki zostały przejęte, a marynarze decyzją sądu umieszczeni w areszcie. Strona rosyjska podała informację o trzech marynarzach rannych w ostrzale, strona ukraińska mówiła o sześciu rannych.",,
Polski i ukraiński parlament przyjęły wspólną „deklarację pamięci i solidarności” (zrobił parlament),"Posłowie przyjęli w czwartek wspólną „Deklarację pamięci i solidarności Sejmu Rzeczypospolitej Polskiej i Rady Najwyższej Ukrainy”. Mówi ona m.in. o potrzebie bezstronnych badań historycznych i potrzebie „powstrzymywania sił, które prowadzą do sporów w naszych państwach”.","Za przyjęciem deklaracji głosowało 367 posłów, przeciw było 44, 14 wstrzymało się od głosu.Wcześniej Sejm nie zgodził się na odrzucenie projektu w pierwszym czytaniu o co wnioskował klub Kukiz'15 i koło Wolni i Solidarni.W deklaracji podkreślono potrzebę „intensyfikacji bezstronnych badań historycznych, podjęcia szczerej i przyjacielskiej współpracy badaczy, a także powstrzymywania sił, które prowadzą do sporów w naszych państwach”. Zwracamy uwagę na fakt, że pakt Ribbentrop-Mołotow z 23 sierpnia 1939 roku zawarty pomiędzy dwoma totalitarnymi reżimami - komunistycznym Związkiem Sowieckim i nazistowskimi Niemcami doprowadził do wybuchu II wojny światowej, spowodowanego agresją Niemiec, do których 17 września dołączył Związek Sowiecki. Konsekwencją tych wydarzeń była okupacja Polski przez Niemcy i Związek Sowiecki, skutkująca masowymi represjami wobec naszych narodów. Wydarzenia te, których konsekwencją był także traktat zawarty w Jałcie w 1945 roku, rozpoczęły trwający pół wieku nowy etap zniewolenia całej Europy Wschodniej i Środkowej.Pamiętamy, że słabość reakcji międzynarodowej wobec eskalacji postaw totalitarnych i szowinistycznych przed II wojną światową, pozwalanie agresorom na nieprzestrzeganie zasad prawa międzynarodowego, jak również polityka ustępstw zachęciły reżimy komunistyczny i nazistowski do agresji i - w konsekwencji - podziału Europy.Składamy hołd milionom ofiar agresji i okupacji naszych krajów przez komunistyczny ZSRR i nazistowskie Niemcy. Pamiętamy walkę polskich i ukraińskich sił opozycji antykomunistycznej, która dała moralne podstawy dla przywrócenia niepodległości naszych państw. Wierzymy w potrzebę intensyfikacji bezstronnych badań historycznych, podjęcia szczerej i przyjacielskiej współpracy badaczy, a także powstrzymywania sił, które prowadzą do sporów w naszych państwach.Zwracamy uwagę, że prowadzenie agresywnej polityki zagranicznej przez Federację Rosyjską, okupacja Krymu przez Rosję, wspieranie i prowadzenie interwencji zbrojnej we wschodniej Ukrainie przez Kreml, łamanie podstawowych norm prawa międzynarodowego oraz układów zawartych z Ukrainą, niestosowanie się Rosji do postanowień oraz prowadzenie hybrydowej wojny informacyjnej stanowią zagrożenie dla pokoju i bezpieczeństwa całej Europy. Wyrażamy naszą solidarność ze wszystkimi obywatelami Ukrainy, w tym z Tatarami Krymskimi, w czasach tej wielkiej próby.Podkreślamy nasze zaangażowanie w działania na rzecz pokojowego rozwiązania konfliktu we wschodniej Ukrainie oraz przywrócenia jej integralności terytorialnej. Wyrażamy potrzebę jedności działania w ramach Organizacji Traktatu Północnoatlantyckiego wobec nowych zagrożeń i rozszerzenia wsparcia dla współpracy Sojuszu z Ukrainą i jej strategicznego celu - członkostwa w NATO.Wzywamy wszystkich europejskich partnerów, by zademonstrowali jedność i międzynarodową solidarność oraz chronili zjednoczoną Europę przed zewnętrzną agresją. Wzywamy narody całej Europy, aby pamiętały o przyczynach i skutkach II wojny światowej oraz by podjęły wspólny wysiłek w celu ochrony bezpieczeństwa i wolności”.",,
"Upadek przemysłu, emigracja i bezradność polityków. Al Dżazira nakręciła reportaż o Bytomiu","– Opuszczam moich przyjaciół. To dla mnie straszne. Zaraz się rozpłaczę – stojąca na dworcu młoda bytomianka z trudem kryje emocje. Autobus już stoi. Dziewczyna zaraz wyjedzie do Londynu, gdzie czeka na nią praca w hotelu. Tak Bytom i jego mieszkańców przedstawiła w niedawnym reportażu arabska telewizja Al Dżazira.","Polska „Zielona Wyspa” ma w reportażu Al Dżaziry wyjątkowo szary odcień. Autor materiału, Tim Friend, podkreśla, że w ciągu ostatnich dwudziestu lat z Bytomia wyemigrowało aż 50 tysięcy mieszkańców, a liczba jego ludności wciąż maleje. – Nasze miasto zostało użyte jako jaskrawy przykład problemu całego kraju, jakim jest ucieczka młodych Polaków za granicę w poszukiwaniu pracy i lepszego życia – mówią mieszkańcy miasta. Autorzy materiału podkreślają, że z emigracją wiąże się silnie upadek przemysłu, który nie przetrwał neoliberalnych eksperymentów. Ujemny przyrost naturalny i jedna kopalnia Według dziennikarzy arabskiej telewizji w Bytomiu jest ujemny przyrost naturalny, a z sześciu tutejszych kopalni czynna pozostała tylko jedna. Powoduje to straszne skutki społeczne. W niszczejących górniczych osiedlach pękają lokalne i rodzinne więzi. Reporterzy pokazali m.in. typową rodzinę, która jest rozdarta między dwoma krajami – Polską i Niemcami. – Trudno nie zgodzić się z autorami – komentują reportaż redaktorzy portalu bytomski.pl. Ich zdaniem „ogłoszona niedawno lista inwestycji, które mają być finansowane w ramach wspomnianego pakietu pomocowego UE, budzi duże wątpliwości”. Znajdują się tam pieniądze m.in. remonty kościołów i urzędów, które zdaniem lokalnych dziennikarzy nie wydają się metodą na pobudzenie rozwoju Bytomia.",,
„Die Welt”: Polska to militarna waga ciężka,"Polska to militarna waga ciężka, zabezpiecza wschodnią flankę NATO. Unia Europejska chce więcej współpracy w dziedzinie obronności – pisze niemiecki dziennik „Die Welt”.","Gazeta zauważa, że Polska jest wśród sześciu krajów NATO, które wydają na zbrojenie 2 proc. PKB. „Zbrojenia mają najwyższy priorytet. Z tego powodu Polska jest też regularnie chwalona przez Donalda Trumpa. Prezydent USA wie, że firmy zbrojeniowe z USA robią tam dobre interesy” – pisze gazeta, podkreślając, że Polska kupuje broń przede wszystkim w USA. „Nie można z pewnością powiedzieć, jak duże są łączne polskie wydatki na amerykański sprzęt wojskowy, eksperci zakładają jednak, że jeśli chodzi o zakupy amerykańskiej broni na świecie Polska jest na drugim miejscu po Arabii Saudyjskiej” – czytamy.Dalej autor publikacji ocenił, że „wynika to m.in. z postawy Berlina i Paryża, które wyłączają Polskę ze współpracy w sprawach dotyczących modernizacji wojska”. „Warszawa chętnie wzięłaby udział we wspólnym projekcie konstrukcji nowego czołgu, ale Niemcy i Francuzi wolą sami realizować projekt, nazywany Main Ground Combat System (MGCS). Inne projekty realizowane są zbyt wolno dla Polski. Kraj ten uważa Rosję za bezpośrednie zagrożenie i chce nowych systemów obronnych natychmiast, szczególnie po wybuchu wojny na wschodzie Ukrainy i rosyjskiej aneksji Krymu w 2014 r.” – ocenia „Die Welt”. Dziennik stwierdza, że brak współpracy ze strony Berlina i Paryża ma poważne konsekwencje dla europejskiej polityki obronnej, a przez to – dla Europy. „Polska to militarna waga ciężka, zabezpiecza wschodnią flankę NATO. Unia Europejska chce więcej współpracy w dziedzinie obronności. Ale do tego potrzeba wykorzystania takich samych systemów uzbrojenia. Jeśli Polska będzie zawierać tylko dwustronne umowy z USA, integrowanie europejskich armii będzie jeszcze trudniejsze” – czytamy. „Dzięki dynamicznemu rozwojowi gospodarczemu Warszawa działa z coraz większą pewnością siebie w Europie i prowadzi samodzielną politykę przemysłowa. Polska chce mieć korzyści z technologii i know-how partnerów z UE. Dlatego chce uczestniczyć w projekcie czołgu MGCS. Berlin ma jednak złe doświadczenia z dużymi projektami europejskimi, jak Eurofighter czy samolot transportowy A400M. Im więcej państw uczestniczy w przedsięwzięciach, tym częściej dochodzi do opóźnień i tym większe są koszty” – pisze niemiecka gazeta. Dodaje, że „nawet współpraca między Niemcami a Francuzami nad wspólnym czołgiem często nie jest łatwa, dlatego wolą trzymać Polskę z dala”.",,
Prezes Lotos Petrobaltic: Już niedługo Polska może stać się niezależna od rosyjskiego gazu,"W przyszłym roku jest szansa na rozpoczęcie budowy gazociągu Baltic Pipe, który uniezależniłby nas od dostaw rosyjskiego gazu – powiedział w Radiu Gdańsk prezes Lotos Petrobaltic Grzegorz Strzelczyk.","Prezes Lotos Petrobaltic Grzegorz Strzelczyk mówił w Radiu Gdańsk m.in. o bezpieczeństwie energetycznym Polski. – Ostatni kryzys z zanieczyszczoną ropą rosyjską pokazał, że pod względem logistycznym jesteśmy bezpieczni, bo tutaj Naftoport w Gdańsku jest w stanie zapewnić dostawy rapy naftowej zarówno do rafinerii w Gdańsku jak i w Płocku – powiedział.Jak przyznał, „nasze możliwości logistyczne od jakiegoś czasu są chyba dobrym elementem w negocjacjach z Rosjanami”. – Widzimy dokładnie, jak inaczej wyglądają kontrakty na dostawy ropy z Rosji, a jak wyglądają kontrakty gazowe – oznajmił.",,
Gazprom rozpoczął układanie Nord Stream 2 w rosyjskich wodach,Koncern Gazprom rozpoczął budowę gazociągu Nord Stream 2 w rosyjskich wodach terytorialnych i planuje ułożenie 100 km pierwszej nitki magistrali w ciągu jednego miesiąca – podał w poniedziałek dziennik gospodarczy „Wiedomosti”.,"Jak informuje gazeta, do budowy gazociągu przystąpiła jednostka Solitaire, której właścicielem jest szwajcarska firma Allseas. „Wiedomosti” powołują się na komunikat operatora projektu – spółki Nord Stream 2 AG.Długość odcinka planowanego gazociągu w rosyjskich wodach terytorialnych to około 114 km. Solitaire ma pracować przez całą dobę, siedem dni w tygodniu. „100 km pierwszej nitki gazociągu w rosyjskich wodach terytorialnych zostanie ułożonych w ciągu jednego miesiąca” – głosi komunikat Nord Stream 2 AG.Przedstawiciel spółki powiedział dziennikowi, że pierwotny projekt przewidywał rozpoczęcie prac na tym odcinku wiosną 2019 roku, tak więc prace idą zgodnie z zaplanowanym grafikiem.Przekazał także, że obecnie niemal ukończono pracę w wodach Niemiec, a w wyłącznej strefie ekonomicznej Szwecji prowadzi prace jednostka Pioneering Spirit. Do tej pory ułożonych zostało ponad 1125 km morskiego odcinka Nord Stream 2.",,
Imigranci udawali włoskich policjantów. Okradali turystów z kosztowności,"Karabinierzy z Rzymu zatrzymali 13 złodziei, którzy podając się za włoskich policjantów, okradali zagranicznych turystów. Oszuści, prawie wszyscy imigranci z Iranu, udawali, że dokonują kontroli antynarkotykowej. Działali niemal w całych Włoszech.","Media podały w piątek, że śledztwem objęto w sumie 29 osób, należących do grupy przestępczej, która posługiwała się fałszywymi legitymacjami policyjnymi oraz odznakami i zatrzymując cudzoziemców poddawała ich kontrolom i przeszukaniu. W ich trakcie przestępcy okradali turystów z cennych przedmiotów i pieniędzy.Nielegalni imigranciBaza gangu fałszywych policjantów znajdowała się w rejonie miasta Caserta na południu Włoch, a działał on w Rzymie, Mediolanie, Wenecji i Florencji, przede wszystkim w hotelach, pensjonatach i na kempingach. Dochodzenie wykazało, że wielu z członków szajki przybyło do Włoch nielegalnie. Już wcześniej policja w Rzymie kilkakrotnie zatrzymywała irańskich imigrantów, którzy na ulicach okradali turystów podając się za policjantów.",,
Kuba żegna dyktatora. Prochy Castro przemierzą cały kraj,"Uroczystości żałobne po śmierci dyktatora Fidela Castro rozpoczynają się we wtorek na Kubie. Po południu kubańskiego czasu w Hawanie odbędzie się wielotysięczny wiec z udziałem zagranicznych delegacji. Potem prochy zbrodniarza przemierzą ponad 760 kilometrów, by 4 grudnia spocząć na cmentarzu Świętej Ifigenii w Santiago de Cuba.","Od 6 rano (12 naszego czasu) co godzinę w Hawanie będą rozbrzmiewały salwy armatnie. Ucichną późnym popołudniem, przed rozpoczęciem wiecu upamiętniającego zmarłego przywódcę. Wielki wiecWtedy to w stolicy kraju, na Placu Rewolucji, zbiorą się nie tyko mieszkańcy Kuby, ale i zagraniczne delegacje. Swój udział zapowiedzieli m.in. emerytowany król Hiszpanii Juan Carlos, premier Grecji Alexis Tsipras i prezydent Ekwadoru Rafael Correa. Jak poinformowała „Granma” – organ Kubańskiej Partii Komunistycznej – w uroczystościach nie weźmie udziału prezydent Federacji Rosyjskiej Władimir Putin. W środę prochy Fidela Castro wyruszą w trzydniową podróż do Santiago de Cuba. Pokonają tę samą drogę, jaką w 1959 roku - po zwycięstwie kubańskiej rewolucji - przemierzyła z Santiago Karawana Wolności, z którą dotarł do Hawany Castro.",,
Płażyński pyta Dulkiewicz o Gdańsk. „Czy władze zerwą z patologią?”,"Były kandydat na prezydenta Gdańska Kacper Płażyński (PiS) przedstawił pięć pytań do nowej prezydent tego miasta Aleksandry Dulkiewicz. Dotyczą one m.in. zasiadania urzędników w radach nadzorczych, sposobu prowadzenia relacji z deweloperami i „upolityczniania samorządu”.","Aleksandra Dulkiewicz, prawniczka i samorządowiec, wygrała w niedzielę w I turze przedterminowe wybory prezydenta Gdańska, uzyskując 82,22 proc. poparcia. Frekwencja wyniosła 48,6 proc.– Wspólnie z radnymi klubu PiS chcieliśmy złożyć pani Dulkiewicz gratulacje – powiedział Płażyński na poniedziałkowej konferencji prasowej, zapowiadając, że będą oni „opozycją konstruktywną”, która poprze „każdy dobry projekt dla Gdańska”.– Cenimy to, raczej szanujemy, że pani prezydent Dulkiewicz zamierza wykonywać swoją funkcję w oparciu o to przesłanie, czy o te poprzednie lata rządów prezydenta Adamowicza – powiedział Płażyński. Ocenił jednak, że właśnie teraz jest „nadzieja na pewne nowe otwarcie, w którym Gdańsk naprawdę będzie miastem otwartym dla wszystkich, nie będzie wykluczał i ten samorząd będzie samorządem lepszej jakości”.W związku z tym Płażyński zaprezentował pięć pytań, na które chce, by nowo wybrana prezydent udzieliła odpowiedzi. – Jeżeli pani Dulkiewicz odpowie twierdząco na te pytania, to w naszych oczach będzie to świadczyło o tym, że pani Dulkiewicz naprawdę jest gotowa poprawić jakość samorządności w Gdańsku – powiedział Płażyński.Pierwsze z tych pytań brzmi: „czy nowe władze Gdańska zerwą z patologią polegającą na tym, że członkowie rodzin wysoko postawionych urzędników czerpią korzyści z piastowania stanowisk w przedsiębiorstwach podległych miastu Gdańsk bądź z prowadzenia interesów z miastem i zależnymi od niego spółkami”.",,
Wytyczne do negocjacji z Wlk. Brytanią przyjęte. Przywódcy państw UE byli jednomyślni,Przywódcy 27 krajów Unii Europejskiej przyjęli wytyczne do negocjacji z Wielką Brytanią w sprawie warunków jej wyjścia ze Wspólnoty. O jednomyślnym poparciu poinformował szef Rady Europejskiej Donald Tusk.,"W oparciu o przyjęte rekomendacje główny unijny negocjator Michel Barnier będzie prowadził rozmowy z Londynem. Teraz Komisja Europejska musi przygotować odpowiednie przepisy i 22 maja, po przyjęciu ich przez unijne kraje, Wspólnota będzie gotowa do rozmów z Wielką Brytanią.Rzeczywiste negocjacje rozpoczną się po przedterminowych wyborach parlamentarnych na Wyspach, które odbędą się 8 czerwca. Unijni dyplomaci spodziewają, że nastąpi to na przełomie czerwca i lipca.",,
Palikot: mam bardzo dobre relacje z Aleksandrem Kwaśniewskim,"–  Jeśli pan przeczytał dokładnie ten wywiad, a nie tylko nagłówek, to ja tam mówię, że koalicja Europa Plus Twój Ruch  nie powstałaby bez Aleksandra Kwaśniewskiego – mówił do Krzysztofa Ziemca Janusz Palikot w programie „Dziś wieczorem”. Odniósł się w ten sposób do zamieszania, jakie powstało po publikacji przez „Gazetę Wyborczą” wywiadu, w którym szef Twojego Ruchu wycenił na 1-2 proc. markę byłego prezydenta.",,,
Aktywistka KOD do opozycji: Na jaką orbitę odlecieliście?,"Aktywistka z Zarządu Głównego KOD Magdalena Filiks nie wytrzymała po wyborach i skomentowała falę hejtu, która rozlała się ze strony opozycji i jej zwolenników. „Przestańcie gardzić wyborcami. Nie wolno mówić, że piep… ona patologia dała się kupić” – zaapelowała w emocjonalnym wpisie.","„Oglądam memy, które z ludzi robią klęczące bydło i mapy, które dzielą Polskę na lepszą i gorszą. Czytam o ciemnocie, sprzedawczykach, kołtunach, tępocie. Czytam o ludziach, którzy chodzą na pasku proboszcza. Czytam straszne rzeczy. To jest dopiero tragedia. I piszą to zdaje się ci mądrzejsi, wykształceni i oświeceni. Jak Wam nie wstyd śmiać się z emerytów, którzy dostali 1000 zł i poszli zagłosować na PiS. Przecież Ci ludzie żyją na granicy ubóstwa” – napisała Filiks.„Moja mama jest sama i ma 1500 zł emerytury, a 800 zł opłat. Ci ludzie od lat nikogo nie interesują. Chyba, że przed wyborami. Nikt realnie nie rozwiązuje ich problemów. Na jaką orbitę odlecieliście, że tego nie rozumiecie?” – pytała. „Pierwsze od czego powinna zacząć ta elita, to pojechać do tych ludzi. Bez kamer. I ich zapytać jak się mają, co czują i czego się boją. Inaczej będzie kolejnych 5 nieudanych projektów Biedronia wyliczonych na procenty i opartych na teatrze” – oceniła.Działaczka skrytykowała też pomysł prof. Wojciecha Sadurskiego, by podzielić Polskę na dwie części. „Od kogo chcecie się oddzielić rysując te mapy podziału? Wy – którzy krzyczycie o przyjmowaniu uchodźców, drwiąc z ludzi, którzy się ich boją, chcecie budować mury przed tymi, których zwyczajnie nie rozumiecie. Może im zbudujmy pisowskie obozy?” – oburzała się działaczka KOD.„Czujemy się lepsi, bo mamy czas pojechać bronić puszczy przed wycinką, wtedy, kiedy ciemna masa zasuwa na PKB. Czujemy się lepsi, bo mamy karnety na jogę za 200 zł drwiąc z ludzi, którzy od dziecka swoją duchowość rozwijają w kościele – bo tak zostali wychowani. Bo tam jest ich joga” – zwróciła uwagę.",,
Kwaśniewski lobbował dla Rosjan?,"Politycy są zaskoczeni informacją, że były prezydent Aleksander Kwaśniewski lobbował na rzecz rosyjskiego koncernu. Jak ujawnił tygodnik „Newsweek”, Kwaśniewski wraz z grupą swoich pracowników prowadził rozmowy w sprawie zakupu przez rosyjski Acron polskiej Grupy Azoty.","Jacek Protasiewicz, europoseł PO, uważa, że taka działalność jest prawnie dopuszczalna, ale moralnie i politycznie bardzo kontrowersyjna i jak mówi europoseł – w tej sprawie była nieskuteczna. Wszystko ocenią wyborcy, w czasie kiedy Kwaśniewski będzie promował swoją listę w wyborach do Parlamentu Europejskiego, dodaje Protasiewicz. Adam Hofman z PiS uważa, że sprzedaż Azotów Rosjanom byłaby błędem. Jednocześnie podkreśla, że zainteresowanie działalnością Kwaśniewskiego wynika z sondaży, które pokazują, że jego nowa inicjatywa polityczna zyskuje poparcie. Hofman tłumaczy, że wpuszczanie Rosjan w strategiczne sektory polskiej gospodarki byłoby kardynalnym błędem. Marek Sawicki z PSL oczekuje wyjaśnień, czy w sprawie sprzedaży Grupy Azoty doszło do lobbingu. Sprawę powinien wyjaśnić resort skarbu, ale też wiceminister środowiska Stanisław Gawłowski. Sawicki zwraca uwagę, że jeśli Kwaśniewski lobbował – to do tego nie miał prawa, natomiast jeżeli jedynie pytał – to nie ma w tym nic niewłaściwego. Wojciech Olejniczak, europoseł SLD, przypomina, że Aleksander Kwaśniewski nie ma żadnej siły sprawczej w Polsce. Były prezydent nie poszedł do premiera Donalda Tuska i nie zaproponował sprzedaży – to jest nierealne. Olejniczak mówi, że chce zobaczyć dokumenty i chciałby wyjaśnień, o co w tej sprawie chodzi. Zbigniew Ziobro z Solidarnej Polski uważa, że gdyby informacje o lobbingu na rzecz Rosjan potwierdziły się, to byłoby bardzo źle. Zakłady azotowe są głównym członem polskiego przemysłu chemicznego i oddanie go Rosji byłoby zagrożeniem dla bezpieczeństwa gospodarczego w tym obszarze. Prezydencki minister profesor Tomasz Nałęcz przyznaje, że to nie do pomyślenia, żeby były prezydent lobbował na rzecz innego państwa.Nałęcz oczekuje wypowiedzi eksprezydenta w tej sprawie. Jego zdaniem komentowanie jej jedynie na podstawie doniesień prasowych jest przedwczesne. „Newsweek” ujawnił, że właściciel Acronu czyli Wiaczesław Kantor pytał Aleksandra Kwaśniewskiego, czy w Polsce jest „dobry klimat” na przejęcie Grupy Azoty. Jedną z osób z którymi miała odbyć się w tej sprawie rozmowa jest wiceminister środowiska Stanisław Gawłowski. Tygodnik pisze, że zdaniem rządu taka transakcja mogłaby stanowić zagrożenie dla bezpieczeństwa energetycznego kraju.",,
Korwin-Mikke zażartował ze słów papieża. Internauci oburzeni,Lider partii Wolność lubi o sobie przypominać i robi to zazwyczaj w kontrowersyjny sposób. Tym razem zażartował ze słów papieża Franciszka.,"Internauci, którzy przeczytali jego wpis na Twitterze, nie kryli oburzenia. Janusz Korwin-Mikke napisał na portalu społecznościowym: „JŚW Franciszek ogłosił, że mamy krzyżować się z uchodźcami, by zwiększyć liczbę urodzeń. Kupić sobie jeszcze trzy żony?”. „Jest tu fragment o potrzebie integracji”Było to odniesienie do słów papieża, który chce, aby ludzie okazywali sobie szacunek i tolerancję. Franciszek namawia do pomagania imigrantom i próbował przetłumaczyć wiernym ludziom, jak wiele zła dzieje się w obozach dla uchodźców.",,
Polska aplikacja jak Uber. Wygrała w konkursie Komisji Europejskiej,"Polska aplikacja „Dobre wsparcie”, oferująca sąsiedzkie usługi opiekuńcze, wygrała w konkursie Komisji Europejskiej RegioStars na najbardziej innowacyjne projekty unijne. Jej twórcy przyrównują ją do aplikacji Ubera.","Realizowany przez Fundację Nauka dla Środowiska z Koszalina (woj. zachodniopomorskie) projekt o wartości dofinansowania UE w wysokości około 2 mln euro otrzymał wyróżnienie w kategorii obejmującej zwalczanie nierówności i ubóstwa.Projekt realizowany jest w partnerstwie z urzędem marszałkowskim województwa zachodniopomorskiego, Regionalnym Ośrodkiem Polityki Społecznej oraz Caritasem Diecezji Koszalińsko-Kołobrzeskiej i Caritasem Archidiecezji Szczecińsko-Kamieńskiej. Wsparcie pochodzi z Europejskiego Funduszu Społecznego, zarządzanego przez zachodniopomorski urząd marszałkowski. „Dobre wsparcie” określana jest jako „Uber oferujący sąsiedzkie usługi opiekuńcze”. Z systemu lokalnych usług społecznych można korzystać na komputerze poprzez aplikację internetową, która jest także zintegrowana z aplikacją mobilną. System jest autonomiczny, łączy lokalnych użytkowników (gminy, ośrodki pomocy, opiekunów, poradnie, rodziny). Wsparcie dla najsłabszychMarszałek województwa zachodniopomorskiego Olgierd Geblewicz wskazał, że projekt ma na celu wparcie osób, którym jest w życiu najtrudniej, które są niesamodzielne i często mieszkają w bardzo odległych miejscach. – Dzięki wsparciu udzielanemu rodzinie, sąsiadom, organizacjom pozarządowym kształtujemy model rozproszonej opieki nad takimi ludźmi – wyjaśnił Geblewicz.Dodał, że promowanie dobrych praktyk w Europie jest bardzo ważne, a on sam korzysta z przykładów swoich kolegów z Polski, ale też z całej Unii. – Mam nadzieję, że dzięki tej nagrodzie będziemy w stanie dzielić się swoimi doświadczeniami w całej Europie. Nie mniejszą wartością jest to, żeby pokazywać na co dzień, jak ważna jest idea europejska, wsparcie europejskie, jak ważna jest europejska solidarność – podkreślił. W konkursie RegioStars wyróżniane są najbardziej oryginalne i innowacyjne przedsięwzięcia realizowane w ramach polityki spójności. W tym roku do konkursu napłynęło prawie 200 zgłoszeń, z czego wyłoniono 24 finalistów.",,
KRRiT zawiadomi prokuraturę ws. gróźb,"KRRiT złoży w piątek zawiadomienie do prokuratury w
sprawie gróźb, jakie listownie otrzymał przewodniczący rady Jan Dworak i
jeden z jej członków Krzysztof Luft. Autorzy listu grożą im śmiercią w
przypadku nieprzyznania TV Trwam miejsca na multipleksie.","List został nadany w poniedziałek w jednym z warszawskich urzędów pocztowych.Dołączony do niego był sznurek i dwa czarne paski z napisem „śmierć wrogomojczyzny” (napis tej treści pojawił się też we wtorek na gdyńskim biurzeeuroposłanki Joanny Senyszyn).Autorzy listu napisali: „Jeśli wykonacie polecenie rządzącej antypolskiej iantykatolickiej masońsko-żydowskiej mafii Tusk-Komorowski i nie przyznacielicencji na multipleksie 1 częstotliwości dla Telewizji Trwam sąd WiN wydawyrok śmierci na odpowiedzialnych za taką decyzję. Termin - marzec 2013 rok.Po tym terminie nasz pluton egzekucyjny dostanie polecenie wyeliminowaćzdrajców Boga i Ojczyzny. Samochody pancerne, hełmy ani kamizelki kuloodpornenie wystarczą, mamy środki do wyeliminowania zdrajców”.Pod listem znalazł się podpis: „Wolność i Niezawisłość” oraz zdjęcie krzyżatej antykomunistycznej organizacji, działającej w pierwszych latach po IIwojnie światowej.Jak powiedziała rzeczniczka KRRiT Katarzyna Twardowska, w piątek radazłoży do prokuratury zawiadomienie o możliwości popełnienia przestępstwa zart. 224 par. 1 lub par. 2 Kodeksu karnego. Przepisy te stanowią, że ktoprzemocą lub groźbą bezprawną wywiera wpływ na czynności urzędowe organuadministracji rządowej, innego organu państwowego lub samorząduterytorialnego, podlega karze pozbawienia wolności do lat 3. Tej samej karzepodlega ten, kto stosuje przemoc lub groźbę bezprawną w celu zmuszeniafunkcjonariusza publicznego albo osoby do pomocy mu przybranej doprzedsięwzięcia lub zaniechania prawnej czynności służbowej.Na oferty w ogłoszonym pod koniec ub.r. konkursie na cztery miejsca napierwszym multipleksie naziemnej telewizji cyfrowej KRRiT czeka doponiedziałku. Krajowa Rada zdecydowała, że miejsca na multipleksie otrzymająpodmioty nadające programy: społeczno-religijny, filmowy,edukacyjno-poznawczy oraz dla dzieci w wieku od 4 do 12 lat. Zgłosić mogą sięzarówno nowi nadawcy, jak i ci, którzy już posiadają koncesje na nadawanieprogramu drogą satelitarną i chcą ubiegać się o jej rozszerzenie.Nadawca Telewizji Trwam – fundacja Lux Veritatis o. Tadeusza Rydzyka –ubiegał się o miejsce na MUX-1 w poprzednim konkursie, ale go nie otrzymał.KRRiT tłumaczyła to niepewną sytuacją finansową fundacji – w dniu złożeniawniosku o miejsce na multipleksie majątek Lux Veritatis wynosił ok. 90 mlnzł, ale większość środków pochodziła z pożyczki udzielonej przez polskąprowincję zakonu redemptorystów. Fundacja odmówiła KRRiT wyjaśnień na tematwarunków spłaty tego zobowiązania.Skargę na decyzję KRRIT Wojewódzki Sąd Administracyjny w Warszawie odrzucił wmaju ub.r. Złożona do NSA skarga kasacyjna nie była jeszcze rozpatrywana.",,
"„Duda był wycofany i nieśmiały”. „Kandydat, który głosi Polskę zgodną, był agresywny”","– Bronisław Komorowski zapominał, że od pięciu lat jest prezydentem, a od siedmiu lat jego obóz rządzi Polską – tak prof. Zdzisław Krasnodębski, europoseł PiS, skomentował niedzielną debatę prezydencką w TVP. Prof. Aleksander Smolar, prezes Fundacji Batorego, stwierdził natomiast, że Duda „nie był najlepszym promotorem idei zmiany”.","Obaj goście „Polityki przy kawie” w TVP1 zgodzili się, że w Polsce istnieje duża grupa młodych wyborców, którzy chcą przeciwstawić się obecnemu podziałowi sceny politycznej, a szerzej także sytuacji w kraju. Ich kandydatem w dużej mierze był Paweł Kukiz, który w pierwszej turze wyborów zdobył ponad 20 proc. głosów.  – Co byśmy nie powiedzieli o elektoracie Pawła Kukiza, rośnie grupa ludzi młodych, którzy mają dosyć tego, co jest w Polsce – zauważył Krasnodębski i dodał, że wcześniej tę grupę zagospodarowywali wcześniej m.in. Janusz Palikot i Janusz Korwin-Mikke. – Dużo jeżdżę po kraju i jest tak, że jest jakiś kryzys systemowy. Młodzi ludzie nie widzą w Polsce szans – wyjaśnił poseł do Parlamentu Europejskiego. Podkreślił jednocześnie dysonans w zachowaniu Bronisława Komorowskiego w czasie debaty. – Kandydat, który głosi Polskę zgodną, był agresywny – stwierdził.Duda bez wyborców KukizaWedług Aleksandra Smolara grupa „zbuntowanych” wyborców raczej nie pójdzie na drugą turę wyborów. – Moim zdaniem łączenie wyborców Dudy i Kukiza to nieporozumienie. Wiele osób głosujących na Kukiza nie pójdzie na drugą turę – ocenił. Obejrzyj cały program",,
Moskiewskie laboratorium antydopingowe zawieszone,"Moskiewskie laboratorium antydopingowe straciło prawo wykonywania testów. Światowa Agencja Antydopingowa, na czele której stoli były polski minister sportu Witold Bańka, odebrała rosyjskiej placówce międzynarodową akredytację.","Decyzja ma skutek natychmiastowy i obowiązywać będzie co najmniej do czasu zakończenia postępowania prowadzonego przez Komitet Dyscyplinarny WADA.Moskiewskie laboratorium po raz pierwszy straciło akredytację w 2015 r., gdy okazało się, że placówka jest zamieszana w proceder fałszowania testów antydopingowych. Kilka miesięcy później ogłoszony został raport, z którego wynikało, że w fałszowaniu badań uczestniczyli nie tylko zawodnicy i lekarze, ale również działacze sportowi, urzędnicy państwowi i funkcjonariusze służb specjalnych. Konsekwencją raportu było odebranie części rosyjskich lekkoatletów prawa do występów na olimpiadzie w Brazylii, później dyskwalifikacja całej reprezentacji na igrzyskach w Korei Południowej.",,
Protesty w Hongkongu: YouTube zablokował ponad 200 kont,"W ramach przeciwdziałania „skoordynowanym operacjom wpływu” serwis YouTube zablokował 210 kanałów, na których publikowano nagrania na temat prodemokratycznych protestów w Hongkongu – poinformowała w komunikacie firma Google, do której należy YouTube.","W czwartkowym komunikacie nie napisano wprost, którą stronę sporu usiłowano w ten sposób promować, ani czy w kampanię wpływu zaangażowany był chiński rząd. Zaznaczono jednak, że wykryta operacja „była spójna z niedawnymi, związanymi z Chinami obserwacjami i działaniami, ogłoszonymi przez Facebooka i Twittera”.Twitter poinformował niedawno o wykryciu „skoordynowanej operacji, wspieranej przez rząd” Chin, mającej na celu „podważanie prawowitości i stanowisk politycznych ruchu protestu” w Hongkongu. W związku z tym z sieci usunięto ponad 900 aktywnych kont, a ok. 200 tys. innych zostało zamkniętych jeszcze zanim rozpoczęły działalność. Facebook usunął natomiast siedem stron, trzy grupy i pięć kont uwikłanych w „skoordynowane, nieautentyczne działania w ramach małej sieci pochodzącej z Chin i skupiającej się na Hongkongu”. Wśród „zwodniczych taktyk” wykorzystywanych przez osoby stojące za tą operacją wymieniono m.in. korzystanie z fałszywych kont. „Nasze dochodzenie wykryło ich związki z osobami powiązanymi z chińskim rządem” – poinformowała firma. Facebook, Twitter i YouTube znajdują się na długiej liście serwisów internetowych, zablokowanych przez komunistyczne władze ChRL. Są w związku z tym niedostępne w Chinach kontynentalnych, ale można z nich korzystać w Hongkongu, który cieszy się stosunkowo dużym zakresem autonomii.",,
#MorawieckichDwóch. Premier spotkał „imiennika”,"„Ten moment, gdy spotykasz policjanta, a na jego mundurze zauważasz naszywkę »M. Morawiecki«” – napisał na swoim koncie na Facebooku premier Mateusz Morawiecki. Szef rządu był z wizytą na Śląsku. W Urzędzie Marszałkowskim Województwa Śląskiego natknął się na dzielnicowego I Komisariatu Policji w Katowicach, który nosił wspomnianą przez Morawieckiego naszywkę. Premier zrobił sobie z funkcjonariuszem zdjęcie.","Policjant, którego można zobaczyć na zdjęciu obok premiera Mateusza Morawieckiego, to dzielnicowy, sierżant sztabowy Michał Morawiecki. Przypadkowe zdjęcie zostało zrobione podczas zabezpieczania przez policję terenu przed wizytą premiera w UM Województwa Śląskiego. Premier zatrzymał się i podziękował policji za ochronę. Zauważył sierżanta Morawieckiego i postanowił zrobić sobie z nim kilka zdjęć. Efekty małej „sesji” udostępniono na koncie premiera na Facebooku.",,
Nowy odcinek A1. „Jesteśmy na dobrej drodze do połączenia północy z południem Europy”,"– Oddawany fragment A1 od Pyrzowic pod Częstochowę skróci czas podróży o 25 minut – powiedział premier Mateusz Morawiecki. Jak dodał, jesteśmy na dobrej drodze do połączenia północy z południem Europy. Z udziałem m.in. szefa rządu oraz komisarz Elżbiety Bieńkowskiej w piątek oficjalnie oddano do użytku fragment autostrady A1 od węzła Pyrzowice do węzła Częstochowa Południe.","Chodzi o znaczną część budowanej w ostatnich latach autostrady A1 Pyrzowice-Częstochowa. W piątek ruch puszczono na liczącym blisko 33 km odcinku tej trasy od Pyrzowic do węzła Częstochowa Południe (stara nazwa węzła: Zawodzie; na tym fragmencie udostępniono też węzeł Woźniki). Do czasu oddania autostradowej obwodnicy Częstochowy pojazdy powyżej 12 ton – wobec ograniczeń na drogach dojazdowych w Częstochowie – powinny jeździć dotychczasową drogą nr 1.Podczas przedpołudniowej uroczystości oddania autostrady – zorganizowanej na jezdni w kierunku Pyrzowic, w pobliżu węzła Woźniki – premier ocenił, że to część dobrej drogi do „połączenia północy z południem”. – Do tej pory, można powiedzieć, trochę z pewną dozą uszczypliwości, budowaliśmy połączenia wschód-zachód po to, żeby można było tranzytem przez Polskę przejeżdżać – zaznaczył szef rządu.– To oczywiście również było i jest bardzo ważne dla wszystkich, którzy podróżują, przede wszystkim dla towarów przewożonych na zachód i wschód, ale szczególnie cieszę się, że dzisiaj w duchu naszej filozofii Trójmorza, łączenia północy Europy z południem, nadrabiamy te zaległości i dokonujemy kolejnego wielkiego kroku w kierunku połączenia Śląska z Pomorzem, przez Łódź, Kujawy, przez regiony, które ta autostrada połączy później z południem Europy – wskazał Morawiecki. Zaapelował przy tym do kierowców o wysoką kulturę jazdy i tworzenie tzw. korytarzy życia. Podkreślił jednocześnie, że nie ma tolerancji dla pijanych kierowców. – Nie może być takiej tolerancji, ale również dla piratów drogowych. Chcę poprosić wszystkich państwa również o to, żeby w przypadku jeżeli mamy zahamowanie naturalnego ruchu, kiedy mamy korki na autostradach, na drogach szybkiego ruchu, żeby (...) tworzyć tak zwane korytarze życia – powiedział.Premier powołał się przy tym na badania, zgodnie z którymi utworzenie korytarzy życia dla karetki pogotowia, dla straży pożarnej, zwiększa o 40 proc. szanse na przeżycie osobom, które uległy wypadkowi.– Wysoka kultura jazdy, stop piractwu drogowemu i korytarze życia, to niech będzie coś, co przy okazji otwarcia tego kawałka, bardzo ważnego kawałka drogi, autostrady z południa na północ (...) niech będzie takim hasłem, które nam towarzyszy jeszcze w tej drugiej części wakacji i później przez wszystkie lata, dekady użytkowania tej drogi – zaapelował szef rządu.Podziękował też wszystkim, którzy się przyczynili do budowy autostrady. – Pamiętajmy o tym, że budowa infrastruktury drogowej to praca dłuższa niż tylko jedna kadencja. To pewne strategiczne przemyślenia, przygotowania, prace związane z zezwoleniami środowiskowymi, administracyjnymi – przypomniał. Minister infrastruktury Andrzej Adamczyk akcentował, że polskie drogi muszą być bezpieczne, komfortowe i przewidywalne pod względem czasu przejazdu. –To jest cel, jaki sobie wyznaczyliśmy. To jest cel pana premiera Mateusza Morawieckiego i to jest cel wszystkich, którzy pytają, kiedy ruszt komunikacyjny w Polsce będzie zrealizowany – wskazał.– Rząd Prawa i Sprawiedliwości konsekwentnie prowadzi politykę łączenia głównych szlaków komunikacyjnych, i w układzie południkowym i w układzie wschód-zachód, bo ten układ dopiero utworzy ruszt komunikacyjny, który da poczucie bezpieczeństwa, komfortu i przewidywalności – mówił Adamczyk, zapowiadając ukończenie całej autostrady A1 w 2022 r., a całej autostrady A2, w 2025 r. lub 2026 r.Adamczyk podziękował za możliwość skorzystania przy realizacji otwieranej w piątek inwestycji z funduszy unijnych. Wskazał, że na konto Krajowego Funduszu Drogowego wpłynęły już w tej perspektywie 24 mld zł, a do końca roku wpłyną kolejne 4 mld zł – z łącznie przewidzianych do 2022 r. 44 mld zł.Minister inwestycji i rozwoju Jerzy Kwieciński wyraził nadzieję, że autostrada A1 stanie się najważniejszym połączeniem komunikacyjnym północy Europy z południem Europy - wraz z Via Carpatią w ciągu trasy S19. Jak podkreślił, oddawany w piątek odcinek A1 był współfinansowany funduszami unijnymi, jednak Polska w coraz większym stopniu buduje najważniejsze szlaki komunikacyjne z własnych środków.",,
Czwórka normandzka jednogłośnie: OBWE powinna nadzorować wycofanie broni z Ukrainy,"Przywódcy Rosji, Niemiec, Francji i Ukrainy po raz kolejny w tym tygodniu rozmawiali telefonicznie nt. konfliktu na wschodzie Ukrainy. Ponownie zaapelowali oni o pełną realizację porozumień pokojowych z Mińska i zgodzili się, że wycofanie broni ze strefy konfliktu powinna nadzorować OBWE – poinformował Pałac Elizejski.","To kolejna w ostatnich dniach rozmowa w tzw. formacie normandzkim. Poprzednią Angela Merkel, Francois Hollande, Władimir Putin i Petro Poroszenko przeprowadzili pod koniec ubiegłego tygodnia.  Jak poinformował Pałac Elizejski, i tym razem przywódcy zwrócili uwagę na konieczność przestrzegania zobowiązań podjętych w lutym w Mińsku, w tym pełnego respektowania zawieszenia broni. Merkel, Putin, Hollande i Poroszenko byli zgodni, że wycofanie broni ze strefy konfliktu na wschodzie Ukrainy powinna nadzorować Organizacja Bezpieczeństwa i Współpracy w Europie (OBWE).  Rozmowy ws. dostaw gazu  We wtorek władze w Kijowie i prorosyjscy separatyści zgodzili się na utworzenie 30-kilometrowej strefy buforowej wzdłuż linii konfliktu i wycofanie z niej czołgów i lekkiej artylerii.  Merkel, Hollande, Putin i Poroszenko uzgodnili jak najszybsze wznowienie rozmów między Rosją a Ukrainą w sprawie dostaw gazu. Do kolejnej rozmowy tzw. czwórki normandzkiej doszło, gdy władze w Kijowie inicjują reformę konstytucji, przewidującą większą samodzielność dla regionów, w tym dla tych opanowanych przez separatystów prorosyjskich na wschodzie Ukrainy. Zachód widzi w tej reformie zasadniczy krok w kierunku politycznego uregulowania konfliktu, który spowodował śmierć ponad 6,5 tys. osób w ciągu 15 miesięcy.",,
"Katarzyna Lubnauer: nie rozmawiamy o wspólnych listach wyborczych z PO, ale...","Na razie nie toczą się rozmowy na temat wspólnych list wyborczych Nowoczesnej z PO, ale przyjdzie taki moment, w którym będziemy rozmawiać - powiedziała przewodnicząca klubu Nowoczesnej Katarzyna Lubnauer. Przewodniczący Platformy Obywatelskiej Grzegorz Schetyna uważa, że to potrwa.","O wspólne listy wyborcze Nowoczesnej z Platformą Obywatelską Katarzyna Lubnauer była pytana w piątek na antenie Radia Plus.„Ja myślę, że będziemy musieli rozmawiać, że będzie taki moment, w którym będziemy rozmawiać. Ale w tej chwili te rozmowy się nie toczą. Pamiętajmy, że jeżeli chcemy mówić o wspólnych listach, to musimy mieć jakieś minimum programowe.” „Żeby mieć minimum programowe to trzeba mieć jakąś bazę, do której się można odnieść” — mówiła Lubnauer. „Potrzebna jest jedna lista opozycji”Szef PO pytany był w radiowej Jedynce, czy odbyła się choć jedna poważna rozmowa z Nowoczesną na temat wspólnych list wyborczych. – Konsultujemy dzisiaj, budujemy wariant wspólnych list opozycji z różnymi ugrupowaniami, także z tymi, z którymi jesteśmy dzisiaj w koalicji – powiedział.” — To są etapy, to będzie trwało i oczywiście na końcu najważniejsza, ta domykająca rozmowa odbędzie się z Nowoczesną – powiedział Schetyna. – Ustalenia będą wtedy, kiedy będziemy wiedzieli, w jakim jesteśmy miejscu, jaka jest ordynacja, w jaki sposób jest ona przeprowadzona przez większość parlamentarną i co z tego wynika, bo to będzie miało bardzo dużo wspólnego. Natomiast jeszcze raz deklaruję i będę to powtarzał - potrzebna jest jedna lista opozycji, która skutecznie zatrzyma demolowanie państwa przez PiS - podkreślił szef PO.",,
Putin ma nowego rywala do fotelu prezydenckiego. To rosyjska „Paris Hilton”,"Rosyjska dziennikarka telewizyjna i celebrytka Ksenia Sobczak chce startować w wyborach prezydenckich w Rosji. Głosowanie odbędzie się w marcu 2018 r., do tej pory kandydaturę zgłosił jedynie opozycyjny bloger Aleksiej Nawalny.","Ksenia Sobczak swój start zapowiedział w materiale wideo opublikowanym w internecie. – Nazywam się Ksenia Sobczak. Mam 36 lat. Jak każdy obywatel Rosji mam prawo ubiegania się o prezydenturę. Zdecydowałam się wykorzystać to prawo – powiedziała. Na stronie dziennikarki pojawił się też jej wizerunek przypominający plakat wyborczy, z napisem „Jestem kandydatem przeciwko wszystkim”.Ksenia Sobczak prowadziła programy w kilku rosyjskich stacjach telewizyjnych. Najbardziej znany to reality show „Dom 2” z 2004. Jest znana także jako dziennikarka radiowa, aktorka, projektantka mody i celebrytka. Media okrzyknęły ją rosyjską Paris Hilton.",,
Nowe auta czekają w salonach; sprzedaż spadła po rekordowym kwartale,"Wystarczyły zaledwie trzy miesiące, by pobić rekord sprzedaży nowych aut. Od stycznia klienci kupili ich ponad 100 tysięcy. Jak mówią dilerzy, takiej sprzedaży nie było od piętnastu lat. Ale wcale nie oznacza to, że gospodarka ostro ruszyła do przodu. To skutek głównie tego, że od zakupu pojazdów można było odliczyć VAT. Od 1 kwietnia przepisy się zmieniły i sprzedaż spadła.","Nowe auta kuszą błyszczącym lakierem, chętnych jednak nie widać. A przecież jeszcze niedawno nowe samochody znów się sprzedawały. Najpopularniejsze były auta klasy SUV – klientom chodziło o  jak największy bagażnik. Bo właśnie bagażnik i kratka pozwalały kupującym na odliczenie VAT.  Przepisy zmieniły się jednak i teraz taka motywacja jest już nieaktualna.  Nowe auta za drogie dla większości PolakówNadmierny deficyt, ale wydatków domowych – to główny powód, dla którego Polacy wciąż rzadko decydują się na zakup nowych aut. Efekt? W tej chwili w Polsce jest 15-17 milionów samochodów, których średni wiek przekracza 15 lat. Wyjaśnienie tego stanu rzeczy jest proste.  Przy podobnych kosztach utrzymania, nasi zachodni sąsiedzi na nowy samochód muszą pracować niecały rok. Na to samo auto Polak musi odkładać przez pięć lat. To oczywiście teoria, bo większość Polaków na nowe auto musi zbierać znacznie dłużej, eksploatując oczywiście stary samochód. Większość osób, z uwagi na realia, wybiera więc auta używane, nierzadko powypadkowe. Ważna jest cena. A co z ekologią?Są jednak państwa, gdzie odpowiednią polityką fiskalną, można promować sprzedaż nowych aut i dbać o ekologię. W Holandii przy zakupie samochodów o emisji spalin poniżej 90 gramów/100 km zniesione są wszelkie podatki, dlatego jest tam ogromny boom na takie auta.  U nas boom właśnie się skończył. A klienci zamiast kupować – znów oglądają.  CZYTAJ TAKŻE: Po 6 latach spadków wzrośnie sprzedaż aut",,
Kacper i Melchior znikają z niemieckich szopek. Złodzieje zostawiają Baltazara,"Figurki Kacpra i Melchiora – dwóch spośród trzech mędrców ze Wschodu – znikają z szopek w niemieckich kościołach. Zabrano je potajemnie między innymi ze świątyń w Berlinie, Bielefeld, Darmstadt, Frankfurcie, Fryburgu, Münster, a nawet w Kolonii, gdzie znajdują się relikwie Trzech Króli. Figurkę Baltazara złodzieje pozostawiają na miejscu.","Sprawcy kradzieży już się ujawnili. Okazało się, że za kradzieże figurek odpowiada grupa artystów, którzy urządzili sobie happening promujący politykę proimigracyjną. Akcji nadali tytuł „Wykluczeni – Trzej Królowie u bram Europy”.  „Europejska polityka wykluczenia” uniemożliwiła dwóm królom „powitanie nowonarodzonego małego uchodźcy, Jezusa z Nazaretu” – tłumaczyła jedna z rzeczniczek akcji, Rosa Frahm. „Jeden z króli utknął w obozie Moria na wyspie Lesbos, inny przetrzymywany jest w ośrodku detencyjnym w Deggendorfie. Jego prośba o powitanie Mesjasza prezentami została odrzucona jako bezzasadna. Aby skuteczniej egzekwować jego deportację, nie pozwolono mu opuszczać powiatu” – pisali inicjatorzy przedsięwzięcia w mediach społecznościowych. W miejscu figurek Kacpra i Melchiora zostawiali list, w którym wyjasniali znaczenie akcji. Jak twierdzą, większość parafii zareagowała na przedsięwzięcie pozytywnie. – Tam, gdzie rozgorzała krytyka, natychmiast zwróciliśmy figurki – zapewnili. To właśnie w Niemczech, w Kolonii, przechowywane są relikwie Kacpra, Melchiora i Baltazara. Imponującą gotycką katedrę w tym mieście wybudowano jako wielki, kamienny relikwiarz, w którym złożono cenny obiekt kultu. W okresie Bożego Narodzenia jest ona licznie nawiedzana przez wiernych.",,
„Nie znikniemy z powierzchni ziemi”,"– Gorąco namawiam, byście koledzy zastanowili się, czy jest „do zrobienia” jakiś polityczny interes. Rozumiem, że łatwiej byłoby, gdybyśmy zniknęli z powierzchni ziemi, ale tego obiecać nie mogę. Mogę obiecać, że będziemy rzetelnym partnerem do rozmów – mówił w TVP Info przedstawiciel Europy Plus Marek Siwiec. – Janusz Palikot działa wbrew lewicowym fundamentom i to mnie zniechęca – propozycję Siwca skomentował Grzegorz Napieralski z SLD.","Kolejną dyskusję na temat przyszłości lewicy i współpracy SLD z Europą Plus wywołała dzisiejsza decyzja Krajowego Sądu Partyjnego Sojuszu Lewicy Demokratycznej, który usunął Ryszarda Kalisza z szeregów partii. Powodem wykluczenia Kalisza z SLD były jego zbyt bliskie kontakty z Europą Plus – Marka Siwca, Aleksandra Kwaśniewskiego i Janusza Palikota.– Po pierwsze formacji nie ma, po drugie praca była związana z próbą nawiązania współpracy – tak o sympatyzowaniu Kalisza z Europą Plus mówił Marek Siwiec. Zdaniem gościa TVP Info decyzja sądu partyjnego pokazuje „sposób myślenia, który w SLD ma swoje poparcie”. Tymczasem Europa Plus „chce robić coś, co definiowane jest na dużo większej otwartości”. – Jeżeli Europa Plus zdobywa poparcie i życzliwość – to chyba dobrze. Dzisiaj rozstano się z Kaliszem za działanie, które jeszcze się nie zmaterializowało – podkreślał gość programu „Minęła dwudziesta”.Grzegorz Napieralski odpierał zarzuty Marka Siwca dotyczące braku „otwartości” SLD.  – SLD jest formacją otwartą i nowoczesną. Pokazaliśmy nowy styl uprawiania polityki i w wyborach samorządowych, i w wyborach prezydenckich. SLD powiedział, że nie chcemy współpracować z Januszem Palikotem, który perfidnie atakował nas poniżej pasa.  Z tym projektem populistycznym, skrajnym nie chcemy współpracować – mówił drugi z gości programu.– Największą odwagą jest to, że zostaje się w swoim środowisku politycznym i próbuje się je zmieniać. Ale wewnątrz, a nie w programach śniadaniowych – ironizował Grzegorz Napieralski. Marek Siwiec apelował, by w jego działaniach nie szukać teorii spiskowych i nie mówić o „zamachu na SLD”. –  W sposób pokojowy chcę współpracować po lewej stronie sceny politycznej. Jeżeli lider popełnia błędy, ale lokuje się po lewej stronie sceny politycznej – nie przekreślajcie tego – mówił Siwiec, komentując nieprzychylne słowa Grzegorza Napieralskiego o działaniach Janusza Palikota. –  Na to, co mówi Janusz Palikot w swojej partii – zagłosowało 1,5 miliona ludzi – przypomniał poseł do Parlamentu Europejskiego.",,
Śpiewak o uczestnikach marszu równości i kontrmanifestantach: Różnica niemal antropologiczna,"– To są karki, inne budowy ciała. Po drugiej stronie są twarze, powiedziałbym no takie, młodych, ładnych ludzi, głównie młodych ładnych ludzi. Ta różnica, powiedziałbym, taka wręcz antropologiczna niemal wychodzi – mówił w TVN24 dyrektor Żydowskiego Instytutu Historycznego prof. Paweł Śpiewak. Skomentował on w ten sposób wydarzenia, do których doszło w trakcie marszu równości w Białymstoku.","– Widzimy, jak się rodzi w Polsce faszyzm – powiedział Śpiewak, wskazując na działalność organizacji takich jak ONR i Młodzież Wszechpolska. Zdaniem dyrektora ŻIH „to jest początek faszyzmu, a wiemy, jaki jest koniec faszyzmu”. – Wiemy, jak się spełnia, spełnia się przez przemoc i przez nienawiść do pewnych grup ludzkich – mówił. – W tym wypadku mamy LGBT, tę grupę się atakuje, ogólnie atakuje się inteligentów. I widać zresztą, powiedziałbym, taką wyrazistą różnicę, prawda? To są karki, inne budowy ciała. Po drugiej stronie są twarze głównie młodych ładnych ludzi. Ta różnica, powiedziałbym, wręcz antropologiczna niemal wychodzi – skonstatował Śpiewak.",,
Merkel w ogniu krytyki. Przez homozwiązki,"Sprzeciw kanclerz Niemiec Angeli Merkel wobec przyznania parom homoseksualnym pełnego prawa do adopcji dzieci wywołał – niespełna dwa tygodnie przed wyborami – falę krytyki nie tylko ze strony opozycyjnej SPD, lecz także koalicjanta CDU – liberalnej FDP.","–  Mówię otwarcie – nie wniosę pod obrady parlamentu projektu ustawywprowadzającej pełne prawo do adopcji  – powiedziała Merkel podczas dyskusji z wyborcami w studiu pierwszego programu telewizjipublicznej ARD. –  Mówiąc szczerze, mam problem z całkowitym równouprawnieniem w tym zakresie  – zaznaczyła kanclerz, wyjaśniając, że nie jest pewna, czy jest ono do pogodzenia z dobrem dziecka. Pozostawmy tę sprawę otwartą – powiedziała uczestnikowi dyskusji, który zadał pytanie. Główny rywal Merkel do fotela kanclerza, kandydat SPD Peer Steinbrueckopowiedział się za całkowitym zrównaniem prawa do adopcji par homoseksualnych z małżeństwami tradycyjnymi. –  Wyobrażenia o życiu są w XXI wieku bardziej kolorowe niż w przeszłości  – mówił. Jak podkreślił, ma wśród znajomych dwie pary lesbijskie, które otaczają dzieci taką samą miłością jak pary heteroseksualne.  Sekretarz generalna SPD Andrea Nahles zarzuciła Merkel dyskryminowaniehomoseksualistów. W podobnym tonie wypowiedział się sekretarz generalny FDP Patrick Doering. –  CDU powinna wreszcie zdjąć z oczu klapki i pogodzić się z rzeczywistością  –  oświadczył. Przypomniał, że liberałowie domagają się całkowitego zrównania praw homoseksualistów, w tym także „oczywiście” prawa do adopcji. Wypowiedź szefowej rządu skrytykowały ostro związki reprezentujące gejów ilesbijki. –  Pani Merkel świadomie ustawia się na pozycji kolidującej zkonstytucyjną zasadą równości  – powiedziała przewodnicząca niemieckiego Stowarzyszenia Lesbijek i Gejów. Kierowana przez Merkel Unia Chrześcijańsko-Demokratyczna (CDU) jestpodzielona w sprawie praw dla homoseksualistów. Szefowa rządu hamujeinicjatywy legislacyjne mające na celu rozszerzenie tych praw, czekając nadecyzje Federalnego Trybunału Konstytucyjnego. W tym roku sędziowie TKdwukrotnie uznali skargi obywateli domagających się przyznania gejom nowychpraw za uzasadnione, rozszerzając uprawnienia do adopcji i umożliwiajączwiązkom partnerskim wspólne rozliczanie podatków. Poza CDU i jej bawarskim partnerem CSU wszystkie pozostałe reprezentowane w Bundestagu partie – SPD, Zieloni, FDP i Lewica – popierają całkowite zrównanie praw. Kwestia adopcji dzieci przez pary homoseksualne jest jednym z niewielutematów, w których Merkel twardo broni konserwatywnego stanowiska. W innychsprawach, w tym służby wojskowej, energii atomowej czy płacy minimalnej,szefowa rządu przeforsowała, często wbrew woli dużej części swej partii,postulaty opozycji.  Jednopłciowe związki partnerskie zalegalizowano w Niemczech w 2001 roku. Odtego czasu pary homoseksualne wywalczyły sobie wiele przywilejów, m.in. prawo do dziedziczenia. Pełne prawo do adopcji dzieci pozostaje punktem spornym.",,
Mińsk: dostaliśmy od Rosji propozycje dotyczące pogłębienia integracji,"Białoruś otrzymała od Rosji propozycje dotyczące pogłębienia integracji w ramach państwa związkowego tworzonego przez te dwa kraje – poinformował szef białoruskiego MSZ Uładzimir Makiej. Zapewnił przy tym, że „nie ma mowy o żadnym zjednoczeniu”.","– W trakcie spotkań naszych przywódców (...) przekazane zostały materiały, nad którymi strona białoruska teraz pracuje. Są w nich propozycje dotyczące pogłębienia integracji – powiedział Makiej podczas wizyty w kompleksie memorialnym Chatyń. Minister nie poinformował mediów, jaką konkretnie ofertę Moskwa skierowała do Mińska. W czwartek rosyjskie MSZ opublikowało komunikat, w którym podało, że „strona rosyjska przygotowała i przekazała konstruktywne propozycje białoruskim partnerom”. Makiej odniósł się też do spekulacji na temat ewentualnego połączenia Rosji i Białorusi w jedno państwo. W czwartek o takim scenariuszu, rzekomo rozpatrywanym na Kremlu wśród różnych wariantów przedłużenia politycznego bytu Władimira Putina, napisał Bloomberg. Wg agencji ewentualne utworzenie nowego państwa miałoby umożliwić Putinowi objęcie, kolejny raz, urzędu prezydenta Rosji, gdy w 2024 roku dobiegnie końca jego ostatnia dozwolona przez konstytucję kadencja. Według Makieja w czasie rozmów białorusko-rosyjskiej grupy roboczej ds. pogłębionej integracji pobieżnie poruszono tę kwestię, ale wyłącznie „w kontekście insynuacji, które czasem pojawiają się w różnych mediach”. – Wiecie, co mówił prezydent Białorusi (Alaksandr Łukaszenka) o tym, że nie handlujemy naszą suwerennością, że to dla nas świętość. W naszym rozumieniu nie może być mowy o żadnym zjednoczeniu, inkorporacji. I myślę, że nasi rosyjscy przyjaciele dokładnie tak na to patrzą – dodał Makiej. Wcześniej publikację tę skomentował rzecznik Putina Dmitrij Pieskow, który oświadczył, że to „swobodna twórczość, która nie ma nic wspólnego z tym, o czym rozmawia się na Kremlu”.",,
"Europejskość w konkrecie: premier wyliczał, kiedy dogonimy kolejne kraje Zachodu","– Znacie tę pieśń kibiców „już za cztery lata Polska będzie mistrzem świata”. Na pewno za cztery lata możemy się zbliżyć do tych najlepszych. Za osiem lat możemy dogonić Włochy, za 13 lub 14 Francję – zadeklarował podczas konwencji programowej Prawa i Sprawiedliwości premier Mateusz Morawiecki.","– Jeśli wyborcy nam zaufają, chcemy zaproponować wielką agendę rozwojową, wielką agendę rozwoju gospodarczego – zapowiedział szef rządu i nawiązując do popularnej piosenki kibiców zapewnił, że „za cztery lata, jeśli będzie taka wola wyborców, pokażemy, że możemy się zbliżyć wydatnie do tych najlepszych”.  – To jest nasz aspiracyjny cel. Biorąc pod uwagę tempo wzrostu, choćby z tego roku, nasze i włoskie, nasze i hiszpańskie, nasze i francuskie, możemy za osiem lat dogonić Włochy, za 10-12 lat dogonić Hiszpanię, a 13 lat, 14 dogonić Francję – poinformował Mateusz Morawiecki.  – Potem zostaną jeszcze Niemcy, Holandia: już nie tak dużo krajów przed nami, jak ten cel zrealizujemy. To jest nasz aspiracyjny cel zasobność: Polaków, europejskość w konkrecie – oświadczył szef rządu.",,
Polowanie na islamistów. Francja wysyła drony,"Francuskie ministerstwo obrony ogłosiło, że przeprowadziło pierwszy nalot z użyciem dronów na islamskich ekstremistów w środkowym Mali. Zginęło siedmiu islamistów – informuje agencja AP.","Jak zaznacza AP, Francja dołączyła do niewielkiej grupy państw, które używają uzbrojonych dronów MQ-9 Reaper poza granicami swojego kraju. W grupie tej są Stany Zjednoczone, Wielka Brytania, Izrael, Turcja i Iran.Francja obecnie posiada trzy takie drony, wszystkie stacjonują w bazie lotniczej w Niamey w Nigrze. Mogą one zrzucać do 12 małych szybujących bomb GBU i uzbrojone są w amerykańskie pociski Hellfire. Francuzi zamierzają do 2025 roku mieć 12 takich maszyn, a 30 do 2030 roku.W sobotę, kiedy przeprowadzano nalot, prezydent Francji Emmanuel Macron odwiedzał sąsiednie Wybrzeże Kości Słoniowej, gdzie znajduje się francuska baza wojskowa. Macron ogłosił wtedy, że siły francuskie tego dnia zabiły 33 ekstremistów w Mali.Celem nalotu byli dżihadyści znajdujący się w lesie Ouagadou; działa tam terrorystyczna grupa Front Wyzwolenia Maciny. „Tę akcję udało się przeprowadzić dzięki pracy wojsk lądowych wspartych przez komponent powietrzny” – ogłosił resort.Francja jest jedynym krajem zachodnim prowadzącym szeroko zakrojone operacje wojskowe przeciw bojownikom islamistycznym w Sahelu, regionie Afryki Zachodniej obejmującym południowe obrzeża Sahary. Od 2013 roku zginęło tam według różnych źródeł od 38 do 44 francuskich żołnierzy.",,
„Faceci w kieckach z obsesją na temat du*y”. Mowa nienawiści profesora UW,"„Och och. O p***bie z krzyżem w Płocku nie wypada pisać, że po*eb”; „Błędem antropologicznym, panie Jędraszewski, to są faceci w kieckach z obsesją na temat du*y ministranta. Odwal się człowieku od nas” – to tylko fragmenty twitterowych „publikacji”  prof. Jacka Kochanowskiego z Uniwersytetu Warszawskiego. Wcześniej Kochanowski wzywał feministyczną aktywistkę, żeby „wyskrobaną zygotę wsadzić w słój i wysłać księdzu”. Do aktywności wykładowcy odniosła się już na Twitterze rzeczniczka uczelni.","Prof. Kochanowski na swojej stronie internetowej pisze, że jest socjologiem i teoretykiem kultury, profesorem nadzwyczajnym UW. Wskazuje, że zajmuje się problematyką queer – badaniami nad nienormatywnością płciową/seksualną. Naukowiec pracuje w uniwersyteckim Instytucie Stosowanych Nauk Społecznych,  kieruje Ośrodkiem Badań Społecznych nad Seksualnością. „Błędem antropologicznym, panie Jędraszewski, to są faceci w kieckach z obsesją na temat du*y ministranta. Odwal się człowieku od nas” – napisał na Twitterze profesor UW. W ten sposób odniósł się do słów abp. Marka Jędraszewskiego, wygłoszone na Jasnej Górze, na zakończenie 39. pielgrzymki krakowskiej. Hierarcha wezwał wiernych do „obrony Kościoła i ojczyzny przed ideologią LGBT”, osobom duchownym i świeckim dziękował za „szlachetne zjednoczenie w obronie najświętszych spraw”. – Czuwać to zdecydowanie odrzucać ów błąd antropologiczny, który nam już zagraża w postaci dwóch wielkich, bardzo niebezpiecznych ideologii: gender i LGBT – powiedział abp Jędraszewski, a jego słowa zebrani przyjęli oklaskami. Słowa duchownego prof. Kochanowski skomentował uwagami o pedofilskich „obsesjach facetów w kieckach”.W innym wpisie prof. Kochanowski pisze: „ku*** jego mać! Ludzie! Luuuuuuuudzie! No ale jak Wy chcecie osiągnąć równość i takie tam, jeśli pie***liicie takim samym językiem, jak homofobi? Jaka profanacja? Ludzie! Jak można mówić językiem swojej opresji? To chcecie wolności czy czego?” – napisał, adresując swoje słowa – jak się zdaje – do polityków opozycji. W ostatnim czasie niektórzy z nich przyznali, że profanacje symboli religijnych,  do czego doszło także w czasie płockiego Marszu Równości, nie powinny mieć miejsca.Z krzyżem w ręku na drodze Marszu RównościWykładowca UW w mediach społecznościowych odniósł się także do Jakuba Baryły, 15-latka, który w czasie sobotniego Marszu Równości w Płocku, stanął na drodze demonstracji środowisk LGBT z krzyżem w ręku. „Och och. O poj**ie z krzyżem w Płocku nie wypada pisać, że po*eb. Choć ewidentnie pięknie pozował do zdjęć. Gdybym nie był lewakiem to bym został prawakiem. Oni nie mają problemów. „Wypie******” – napisał prof. Kochanowski. Do wypowiedzi zamieszczanych przez prof. Jacka Kochanowskiego w mediach społecznościowych odniosła się na Twitterze Anna Korzekwa-Józefowicz, rzeczniczka Uniwersytetu Warszawskiego, którego Kochanowski jest wykładowcą. Rzeczniczka skrytykowała styl wypowiedzi pracownika naukowego, który „zaprezentował w ostatnich dniach”. Oceniła, że „nie spełnia standardów debaty publicznej” i zapowiedziała skierowanie sprawy do rzecznika dyscyplinarnego UW. To nie pierwsza „twórczość” prof. Jacka KochanowskiegoJeden z twitterowiczów zwrócił jednak uwagę rzeczniczce uczelni, że obraźliwe, atakujące Kościół wpisy Kochanowskiego to nie kwestia „ostatnich dni”. Internauta przypomniał wpis wykładowcy z początku sierpnia, kiedy Kochanowski oceniał, że „czas zwalczać kościół katolicki i jego chorą, antyludzką, faszystowską naukę”, dodając, że „KK podpisał konkordat z Hitlerem”.",,
Książę jak z bajki. Rodzina królewska pokazała zdjęcia z chrztu,Brytyjska rodzina królewska pokazała oficjalne fotografie z chrzcin księcia Louisa. Zdjęcia zostały zamieszczone na oficjalnym  instagramowym profilu Pałacu Kensington.,"Autorem fotografii jest Matt Holyoak. Na zdjęciach – poza księciem Louisem – znaleźli się też członkowie jego najbliższej rodziny.  Sesja odbyła się w Clarence House, czyli w oficjalnej siedzibie księcia Karola i jego żony Kamili. Rezydencja księcia Walii znajduje się w pobliżu pałacu St. James. Książę Louis, najmłodszy syn księcia Williama i księżnej Kate, został ochrzczony 9 lipca  na prywatnej uroczystości w pałacu St. James. Sakramentu udzielił abp Canterbury Justin Welby, duchowy zwierzchnik Kościoła Anglii i głowa Wspólnoty Anglikańskiej. Książę przyjął chrzest w Kaplicy Królewskiej londyńskiego pałacu wodą święconą pochodzącą z Jordanu. W uroczystości wzięła udział część rodziny królewskiej i przyjaciele rodziców. Nie uczestniczyli w niej z powodów zdrowotnych królowa Elżbieta II i książę Edynburga Filip.",,
Trudny koniec wakacji. Kierowała autobusem trzymając za rękę zapłakanego przedszkolaka,"Uczniowie różnie reagują na początek roku szkolnego. Pewien młody Amerykanin był wręcz załamany faktem, że musi iść do przedszkola. Zapłakanego chłopca pocieszała kobieta kierująca autobusem szkolnym. Zdjęcie podbiło serca internautów.","Media informują, że fotografię wykonano 5 września w Auguście w stanie Wisconsin. Widać na nim zapłakanego 4-letniego Axela, który trzyma za rękę kierującą autobusem szkolnym Isabel „Izzy” Lane. Zdjęcie zrobiła matka chłopca i opublikowała na Facebooku.– Zabrałam Axla z przystanku, zaczął się do mnie przysuwać i płakać. Mówiłam mu, że by się wziął w garść i nie przejmował, bo czeka go dużo zabawy – opowiadała Lane w rozmowie z telewizją FOX. – Następnego dnia był już uśmiechnięty i rozmawialiśmy przez całą drogę – dodała.– Jak widzisz kogoś cierpiącego, czasem wystarczy, że podasz mu rękę i pokażesz, że jesteś przy nim – przyznała Lane, która otrzymała wiele ciepłych słów od internautów.",,
"Schetyna: Wierzę, że PO zaakceptuje listy do PE","Wierzę, że PO jest mądrą partią i zaakceptuje listy wyborcze do PE – powiedział przewodniczący PO Grzegorz Schetyna. Ujawnił, że na listach Koalicji Europejskiej będzie pięciu byłych premierów i z jakich okręgów wystartują.","W Warszawie odbędzie się posiedzenie zarządu Platformy Obywatelskiej poświęcone wyborom do Parlamentu Europejskiego. Władze Platformy wybiorą kandydatów, którzy znajdą się na listach wyborczych Koalicji Europejskiej.Schetyna mówił w TOK FM, że proces układania list Koalicji Europejskiej wciąż trwa. Podkreślił, że w trakcie tych rozmów, każda partia wchodząca w skład Koalicji jest traktowana „podmiotowo i z szacunkiem”.Przewodniczący PO zapewnił też, że listy w ostatecznym kształcie będą „bardzo silne” bo – jak podkreślił – będą się składać „z przedstawicieli wielu środowisk”.– Wierzę, że PO zaakceptuje listy do PE, wierzę, że Platforma jest mądrą partią i wie, o co toczy się ta gra, jak jest ważna – oświadczył Schetyna. Jak mówił, Koalicja Europejska musi wygrać w majowych wyborach z PiS-em by „wrócić do polityki europejskiej, obronić Polskę w UE i wrócić z marginesu do serca Europy”.Dodał, że PO chce w Brukseli „bronić Europy przed nacjonalizmami i separatyzmami”.Zarząd Platformy Obywatelskiej zajmie się w piątek także przygotowaniami do posiedzenia Rady Krajowej, która – zgodnie ze statutem Platformy – zatwierdza kandydatów i listy kandydatów w wyborach do PE. Posiedzenie Rady Krajowej ma odbyć się w sobotę 23 marca.W środę lider PO Grzegorz Schetyna zapowiedział, że na listach Koalicji Europejskiej będzie pięciu byłych premierów. Zapowiedział, że PO będzie proponować, by Ewa Kopacz była „jedynką” Koalicji Europejskiej w Wielkopolsce. Wśród innych „jedynek” Schetyna wymienił Jerzego Buzka na Śląsku, Włodzimierza Cimoszewicza w Warszawie i Marka Belkę w województwie łódzkim.",,
Radni Chełma odebrali honorowe obywatelstwo dowódcy Armii Ludowej,"Na mój wniosek Rada Miasta Chełm jednogłośnie przyjęła uchwały w sprawie potępienia totalitaryzmu komunistycznego, PKWN i pozbawienia honorowego obywatelstwa M. Roli-Żymierskiego – napisał na swoim koncie na Twitterze prezydent miasta Jakub Banaszek.","Biuro prasowe miasta Chełm (woj. lubelskie) poinformowało, że Rada Miasta jednogłośnie przegłosowała dwie uchwały, które zostały wniesione do porządku obrad z inicjatywy prezydenta Jakuba Banaszka. Pierwsza dotyczyła potępienia reżimu komunistycznego i ustawy powołującej PKWN, druga odebrała obywatelstwo honorowe Michałowi Roli-Żymierskiemu. – Wybór daty nie był przypadkowy. 22 lipca 1944 r. proklamowano powstanie PKWN. Rzekomo miało to nastąpić w Chełmie, co, jak wiadomo, jest kłamstwem, ponieważ manifest podpisano w Moskwie. Uchwała pana prezydenta jest rozliczeniem z historią i przekłamaniami – przekazał rzecznik prasowy Chełma.",,
Wiceminister sprawiedliwości: Projekt MS wyrównuje szanse między koncernami a małymi podwykonawcami,"„Projekt MS wyrównuje szanse między koncernami i małymi podwykonawcami; kończy z zasadą, że małe firmy są skazane na łaskę budowlanych molochów” – mówi w „Rzeczpospolitej” wiceszef resortu sprawiedliwości Marcin Warchoł o przepisach ws. zapobiegania nadużyciom koncernów przy budowie dróg i autostrad.","Wiceminister sprawiedliwości pytany w poniedziałkowej „Rzeczpospolitej”, jak to się stało, że z propozycjami zmian w prawie dotyczącymi budowlanki wyszedł resort, który za tę branżę nie odpowiada, odpowiedział: „Wzięło się to z ogromu skarg, które w tej sprawie trafiały do ministerstwa. Wpływa ich ponad 4 tysiące miesięcznie, a duża część dotyczyła właśnie problemów podwykonawców. Przyznam, że mnie samego ta skala zaskoczyła”.Warchoł podkreślił, że „tysiące małych i średnich przedsiębiorstw budowlanych zostało doprowadzonych do tragicznej sytuacji przez nieuczciwych rynkowych gigantów”. „Wskutek nieetycznych, a może nawet przestępczych, działań wielkich koncernów część przedsiębiorców splajtowała, a część jest na skraju bankructwa. Państwo na to nie reagowało, mimo że ma obowiązki wobec swoich obywateli i musi reprezentować ich prawa” – zaznaczył wiceminister w „Rz”.",,
Polski futbol ma 100 lat. Życzenia od premiera Morawieckiego,"– Nie ulega wątpliwości, że piłka nożna to nasz sport narodowy. Z okazji stulecia PZPN chciałbym życzyć reprezentacji jak najwyższego miejsca na Mistrzostwach Europy 2020 – tymi słowami premier Mateusz Morawiecki zwrócił się za pośrednictwem facebooka do środowiska piłkarskiego.","– Ja wciąż pamiętam ostatnie ME i liczę, że w nadchodzącym turnieju będą walczyć jeszcze mocniej i zajdą jak najdalej – dodał szef rządu. W zamieszczonym na swoim profilu filmie Mateusz Morawiecki składa podziękowania wszystkim zaangażowanym w rozwój polskiej piłki.– Dziś wielkie święto polskiej piłki nożnej. Polska federacji świętuje swoje stulecie. Historia polskiej piłki to wielkie zwycięstwa, pamiętne mecze i znakomici zawodnicy, ale też czasami gorycz porażki. Tak jak w życiu – powiedział Mateusz Morawiecki w przesłaniu skierowanym do całego środowiska, ale i do wszystkich Polaków, kibiców tego sportu. Jak podkreślił premier: „Piłka to wychowanie, kształtowanie charakterów, przezwyciężanie trudności. Radość i smutek. Wspaniała sprawa, której wszyscy doświadczamy. W tym dniu chciałbym z całego serca podziękować wszystkim tym, którzy polską piłkę tworzą – piłkarzom, trenerom, działaczom, sędziom. Wszystkim tym, których znamy z telewizji i tym nieznanym z imienia i nazwiska, zaangażowanym każdego dnia w rozwój naszego futbolu na różnych szczeblach - w klubach i szkołach. Tysiącom dzieci, młodzieży, chłopców i coraz częściej dziewczynek ciężko trenującym w całej Polsce, a także ich rodzicom, którzy ich w tym wysiłku wspierają”.Mateusz Morawiecki wyraził także zadowolenie z faktu, że coraz większą popularnością cieszy się amp futbol: „Piłkarze z niepełnosprawnościami pokazują nam wszystkim, co to znaczy prawdziwy hart ducha, pasja i miłość do futbolu”.",,
Szef Pentagonu: Iran „zbliża się” do rozmów z USA,"– Iran „zbliża się” do rozmów z USA oświadczył amerykański minister obrony Mark Esper. Wcześniej prezydent Stanów Zjednoczonych Donald Trump deklarował, że mógłby się spotkać ze swoim irańskim odpowiednikiem Hasanem Rowhanim.","– Wydaje się, że w pewien sposób Iran zbliża się do miejsca, w którym moglibyśmy rozmawiać i miejmy nadzieję, że tak się stanie – mówił Esper na spotkaniu w londyńskim think tanku Royal United Services Institute (RUSI). W środę z kolei Trump deklarował, iż mógłby się spotkać z prezydentem Rowhanim w kuluarach najbliższej sesji Zgromadzenia Ogólnego ONZ. Napięcia między dwoma krajami utrzymują się od maja 2018 r., gdy prezydent Trump wycofał swój kraj z umowy nuklearnej z 2015 r. Waszyngton od kilku miesięcy sukcesywnie nakłada sankcje na Teheran, a Iran w odwecie stosuje ograniczenia w zobowiązaniach wynikających z porozumienia, wciąż wiążącego dla pozostałych sygnatariuszy. Umowę nuklearną zawarły w 2015 r. Iran, USA, Rosja, Chiny, Wielka Brytania, Francja i Niemcy; miała ona powstrzymać Iran przed zbudowaniem broni atomowej, w zamian oferując Teheranowi stopniowe znoszenie sankcji. Trump chce zmusić Iran do negocjacji w sprawie szerszego porozumienia, obejmującego także irański program rakietowy oraz działania Teheranu w regionie.",,
Marcin Ociepa nowym wiceministrem obrony narodowej,Marcin Ociepa został powołany na stanowisko sekretarza stanu w Ministerstwie Obrony Narodowej – poinformował resort na Twitterze. Ociepa pełnił wcześniej funkcję wiceministra przedsiębiorczości i technologii.,"Ociepa od lutego 2018 r. do czerwca 2019 r. był podsekretarzem stanu, a od czerwca 2019 r. sekretarz stanu w Ministerstwie Przedsiębiorczości i Technologii odpowiedzialny m.in za sprawy europejskie, innowacje, politykę przemysłową, współpracę międzynarodową i kontrolę obrotu z zagranicą towarami oraz technologiami o znaczeniu strategicznym dla bezpieczeństwa państwa.  Od 2019 r. jest posłem IX kadencji. W latach 2018-19 był radnym Sejmiku Województwa Opolskiego. W latach 2014-18 – przewodniczącym Rady Miasta Opola.  W latach 2010-14 był wiceprzewodniczącym Rady Miasta. W 2009 i 2010 r. koordynator projektu „Obywatelski Projekt Strategii Rozwoju Miasta Opola – Opole 2050”.",,
"Dworczyk: Koszt uzupełnienia programu 500 plus wyniesie ok. 18,5 mld zł","Roczny koszt programu odbudowy lokalnych połączeń autobusowych to ok. 800 mln zł, zwolnień z PIT do 26. roku życia – 2-3 mld zł; wyższych kosztów uzyskania przychodu 7-10 mld zł; 13. emerytury – 9-10 mld zł, a uzupełnienia programu 500 plus – ok. 18,5 mld zł – powiedział w piątek szef KPRM Michał Dworczyk.","W sobotę na konwencji programowej PiS prezes Jarosław Kaczyński przedstawił pięć propozycji programowych – tzw. „nową piątkę PiS”. Zakłada ona wprowadzenie 500 plus od pierwszego dziecka, brak podatku PIT dla pracowników do 26. roku życia, „trzynastki” dla emerytów i rencistów, przywrócenie zredukowanych połączeń autobusowych, obniżenie kosztów pracy.– Pojawia się często pytanie, jakie będą koszty tych programów. Jasno trzeba powiedzieć: 800 mln zł rocznie to będzie koszt odbudowy lokalnych połączeń autobusowych, jeśli chodzi o zwolnienie z PiT dla osób do 26. roku życia, to będzie kwota między 2 a 3 mld zł; wyższe koszty uzyskania przychodu i niższy PIT – podatnicy zapłacą do budżetu mniej o ok. 7-10 mld zł, czyli o tyle będzie niższy wpływ do budżetu; Emerytura Plus, czyli ta tzw. 13. emerytura – 9-10 mld zł, i ostatnia kwestia, uzupełnienie, domknięcie programu 500 plus, czyli 500 plus dla każdego dziecka, to jest ok. 18,5 mld zł – poinformował Dworczyk.Jak podkreślił szef kancelarii premiera, tzw. nowa piątka PiS to „kolejne zobowiązanie podjęte wobec Polaków”, które – podobnie jak zaprezentowana 300 dni wcześniej „piątka Morawieckiego” – „zostanie wypełnione co do każdego punktu w stu procentach”.– My w przeciwieństwie do naszych konkurentów politycznych nie obiecujemy, że jak wygramy wybory, to coś tam zrobimy albo czegoś nie zrobimy, my mówimy: w ciągu najbliższych kilku miesięcy wprowadzimy nowe propozycje programowe, z których państwo będziecie mogli nas później rozliczyć; my nie składamy pustych obietnic, my dotrzymujemy słowa – mówił. „Budżet jest gotowy, by sfinansować pięć programów” – Budżet państwa jest gotowy, by sfinansować pięć programów przedstawionych przez PiS tydzień temu; wszystko wskazuje na to, że w 2019 r. uda się budżetu nie nowelizować i wystarczą przesunięcia wewnątrz już obowiązującej ustawy budżetowej – powiedział szef kancelarii premiera.Dworczyk podkreślił na konferencji prasowej w Warszawie, że w związku z zapowiedziami rządu pojawiło się pytanie, czy w 2019 r. będzie potrzebna nowelizacja budżetu. Poinformował, że „wszystko wskazuje na to, że uda się budżetu nie nowelizować i wystarczą przesunięcia wewnątrz już obowiązującej ustawy budżetowej, tak, że budżet pomieści związane z nową piątką PiS wydatki”.– Kolejne pytanie, które się pojawia – z czego będą finansowane dodatkowe wydatki. Otóż przez ostatnie trzy lata został uszczelniony system podatkowy, zlikwidowaliśmy lukę VAT-owską, usprawniliśmy też funkcjonowanie państwa oraz rozwija się dynamicznie gospodarka, dzięki wprowadzonym przez PiS reformom – zauważył Dworczyk.Według niego to wszystko powoduje, że budżet „jest gotowy sfinansować pięć programów przedstawionych tydzień temu”. Jak ocenił, są to programy „prorozwojowe”. „Deficyt budżetowy trzymamy ryzach” – Deficyt budżetowy trzymamy w ryzach – zapewniła rzeczniczka prasowa rządu Joanna Kopcińska. Jak zapewniła, będą środki finansowe na pięć programów przedstawionych przez PiS.– Deficyt budżetowy trzymamy w ryzach"" - powiedziała rzeczniczka na zorganizowanej w KPRM konferencji prasowej ""Pytania i odpowiedzi na temat piątki"". Jak mówiła, prognozowane przez ekspertów prognozy dotyczące deficytu budżetowego na poziomie 100 mld zł okazały się bezpodstawne"".– Deficyt, to około 10 mld zł (za 2018 r. - PAP) i już za styczeń 2019 możemy powiedzieć, że w porównaniu do miesiąca stycznia 2018 wzrosły prawie o 8 proc. dochody podatkowe, czyli o 2,6 mld zł, w tym VAT o 12 proc., PIT – 15 proc. czy podatek bankowy o 5 proc. Te dane prezentował ostatnio premier Mateusz Morawiecki. Zatem zapewniamy, że środki finansowe na prezentowaną piątkę będą –  powiedziała.Kopcińska, odpowiadając na pytanie, czy będą potrzebne wnioski, aby uzyskać 500 plus na pierwsze dziecko, powiedziała, że tak, jak dotychczas, wnioski można składać w gminie, której mieszkamy, listownie, bądź przez internet.– Zapewniamy, że wsparcie z programu Rodzina plus, nie jest wliczane do dochodu i tak pozostanie – powiedziała. Emerytura plus trafi do wszystkich emerytów i rencistów Świadczenie Emerytura plus w wysokości 1100 zł brutto będzie wypłacane osobom pobierającym emerytury lub renty bez względu na ich wysokość – poinformował Michał Dworczyk. Świadczenie będzie też przyznawane osobom pobierającym tzw. matczyne emerytury.– Ta emerytura trafi również do osób pobierających renty, niezależnie od tego, czy renty wyższe, czy niższe, niezależnie od wysokości emerytury, którą dzisiaj pobierają emeryci - to świadczenie trafi absolutnie do wszystkich – zapowiedział Dworczyk na konferencji prasowej.Poinformował, że nie będzie konieczności składania wniosków o przyznanie świadczenia Emerytura plus. – Wszystkie sprawy zostaną załatwione przez ZUS, nie będą wymagane żadne dodatkowe działania od emerytów i rencistów – podkreślił.Jak dodał, świadczenie to będzie przysługiwało także osobom pobierającym świadczenie z programu Mama 4 plus (tzw. matczyne emerytury). Niewykluczone dodatkowe posiedzenia Sejmu w związku z „nową piątką PiS” W związku z realizacją programów z „nowej piątki PiS” nie wykluczamy, że będziemy wnioskować o dodatkowe posiedzenia Sejmu – poinformował Michał Dworczyk. Zapowiedział zarazem, że projekty realizujące obietnice PiS będą projektami rządowymi.Szef KPRM został zapytany na piątkowej konferencji prasowej, kiedy mogą powstać projekty zmieniające system emerytalny związane z zapowiedzią wprowadzenia 13. emerytury.– O tym będziemy państwa na bieżąco informować, dlatego że każdy z tych programów wymaga znowelizowania prawa. Nie wykluczamy, że będziemy wnioskować o to, aby Sejm miał dodatkowe posiedzenia, ponieważ aby sprostać założonemu harmonogramowi i żeby te świadczenia zaczęły być w maju, w lipcu, a potem we wrześniu uruchamiane, trzeba rzeczywiście proces legislacyjny sprawnie prowadzić – odpowiedział Dworczyk. Jak zaznaczył, wszystkie projekty realizujące ""piątkę PiS"" będą projektami rządowymi.Minister był też pytany o jedną z propozycji PiS dotyczącą przywrócenia zredukowane wcześniej połączeń autobusowych, co dotyczyć ma przede wszystkim mniejszych miast i wsi. Minister został zapytany o scenariusz na wypadek, gdyby gminy nie znalazły przewoźników chętnych do realizowania kursów oraz, czy dopłaty dotyczyłyby także przewozów kolejowych w przypadku miejscowości, gdzie jest odpowiednia infrastruktura, ale nie ma połączeń pasażerskich.– To jest pytanie do ministerstwa infrastruktury. Na ten moment nie przewidywaliśmy takiej sytuacji – przyznał polityk. Zastrzegł jednak, że jest to „temat do przeanalizowania”. Zwolnienie z PIT dla pracowników lub zleceniobiorców do 26. roku życia – Zwolnienie z PIT będzie zerową stawką podatku wprowadzaną w miejsce 18-proc. stawki dla rozliczających się z przychodów przez PIT37, czyli pracowników lub zleceniobiorców do 26. roku życia – powiedziała rzeczniczka prasowa rządu Joanna Kopcińska.Kopcińska odnosząc się do wątpliwości, czy zwolnienie z PIT będzie tylko w pierwszej skali podatkowej, czy też dla drugiej, poinformowała, że „zwolnienie będzie w istocie zerową stawką podatku wprowadzaną w miejsce 18-proc. stawki dla rozliczających się z przychodów przez PIT37, czyli pracowników lub zleceniobiorców do 26. roku życia”.Jej zdaniem, nie ma też obaw, że firmy będą przepisywane na dzieci, aby uniknąć podatków. – Zerowa stawka dla wchodzących na rynek pracy jest skierowana dla osób pracujących – podkreśliła rzeczniczka rządu. Poinformowała, że prace nad tym rozwiązaniem już trwają. – Chcemy, aby zaczęło obowiązywać jeszcze w tym roku podatkowym – dodała.Szef KPRM Michał Dworczyk poinformował, że koszty uzyskania przychodu każdego pracującego Polaka zostaną podwyższone o co najmniej 100 proc. – Dla statystycznego podatnika to będzie oznaczało, że łącznie z obniżką PIT-u w ciągu roku w portfelu zostanie między 600 zł a 1000 zł – powiedział. „Nie planujemy odtworzenia państwowego PKS” – Nie planujemy odtworzenia państwowego PKS; gminy i powiaty będą organizować przetargi na przewozy lokalne, w których każdy przewoźnik będzie mógł startować – powiedziała rzeczniczka prasowa rządu Joanna Kopcińska.– Nie planujemy odtworzenia państwowego PKS. Gminy i powiaty będą organizować przetargi na przewozy lokalne, w których każdy przewoźnik będzie mógł startować – wyjaśniła. Podała, że wsparcie dla przewozów „otrzymają te gminy, które zapewniają, że co najmniej 70 proc. kursów na ich terenie, będzie miała charakter użyteczności publicznej”.Zapowiedziała, że skłonić samorządy do tworzenia nowych linii autobusowych mają dopłaty do przewozów. Podała, że będzie to ok. 60-80 groszy do każdego „wozokilometra”. Według niej zniweluje to stratę gminy wynikającą z organizowania przewozów „na tak zwanych nierentownych liniach i w tak zwany nierentownych godzinach”.– Przez to połączymy Polskę i pozwolimy tym mieszkańcom, którzy dzisiaj mają kłopoty z dojechaniem do pracy, do domu, do najbliższych na bezkonfliktowe i bezpieczne podróżowanie – zaznaczyła rzeczniczka rządu.",,
Szef KPRM skacze na spadochronie. Podniebny spot Dworczyka [WIDEO],"Michał Dworczyk, szef Kancelarii Premiera i kandydat Prawa i Sprawiedliwości do Sejmu zachęca wyborców, żeby oddali na niego głos, pokazując nagranie swojego skoku na spadochronie. Na krótkim spocie opowiada, co dotąd udało mu się zrobić dla kraju. „Ostatnio niektórzy nerwowi politycy i dziennikarze mówią, że jestem spadochroniarzem. Mają rację” – dodaje.",,,
UE szykuje nowe sankcje. Mają zaboleć rosyjską gospodarkę,"Unia Europejska przygotowuje sankcje gospodarcze wobec Rosji w czterech dziedzinach. Poinformował o tym minister spraw zagranicznych Radosław Sikorski. Chodzi o obronność, usługi finansowe, technologie i energetykę. Takie są ustalenia ministrów spraw zagranicznych Wspólnoty na spotkaniu w Brukseli.","Szef polskiej dyplomacji powiedział, że do czwartku Komisja ma przygotować konkretne propozycje. Podkreślił, że sankcje mają być tak skonstruowane, by boleśnie odczuła je Rosja przy minimalnych kosztach po unijnej stronie.   – Sankcje dotyczące eksportu broni, dostępu do naszych rynków kapitałowych, a więc także możliwości refinansowania długów w sektorze państwowym i korporacyjnym i rosyjskiego dostępu do naszych technologii, także w dziedzinie energetyki – wyliczał Sikorski. Poinformował, że jeśli plan wprowadzenia sankcji będzie gotowy, to unijni ambasadorowie mogą go zaakceptować już w czwartek. – Czara goryczy wobec Rosji za to co zrobiła na Ukrainie po prostu się przelała – dodał minister.   Szefowie dyplomacji 28 krajów ukarzą Moskwę surowymi karami, jeśli ta nie będzie współpracować przy śledztwie w sprawie katastrofy malezyjskiego samolotu, nie wymusi na separatystach złożenia broni i nie przestanie eskalować konflikt na Ukrainie. Ponadto, zgodnie z oczekiwaniami Unia postanowiła rozszerzyć czarną listę z zakazem wjazdu i zablokowanymi aktywami. Konkretne nazwiska osób oraz nazwy firm też mają być znane w czwartek.  CZYTAJ TAKŻE – Premier Holandii grozi Rosji dalszymi sankcjami. „Wszystkie opcje będą brane pod uwagę”",,
Amerykańscy kreacjoniści chcą odzyskać tęczę. „To symbol przymierza z Bogiem”,"Ken Ham, który w Stanach Zjednoczonych postawił naturalnych rozmiarów replikę arki Noego, a w planach ma zbudowanie całego biblijnego miasteczka, chce odzyskać tęczę. Właśnie na tęczowe kolory podświetlił arkę. Na Facebooku i Twitterze poinformował, że tęcza to symbol boskiego przymierza z człowiekiem i chrześcijanie powinni ją odzyskać.","„Mamy na stałe tęczowe światła skierowane na arkę, tak aby wszyscy wiedzieli, że to tęcza Boga i On określił jej znaczenie w Księdze Rodzaju” – zapowiedział na Facebooku założyciel organizacji „Answers in Genesis”, która prowadzi biblijny park rozrywki. Dodał, że nigdy więcej Bóg nie będzie karał ludzkości powodzią, czego przypomnieniem jest tęcza. W Księdze Rodzaju Bóg zawarł przymierze z Noem i jego synami.Chodzi o ten fragment Starego Testamentu.  „Zawieram z wami przymierze, tak iż nigdy już nie zostanie zgładzona wodami potopu żadna istota żywa i już nigdy nie będzie potopu niszczącego ziemię”. Po czym Bóg dodał: „A to jest znak przymierza, które ja zawieram z wami i każdą istotą żywą, jaka jest z wami, na wieczne czasy: Łuk mój kładę na obłoki, aby był znakiem przymierza między Mną a ziemią.”",,
„W 2013 r. na samych telefonach komórkowych wyłudzono prawie 2 mld zł VAT”,"– W 2013 r. na samych telefonach komórkowych wyłudzono prawie 2 mld zł VAT – powiedział we wtorek Michał Kanownik, prezes Zarządu Związku Importerów i Producentów Sprzętu Elektrycznego i Elektronicznego Branży RTV i IT – Cyfrowa Polska podczas przesłuchania przed komisją śledczą ds. VAT.","Kanownik proszony był przez szefa komisji Marcina Horałę (PiS) m.in. o ocenę – ze strony jego branży – skali zjawiska wyłudzeń VAT.Według prezesa związku odpowiadając na to pytanie, trzeba spojrzeć z perspektywy całego rynku europejskiego, ponieważ problem „karuzel VAT-owych” pojawił się nie tylko w Polsce, ale w całej Europie. – Zaczął się od Wielkiej Brytanii, a potem rozlewał się na poszczególne kraje europejskie. Stąd nasza branża (...) szczególnie dotknięta tym procederem znała problem, znała jego konsekwencje z poszczególnych rynków europejskich – powiedział Kanownik.Ta patologia rozlewała się konsekwentnie kraj po kraju, aż doszła do Niemiec. – Niemcy w pewnym momencie, dostrzegając skalę problemów (...) zdecydowali się na wprowadzenie u siebie mechanizmu odwrotnego obciążenia i od tego momentu zauważyliśmy w Polsce przerzucanie się firm, które trudniły się tym procederem, na rynek polski – poinformował. „Proceder zaczął się w Polsce mniej więcej na przełomie roku 2011-2012”   – Ten proceder zaczął się w Polsce mniej więcej na przełomie roku 2011-2012 – powiedział. Dodał, że w 2013 r. uczciwe firmy straciły możliwość uczciwego konkurowania na rynku z ofertami oszustów podatkowych, którzy w pewnym momencie zaczęli upłynniać towary na legalnym rynku, zwłaszcza telefony komórkowe.Kanownik poinformował, że pod koniec listopada 2013 r. związek wystąpił w tej sprawie do resortu finansów z prośbą o podjęcie działań systemowych, legislacyjnych, aby ukrócić ten proceder i pomóc uczciwym firmom.Horała przypomniał, że z raportu Związku wynika, iż skala strat w 2013 r. wyniosła 1,8 mld zł. Kanownik wyjaśnił, że ta kwota dotyczyła 10 miesięcy 2013 r. i wyłudzonego zwrotu VAT wyłącznie na telefonach komórkowych. „Na samych tylko telefonach komórkowych wyłudzono prawie 2 mld zł VAT” – Jeżeli byśmy spojrzeli na cały rynek, wszystkie produkty, które wówczas w naszej opinii były przedmiotem zainteresowania oszustów podatkowych, to byśmy musieli dołożyć jeszcze laptopy, konsole do gier, aparaty fotograficzne (...), tonery, tusze - ta kwota radykalnie by wzrasta. Na samych tylko i wyłącznie telefonach komórkowych było to w 2013 r. prawie 2 mld zł wyłudzonego VAT-u –  powiedział Kanownik.Według niego do tego trzeba dołożyć kwotę VAT, który nie wpłynął do budżetu. – Ta skala, nie ukrywam, była dla mnie trochę porażająca – zaznaczył Kanownik. Poinformował, że Związek wystąpił do MF pod koniec listopada 2013 r. z prośbą o podjęcie działań. W połowie stycznia 2014 r. doszło do spotkania w MF. „Reakcja MF na raport ws. wyłudzeń VAT była wstrzemięźliwa” – Reakcja resortu finansów na raport dotyczący wyłudzeń VAT na sprzęcie elektronicznym była dosyć wstrzemięźliwa – relacjonował podczas posiedzenia komisji śledczej ds. VAT Michał Kanownik. Jak mówił, pod koniec 2013 r. kierowana przez niego organizacja rozpoczęła prace nad raportem dotyczącym wyłudzeniami VAT na sprzęcie elektronicznym.Kanownik wyjaśnił, że udało się w nim „zmapować kierunki z jakich ten towar do Polski przychodzi i jak ów fikcyjny, lewy obrót się organizuje”.Sam dokument gotowy był w połowie marca 2014 r. i przekazany ministerstwu finansów. Reakcję resortu na wnioski z raportu Kanownik określił jako „dosyć wstrzemięźliwą”. – Nie ukrywam, że z mojej perspektywy, biznesu (...) gdyby raport trafił na biurko prezesa (...) firmy, reakcja byłaby zdecydowanie ostrzejsza – powiedział Kanownik.Ujawnił, że kierowana przez niego organizacja starała się o kolejne spotkania w resorcie finansów, by proponować „pewne rozwiązania”. Kanownik powiedział, że pierwsze spotkanie „w szerokim gronie” z przedstawicielami MF odbyło się w maju 2014 r., ale – w jego ocenie – konkluzja tego spotkania „nie była pocieszająca”. „Nie wiedzieliśmy, dlaczego odwrócony VAT wszedł w życie tak późno” Niezrozumiałe dla nas było, dlaczego odwrócony VAT na telefony komórkowe wszedł w życie nie 1 kwietnia, ale w wyniku poprawki dopiero 1 lipca 2015 r. – mówił przed komisją śledczą ds. VAT Michał Kanownik.Przez szefa komisji Marcina Horałę oraz jego zastępcę Kazimierza Smolińskiego (obaj PiS) świadek był pytany m.in. o okoliczności powstania ustawy, która wprowadzała tzw. odwrócony VAT na telefony komórkowe. W tej dziedzinie były ogromne wyłudzenia, a odwrócony VAT był - jak przyznał Kanownik - postulowanym także przez branże elektroniczną remedium.Kanownik powiedział, że pierwotny tekst rządowego projektu, złożonego w końcu 2014 r. przewidywał, że odwrócony VAT na telefony komórkowe wejdzie 1 stycznia 2015 r. Wiadomo było jednak, że to termin nierealny. Branża elektroniczna spodziewała się, że odwrócony VAT wejdzie w życie od następnego kwartału, czyli od 1 kwietnia 2015 r. Od razu, jak zaznaczył, można było zauważyć „szybki spadek fikcyjnych transakcji na rynku” w tej dziedzinie. Dodał, że „oszuści zrozumieli, że to będzie zamknięte za dwa trzy miesiące” i że trzeba przerzucać się na inne produkty.Jednak w wyniku poprawki, zgłoszonej w ramach prac w komisji sejmowej, rozwiązanie to weszło w życie o trzy miesiące później, czyli 1 lipca 2015 r. – To wzbudziło nasze oburzenie, bo oznaczało kolejny kwartał straty - pomijając kwestie budżetu państwa – dla uczciwych przedsiębiorców – podkreślał Kanownik. Wówczas tłumaczono, jak dodał, że „były pilniejsze sprawy w Sejmie”, np. ustawa górnicza.– Kiedy pojawiła się informacja, że w 2015 roku będzie mechanizm VAT odwróconego, który de facto zamyka możliwość wyłudzenia VAT na tych produktach, skala rozbieżności między importem a eksportem telefonów komórkowych bardzo radykalnie spadła. Gdy jednak pojawiła się w mediach informacja, że będzie opóźnienie o kolejne trzy miesiące, był natychmiastowy pik do góry – zeznał świadek.Dodał, że według obliczeń ZIPSEE, jeden kwartał opóźnienia to było „około 300-400 milionów złotych straty dla budżetu państwa, pomijając kwestię straty dla przedsiębiorców”. Więc opóźnienie wejścia w życie ustawy ""to była katastrofalna informacja"" dla branży. – Te opóźnienie o kolejne trzy miesiące dla nas było absolutnie niezrozumiałe i tutaj branża przyjęła to bardzo negatywnie – mówił Kanownik.Horała dodał, że właśnie sprawdził, kto w 2015 r. zgłosił poprawkę opóźniającą wejście w życie ustawy. Była to, jak stwierdził, ówczesna szefowa komisji finansów Krystyna Skowrońska (PO), a poprawkę poparł przedstawiciel rządu, wiceminister finansów Jarosław Neneman.Kanownik przyznał, że już w ciągu pierwszego miesiąca po wejściu w życie odwróconego VAT liczba fikcyjnych transakcji związanych z telefonami komórkowymi gwałtownie spadła. Jednocześnie oszuści podatkowi zaczęli szukać nowego pomysłu na produkty elektroniczne i takim produktem stały się np. twarde dyski. – Niezwłocznie MF o tym zawiadomiliśmy – powiedział świadek. Jego zdaniem jednak odwrócony VAT nie jest uniwersalnym remedium na wyłudzenia VAT-owskie, bo działa to „trochę jak morfina”.  „Zawiadomiliśmy o wyłudzeniach VAT, gdy nie dało się już konkurować”  – Zawiadomiliśmy o wyłudzeniach VAT Ministerstwo Finansów w 2013 r., gdy problem stał się tak poważny, że normalne handlowanie telefonami komórkowymi stało się niemożliwe – powiedział przed komisją śledczą ds. VAT Michał Kanownik.– Zajęliśmy się tematem VAT odkąd – jak to firmy określiły – nie dało się już konkurować z tym procederem. Ilość ofert na rynku była tak ogromna, że normalne handlowanie telefonami komórkowymi stało się po prostu niemożliwe – mówił Kanownik, odpowiadając na pytanie wiceprzewodniczącego komisji śledczej Marka Jakubiaka, posła niezrzeszonego. Wówczas Związek zawiadomił resort finansów o tej sprawie.Dopytywany przez posła Andrzeja Matusiewicza z PiS, wyjaśnił, że problem wyłudzeń VAT dotyczył całej Europy, więc „mniejsza była czujność firm pod tym względem”. Przełom – jak relacjonował – nastąpił w 2013 r., gdy wprowadzono VAT odwrócony w Niemczech, co spowodowało „miesiąc po miesiącu dosłownie wypchnięcie problemu już w skali absolutnie powszechnej na polski rynek”.– Wówczas firmy polskie, moi członkowie zwrócili uwagę, że tu dzieje się coś patologicznego, nie da się tego wytłumaczyć zjawiskami rynkowymi – powiedział. Jak dodał, wcześniej firmy miały nadzieję, „że ten problem da się uregulować rynkowo”, zawężając dzięki odpowiednim ofertom pole swobody dla oszustów.Kanownik pytany był także o kontrole skarbowe w firmach, które są członkami Związku. Jak mówił, dotyczą one praktycznie wszystkich członków Związku, a szczególnie intensywne kontrole dotyczą firm dystrybucyjnych.Dopytywany przez posłów, wskazał, że na spotkaniach Związku mowa była zwłaszcza o kontrolach urzędów z Warszawy i Olsztyna. Nie wie jednak – jak dodał – o żadnych zarzutach karnych związanych z tym procederem. Prezes ZIPSEE podkreślał także, iż oszustwa VAT-owskie miały ogromny negatywny wpływ na całą branżę. „Zabiegaliśmy o maksymalnie szerokie zainteresowanie nieprawidłowościami VAT” – Organizacja importerów elektroniki zabiegała o maksymalnie szerokie zainteresowanie różnych instytucji kwestią nieprawidłowości w VAT – powiedział Michał Kanownik.Kanownik stwierdził, że oprócz resortu finansów kierowany przez niego związek, zawiadomił o nieprawidłowościach także Komitet Stały Rady Ministrów, ministra (Janusza – red.) Piechocińskiego i resort gospodarki.– Na pewno Sejm, Senat, w tym senacką komisję finansów publicznych. Kiedy było posiedzenie na temat wyłudzeń podatku VAT złożyliśmy wnioski, by poszerzać informacje o naszą branżę, by przekazać, że tu też jest problem. Zabiegaliśmy maksymalnie szeroko we wszelkich możliwych instytucjach, by wzbudzić zainteresowanie tym problemem – mówił Kanownik.Jak relacjonował, firmy zrzeszone w jego organizacji na przełomie września i października 2013 r. zauważyły problem dotyczący nieprawidłowości i zaczęły nalegać na podjęcie działań. Firmy opierały się na swoich „spostrzeżeniach rynkowych”. – Na rynek trafiały rażąco niskie oferty od dziwnych firm, które nigdy dotąd nie zajmowały się handlem telefonami komórkowymi, a nagle oferowały ogromne ilości telefonów komórkowych. Niektóre z nich w co roku radykalnie podnosiły swoje obroty, nawet o kilkaset procent – powiedział Kanownik.  ",,
Rak płuc główną przyczyną zgonów z powodu nowotworów w Polsce,Rak płuc jest główną przyczyną zgonów z powodu nowotworów w Polsce. Co roku choroba jest diagnozowana u 23 tys. chorych i tyle samo pacjentów umiera z tego powodu - mówił podczas konferencji prasowej krajowy konsultant w dziedzinie onkologii klinicznej profesor Maciej Krzakowski.,"Profesor dodał, że zachorowalność na raka płuc maleje u mężczyzn, a u kobiet rośnie.  Jak wynika z badań, nastoletnie dziewczęta palą więcej papierosów niż ich rówieśnicy, chłopcy. – Uważam, że adresatem wszystkich kampanii przeciw paleniu powinni być młodzi ludzie – zaznaczył prof. Krzakowski.  Jak dodała rzeczniczka Polskiej Koalicji Pacjentów Onkologicznych Aleksandra Rudnicka, młode kobiety szybciej i silniej uzależniają się od palenia papierosów. Palenie wśród młodzieży jest modne, postrzegane jako przejaw dorosłości, poza tym panuje mylne przekonanie, że od papierosów się chudnie. Z kolei profesor Dariusz Kowalski z Kliniki Nowotworów Raka Płuca i Klatki Piersiowej Centrum Onkologii w Warszawie zaznaczył, że ogromnym problemem jest późne rozpoznanie raka płuca, bo niespełna 20 proc. chorych zgłasza się we wczesnym stadium choroby, w 15 proc. przypadków możliwe jest leczenie operacyjne.",,
Donald Tusk w „GW”: O polskim Kościele mam zdanie krytyczne,"Jestem typem wątpiącym, nie powiedziałbym nigdy, że jestem praktykującym katolikiem, a o Kościele polskim mam zdanie krytyczne, bo zostało niewiele albo nic na obronę tej instytucji – powiedział w wywiadzie dla „Gazety Wyborczej” Donald Tusk.","Polityk został zapytany o to, czy „planuje polityczny zwrot nie w lewo, ale w kierunku Kościoła?”. „Czasem powołuje się pan na Tocqueville’a, który uważał, że aby demokracje nie upadały, należy zapewnić ludowi strawę duchową” – stwierdzała dziennikarka, która przeprowadzała z nim rozmowę.  „Przy czym polski Kościół jest ostatnim, który mógłby powodować taki zwrot. Już od dawna nie jestem naiwnym radykalnym liberałem, który zapomina, że wymiar duchowy istnieje. Nieważne, czy go uzasadnimy wiarą w Boga. Jest obecny także w życiu ateisty” – odparł jej Tusk.  Na pytanie, czy kiedy ludziom brak tego wymiaru, „to szukają namiastek i czasem wybierają niewolę” Tusk zdradził, że o polskim kościele ma zdanie krytyczne.  – Nie warto redukować wymiaru duchowości – ani w życiu, ani w polityce. Te najważniejsze pytania nie znikną tylko dlatego, że ktoś ogłosi, że nie ma Boga. Ludzie od czasów jaskiń szukają odpowiedzi na najważniejsze pytania. Nie da się tej sfery unieważnić – tłumaczył.",,
Polscy siatkarze z trzecim medalem w tym sezonie. Bez straty seta pokonali Iran,"Polska pokonała w Hiroszimie Iran 3:0 (25:18, 25:18, 25:16) w meczu ostatniej, 11. kolejki Pucharu Świata siatkarzy. Biało-Czerwoni odnieśli dziewięć zwycięstw. Przegrali dwukrotnie – ze Stanami Zjednoczonymi 1:3 i z Brazylia 2:3. Zajęli drugie miejsce w turnieju.","Zawody w Japonii wygrali Brazylijczycy, których we wtorek czeka jeszcze spotkanie z Włochami.Podopieczni Vitala Heynena wygraną z Iranem zakończyli niezwykle długi i wyczerpujący sezon reprezentacyjny. Srebrny medal w Pucharze Świata to trzecie podium Polaków w tym sezonie. Wcześniej dwa razy zdobyli brąz – w Lidze Narodów i mistrzostwach Europy. Kolejnym sukcesem był awans na igrzyska olimpijskie.We wtorkowym spotkaniu biało-czerwoni zagrali bardzo skoncentrowani i pewni siebie. Znali już wynik potyczki Amerykanów z Egiptem (3:1), a to oznaczało, że potrzebowali nawet najskromniejszej wygranej, by w tabeli nie dać się wyprzedzić ekipie USA. Brazylijczycy już wcześniej zapewnili sobie końcowy triumf.Polacy okazali się lepsi od Iranu pod każdym względem – w ataku zdobyli 46 punktów, rywale 40, zdecydowanie korzystniej spisywali się w bloku 10-3 (w ostatnim secie 6-0). Do tego Persowie popełnili 17 własnych błędów, zaś biało-czerwoni siedem. Znamienne, że Irańczycy zaczęli i zakończyli mecz zepsutymi zagrywkami. Takich pomyłek mieli dużo więcej. Inna sprawa, że ich czarnogórski trener Igor Kolakovic nie zdecydował się choćby na jedną zmianę i krótki odpoczynek dla podstawowych zawodników. Cały mecz rozegrali m.in. 20-latkowie utalentowani Porya Yali i Amirhossein Esfandiar (obaj mierzą po 209 cm).Co innego Vital Heynen, który już w końcówce pierwszego seta desygnował do gry czterech zmienników, a ci pokazali, iż można na nich liczyć. W ostatnich akcjach punktowali m.in. Łukasz Kaczmarek i Artur Szalpuk. Najciekawszy dla kibiców obu drużyn był drugi set, w którym Polacy zdobyli pięć punktów z rzędu i prowadzili 6:2, by niewiele później zdobyć tylko „oczko” przy pięciu rywali. Iran wygrywał 10:9 i 11:10, ale trwało to krótko. Z lewego skrzydła skutecznie zbijał Leon, Irańczycy mieli też problem z przyjęciem jego serwisu, a po ataku Macieja Muzaja mistrzowie świata mieli zapas trzech „oczek” (16:13).25-letni Muzaj brylował w drugiej części tej partii, potężnie atakował i uzyskiwał kolejne punkty. W ostatniej akcji szczęśliwie zaserwował (piłka po taśmie spadła na stronę przeciwników), a następnie Leon i Jakub Kochanowski ustawili blok nie do przejścia.Trzeci set – bez historii. Polacy zaczęli od 4:0, a Esfandiar w jednej wymianie aż cztery razy próbował atakować. Biało-czerwoni skutecznie atakowali, m.in. Muzaj po prostej, dobrze blokowali np. Fabian Drzyzga i Aleksander Śliwka. Ostatni z wymienionych, leworęczny jak Muzaj, zbijał i z pierwszej, i z drugiej linii. Po atakach Leona polska drużyna prowadziła aż 19:9. W końcówce z dobrej strony pokazali się jeszcze m.in. Karol Kłos czy Kaczmarek i biało-czerwoni z przytupem zakończyli udział w PŚ.Polska: Maciej Muzaj, Wilfredo Leon, Fabian Drzyzga, Michał Kubiak, Mateusz Bieniek, Karol Kłos, Paweł Zatorski (libero) oraz Łukasz Kaczmarek, Marcin Komenda, Aleksander Śliwka, Artur Szalpuk, Jakub Kochanowski, Bartosz Kwolek, Damian Wojtaszek (libero).Iran: Milad Ebadipour, Masoud Gholami, Ali Shafiei, Porya Yali, Amirhossein Esfandiar, Javad Karimisouchelmaei, Mohammadreza Hazratpourtalatappeh (libero).",,
"Komisja Europejska chce, by Londyn wpłacał do unijnego budżetu po Brexicie","Komisja Europejska chce, by Wielka Brytania wpłacała składkę do unijnego budżetu do 2020 roku – nawet jeśli wcześniej zdecyduje się na wyjście ze Wspólnoty. W przeciwnym razie 27 krajów będzie musiało pokryć straty.","To będzie jedna ze spornych kwestii negocjowana między Brukselą a Londynem podczas rozmów o Brexicie. Wielka Brytania jest w grupie z krajów, które obecnie więcej wpłacają do unijnego budżetu niż z niego otrzymują. Istnieje obawa, że po Brexicie pojawi się kilkumiliardowa dziura, dlatego Komisja Europejska uważa, że Londyn powinien płacić do zakończenia obecnej perspektywy finansowej, czyli do 2020 roku. – Wielka Brytania podjęła zobowiązania i one powinny być honorowane – powiedział rzecznik Komisji Margaritis Schinas.Także Polska jest zainteresowana pozostawieniem brytyjskiej składki do końca obecnego unijnego budżetu, ponieważ chce, by fundusze na politykę spójności i rolnictwo pozostały na niezmienionym poziomie. – Nasze stanowisko wyjściowe będzie zakładało, żeby ten budżet nie był uszczuplony – mówił w ubiegłym tygodniu w Brukseli wicepremier Mateusz Morawiecki.Oczekuje się, że Unia Europejska rozpocznie negocjacje z Wielką Brytanią w przyszłym miesiącu. Planowo rozmowy „rozwodowe” powinny zakończyć się po dwóch latach, ale wielu ekspertów spodziewa się, że potrwają dłużej.",,
"„Gdy Polska znalazła się w strefie wpływów Sowietów, uznali, że wojna się nie skończyła”",„Dziś przywracamy Żołnierzom Wyklętym należny im szacunek i miejsce wśród bohaterów niepodległej Polski. Przez długie dziesięciolecia ich poświęcenie i zmagania były skrzętnie wymazywane z kart naszej historii” – napisał prezydent Andrzej Duda w przesłaniu skierowanym do organizatorów i uczestników uroczystości ku czci Żołnierzy Wyklętych.,"„Oddajemy cześć niezłomnym obrońcom wolności, którzy pomimo zakończenia drugiej wojny światowej, w obliczu kolejnej fali terroru i nowego zniewolenia podjęli dramatyczną decyzję, by walczyć dalej z bronią w ręku” – napisał prezydent.  Andrzej Duda przypomniał, że „ich postawa była znakiem oporu dla Polaków, którzy nie tylko udzielali Żołnierzom Wyklętym schronienia i wsparcia, ale sami również, choć w inny sposób, sprzeciwiali się narzuconej siłą władzy — odmawiając udziału w kolektywizacji wsi, zachowując tradycję i pamięć o prawdziwej polskiej historii, broniąc wolności sumienia i wyznania”.  „Żołnierze powstania antykomunistycznego dla wielu byli przykładem niezłomności, źródłem nadziei i wiary w ostateczne zwycięstwo wolności i prawdy” – ocenił szef państwa. Wskazał również, że dzięki zapiskom i wspomnieniom wiemy, „jak ciężką próbą była dla nich świadomość olbrzymiej przewagi wroga i zmniejszających się szans na zwycięstwo”. „Dlatego chcę z całą mocą podkreślić, że Żołnierze Wyklęci są bohaterami narodowymi obok wszystkich walczących w powstaniach narodowych, wojnie polsko-bolszewickiej, na frontach drugiej wojny światowej, ale są też bohaterami swoich małych ojczyzn” – podkreślił Andrzej Duda.  Prezydent wyraził wdzięczność „wszystkim, którzy organizują uroczystości patriotyczne, stawiają obeliski, wmurowują tablice, nadają nazwy ulicom, aby czyny i dokonania Wyklętych — Niezłomnych nie uległy zapomnieniu”.   „Ich walka była dramatycznym wyborem. Ich dziedzictwo jest dla nas przypomnieniem, że wolna, niepodległa i suwerenna Polska warta jest najwyższych poświęceń. Obyśmy nigdy nie zapomnieli, że nasza wolność okupiona została krwią Żołnierzy Wyklętych — Niezłomnych. Cześć ich pamięci! Cześć i chwała bohaterom powstania antykomunistycznego!” – napisał Andrzej Duda. Kancelaria Prezydenta zachęca organizatorów obchodów do pobrania przesłania Prezydenta Andrzeja Dudy (można to zrobić klikając TUTAJ) i odczytania go podczas uroczystości.",,
Litwa chce odciążyć więzienia. Będzie amnestia,Litewski Sejm uchwalił ustawę o amnestii w związku z przypadającą w tym roku setną rocznicą odzyskania przez Litwę niepodległości i wizytą w kraju papieża Franciszka. Skorzysta z niej ponad 400 skazanych.,"Ustawa wejdzie w życie 1 stycznia przyszłego roku. Na jej mocy z możliwości przedterminowego zwolnienia skorzysta 170 więźniów, a 250 zostanie skrócona kara pozbawienia wolności.Zgodnie z ustawą, amnestii podlegają kobiety w ciąży oraz matki wychowujące dzieci w zakładach karnych i skazane na karę pozbawienia wolności do sześciu lat. Mogą na nią liczyć także osoby po 65. roku życia z wyrokiem do trzech lat więzienia, osoby niepełnosprawne oraz ci, którzy w momencie popełnienia przestępstwa nie ukończyli 18 lat.Amnestia nie dotyczy osób skazanych za zbrodnie wojenne, ludobójstwo, posiadanie narkotyków, przestępstwa finansowe, skazanych na dożywocie i recydywistów.To już ósma amnestia od czasu odzyskania przez kraj niepodległości w 1990 r.",,
Kłęby dymu nad Moskwą. Płonie magazyn na obrzeżach miasta,Płonie magazyn na południowych obrzeżach Moskwy. W akcji gaśniczej ranny został jeden ze strażaków.,"Magazyn z artykułami tekstylnymi stanął w płomieniach w piątek po południu. Ogień objął około 7 tys. metrów kwadratowych powierzchni. Dym widać z odległości kilku kilometrów.Na miejscu pracuje wiele jednostek straży pożarnej, w akcji biorą też udział dwa helikoptery gaśnicze oraz samochód ratownictwa chemicznego, który sprawdza jakość powietrza. Akcję zabezpiecza 25 ambulansów.Media informują, że w pożarze nikt nie zginął, ale nie wiadomo, ile osób zostało rannych. W tym gronie na pewno jest jeden ze strażaków.Na razie nie podano przyczyny pożaru.",,
Narada unijnych ministrów w sprawie delegowania pracowników,"W Luksemburgu trwa spotkanie ministrów UE ds. zatrudnienia w sprawie nowelizacji dyrektywy o pracownikach delegowanych. Polskę reprezentuje szefowa resortu rodziny, pracy i polityki społecznej Elżbieta Rafalska. Poprzednia narada, w czerwcu, zakończyła się fiaskiem.","W ostatnich dniach Francja zażądała jeszcze większych wymogów. W grupie przeciwników była między innymi Polska, która wysyła najwięcej osób do pracy za granicą. Premier Beata Szydło mówiła w piątek w Brukseli, że liczy na porozumienie.Szefowa rządu mówiła, że Polska wraz z pozostałymi krajami Grupy Wyszehradzkiej w sprawie delegowania pracowników poszła już na kompromis. – Tylko problem jest taki, że Francja uznała, że będzie przedstawiała swoje stanowisko bardzo sztywno – dodała premier. Ta sprawa była omawiana w kuluarach ubiegłotygodniowego szczytu. Polska, jak mówił wiceminister spraw zagranicznych Konrad Szymański, próbowała umocnić stanowisko państw, „które sprzeciwiają się tendencjom protekcjonistycznym na wspólnym rynku, które są zdecydowane bronić równego dostępu do rynku usług, w tym bronić uczciwych zasad”.",,
MFW optymistycznie o polskiej gospodarce. Podniósł prognozę wzrostu PKB,Międzynarodowy Fundusz Walutowy obniżył prognozę wzrostu światowej gospodarki do najniższego poziomu od czasu globalnego kryzysu finansowego sprzed dekady. Według Funduszu w tym roku wyniesie on tylko 3 proc. Prognoza wzrostu PKB dla Polski została natomiast podwyższona do 4 proc.,"Według MFW jedną z głównych przyczyn spowolnienia gospodarczego na świecie jest wojna handlowa pomiędzy USA a Chinami. Spowodowała ona stagnację w międzynarodowej wymianie towarów i usług oraz spadek poziomu inwestycji.Fundusz przewiduje, że wzrost gospodarczy w Chinach będzie spadał przez kolejnych 5 lat do 5,5 proc. w roku 2024. Amerykańska gospodarka zwolni w przyszłym roku do 2,1 proc. Niski wzrost gospodarczy na poziomie 1,2 w tym i 1,4 proc. w przyszłym roku będzie również w Europie. Spadki te byłyby jeszcze wyższe, gdyby nie obniżki stóp procentowych.Na tle Europy i świata polska gospodarka radzi sobie całkiem dobrze. Międzynarodowy Fundusz Walutowy podniósł prognozę wzrostu dla naszego kraju z 3,8 do 4 proc., co będzie jednym z lepszych wyników w całej Europie. W przyszłym roku wzrost PKB będzie niższy i wyniesie 3,1 proc. Bezrobocie w tym i przyszłym roku ma się utrzymać na niskim poziomie 3,8 proc. Fundusz przewiduje jednak skok inflacji. O ile w tym roku wskaźnik wzrostu cen wyniesie 2,4 proc., to w przyszłym będzie na poziomie 3,5 proc.",,
Premier: Polska musi mieć odpowiednią rekompensatę za zmianę systemu energetycznego,"– Polska może się podejmować kolejnych wysiłków w zmianie swojego systemu energetycznego i zmniejszania emisji, ale musimy mieć za to odpowiednią rekompensatę – powiedział w poniedziałek premier Mateusz Morawiecki przed szczytem klimatycznym COP25 w Madrycie.","W poniedziałek w stolicy Hiszpanii rozpoczął się szczyt klimatyczny COP25. Delegaci z prawie 200 państw przez niemal dwa tygodnie będą debatować na temat dalszych kroków, zmierzających do ograniczenia zmian klimatycznych. W pierwszym dniu szczytu wziął udział premier Mateusz Morawiecki.Przed rozpoczęciem szczytu Morawiecki uczestniczył w spotkaniu liderów państw UE. Szef rządu powiedział dziennikarzom, że celem tego spotkania było omówienie podejścia i pozycji poszczególnych państw w odniesieniu do zmian klimatycznych i konferencji COP25.– Zaznaczyłem bardzo wyraźnie, że Polska jest oczywiście jednym z państw UE, które przyjęło na siebie zobowiązania z porozumienia paryskiego, ale jednocześnie mamy też swój bardzo charakterystyczny punkt startu i to zostało przyjęte ze zrozumieniem – relacjonował Morawiecki. „Nasze postulaty muszą być wypełnione” Premier akcentował też kwestię kosztów transformacji. Według niego „Polska może się podejmować kolejnych wysiłków w zmianie swojego systemu energetycznego, zmniejszaniu emisji, ale musimy mieć za to odpowiednią rekompensatę”. – Taką, która pozwoli nam na przebudowanie naszego systemu elektro-energetycznego i taką która będzie sprawiedliwa – powiedział.– Jest jasne dla wszystkich, że Polska ma swoje cele do osiągniecia, że koszt transformacji musi być sprawiedliwie rozłożony i nasze postulaty muszą również być wypełnione, żebyśmy mogli mówić o kolejnych redukcyjnych celach, jeśli chodzi o emisje CO2. Mamy swój bardzo trudny, charakterystyczny tylko dla Polski, ze względu na nasza zależność od węgla, punkt startu i ten punkt startu musi być uwzględniony – dodał Morawiecki.Szef polskiego rządu pierwszego dnia szczytu COP25 poza spotkaniem w gronie liderów krajów UE wziął też udział w ceremonii otwarcia szczytu; będzie także uczestniczył w sesji plenarnej.Pod koniec listopada Parlament Europejski w przyjętej rezolucji wezwał państwa UE, by podczas konferencji klimatycznej ONZ w Madrycie Unia zobowiązała się do osiągnięcia neutralności klimatycznej do 2050 r. Na połowę grudnia zaplanowano szczyt UE, na którym jednym z tematów ma być wizja neutralności klimatycznej UE do 2050 r.W czerwcu Polska, a także Węgry, Czechy oraz Estonia (która od tego czasu zmieniła zdanie), zablokowały zapisy wniosku ze szczytu w tej sprawie. Morawiecki podkreślał wówczas, że nie może się zgodzić na nowe cele bez wyliczeń, ile będzie kosztowała transformacja i jak zostaną rozłożone jej koszty.",,
Historyczny sukces! Mamy drużynowe mistrzostwo Europy w lekkiej atletyce,"Polscy lekkoatleci po raz pierwszy w historii zwyciężyli w drużynowych mistrzostwach Europy. Biało-czerwoni zdobyli w Bydgoszczy 345 punktów. Drugie miejsce zajęli Niemcy - 317,5, a trzecie Francuzi - 316,5. Były to ostatnie zawody w formule dwunastozespołowej.","W niedzielę zwycięstwa dla Polski odnieśli Adam Kszczot (RKS Łódź) w biegu na 800 m, Sofia Ennaoui (AZS UMCS Lublin) w biegu na 1500 m, Piotr Lisek (OSOT Szczecin) w skoku o tyczce, Piotr Małachowski (WKS Śląsk Wrocław) w rzucie dyskiem i żeńska sztafeta 4x400 m. To właśnie triumf Igi Baumgart-Witan, Anny Kiełbasińskiej, Małgorzaty Hołub-Kowalik i Justyny Święty-Ersetic przypieczętował wygraną Polski w drużynowych mistrzostwach Starego Kontynentu. „Biało-Czerwone” uzyskały czas 3 min 24,81 sek. Drugie były Brytyjki (3:27,12), a trzecie Włoszki (3:27,32).",,
"„Przyszłość zaczyna się dzisiaj, nie jutro”. Zakończył się Zlot 100-lecia ZHP","Na Wyspie Sobieszewskiej w Gdańsku odbyła się uroczystość zakończenia zlotu ZHP. W imprezie udział wzięło około 14 tys. skautów. Przez 11 dni zwiedzali oni region, brali udział w zajęciach kulturalnych i edukacyjnych oraz pracach społecznych. Okazją do zorganizowania zlotu była 100. rocznica odzyskania przez Polskę niepodległości i 100-lecie istnienia ZHP.","Na ceremonię zamknięcia imprezy złożył się uroczysty harcerski apel oraz występ Grupy Muzycznego Wsparcia. W obecności uczestników zlotu wygaszono Watrę Stulecia, czyli ognisko, które zapłonęło na Wyspie Sobieszewskiej w momencie otwarcia imprezy i które płonęło przez cały czas zlotu. Ogień zagaszono z pomocą piasku, co – jak wskazała rzeczniczka prasowa Zlotu phm. Marta Bańka, należy do harcerskich obrzędów.Bańka wyjaśniła, że zakończenie zlotu „jest jednocześnie symbolicznym wkroczeniem polskiego harcerstwa w nowe stulecie”. – Śmiało możemy powiedzieć, że czerpiąc z historii wkraczamy w nową epokę z przesłaniem brzmiącym „Przyszłość zaczyna się dzisiaj, nie jutro” – powiedziała.Rzeczniczka przypomniała, że w trakcie imprezy harcerze odwiedzili m.in. oba rezerwaty i Stację Ornitologiczną PAN. Wykonali też cały szereg prac społecznych, z których część posłuży fruwającym mieszkańcom Sobieszewa – przygotowali m.in. 40 budek lęgowych dla sikorek. Skauci wykonali także 15 ławek z palet, uprzątnęli teren zielony wokół mapy – mozaiki znajdującej się przy wjeździe na Wyspę i ozdobili muralem o tematyce baśniowej ściany siedziby lokalnej Ochotniczej Straży Pożarnej.Prace społeczneBańka poinformowała, że w czasie zjazdu harcerze przepracowali społecznie w sumie 36 tys. godzin. Przygotowali m.in. 250 legowisk dla psów, które zostały przekazane do schronisk w Tczewie i Sopocie. Wykonali także prace porządkowe w wielu pomorskich miejscowościach, w tym w miejscach, które ucierpiały w efekcie nawałnic, jakie przeszły nad regionem w ub.r. – Zakres tych prac uzgodniony był z przedstawicielami Lasów Państwowych. Harcerze zbierali gałęzie, pomagali w naprawie drobnej infrastruktury, w tym malowaniu płotów i innych ogrodzeń oraz odtwarzaniu oznakowania szlaków turystycznych – powiedziała.Prace porządkowe prowadzone były m.in. w Malborku, Wdzydzach Kiszewskich, Szymbarku, Sztutowie, Straszynie, Kolbudach, Garczu, Węsiorach, Owidzu czy Pruszczu Gdańskim. Przy okazji harcerze zwiedzili te miejscowości. W trakcie zlotu prowadzona była też akcja krwiodawstwa, dzięki której do Regionalnego Centrum Krwiodawstwa i Krwiolecznictwa w Gdańsku trafiło prawie 60 litrów krwi.Harcerze zostaną na Wyspie Sobieszewskiej do czwartku, na który zaplanowano faktyczne zakończenie zlotu i początek wielkich porządków po imprezie. Organizatorzy będą musieli złożyć dwie sceny i zwinąć około 2 tys. namiotów, w których nocowali skauci, działał polowy szpital i posterunki policji, straży pożarnej oraz innych służb zapewniających bezpieczeństwo uczestników. Konieczne będzie też uprzątnięcie terenu obozowiska.",,
"Jest nowa kandydatka, chce być szefową Platformy","Posłanka Joanna Mucha będzie ubiegała się o funkcję przewodniczącej PO. Poinformowała już o zarejestrowaniu swej kandydatury. Potrzebujemy zmiany w PO – oświadczyła Mucha, której hasłem wyborczym jest „Nowy Początek”.","Na konferencji prasowej w Sejmie Mucha oświadczyła, że złożyła wniosek o udział w wyborach przewodniczącego PO. Będzie konkurować o to stanowisko z wiceprzewodniczącym tej partii Tomaszem Siemoniakiem, szefem klubu KO Borysem Budką, europosłem Bartoszem Arłukowiczem oraz senatorem Bogdanem Zdrojewskim.  – W dniu, w którym Grzegorz Schetyna ogłosił, że przekazuje pałeczkę swoim następcom, namaścił jako swojego kandydata Tomasza Siemoniaka, nie można Grzegorzowi Schetynie nie podziękować za to wszystko, co dla Platformy zrobił – powiedziała Mucha. Przyznała, że ostatnie cztery lata były dla jej partii „bardzo trudne”, ale – zaznaczyła – mimo to, udało się Platformie „pozostać główną siłą opozycji, najważniejszą partią opozycyjną”.  – Wszyscy czujemy, wszyscy wiemy, że potrzebujemy zmiany w PO, bo w tej formule, w której dotychczas PO funkcjonowała po prostu nie wygramy wyborów. Dlatego startuję w wyborach na przewodniczącą PO z hasłem wyborczym: „Nowy początek” – oświadczyła Mucha.",,
"Lewica apeluje, by Rada UE zaczęła procedurę wobec Węgier","Państwa UE powinny faktycznie rozpocząć działania w ramach uruchomionej w ub.r. procedury z art. 7 wobec Węgier – apelowali lewicowi eurodeputowani podczas debaty o sytuacji w tym kraju. Sami Węgrzy przekonują, że dyskusja to odwet środowisk proimigracyjnych.","W debacie w europarlamencie w Brukseli, nie zdecydowali się wziąć udziału przedstawiciele władz z Budapesztu. O zorganizowanie dyskusji wystąpiła frakcja Zielonych w reakcji na najnowsze wydarzenia na Węgrzech, w tym nowelizację kodeksu pracy, ustawę o sądach administracyjnych i serię protestów antyrządowych. Europosłanka tej frakcji Judith Sargentini, autorka raportu, którego przyjęcie uruchomiło procedurę z art. 7 unijnego traktatu przeciw Węgrom, oceniła, że w ostatnich miesiącach sytuacja w tym kraju pogorszyła się. – Wiele zdarzyło się tej jesieni. Uniwersytet Środkowoeuropejski musiał się przeprowadzić do Wiednia. Powołano nowe sądy administracyjne, które są nadzorowane przez ministra sprawiedliwości – mówiła Sargentini. Jej zdaniem przedstawiciele władz Węgier grają na zwłokę, zasypując stronę unijną różnymi papierami. Eurodeputowana wyraziła rozczarowanie, że do tej pory nie została zaproszona na posiedzenie Rady UE ds. Ogólnych, na której prowadzona jest sprawa z art. 7. – Chcę zaapelować do prezydencji rumuńskiej: myślę, że obywatele Węgier mają prawo wiedzieć, co państwo planują (…) Bardzo proszę o to, żeby zaprosić mnie do Rady, żeby rzeczywiście rozpocząć procedurę – mówiła eurodeputowana Zielonych. Rozczarowanie postępowaniem państw członkowskich w Radzie UE wyraził również wiceszef socjalistów w PE Josef Weidenholzer. – W zasadzie mogliśmy oczekiwać, że po naszym głosowaniu nastąpi odpowiednia reakcja ze strony i Rady UE, i Węgier, ale rząd Węgier, który korzysta z każdej okazji, żeby angażować się w ten proces, postanowił zlekceważyć PE – mówił. Jego zdaniem podobne nastawienie innych rządów europejskich to również ignorowanie dużej części węgierskiego społeczeństwa, które protestuje przeciwko działaniom rządu w Budapeszcie. – Węgry to taka fasadowa demokracja. Ograniczona jest swoboda prasy. Wpływa się na sądy. Swoboda akademicka została w tym kraju zagrożona (…). Z tego powodu dziwi mnie, że Rada wciąż nie podjęła odpowiedzialnych kroków. Nie może być przecież obojętne, że państwo członkowskie oddala się coraz bardziej od wspólnych wartości – krytykował austriacki polityk. Wypowiadający się w imieniu Europejskiej Partii Ludowej węgierski europoseł Tamas Deutsch ocenił, że środowa debata zainicjowana przez większość lewicowo-liberalną w PE jest po to, by walczyć przeciw Węgrom. – Chodzi o kampanię przed eurowyborami. Większość lewicowo-liberalna znowu chce rozpocząć wojnę przeciw Węgrom. (…) Chodzi o migrację, a konkretnie brak tej migracji do Węgier. W PE większość twierdzi, że migracja jest prawem człowieka (…), chce relokacji, przesiedleń, chce mówić nam, z kim mamy współżyć w naszym kraju – mówił Deutsch, który jest członkiem Fideszu. Anders Vistisen z Europejskich Konserwatystów i Reformatorów ocenił, że Węgry są piętnowane i stosuje się wobec nich podwójne standardy. – Wobec Węgier stawiane są ciągle te same zarzuty. Widzimy, że kraje w UE nie są traktowane tak samo. Widzimy siłowe zdławienie demonstracji w Katalonii. I co? I nic. Widzimy pokojowe demonstracje na Węgrzech i tam władze rzekomo naruszają prawa człowieka czy wolności – powiedział europoseł. Wiceszef KE Frans Timmermans wyraził żal, że parlament węgierski zdecydował się na przyjęcie ustawy o utworzeniu sądów administracyjnych, nie czekając na opinię Komisji Weneckiej. Ubolewał również, że do tej pory Parlament Europejski nie miał możliwości, żeby przedstawić odpowiednio swoją opinię na temat Węgier Radzie UE.",,
"Witek marszałkiem, Kamiński szefem MSWiA, Kukiz jedną nogą w Tworkach","Po wielu dniach politycznej i medialnej nagonki, Marek Kuchciński zrezygnował ze stanowiska Marszałka Sejmu, a jego miejsce zajęła Elżbieta Witek. Wbrew zdrowemu rozsądkowi Paweł Kukiz będzie startował z list PSL, co jest wyjątkowo spektakularnym zwrotem akcji. Wiosna pogrąża się w chaosie dzięki decyzjom swojego lidera, podejmowanym podobno na randkach.","Sobota. Rachunek ze SzczecinkaW Dygowie w woj. zachodniopomorskim odbył się piknik rodzinny, którego gościem był prezes PiS Jarosław Kaczyński. – Musimy wspólnie, podkreślam wspólnie, budować dobry czas dla Polski. Sądzę, że ten czas już jest. Ale on powinien trwać – za rok, za pięć, za 10, za 15 lat i później, żebyśmy w pewnym momencie – wcale nie musi to być moment tak odległy, szczególnie jeśli patrzą na to ludzie młodsi, czy średniego pokolenia – mogli powiedzieć: nawet w tych bogatych Niemczech nie jest lepiej niż w Polsce. I tak będzie – zapewnił Kaczyński. Do tej pory na pewno było u nas lepiej niż w Niemczech z gościnnością, ale i to się zaczęło zmieniać. Chociaż akurat tradycyjną polską gościnność jednak warto pielęgnować. Innego zdania jest komunikacja miejska w Szczecinku, który w lipcu odwiedził prezydent Andrzej Duda. Za tę wizytę szczeciniecka komunikacja wystawiła rachunek na 900 zł jako żądanie zwrotu kosztów za cztery godzinny wstrzymania kursów tramwajów wodnych. Prezydent Andrzej Duda z humorem i dystansem zadeklarował, że rachunek pokryje z własnych pieniędzy. Ale nie zdążył, bo 900 zł za pobyt w Szczecinku Prezydenta opłacił z prywatnych środków Piotr Woźny, Pełnomocnik Premiera ds. Programu Czyste Powietrze. Kuriozalny rachunek nie jest jednak powodem do żartów, choć opłata za pobyt Prezydenta w mieście brzmi humorystycznie. Złe obyczaje komunikacji w Szczecinku jeszcze na szczęście nie są normą. W sobotę premier Mateusz Morawiecki odwiedził harcerzy na zlocie z okazji 30. rocznicy powstania Związku Harcerstwa Polskiego.  – Każdego dnia musimy potwierdzać druhny i druhowie, że idziemy właściwą drogą, która we współczesnym świecie wymaga wielkiej odwagi, dyscypliny i sprawności, ale najbardziej wiedzy, kompetencji, nauki. To jest ten kierunek, który będzie wytyczał szlak zwycięskich narodów i państw w rywalizacji pokojowej – mówił szef rządu. Na zlocie było sześć tysięcy harcerzy z całej Polski, którzy za wspólną kolację z premierem na pewno nie wystawią rachunku Kancelarii Prezesa Rady Ministrów. Niedziela. Prezydent z harcerzami i góralami A w niedzielę z harcerzami spotkał się prezydent Andrzej Duda, sam będący wychowankiem ZHR. Tego samego dnia prezydent odwiedził też Nowy Targ, gdzie odbywał się Nadzwyczajny Zjazd Podhalan. Prezydent podkreślał, że „świat wartości góralszczyzny jest jednoznaczny: Jest dobro i jest zło”. A górale wiedzą, że, ze złem trzeba bezwzględnie walczyć. Coraz bardziej skuteczna jest w tym nasza policja, która reaguje nie zależnie od tego, czy sprawcą zła jest zwykły obywatel, czy prominentny polityk. Jacek N., przewodniczący rady miasta Brzegu, zastępca dyrektora Departamentu Polityki Regionalnej i Przestrzennej w opolskim urzędzie marszałkowskim i szef lokalnych struktur Platformy Obywatelskiej został zatrzymany w piątek. Noc spędził w policyjnym areszcie a następnie usłyszał od prokuratury zarzut psychicznego znęcania się nad rodziną. Ale na tym może się nie skończyć, bo podczas przeszukania w mieszkaniu Jacka N. znaleziono dwa woreczki z suszem przypominającym marihuanę. W niedzielę od polityka odcięła się macierzysta partia – rzecznik PO Jan Grabiec ogłosił, że Jacek N. został wykluczony z jej szeregów.Poniedziałek. Marszałek przepraszaMarszałek Sejmu Marek Kuchciński, wystąpił na konferencji prasowej w związku z kontrowersjami dotyczącymi jego lotów. – Mam świadomość, że opinia publiczna negatywnie ocenia moje postępowanie, dlatego pragnę wszystkich, którzy poczuli się urażeni, przeprosić. Jednocześnie chciałbym zdecydowanie stwierdzić, że działałem zgodnie z prawem – powiedział marszałek. Adrian Zandberg ogłosił, że Wiosna, Razem i SLD wystartuje w wyborach parlamentarnych pod szyldem Komitetu Wyborczego Lewica… A tak naprawdę jako lista SLD. Kilka dni zajęło działaczom lewicy zrozumienie, że przechytrzyli samych siebie. Startując jako lista SLD mogą dostać się do Sejmu uzyskując jedynie nieco ponad 5 proc. głosów (dla koalicji próg wynosi 8 proc.). W praktyce jednak, niezależnie od wejścia lub nie wejścia do Sejmu subwencję z budżetu państwa otrzyma tylko SLD, jeśli osiągnie wynik powyżej 3 proc. A Razem i Wiosna obejdą się ze smakiem. Wygląda na to, że Grzegorz Schetyna naprawdę doprowadził do prawdziwego zmartwychwstania SLD – dzięki otrzymaniu jedynek w Koalicji Europejskiej ma już pięciu europosłów, a po wyborach do Sejmu i Senatu wchłonie pozbawione dotacji Razem i Wiosnę. To kolejny sukces lidera PO, z którego on sam niekoniecznie będzie się cieszył. Tego dnia dowiedzieliśmy się również, że Robert Biedroń absolutnie nie zamierza dotrzymywać danego słowa, bo mandatu europosła nie odda i nie będzie kandydował do Sejmu. Za to będzie szefem sztabu wyborczego Lewicy, bo przecież komu jak komu, ale Biedroniowi można naprawdę zaufać.Wtorek. Jedynka dla Hartwich?Prezydent Andrzej Duda ogłosił, że wybory parlamentarne odbędą się 13 października. Opozycja narzekała, że to termin zbyt wczesny, choć jak dotąd marzyła, żeby kadencja rządów PiS już się skończyła. Jedyną naprawdę szczęśliwą tego dnia była Iwona Hartwich, liderka kontrowersyjnego protestu niepełnosprawnych w Sejmie.– Ja odzyskałam swoje trzecie miejsce, obiecane, bardzo się z tego cieszę – powiedziała Hartwich. Aktywistka w ubiegłym tygodniu strzeliła focha, kiedy okazało się, że na trzecim miejscu w kujawsko-pomorskim startuje obecny poseł Arkadiusz Myrcha. Za namową Grzegorza Schetyny, Myrcha „zwolnił” dla Hartwich „trójkę” na liście. Niedługo może się jednak okazać, że dla Iwony Hartwich może się zwolnić nawet jedynka na listach PO. Centralne Biuro Antykorupcyjne złożyło bowiem zawiadomienie do prokuratury po kontroli oświadczeń majątkowych posła Sławomira Neumanna. W sprawie pojawiają się wątpliwości co do szeregu przelewów na kontach polityka i jego żony. Neumann nie wpisał do oświadczenia także jednego z samochodów. Według polityka PO zarzuty CBA to sprawa polityczna. Poniekąd tak może być – gdyby rządziła nadal PO, nikt oświadczeń majątkowych Neumanna pewnie nie ośmieliłby się skontrolować. Środa. Druga młodość SLDCud nawrócenia trwa. Najpierw Robert Biedroń w zeszłym tygodniu dostrzegł istnienie diabła (nazwał diabłem wcielonym Arcybiskupa Jędraszewskiego!). Teraz postanowił nawiązać korespondencję z papieżem Franciszkiem. W liście Biedroń zechciał podzielić się swoimi wspomnieniami z Marszu Równości w Białymstoku i poskarżyć na biskupów w Polsce. Były już donosy na Polskę do Brukseli, teraz Biedroń donosi do Watykanu. Oj, będzie się z czego spowiadać papieżowi Franciszkowi…Tymczasem wszystko wskazuje na to, że partia Biedronia nie dotrwa do jesieni. – Kończy się moja przygoda z Wiosną – poinformował w środę były doradca Roberta Biedronia Michał Syska. Według Syski w ugrupowaniu nie istnieją demokratyczne struktury, a kluczowe decyzje podejmowane są „na randkach lidera tej partii i jego partnera”. Rozżalenie byłego doradcy Biedronia wynika z tego, że miał obiecaną jedynkę na liście wrocławskiej.  Tymczasem Krzysztof Śmiszek ogłosił w mediach, że to on będzie we Wrocławiu jedynką. I komu tu się poskarżyć na chłopaka lidera partii?  Wiosna przeżywa przesilenie letnie, a SLD drugą młodość. I już nie chce się nazywać… SLD. Partia zdecydowała, że zamiast skrótu SLD będzie się nazywać po prostu Lewica. Komitet wyborczy pod taką samą nazwą zamierza wystawić listy w wyborach parlamentarnych, wspólnie z Razem i tym, co zostanie z Wiosny. Tymczasem skargę do sądu na zmianę statutu SLD złożył szef partii Polska Lewica Jacek Zdrojewski. „Używanie skrótu »Lewica« może wprowadzić w błąd społeczeństwo, a w czasie najbliższych wyborów parlamentarnych, w których »Polska Lewica« zamierza wystawić własne listy wyborcze, używając swojej pełnej nazwy, z pewnością spowoduje zamęt i niepotrzebnie zmyli miliony polskich obywateli, zakłócając tym samym demokratyczny proces wyborczy, będący podstawą naszego państwa” – napisał w skardze Zdrojewski. Jacek Zdrojewski ma rację, że nowa nazwa SLD może wprowadzić w błąd, zwłaszcza, że przecież PO-KO to także lewica, która zapowiada m. in. wprowadzenie związków partnerskich i tzw. walkę o prawa kobiet. Czwartek. Kukiz jedną nogą w Tworkach Marek Kuchciński na konferencji prasowej poinformował, że w piątek złoży rezygnację z funkcji Marszałka Sejmu. Kuchciński stwierdził, że powodem są „oczekiwania społeczne” i podkreślił, że ani razu nie złamał prawa. – Decyzja marszałka Sejmu o dymisji jest dowodem postawy, która jest związana z naszym hasłem: słuchać Polaków, służyć Polsce – mówił podczas konferencji prezes PiS Jarosław Kaczyński.– Apelujemy o podstawową, elementarną uczciwość i sprawiedliwość w traktowaniu wysokich urzędników państwowych i o przykładanie takiej samej miary do wszystkich – mówił zastępca rzecznika Prawa i Sprawiedliwości Radosław Fogiel, spektakularnie prezentując długą listę lotów byłego premiera Donalda Tuska, który tylko do Gdańska poleciał jako premier 281 razy…– Po tych „negocjacjach” wszystkich jestem już jedną nogą w Tworkach – twierdził niedawno Paweł Kukiz relacjonując swoje próby zawiązania koalicji. Ale dopiero w czwartek, po ogłoszeniu decyzji współpracy z PSL, mogliśmy zrozumieć, co polityk miał na myśli. Co musiało się stać, by lider organizacji politycznej, która wyrosła z buntu wobec państwa rządzonego przez PO-PSL, szedł do wyborów wspólnie właśnie z PSL? Jak to Kukiz wytłumaczy swoim wyborcom? –  Szanowna pani, ja pieniądze, jakie dostaję w Sejmie, zarabiam w ciągu jednego koncertu, rozumie pani? Ja nie mam absolutnie żadnego interesu finansowego, ani żadnego innego. Ja się tu męczę, pani to rozumie? – mówił Kukiz podczas konferencji. Skoro się męczy, to może warto wrócić do koncertów? Tym bardziej, że po decyzji startu z list PSL z klubu Kukiz’15 odchodzą po kolei posłowie… Zmiana strategii nie podoba się też internautom, którzy opuszczają profil stowarzyszenia na Facebooku. Tylko jednego dnia ubyło mu tysiąc fanów… Piątek. Witek nowym marszałkiem– Paweł o jednej rzeczy nie pamięta. Gdy szliśmy do Sejmu, jednym z głównych haseł była walka m.in. z PSL, które odpowiada za wiele nieszczęść, choćby w moim regionie świętokrzyskim. Jest to to ugrupowanie, które przyczyniło się do niszczenia wielu regionów w Polsce (…) Na pewno nie przyłączymy się do tego zielonego tworu, który niszczy Polskę jak nowotwór – mówił w  piątek Sejmie poseł Piotr Liroy-Marzec.",,
Sonik zapewnił sobie triumf w Pucharze Świata,Jadący quadem Rafał Sonik zajął drugie miejsce w Atacama Rally w Chile i jednocześnie wygrał rywalizację zawodników klasyfikowanych w cyklu FIM. W ten sposób – na jedną rundę przed końcem sezonu – zapewnił sobie triumf w Pucharze Świata.,"– To ogromna satysfakcja wywalczyć znów Puchar Świata. Sukces, który odnosimy po porażce smakuje zdecydowanie lepiej i jest cenniejszy. Myślę, że tę opinię podziela także mój zespół, z którym w tym sezonie wytrwale i z determinacją pracowaliśmy, by znów znaleźć się na szczycie – powiedział Sonik, cytowany w komunikacie.Na ostatnim etapie najszybszy był Chilijczyk Giovanni Enrico, który wyprzedził rodaka Luisa Barahonę i Sonika. W „generalce” Enrico miał prawie 39 minut przewagi nad Polakiem i dwie godziny 23 minuty nad Barahoną.W klasyfikacji PŚ prowadzi Sonik – 100 pkt, a za nim plasują się Rosjanin Aleksander Maksimow – 60 i Fahad Al-Mussalam z Kuwejtu – 28. Enrico nie zgłosił się do klasyfikacji FIM.Za miesiąc w Maroku (za pierwsze miejsce jest 28 punktów) polski zawodnik odbierze zarówno trofeum przyznawane najlepszemu quadowcowi, jak i Puchar Świata weteranów, w którym rywalizują zarówno motocykliści, jak i specjaliści w jeździe na czterokołowcach.",,
Matczak: Po stronie liberalnej pojawiały się elementy myślenia faszystowskiego,"– Po stronie niby liberalnej pojawiały się elementy myślenia wręcz faszystowskiego – odpowiedział konstytucjonalista dr hab. Marcin Matczak na pytanie dotyczące sposobu „rozliczenia” obozu rządzącego, któremu zarzucono „łamanie praworządności”. Wskazał na używanie sformułowań m. in. „dorzynanie watahy” i „mohery”. Znany z sympatyzowania z  opozycją prawnik dodał jednak, że są to „elementy, którymi społeczeństwo broni się przed zagrożeniem”.","Pod koniec grudnia Matczak wygłosił na Uniwersytecie Warszawskim wykład zatytułowany „Dlaczego w Europie odnawia się autorytaryzm i czy można temu przeciwdziałać?”. Po wystąpieniu zadano mu pytanie, jak powinno wyglądać „rozliczenie” obecnego rządu, za „łamanie praworządności”. Prawnik odniósł się do sprawy komentując retorykę, jaką obrały środowiska opozycji. – W narracji, którą prowadzimy, nie ma nawet próby zrozumienia, co czują ci ludzie. (…) Takiej społecznej empatii było zbyt mało w całym okresie po roku 1989. Nieraz ludziom wystarczy słowo zrozumienia, powiedzenie: rozumiem, dlaczego tak czujesz, ale historii się nie odwróci – to jest zupełnie inna narracja – powiedział Matczak. – Proszę pamiętać, że narracja była często bardzo agresywna. Pojawiały się po stronie niby liberalnej elementy wręcz myślenia faszystowskiego o dorzynaniu watahy, wyselekcjonowaniu pewnej grupy społecznej „moherów”, to są też elementy myślenia faszystowskiego – stwierdził, dopowiadając: „One też są elementami, którymi społeczeństwo broni się przed zagrożeniem”.",,
Ukraina chce stworzyć wschodnioeuropejski hub gazowy,"Ukraina stawia sobie za cel stworzenie wschodnioeuropejskiego hubu gazowego i zwiększenie własnego wydobycia gazu do 35 mld metrów sześciennych rocznie – oświadczył wicepremier Wołodymyr Kistion, prezentując strategię rozwoju rynku gazowego.","– Naszym celem jest międzynarodowy hub gazowy, który nazwałbym wschodnioeuropejskim hubem gazowym. Jest to idealny i perspektywiczny model rynku gazowego dla Ukrainy – powiedział na posiedzeniu rządu. Kistion poinformował, że Ukraina, która wydobywa średnio 20 mld m sześc. gazu rocznie, chce do 2035 r. podnieść wydobycie do 35 mld m sześc. Kijów chce także ograniczyć spożycie gazu do 30 mld m sześc., co pozwoli na eksport 5 mld m sześc. błękitnego paliwa – zaznaczył.Mówiąc o tranzycie gazu z Rosji przez Ukrainę do państw Europy Zachodniej, wicepremier przekazał, że Ukraina chce transportować swoimi gazociągami w tym kierunku 150 mld m sześc. surowca. Powtórzył także, że Ukraina nalega, by punkt jego odbioru znajdował się na jej wschodniej, a nie na zachodniej granicy. Przełomowy 2019 rokWe wrześniu prezydent Ukrainy Petro Poroszenko oświadczył, że Kijów chce, by po wygaśnięciu kontraktu z Gazpromem państwa UE kupowały od niego gaz na wschodniej granicy Ukrainy. – W związku z tym, że kontrakt kończy się w 2019 r., chcemy z pomocą Unii Europejskiej przeprowadzić rewolucyjną zmianę w organizacji tranzytu gazu – mówił. Poroszenko wyjaśniał, że Ukraina chce sprzedawać usługi tranzytowe państwom unijnym, a nie Rosji. Europejskie firmy, które nabywałyby rosyjski gaz na wschodniej granicy Ukrainy, mogłyby następnie przechowywać go w ukraińskich zbiornikach podziemnych.",,
"Kwaśniewski: chciałbym, aby Komorowski powiedział, że jego ambicją w kolejnej kadencji jest wejście Polski do strefy euro","– Jeżeli wygra Bronisław Komorowski, szanse na zwycięstwo PO w wyborach parlamentarnych zwiększają się, ale nie są gwarantowane. Jeżeli wygra Andrzej Duda, to szanse na zwycięstwo PiS są ogromne – ocenił w „INFOrozmowie” Aleksander Kwaśniewski. Zdradził też, że ceniłby sobie, gdyby w kampanii padły ważne deklaracje np. dotyczące wstąpienia Polski do strefy euro. – Ale pewnie sztabowcy uznają, że to jest zbyt ryzykowne – dodał były prezydent.","Były prezydent Aleksander Kwaśniewski w TVP Info ocenił zbliżające się wybory jako ważne. – Jeżeli wygra Bronisław Komorowski, szanse na zwycięstwo PO w wyborach parlamentarnych zwiększają się, ale nie są gwarantowane. Jeżeli wygra Andrzej Duda, to szanse na zwycięstwo PiS są ogromne – powiedział. Komu sprzyja wyższa frekwencja?Jego zdaniem konfrontacja dwóch kandydatów przyciągnie do urn nieco większą rzeszę wyborców. – Zakładając, że część zwolenników Kukiza nie pójdzie zagłosować, to mimo wszystko frekwencja może być wyższa. Ale nie wiadomo, dla kogo to jest korzystne – dodał były prezydent. Kampania jest w rękach sztabowcówDopytywany o to, jakie deklaracje chciałby usłyszeć z ust kandydatów na najwyższy w państwie urząd, wskazał na przystąpienie Polski do strefy euro. – Bardzo bym sobie cenił, tylko pewnie sztabowcy uznają, że to jest zbyt ryzykowne, gdyby Bronisław Komorowski powiedział, że jego ambicją w kolejnej kadencji jest, aby Polska była w strefie euro – mówił. Kwaśniewski uznał to za deklarację historyczną, zasadniczą i do zrobienia. Jego zdaniem prezydent powinien być przewodnikiem, a finał dyskusji na temat wstąpienia do strefy euro powinien być w referendum. Kwaśniewski dodał też, że nie spodziewa się tego rodzaju deklaracji, bo, jak powiedział, kampania jest w rękach sztabowców i PR-owców. – I to nie jest dobra wiadomość – przekonywał w TVP Info.                                                teraz odtwarzaneKwaśniewski: rozmawiać o JOW-ach można, ale nie 5 minut po wieczorze wyborczym „Rozmawiać o JOW-ach można, ale nie 5 minut po wieczorze wyborczym”Kwaśniewski odniósł się także do zmian w konstytucji, które dzień po pierwszej turze wyborów prezydenckich zaproponował Bronisław Komorowski. Były prezydent przekonywał, że mamy bardzo dobrą konstytucję i w rękach ludzi „dobrej woli” będzie ona bardzo dobrze służyła Polsce. – Nie uważam, aby poza kwestią euro, były potrzebne inne zmiany konstytucyjne. Ale, jako człowiek dialogu, nie uważam, że nie można rozmawiać na ten temat – ocenił. – Ale rozsądnie. Nie pod presją bieżącej polityki – zaznaczył. I podkreślił, że w jego ocenie JOW-y w polskich warunkach zakończą się katastrofą. – Rozmawiać o JOW-ach można, ale nie 5 minut po wieczorze wyborczym – podkreślił.",,
Zalewska: Zorganizowanie „Tęczowego piątku” z pominięciem procedur będzie złamaniem prawa,"– Jeżeli jakiś dyrektor szkoły podjął decyzję o zorganizowaniu tzw. „Tęczowego piątku” z pominięciem procedur, to znaczy, że złamał prawo oświatowe – ostrzegła w rozmowie z portalem wPolityce.pl minister edukacji narodowej Anna Zalewska, odnosząc się do planowanej na piątek przez Kampanię Przeciw Homofobii akcji „Tęczowy piątek”.","W piątek przez Kampanię Przeciw Homofobii ma zostać przeprowadzona akcja „Tęczowy piątek”. Według informacji KPH w tegorocznej edycji wezmą udział nauczyciele i uczniowie z 211 szkół. W placówkach mają się odbywać lekcje, których głównym tematem będzie „akceptacja i otwartość na uczniów i uczennice LGBTQI”. Szkoły, które podjęły tę inicjatywę otrzymały od KPH zestaw materiałów edukacyjnych, plakaty i „tęczowe gadżety”. W czwartek w rozmowie z portalem wPolityce.pl do sprawy odniosła się minister edukacji narodowej Anna Zalewska. Pytana „jak patrzy na tę sprawę”, podkreśliła, że „w kalendarzu szkolnym nie ma takiego dnia”. – Każdego roku we wrześniu, w każdej szkole, nauczyciele z rodzicami i uczniami ustalają program wychowawczo-profilaktyczny, który zakłada różnego rodzaju inicjatywy. Z informacji kuratorów wynika, że nie ma takiego programu jak tzw. Tęczowy piątek  – powiedziała. Wskazała też, że „wiele przepisów prawa oświatowego, jak również podstawy programowe, są tak skonstruowane, żeby szkoła była neutralna”. – Nie widzę możliwości, żeby jakikolwiek dyrektor bez wiedzy kuratora i rodziców - po sprawdzeniu przez ekspertów tego, co organizacje chcą dostarczać uczniom - zgodził się na to, żeby taka akcja mogła się w szkole odbyć – oceniła Zalewska. Na uwagę, że KPH twierdzi, iż ma być obecna w 211 szkołach, minister odparła: „Tak twierdzi tylko ta organizacja”.  „Żadna szkoła nie rozpoczęła formalnej procedury”  – Kuratorzy podeszli do tych informacji bardzo poważnie, sprawdzili je i okazało się, że żadna szkoła nie rozpoczęła formalnej procedury zorganizowania tzw. Tęczowego piątku – powiedziała szefowa resortu edukacji narodowej. Wskazała także, że „w dobie mediów elektronicznych z pewnością pojawiłyby się w internecie skany kartek, w których dyrektorzy pytaliby rodziców o zgodę na zorganizowanie takiej akcji”. – Takich oświadczeń nie ma. Przepisy są bezwzględne. Naszym obowiązkiem jest wspierać rodziców w wychowywaniu dziecka. Nie możemy podejmować decyzji bez ich zgody – wskazała.  „To złamanie prawa oświatowego”  – Jeżeli jakiś dyrektor podjął decyzję o zorganizowaniu tzw. Tęczowego piątku z pominięciem procedur, to znaczy, że złamał prawo oświatowe – dodała.  Zalewska zaznaczyła także, że ministerstwo zawsze sprawdza wszelkie podobne sprawy. „Podobnie będzie i teraz” – zapowiedziała.   – Musimy dbać o dzieci, a rodzice muszą wiedzieć wszystko, co dotyczy ich pociech – dodała.  Dopytywana, co mają zrobić rodzice, którzy w piątek dowiedzą się od swoich dzieci, że tzw. Tęczowy piątek odbył się w ich szkole, Zalewska wskazała, że powinni oni „od razu zawiadomić kuratorium”.",,
"Schetyna: Europa bez Grecji to Europa, która przegrywa. Ale UE nie może zgodzić się na grecki szantaż","– Jeżeli  Unia Europejska bezrefleksyjnie zgodzi się na polityczny szantaż Greków, to co zrobią kraje, które przyjęły trudny scenariusz wychodzenia z kryzysu? – pytał w programie „Gość poranka” w TVP Info minister spraw zagranicznych Grzegorz Schetyna. W jego ocenie ustępstwa oznaczałyby wzrost populizmu w UE. – Dlatego potrzebna jest twarda rozmowa. Wierzę tutaj w możliwości przewodniczącego Rady Europejskiej Donalda Tuska – powiedział. Jednocześnie podkreślił, że „zobaczenie UE bez Grecji znaczyłoby zobaczyć Europę, która przegrywa”.","Przywódcy państw strefy euro, którzy spotkają się we wtorek w Brukseli, zdecydują, czy zaoferować Grecji kolejny pakiet pomocy finansowej, czy też dopuścić do jej bankructwa i być może wyjścia z eurolandu. W niedzielnym referendum zdecydowana większość Greków wypowiedziała się przeciw przyjęciu warunków pomocy, mającej uratować ich kraj przed bankructwem. „Grecy nie czują odpowiedzialności za swoją historię– Grecy są zakładnikami własnych doświadczeń – wydawania pieniędzy których nie mieli, słuchania obietnic wyborczych bez pokrycia i zadłużania państwa z kadencji na kadencję. A oni uważają dzisiaj, że to przecież nie jest ich wina, tylko poprzednich rządów.  Nie czują odpowiedzialności za swoją własną historię. Dlatego dzisiejsze rozmowy będą trudne  – powiedział w TVP Info Grzegorz Schetyna.      Szef MSZ zwrócił uwagę, że „nie ma procedury wyjścia  ze strefy euro; nikt nie zakładał, że coś, co  było następną kwalifikowaną jakością w UE, czyli strefa euro, zacznie się rozpadać”. Ocenił, że to poważny cios w fundament europejskiej rodziny.  „Potrzebna jest twarda rozmowa” Schetyna jest jednak przeciwny uleganiu naciskom Grecji. – Jeżeli  Unia Europejska bezrefleksyjnie zgodzi się na grecki szantaż, to co zrobią kraje, które przyjęły trudny scenariusz wychodzenia  z kryzysu, do którego same doprowadziły? To jest oczywiście Portugalia, to jest Hiszpania, to są Włosi, ale też Irlandczycy. Jeżeli uruchomimy tam nastroje populistyczne, partie populistyczne zaczną mówić: dlaczego mamy dawać pieniądze, dlaczego mamy oszczędzać ? – Dlatego potrzebna jest twarda rozmowa, wierzę tutaj w możliwości i zdolności Donalda Tuska – podkreślił min. Schetyna.                                                teraz odtwarzaneSchetyna: potrzebna twarda rozmowa ws. Grecji, wierzę w możliwości Tuska „Chodzi o przyszłość całej UE” Grzegorz Schetyna podkreślił, że chodzi nie tylko o przyszłość strefy euro, ale też o to, w którą stronę Europa będzie iść dalej. – Mówimy o dwóch rzeczach. Jedna to jest batalia wewnątrz eurogrupy na temat pozycji greckiej. Trochę z drugiej strony jest kwestia Unii Europejskiej.  Eurostrefa to grupa państw, które mają euro jako walutę i to jest to grono ekskluzywne. Tam należy Grecja i tam są kłopoty. Ale UE jako całość to jednak dużo większa rodzina, więcej krajów, większe możliwości i większy potencjał. Więc mam nadzieję, że te eurostrefa zostanie jednak wyprowadzona z tych problemów na spokojniejsze wody – powiedział.  – Zobaczyć Unię Europejską bez Grecji, to znaczy zobaczyć inną Europę, która przegrywa i nie rozszerza swojej europejskiej rodziny; jest mniejsza i słabsza – dodał Schetyna.",,
Znów ostrzał rakietowy Zielonej Strefy w Bagdadzie,"Trzy rakiety typu Katiusza spadły w poniedziałek późnym wieczorem na dzielnicę rządowo-dyplomatyczną w stolicy Iraku Bagdadzie, zwaną potocznie Zieloną Strefą – poinformowały lokalne źródła policyjne.","Rakiety wystrzelono z dzielnicy Zafaranijah pod Bagdadem. Dwie z nich spadły w pobliżu ambasady USA. Agencja Reutera informuje, że nikt nie zginął.Silnie ufortyfikowana Zielona Strefa powstała w 2003 r. Obejmuje obszar 10 km kwadratowych. Znajduje się tu wiele urzędów państwowych i zagranicznych ambasad, w tym USA oraz Wielkiej Brytanii. Na terenie tej drugiej swoją siedzibę ma również ambasada RP.Sytuacja wokół Iraku zaostrzyła się na początku stycznia, gdy w amerykańskim ataku zginął główny irański dowódca wojskowy generał Ghasem Sulejmani. Iran odpowiedział ostrzałem rakietowym irackich baz, w których znajdowali się żołnierze USA. W ataku z 8 stycznia 11 amerykańskich żołnierzy zostało niegroźnie poszkodowanych.",,
„Ogniem posoleni”. Spotkanie Młodych Taizé w Grębocinie,"Praca misjonarza w Hongkongu od kuchni, świadectwo Bartka, który opowie o swojej podróży „z buta do Maryi” oraz inne warsztaty, spotkania i modlitwy w ramach 
8. Spotkania Młodych Taizé w Grębocinie. Czasu coraz mniej. Rejestrować można się tylko do 20 maja. – Czekamy na wszystkich. Poszukujących i ugruntowanych w wierze, którzy poszukują takiej formy duchowości – mówi portalowi tvp.info ks. Paweł Borowski, 
rzecznik prasowy Kurii Diecezjalnej Toruńskiej.","8. Spotkanie Młodych Taizé w Grębocinie pod Toruniem odbędzie się 25-27 maja 2018 r. (piątek-niedziela) pod hasłem „Ogniem posoleni”.– Słowa te, nawiązujące do  Ewangelii wg św. Marka (Mk 9, 49), rozważać będziemy w kontekście działania Ducha Świętego w życiu każdego z nas, w związku z przeżywanym przez Kościół w Polsce rokiem duszpasterskim poświęconym Duchowi Świętemu – wyjaśniają organizatorzy. Oprócz modlitwy i rozważania słowa Bożego można liczyć na ciekawe warsztaty i spotkania z interesującymi ludźmi. W Grębocinie ma pojawić się Bartek Krakowiak, młody chłopak, który pieszo przeszedł prawie 1300 km z Polski do Medjugorje, a pielgrzymka ta odmieniła jego życie. Zaplanowano spotkanie ze Zbigniewem Czajką i Janem Kostuchem, którzy byli nominowani w kategorii Wyczyn Roku, w czasie tegorocznego Ogólnopolskiego Spotkania Podróżników KOLOSY w Gdyni, za ich rowerową pielgrzymkę śladami objawień fatimskich: z Fatimy do Gdańska przez Moskwę i Nordkapp.O. Michał Kłosiński, jezuita oraz Ewa i Piotr Przedpełscy z Domu Miłosierdzia poprowadzą warsztat pt. „Bezradny(a) wobec pokus? Poznaj moc imienia Jezus w modlitwie”. Natomiast ks. Czesław Wojciechowski, misjonarz z Hongkongu opowie o misyjnej posłudze w Azji.Nie zabraknie modlitwy ze śpiewem kanonów, spotkań w grupach i konferencji biblijnej, którą poprowadzi o. Kordian Szwarc OFM, znany z podróży z „mobilną rybą” oraz z działalnością grupy „7 Aniołów”.",,
Koalicjanci wystawią własnych kandydatów na prezydenta? Polityk PO: Bo mi zajady popękają,"W Platformie Obywatelskiej zbliża się czas decyzji; już za kilka dni delegaci partii w prawyborach zdecydują o swoim kandydacie na urząd prezydenta. Co jednak z pozostałymi partiami wchodzącymi w skład Koalicji Obywatelskiej? W przyszłorocznych wyborach prezydenckich poprą Małgorzatę Kidawę-Błońską, co deklarowali dotychczas? – Nie podoba nam się, jak traktuje nas Platforma – mówi jeden z polityków Nowoczesnej, cytowany przez wp.pl i zapowiada, że „pograją na nosie” koalicjantom, by się podenerwowali.","– Podenerwują? Bo mi zajady popękają ze śmiechu – odpowiada jeden z polityków PO.  Jednak rzeczywiście, w ostatnich dniach w wywiadach udzielanych przez polityków Nowoczesnej, Zielonych i Inicjatywy Polskiej pojawiają się sugestie, że ugrupowania te mogą wystawić swoich kandydatów w przyszłorocznych wyborach prezydenckich. Do udziału w prawyborach Platformy nie zostali bowiem zaproszeni. Jak mówi Wirtualnej Polsce polityk z otoczenia Barbary Nowackiej, „trochę się pozmieniało”, gdy do prawyborów PO dołączył prezydent Poznania Jacek Jaśkowiak. Inni członkowie ugrupowania także twierdzą, że Nowacka jest naturalnym kandydatem ich partii.  Decyzję, choć dopiero w styczniu 2020 roku, mają podjąć również Zieloni. Wtedy bowiem odbędzie się kongres partii. Magda Tracz, cytowana przez wp.pl, zapowiada, że rozważają wystawienie „kandydata, lub kandydatki”. Politycy Platformy zdają się jednak nie przejmować tymi zapowiedziami. Jak mówi jeden z nich Wirtualnej Polsce, „zajady mu popękają ze śmiechu”.   – Chłopaki i dziewczyny stroszą piórka, żeby trochę o sobie przypomnieć. Jacy kandydaci, skoro to są partyjki z właściwie zerowym budżetem. O czym my w ogóle mówimy – dodaje.  I faktycznie, to pieniądze ostatecznie mogą zdecydować o tym, na ile koalicjanci „pograją na nosie” Platformie. Jak bowiem wylicza portal, Zieloni w ramach subwencji dostaną z budżetu państwa 300 tys. zł, Inicjatywa Polska – 100 tys., a Nowoczesna – nic, przy czym PO otrzyma wielokrotnie więcej – około 20 mln zł. Kandydaci PO – Małgorzata Kidawa-Błońska i Jacek Jaśkowiak – spotkają się na przedwyborczej debacie w sobotę. Prawybory odbędą się tydzień później – 14 grudnia.",,
Dokumenty z Londynu ws. brexitu dotarły do KE,"Komisja Europejska potwierdziła, że otrzymała z Londynu pakiet dokumentów w sprawie brexitu. Wcześniej wielokrotnie apelowała do Wielkiej Brytanii o przesłanie nowych propozycji dotyczących wyjścia Zjednoczonego Królestwa z UE, które przełamałyby impas.","– Otrzymaliśmy dokumenty z Wielkiej Brytanii. Dziś i jutro odbędą się rozmowy w sprawach dotyczących ceł, towarów oraz zasad sanitarnych i fitosanitarnych. Następnie odbędą się rozmowy na poziomie politycznym. Główny negocjator unijny ds. brexitu Michel Barnier spotka się w piątek z brytyjskim negocjatorem Stephanem Barclayem – powiedziała rzeczniczka KE Mina Andreewa.  Nie zdradziła jednak, czego dokładnie dotyczą dokumenty, które przesłał Brukseli Londyn. KE zamierza je przeanalizować.  Poniedziałkowe rozmowy w Luksemburgu przewodniczącego Komisji Europejskiej Jean-Claude'a Junckera z premierem Wielkiej Brytanii Borisem Johnsonem w sprawie brexitu nie przyniosły przełomu. Była to pierwsza bezpośrednia rozmowa Junckera z brytyjskim premierem, odkąd Johnson został w lipcu szefem rządu. Przywódcy spotkali się na roboczym lunchu w jednej z restauracji w stolicy Wielkiego Księstwa.",,
Sanitariuszka: Pomagałam naszym rannym i niemieckim jeńcom,"Portal tvp.info poprosił uczestników Powstania Warszawskiego o wspomnienia z tamtego okresu. – Bardzo czekaliśmy na ten moment. Jak padło hasło, że zaczynamy, to wszyscy byliśmy pełni entuzjazmu, wiary i naprawdę bardzo szczęśliwi. Troszkę później potoczyło się smutniej, ale zawsze pięknie – powiedziała portalowi tvp.info Krystyna Sierpińska, pseudonim Marzenka, która w tym czasie była sanitariuszką i łączniczką. Chociaż hitlerowcy brutalnie mordowali cywilów, Polacy dobrze traktowali wrogów, którzy dostali się do niewoli.","–  Ja byłam sanitariuszką przy szpitalu Elżbietanek; były wille zajęte na szpitale. Na ostatnim piętrze mieliśmy trzech rannych jeńców niemieckich. To byli podoficerowie. Ja obsługiwałam naszych rannych i obsługiwałam też tych rannych Niemców  – opowiadała w rozmowie z portalem tvp.info Zofia Kozłowska, pseudonim Grażyna.  Relację uczestniczki powstania zarejestrowała podczas obchodów m.in. niemiecka telewizja publiczna ZDF. Sanitariuszka wyznała, że później sama potrzebowała pomocy. Podczas patrolu została postrzelona w nogę. Musiała też uciekać przed okupantami, wyskakując z płonącego budynku. O cudzie uniknięcia śmierci z rąk wroga opowiedział nam Stanisław Stawski. – Pojawiło się za dużo Niemców i przy ulicy Grottgera przyczailiśmy się, żeby nas nie znaleźli. Obok kamienicę palili, naszej nie spalili. Na drugi dzień, w nocy, wydostaliśmy się stamtąd. Przyszedłem do mojego oddziału. Koledzy dziwili się, że żyję. Usłyszałem, że wczoraj została odprawiona msza w intencji mojej duszy – powiedział w rozmowie z portalem tvp.info kapral Stawski, pseudonim Kazik.",,
Ogromne wsparcie dla polskiego eksportu na Ukrainie,"Bank Gospodarstwa Krajowego (BGK) podpisał długoterminową umowę kredytu na finansowanie budowy nowoczesnego centrum handlowego w Charkowie – poinformował w poniedziałek BGK. Generalnym wykonawcą inwestycji będzie polska firma Unibep. Wartość kredytu to 53,6 mln euro.","Jak wyjaśnił Bank, jednym z warunków udzielenia kredytu dla nabywcy jest zapewnienie, iż minimum 40 proc. produktów i usług dostarczanych, i realizowanych z kontraktu eksportowego będzie pochodzić bezpośrednio z Polski.W miarę postępu prac budowlanych BGK będzie wypłacać środki z kredytu bezpośrednio na rachunek polskiego eksportera. Za spłatę kredytu odpowiedzialny będzie ukraiński kredytobiorca LCC TRC Nikolsky. Wśród najemców centrum handlowego znajdą się prawdopodobnie również polskie marki, przyczyniając się do wzrostu ich rozpoznawalności na rynku ukraińskim.„Jesteśmy zadowoleni, że będziemy realizować galerię handlową w Charkowie na Ukrainie. Inwestor chce, byśmy zrealizowali obiekt »pod klucz«, co jest wyrazem wyjątkowego zaufania do naszych umiejętności. Chcę podkreślić, że mamy w tym doświadczenie - w takim systemie zbudowaliśmy czterogwiazdkowy hotel »Victoria« w Mińsku w Republice Białoruś. Dzięki zaangażowaniu w projekt Banku Gospodarstwa Krajowego oraz KUKE wspólnymi siłami przygotowaliśmy dobrą ofertę dla ukraińskiego inwestora” – wskazał cytowany w komunikacie prezes Unibep Leszek Gołąbiecki. Obiekt w Charkowie, to będzie druga galeria handlowa, którą Unibep będzie realizował na Ukrainie. Wcześniej polska spółka podpisała umowę na realizację dużego centrum handlowego w Kijowie. W ten projekt również był zaangażowany BGK. Bank w 2018 roku udzielił 41 mln euro kredytu.„Zapewniamy finansowanie kontraktu, monitorujemy realizację inwestycji i wypłacamy środki bezpośrednio na rachunek eksportera, a polski przedsiębiorca nie ponosi ryzyka braku wypłacalności swojego kontrahenta. Nasze finansowanie zwiększa konkurencyjność polskiego eksportu” – podkreślił dyrektor Biura Transakcji Zagranicznych w BGK Arkadiusz Zabłoński.Prezes KUKE Janusz Władyczak ocenił, że stabilizująca się sytuacja na Ukrainie coraz większa szansa dla polskich firm. „Gospodarka, która wróciła na ścieżkę wzrostu, potrzebuje gigantycznych inwestycji w najróżniejszych sferach, w czym doskonale odnajdują się nasze firmy, dobrze znające realia panujące u naszego sąsiada” – zaznaczył. Ryzyko polityczne i handlowe transakcji zabezpiecza polisa ubezpieczeniowa KUKE, wymagana przy każdej umowie tego typu. Władyczak zwrócił uwagę, że koszt kredytu wraz ze składką KUKE jest niższy dla zagranicznego kontrahenta, niż gdyby kredyt został udzielony przez bank lokalny. „Brak w tej transakcji ukraińskiego banku udowadnia też, że lokalni inwestorzy są wiarygodni i można z nimi realizować projekty o dużej wartości. Pracujemy już nad kolejnymi umowami eksportowymi ze wsparciem kredytowym i ubezpieczeniem KUKE. Zachęcamy inne firmy, by aktywnie próbowały zdobywać kontrakty na rynkach wschodzących” – dodał szef KUKE.Unibep jest czołowym polskim eksporterem usług budowlanych. Obecnie jako generalny wykonawca prowadzi inwestycje na Białorusi i Ukrainie.Oferowane przez BGK oraz KUKE produkty wsparcia eksportu pozwalają na większe otwarcie polskich przedsiębiorstw na rynki rozwijające się, dając szansę na stopniową zmianę struktury polskiego eksportu. Polisa KUKE zapewnia atrakcyjniejsze warunki finansowania, co jest szczególnie ważne na rynkach charakteryzujących się wyższym ryzykiem.",,
"„Unia ma 10 dni, inaczej system się załamie”. Narasta kryzys związany z uchodźcami","– Unia Europejska musi się spieszyć, by ograniczyć napływ uchodźców przez granicę grecko-turecką; jeśli to się nie uda, to cały system może się załamać – ostrzegł w czwartek unijny komisarz ds. migracji Dimitris Awramopulos. Podczas spotkania ministrów spraw wewnętrznych UE w Brukseli uzgodniono także wspólne stanowisko ws. zaostrzenia kontroli podróżnych na granicach zewnętrznych Wspólnoty.","O zaostrzenie kontroli granicznych zabiegała Francja po zamachach w Paryżu. Zgodnie z planowanymi przepisami, kraje członkowskie zostaną zobowiązane do stosowania systematycznych kontroli wszystkich podróżnych, także unijnych obywateli, którzy będą chcieli przekroczyć granicę zewnętrzną Unii. Dotychczas takie kontrole były wyrywkowe. Zmiany mają usprawnić walkę z terroryzmem.   – Zgodziliśmy się co do tego, że należy zaostrzyć kontrole na granicach zewnętrznych wobec wszystkich osób, które wjeżdżają do Unii lub z niej wyjeżdżają, by sprawdzić, czy nie stanowią one zagrożenia –  powiedział Klaas Dijkhoff, minister ds. migracji Holandii, która przewodzi teraz pracom Wspólnoty. Nowe zasady miałyby obowiązywać na wszystkich unijnych granicach zewnętrznych: lądowych, morskich i na lotniskach. W tym ostatnim przypadku będzie obowiązywał jednak 6-miesięczny okres przejściowy po wejściu w życie nowych regulacji. Ich ostateczny kształt zostanie ustalony podczas negocjacji z europosłami. 10 dni na zażegnanie kryzysu związanego z uchodźcami  - Unia Europejska ma dziesięć dni na podjęcie wspólnych działań, by ograniczyć napływ uchodźców przez granicę grecko-turecką; jeśli to się nie uda, to „cały system może się załamać” – ostrzegł w czwartek unijny komisarz ds. migracji Dimitris Awramopulos.  Po spotkaniu ministrów spraw wewnętrznych w Brukseli Awramopulos poinformował, że zgodzono się, iż trzeba przyśpieszyć wdrażanie planu działań między UE a Turcją, który ma na celu zahamowanie fali migracji. - Musimy mieć namacalne efekty. W przeciwnym razie istnieje ryzyko, że cały system się załamie –  powiedział Awramopulos na konferencji prasowej.   Trzeba działać wspólnie Według niego te efekty muszą być widoczne do 7 marca, kiedy to w Brukseli odbędzie się szczyt UE-Turcja w sprawie migracji. Po raz kolejny przestrzegł państwa unijne przed podejmowaniem indywidualnych i nieuzgodnionych z innymi działań.  – Tu nie ma miejsca na jednostronne kroki – powiedział Awramopulos. Kryzys humanitarny u bram  Dodał, że KE pracuje nad planem na wypadek kryzysu humanitarnego w Grecji, gdzie w wyniku zamykania granic przez kraje Bałkanów Zachodnich i niektóre państwa unijne utknąć mogą tysiące imigrantów i uchodźców napływających z Turcji. Wraz z nadejściem wiosny i poprawą pogody liczba migrantów przedostających się z Turcji na greckie wyspy może znów wzrosnąć.  – Możliwość wybuchu kryzysu humanitarnego jest bardzo realna i bliska – ostrzegł komisarz. Dodał, że należy skończyć z polityką przepuszczania uchodźców i imigrantów przez kolejne kraje Bałkanów dalej do UE. Nie do przyjęcia jest też – zdaniem komisarza – wprowadzanie limitów przyjmowanych uchodźców, co uczyniła w ub. tygodniu Austria; kraj ten przyjmuje dziennie 80 osób starających się o azyl, a roczny pułap został ustalony na 37,5 tysiąca.",,
KE skarży Polskę. Chce zawieszenia przepisów ustawy o SN,Unijni komisarze podjęli decyzję o skierowaniu do Trybunału Sprawiedliwości UE skargi przeciwko Polsce w związku z zapisami ustawy o Sądzie Najwyższym – poinformowała w poniedziałek Komisja Europejska.,"KE występuje o rozpatrzenie sprawy przez sędziów w Luksemburgu w trybie przyspieszonym. Chce również, by TSUE wydał tymczasową decyzję zabezpieczającą (tzw. środki tymczasowe), aby do czasu wydania ostatecznego orzeczenia niektóre przepisy ustawy o Sądzie Najwyższym pozostały zawieszone. – Komisja Europejska chce, żeby sędziowie, których objęła nowa ustawa o polskim Sądzie Najwyższym, mogli nadal sprawować swoje funkcje sędziowskie, nawet jeśli już przeszli na emeryturę – poinformowała w poniedziałek rzeczniczka KE Mina Andreeva. Jak powiedziała rzeczniczka, KE zwróciła się do Trybunału Sprawiedliwości Unii Europejskiej (TSUE) o tzw. środki tymczasowe po to, aby zawieszone zostały przepisy dotyczące wieku emerytalnego. Po drugie, żeby zapewnić, by ci sędziowie, którzy zostali objęci nowym prawem, nadal sprawowali swoje funkcje sędziowskie. A po trzecie, aby zatrzymać mianowanie nowych sędziów na miejsca tych, którzy „przedwcześnie” trafili na emeryturę – podkreśliła.Według KE wdrożenie kwestionowanych przepisów regulujących przejście sędziów Sądu Najwyższego w Polsce w stan spoczynku zostało przyspieszone i tworzy „zagrożenie w postaci poważnego i nieodwracalnego uszczerbku dla niezależności sądownictwa w Polsce, a tym samym dla systemu prawnego Unii Europejskiej”.",,
Poniedziałkowy przegląd prasy w TVP Info,"Uroczystości pogrzebowe Jolanty Szczypińskiej; opozycja czeka na lidera; w nowym roku Polacy nie zapłacą więcej za prąd; zepsuty „tramwaj różnorodności” w Warszawie; Daimler zainwestuje w Polsce 400 mln złotych w zakład produkujący baterie – to tylko niektóre z tematów, które w poniedziałek rano red. Antoni Trzmiel przedstawił w przeglądzie prasy w TVP Info. Najświeższe informacje z Polski i świata codziennie na antenie i portalu tvp.info.",,,
Salvini: Nigdy nie dostaliśmy ani jednego lira od nikogo,"Włoski wicepremier, szef MSW Matteo Salvini zapewnia, że jego partia – Liga Północna – nie wzięła żadnych pieniędzy z Rosji ani innego kraju. Media cytują w czwartek słowa polityka o  publikacji portalu BuzzFeed na temat planów tajnego finansowania Ligi przez Moskwę.","Salvini zapowiedział wejście na drogę sądową przeciwko amerykańskiemu portalowi, który napisał, że bliski współpracownik polityka – Gianluca Savoini ze stowarzyszenia Lombardia-Rosja przeprowadził w październiku w Moskwie potajemne rozmowy z Rosjanami o finansowaniu Ligi. BuzzFeed twierdzi, że ma nagranie spotkania. Portal podał, że jego uczestnicy omawiali warunki kontraktu, którego celem było potajemne przekierowanie dziesiątek milionów dolarów na rzecz Ligi i jej kampanii wyborczej przed wyborami do PE. Ugrupowanie to przeżywa poważne problemy finansowe, gdyż sąd nakazał oddanie 49 milionów euro sprzeniewierzonych przez wcześniejsze kierownictwo Ligi z jej założycielem Umberto Bossim. O tych rozmowach, na marginesie wizyty Salviniego w Moskwie, pierwszy informował zimą tego roku włoski tygodnik „L'Espresso”. Obecna publikacja jest rozwinięciem tej nagłośnionej wtedy sprawy. Także wówczas Salvini stanowczo dementował doniesienia o tajnym finansowaniu. Wicepremier pytany o to przez dziennikarzy oświadczył: „Mogę powtórzyć, że ani USA, ani Rosji, ani Chin, Brazylii czy Grenlandii nigdy nie poprosiliśmy i nie dostaliśmy ani jednego lira, od nikogo”. Odnosząc się do rozmów prowadzonych według tych publikacji przez Savoiniego, wicepremier stwierdził: „Nie wiem, z kim ludzie rozmawiają i po co. Ja odpowiadam za to, co robię i za mój ruch”. – Nikogo nie prosiłem nigdy o nic ani nie prosiłem, żeby o coś prosić i nic nie dostałem – zapewnił Salvini. Następnie powiedział: „Czy Liga dostała pieniądze? Nie. Pozwólcie mi pełnić rolę sekretarza Ligi”. Odnosząc się do rewelacji BuzzFeed na temat poufnego spotkania w trakcie wizyty w Moskwie, Salvini zaznaczył: „Były wtedy ze mną w tamtych dniach dziesiątki przedsiębiorców. Ufam wszystkim, dopóki nie zostanie udowodnione coś przeciwnego”. – I mogę powtórzyć, że nie poprosiliśmy o lira i nie dostaliśmy – oznajmił. Wicepremier zapytany o to, czy skieruje także pozew przeciwko Savoiniemu, odparł: „Jako sekretarz Ligi zrobię wszystko, co muszę”. Gianluca Savoini w wywiadzie dla dziennika „La Repubblica” w czwartek oświadczył, że „nie rozpoznaje” swoich słów z publikacji BuzzFeed, a tekst uznał za „mistyfikację, oszustwo, fałsz, łajdactwo” i „pułapkę” zastawioną na Salviniego. Redaktor naczelny lewicowego tygodnika „L'Espresso” Marco Damilano powiedział, że kierownictwo Ligi już wcześniej złożyło pozew przeciwko jego pismu, zarzucając mu zniesławienie. – Zacytowali różne artykuły, ale nie ten o prośbie do (Władimira) Putina o pieniądze – dodał. – Powód jest prosty. Salvini mówi, że nie wziął ani rubla, ale nie może zdementować początku negocjacji z rosyjskim rządem – wyjaśnił Damilano, który jest przekonany o tym, że Savoini „rozmawiał w imieniu Ligi”. Politycy centrolewicowej Partii Demokratycznej zażądali natychmiastowego wyjaśnienia całej sprawy.",,
"„Zakład pracy nie jest miejscem, gdzie powinno się promować społeczność LGBT”","– Uważamy, że wszyscy pracownicy powinni wykonywać swoją pracę na równych zasadach, równych prawach i nikt nie powinien być promowany w żaden sposób, aby inne grupy mające rodziny i dzieci nie czuły się dyskryminowane  – powiedział w „Minęła 20” Bogusław Jurgielewicz, przewodniczący zakładowej „Solidarności”. Chodzi o propozycję utworzenia „społeczności LGBTQ+” we wrocławskiej fabryce samochodów.","Kilka dni temu w stołówce we wrocławskiej fabryce Volvo na monitorach pojawiły się informacje o możliwości dołączenia do stowarzyszenia pracowników o orientacji LGBTQ+. To wywołało spór między pracownikami a firmą. Protestowała zakładowa „Solidarność”.  – Uważamy, że zakład pracy nie jest miejscem, w którym powinno się promować społeczność LGBT. Kodeks pracy daje równe prawa dla wszystkich pracowników, bez względu na płeć, wiek, poglądy polityczne, religijne również jeśli chodzi o orientację seksualną. Uważamy, że pracodawca promując tę społeczność  narusza równe traktowanie wobec innych grup społecznych w naszym zakładzie – powiedział w gość TVP Info Bogusław Jurgielewicz, przewodniczący zakładowej „Solidarności”.  – Po naszej interwencji, w ciągu godziny, zadzwonił przedstawiciel zarządu, który poinformował nas, że nie wie, z jakich przyczyn te komunikaty ukazywały się na monitorach. Zostało to natychmiast usunięte i trwa postępowanie wyjaśniające  – mówił.",,
"Sondaż wyborczy: PiS deklasuje opozycję, Konfederacja pod progiem","48,2 proc. Polaków zamierza głosować na Prawo i Sprawiedliwość – wynika sondażu pracowni Estymator dla portalu dorzeczy.pl. Taki wynik powinien przełożyć się na 250 mandatów, o 19 więcej niż wynosi minimalna samodzielna większość.","Jak podaje dorzeczy.pl, wynik PiS jest nieco niższy niż przed tygodniem (o 1,3 punktu proc.). Spadek odnotowała również Koalicja Obywatelska, na którą chce głosować 25,3 proc. badanych (o 1,1 punktu proc. mniej niż tydzień wcześniej), co dałoby głównej partii opozycyjnej 132 miejsca w Sejmie. Wyższym niż przed tygodniem odsetkiem sympatyków może pochwalić się SLD, które, jako swój wybór, wskazało 14,1 proc. ankietowanych (o 1 punkt proc. więcej niż tydzień temu). Wzrost poparcia, o 0,4 punktu proc., odnotowało również PSL, na które chce głosować 6,8 proc. respondentów.  Powyższe wyniki zapewniłyby Lewicy 54 mandaty, zaś ludowcom 23 miejsca. Jeden mandat uzyska, według sondażu, mniejszość niemiecka, zaś Konfederacja nie wprowadzi do Sejmu ani jednego posła, ponieważ nie przekroczy progu wyborczego osiągając wynik 4,9 proc. (wzrost o 1,2 w stosunku do badania sprzed tygodnia).",,
Polscy siatkarze walczą o finał Ligi Narodów. Oglądaj relację LIVE,"Ten mecz zdecyduje o tym, czy polscy siatkarze powalczą o złote medale Ligi Narodów. W półfinale tych rozgrywek ich rywalami są obrońcy tytułu Rosjanie. Przeciwnik trudny, ale zawodnicy Vitala Heynena udowodnili już w Chicago, że potrafią pokonać drużynę ze ścisłej światowej czołówki. Zapraszamy do oglądania relacji na żywo.",,,
Amerykanie wychodzą z Syrii. „Pokonaliśmy Państwo Islamskie”,"Stany Zjednoczone rozpoczęły wycofywanie swoich oddziałów z Syrii - oświadczyła w środę rzecznika Białego Domu Sarah Sanders. Ogłosiła, że samozwańczy kalifat Państwa Islamskiego został pokonany, a walka z nim weszła w nową fazę.","„Pokonaliśmy Państwo Islamskie w Syrii, był to jedyny powód, żeby wojska amerykańskie tam były podczas mojej prezydentury” – napisał na Twitterze prezydent USA Donald Trump.Do komentarza przywódcy Stanów Zjednoczonych dochodzi podczas medialnych doniesień, że władze tego państwa rozważają całkowite wycofanie swoich oddziałów z Syrii. Powołując się na źródło w Waszyngtonie, „WSJ” pisze w środę, że „urzędnicy USA rozpoczęli informowanie partnerów w północno-wschodniej Syrii o planach natychmiastowego wycofania amerykańskich oddziałów”.Media zwracają jednak uwagę, że wycofanie z Syrii stoi w sprzeczności z działaniami sekretarza obrony Jima Mattisa i innych wyższych rangą urzędnicy administracji Trumpa, którzy opowiadali się za długoterminową obecnością wojsk USA w tym kraju. Mattis dowodził, że stała obecność miała być gwarantem tego, że Państwo Islamskie ponownie nie opanuje kraju.Fala krytykiDecyzję prezydenta skrytykował m.in. senator Partii Republikańskiej Lindsey Graham, który przekonuje, że to „może być błąd”. – Wycofanie amerykańskich wojsk z Syrii będzie wielkim zwycięstwem Państwa Islamskiego, Iranu, Baszara al-Asada i Rosji – ocenił. Inny prominentny polityk Republikanów Ricky Rubio ostrzegł przez „śmiertelnym błędem”, kórego „konsekwencje mogą wyjść daleko poza walkę z IS”.Mimo to amerykańskie potwierdziły, że cały kontyngent wojskowy ma opuścić się w okresie od 60 do 100 dni, natomiast personel Dertamentu Stanu w ciągu najbliższej doby.",,
Trump: Z powodu głupoty USA relacje z Rosją nigdy nie były gorsze,"„Wiele lat głupoty USA” spowodowało, że relacje Stanów Zjednoczonych z Rosją „nigdy nie były gorsze” - ocenił amerykański prezydent Donald Trump na kilka godzin przed planowanym spotkaniem z Władimirem Putinem.","„Z powodu wielu lat lekkomyślności i głupoty USA nasze relacje z Rosją NIGDY nie były gorsze, a teraz jeszcze to ustawione polowanie na czarownice” – napisał na Twitterze prezydent USA.Amerykańscy śledczy prowadzą dochodzenie w sprawie rzekomych związków sztabu wyborczego Trumpa z Rosją. Chodzi o kampanię 2016 r., gdy obecny prezydent ubiegał się o to stanowisko.We wcześniejszym wpisie Trump ocenił, że zakończony w czwartek szczyt NATO był „świetny”, i zapewnił, że Sojusz jest „teraz silny i bogaty”.",,
Kancelaria Senatu kłamie na temat słów prezydenta Andrzeja Dudy,"Kancelaria Senatu podaje nieprawdę w oświadczeniu na temat spotkania marszałka Tomasza Grodzkiego z ambasadorem Rosji, do którego doszło 19 grudnia 2019 r. W filmie opublikowanym przez konto Senatu w mediach społecznościowych zarzucono z kolei prezydentowi Andrzejowi Dudzie „minięcie się z prawdą” ws. dat spotkania i kłamstw wypowiedzianych przez Władimira Putina w tym czasie. Pracownicy Kancelarii Senatu kłamią jednak twierdząc, że pierwsze wzmianki na temat słów Putina pojawiły się w mediach dopiero po spotkaniu ambasadora z marszałkiem.","Komentując to spotkanie prezydent Andrzej Duda powiedział, że nie zwoła posiedzenia Rady Bezpieczeństwa Narodowego, bo byłaby to „okazja do tego, żeby ten problem (kłamstw Rosji – red.) rozgrywać wewnątrz Polski politycznie, jak to robią niestety dzisiaj politycy opozycji”. Wskazał przy tym m.in. na spotkanie marszałka Senatu, który „zaraz później” po wypowiedzi Putina „zaprasza do siebie ambasadora Rosji – uśmiechają się, robią sobie razem zdjęcia”.   – Nie da się w ten sposób prowadzić polskiej polityki – podsumował prezydent.  Centrum Informacyjne Senatu oświadczyło jednak, że „łączenie kurtuazyjnego spotkania Marszałka Senatu RP z tą i następnymi wypowiedziami prezydenta Rosji jest nieuprawnione”. W filmie opublikowanym na Twitterze podaje z kolei datę 24 grudnia jako dzień, gdy Władimir Putin po raz pierwszy wypowiedział kłamliwe teorie historyczne na temat Polski. ",,
Premier Morawiecki po materiale „Faktów” TVN: Szczyt manipulacji,"Po obejrzeniu „Faktów” TVN, w których zaatakowano premier Beatę Szydło, zastanawiam się, w którą stronę idzie dziennikarstwo. Czy można w tak podły sposób zestawiać ludzi o nieposzlakowanej opinii z przestępcami? Szczyt manipulacji. Może zajmie się tym Rada Etyki Mediów? – napisał premier Mateusz Morawiecki.","W sobotę telewizja TVN w programie „Superwizjer” wyemitowała reportaż „Naziol, kibol, bandyta” o Olgierdzie L. – jednym z przywódców klubu motocyklowego o nazwie Bad Company, do którego – jak informują autorzy reportażu – należą między innymi recydywiści i neonaziści. Reporterzy „Superwizjera” podejrzewają, że organizacja zajmuje się sutenerstwem, handlem narkotykami i wymuszaniem haraczy.„Dokumentując działalność Olgierda L. i jego żołnierzy reporterzy Superwizjera dotarli do pochodzącego z 2017 roku nagrania ze spotkania przestępców z urzędującą wtedy premier Beatą Szydło, ówczesnym ministrem obrony Antonim Macierewiczem i ówczesnym ministrem środowiska Janem Szyszką. W 2017 roku członkowie Bad Company pojechali do zniszczonej przez wichurę pomorskiej miejscowości Rytel. Na zdjęciach z tej miejscowości można zobaczyć między innymi Sławomira K. i Bartosza L., którzy brali udział w bójce zakończonej śmiercią Zachara (trójmiejski gangster – przyp. red.). W tym samym czasie miejsce katastrofy wizytowała ówczesna premier Beata Szydło. Film z tego przypadkowego spotkania nagrał Sławomir K. ps. Sero – podaje TVN.Była premier i obecna europosłanka Beata Szydło w niedzielę na Twitterze zapowiedziała kroki prawne wobec osób rozpowszechniających informacje o „kontaktach polityków PiS z gangsterami” podczas spotkania w Rytlu w 2017 r.„Sugerowanie, że przypadkowe spotkanie z ludźmi, podającymi się w Rytlu za wolontariuszy, było »kontaktami polityków PiS z gangsterami« jest szczególnie obrzydliwym kłamstwem. Wobec osób, rozpowszechniających tego typu pomówienia będą zastosowane kroki prawne” – napisała Szydło.",,
„Wojna o pomnik będzie Hannie Gronkiewicz-Waltz zapamiętana na lata”,"– Wojna o pomnik ofiar katastrofy smoleńskiej, oprócz innych niesławnych działań Hanny Gronkiewicz-Waltz, będzie jej pamiętana przez lata, bo jest operacją na pamięci zbiorowej, na godności i honorze - uważa publicysta Stanisław Janecki. – Na Gocławiu w Warszawie jest pomnik kota; jeżeli koty mogą mieć pomniki w Warszawie, to nie rozumiem, czemu nie może go mieć prezydent Polski – wtórował mu redaktor naczelny czasopisma „Idziemy” ks. Henryk Zieliński. Goście programu „Salon dziennikarski” TVP Info byli zgodni co do tego, czy w stolicy należy postawić pomnik ku pamięci ofiar katastrofy pod Smoleńskiem.",,,
Francja: kilkudziesięciu policjantów śledzonych pod kątem terroryzmu,"Kilkudziesięciu funkcjonariuszy francuskiej policji jest inwigilowanych pod kątem swoich możliwych związków z terrorystycznymi komórkami. Informację taką ujawnił republikański deputowany Eric Diard, współautor parlamentarnego raportu dotyczącego radykalizacji wśród urzędników publicznych.","Po czwartkowym ataku w prefekturze paryskiej policji, w którym zginęły cztery osoby oraz zamachowiec kierownictwo francuskich służb wewnętrznych znalazło się w ogniu krytyki.  W prywatnej telewizji RTL Eric Diard wyraził wątpliwość czy policja posiada właściwą opiekę kontrwywiadowczą –To porażka służb wywiadowczych. W jaki sposób osoba, która jak się wydaje wykazywała objawy radykalizacji mogła się odnaleźć w miejscu równie wrażliwym jak wydział wywiadu paryskiej prefektury? Mamy blisko 150 policjantów. 30 jest podejrzewanych o radykalizację. Na poziomie prefektur mamy 43 tysiące funkcjonariuszy, 15 jest śledzonych pod kątem radykalizacji. W tym przypadku, ta osoba ewidentnie nie znalazła się w polu widzenia służb – powiedział deputowany. W sobotę śledztwo w sprawie czwartkowego ataku przejęła prokuratura antyterrorystyczna. Wcześniej dominującą hipotezą dotyczącą pobudek, którymi kierował się sprawca była ta o porachunkach osobistych. Wczoraj francuskie media poinformowały, że, pochodzący z Martyniki, 45-letni Mickael H. półtora roku temu przeszedł na islam.",,
Trump: kobiety powinny być karane za nielegalną aborcję,"Prowadzący w prawyborach na republikańskiego kandydata do Białego Domu Donald Trump nie przestaje szokować. Kontrowersyjny miliarder w wywiadzie dla telewizji MSNBC opowiedział się za wprowadzeniem „jakiejś formy kary” wobec kobiet, które poddały się nielegalnej aborcji. Później wycofał się z własnych słów.","Walczący o nominację Trump deklaruje się jako zwolennik ruchów pro-life, choć jego przeciwnicy zarzucają mu brak jednoznacznego stanowiska w sprawie aborcji, obecnie legalnej w większości stanów. W środę został spytany przez MSNBC o doprecyzowanie swoich poglądów na tę kwestię. – Powinna być jakaś forma kary – odpowiedział, zagadnięty o ewentualnie wprowadzenie sankcji prawnych wobec kobiet, poddających się aborcji. Jednocześnie nie podał rodzaju kary, za którym się opowiada. Wypowiedź Trumpa wzbudziła ogromne kontrowersje za Oceanem.„Kobieta jest ofiarą”Polityk próbował złagodzić swoje stanowisko i w wydanym oświadczeniu podkreślił, że to lekarz powinien być karany za dokonywanie nielegalnych aborcji. „Kobieta jest ofiarą, tak samo jak życie w jej łonie” – napisał Trump.Republikanie chcą wprowadzić ograniczenia prawa do dokonywania aborcji. Obecne rozwiązania umożliwiają jej przeprowadzenie do 24. tygodnia ciąży, choć niektóre stany mają bardziej restrykcyjne prawo.  Według rządowego Centrum Zapobiegania i Zwalczania Chorób w 2012 roku w Stanach dokonano prawie 700 tys. legalnych aborcji, co oznacza że na każde tysiąc urodzeń przypada 210 przypadków usunięcia ciąży. Jeszcze w latach 90. ten współczynnik wynosił prawie 360.",,
Resort energii: Polska nie wnioskowała o dostawy gazu przez Nord Stream 2,Polska nie występowała z wnioskiem o dostawy gazu przez gazociąg Nord Stream 2 – podało w czwartek po południu Ministerstwo Energii. Resort zdementował w ten sposób informacje wiceprezesa Gazpromu Aleksandra Miedwiediewa.,"W podpisanym przez szefa resortu Krzysztofa Tchórzewskiego i pełnomocnika rządu ds. strategicznej infrastruktury energetycznej Piotra Naimskiego oświadczeniu Ministerstwo Energii podkreśliło, że informacja agencji TASS jest nieprawdziwa. „Polska jest zdecydowanie przeciwna budowie gazociągu Nord Stream 2” – zaznaczono w informacji.W przesłanym PAP oświadczeniu również polski Operator Gazociągów Przesyłowych Gaz-System zaprzeczył, by występował o dostawy gazu z Nord Stream 2.„Gaz-System jako operator gazociągów przesyłowych nie składał wniosku o dostawę 11 mld m sześc. gazu rocznie z Nord Stream 2. Aukcje dotyczące przepustowości transgranicznej przeprowadzają operatorzy. Przeprowadzone przez Gaz-System w marcu 2016 aukcje nie potwierdziły znaczącego zainteresowania rynku przepustowością na granicy Niemcy–Polska” – napisał rzecznik operatora Tomasz Pietrasieński.",,
Rosja: Kobieta szpieg w państwowej spółce. „Mogła przekazywać informacje o dostawach energii”,"Podejrzewana przez rosyjskie służby o szpiegostwo menedżerka państwowej firmy Inter RAO, Karina Curkan, mogła przekazywać Rumunii informacje o rosyjskich dostawach energii elektrycznej na Krym i do Donbasu – podał w poniedziałek dziennik rosyjski „RBK”.","Gazeta powołuje się na informacje przekazane jej przez źródła w rosyjskich służbach specjalnych.Jedno z tych źródeł oświadczyło, że rosyjska Służba Wywiadu Zagranicznego otrzymała sygnał, iż ktoś przekazuje informacje Rumunii, która jest państwem członkowskim NATO i za którą – jak oświadczyło źródło  –  „mogą stać USA”.– Były to informacje polityczne o tym, kto pracuje z nami na Ukrainie, w DRL, na Krymie i w innych regionach, do których dostarczamy energię elektryczną; kto współpracuje, kto odmawia, z kim w ogóle rozmawiamy, jakie są problemy i układy – powiedziało źródło dziennika.DRL to tzw. Doniecka Republika Ludowa – struktura powołana przez prorosyjskich separatystów w obwodzie donieckim, w ogarniętym konfliktem Donbasie na wschodzie Ukrainy. Przy czym „RBK” wyjaśnia, że Rosja przede wszystkim dostarcza energię elektryczną nie do DRL, która korzysta z dwóch elektrowni, a do analogicznej tzw. Ługańskiej Republiki Ludowej, którą separatyści powołali w obwodzie ługańskim, również na wschodzie Ukrainy.Źródło „RBK” oświadczyło, że Curkan była związana z działalnością firmy COR - spółki córki Inter RAO. COR zajmowała się dostawami energii elektrycznej na Krym poprzez Ukrainę. Po aneksji Krymu przez Rosję w marcu 2014 roku Ukraina zagroziła, że odłączy półwysep od dostaw energii elektrycznej. W Rosji powołano w kwietniu 2014 roku COR; spółka zaczęła kupować energię elektryczną na Ukrainie – od firmy DTEK Krymenergo, należącej do oligarchy Rinata Achmetowa – i dostarczać ją na anektowany półwysep. Curkan zajmowała się właśnie organizacją dostaw za pośrednictwem COR i znała „wszystkie kontakty urzędników rosyjskich na Ukrainie” – pisze „RBK”, powołując się na źródło w służbach. W 2015 roku Rosja uruchomiła most energetyczny na Krym. W maju 2018 roku spółka COR została zlikwidowana.Curkan, menedżerka wysokiego szczebla w holdingu Inter RAO, który jest wyłącznym eksporterem i importerem energii elektrycznej w Rosji, została zatrzymana 14 czerwca br. Na wniosek Federalnej Służby Bezpieczeństwa (FSB) sąd nakazał jej umieszczenie w areszcie.Źródła w rosyjskich służbach cytowane przez „RBK” twierdzą, że Curkan złożyła zeznania dotyczące trzech urzędników ministerstwa energetyki Rosji, z którymi kontaktowała się w sprawie dostaw energii elektrycznej do Donbasu i na Krym. Żaden z tych urzędników nie ma obecnie w śledztwie statusu podejrzanego.Według informacji medialnych Curkan pochodzi z Mołdawii, ale zrezygnowała z jej obywatelstwa i przyjęła obywatelstwo Rosji. „RBK” podał, że Curkan ma obywatelstwo Rumunii, a w MSZ w Bukareszcie powiedziano dziennikowi, iż menedżerka Inter RAO ma „kilka paszportów”.Jak wcześniej podawały media, Karina Curkan zasiadała w zarządzie Inter RAO, a w ostatnich latach związana była z projektami energetycznymi na Litwie, w Mołdawii i Turcji.",,
"Jarosław Kaczyński: PiS gwarantuje, że w Polsce nie będzie podatku katastralnego","– Prawo i Sprawiedliwość gwarantuje, że w Polsce nie będzie podatku katastralnego. Wprowadzenie go doprowadziłoby do wywłaszczenia ogromnej części Polaków z wszelkiego rodzaju własności odnoszących się do nieruchomości – zadeklarował prezes partii Jarosław Kaczyński.","– To jest instytucja co prawda znana w różnych krajach i mająca swoją historię, ale instytucja, która w polskich warunkach, gdyby ją wprowadzić na poważnie, doprowadziłaby po prostu do wywłaszczenia z wszelkiego rodzaju własności nieruchomości ogromnej części Polaków – ostrzegł lider Prawa i Sprawiedliwości. Podkreślił, że wprowadzenie tego podatku mogłoby doprowadzić do spadku wartości i wyprzedaży nieruchomości przez wielu, zwłaszcza mniej zamożnych Polaków, a przez to przejęcia własności przez „pewną grupę społeczną, a także być może przez elementy zewnętrzne”. – Jest to całkowicie nie do przyjęcia, my chcemy zapewnić, że my w żadnym przypadku takiego podatku nie wprowadzimy i uważamy, że ci, którzy chcą go wprowadzić, nie mają pojęcia o tym, co chcą zrobić – ocenił Jarosław Kaczyński.",,
KNF wydała znowelizowaną Rekomendację L dla banków i SKOK-ów,"Komisja Nadzoru Finansowego wydała nowelizowaną Rekomendację L, dotyczącą roli biegłych rewidentów w procesie nadzoru nad bankami i spółdzielczymi kasami oszczędnościowo-kredytowymi – podała w komunikacie KNF. Komisja obradowała po raz pierwszy w poszerzonym składzie.","Jak czytamy w komunikacie, „rekomendacja dotyczy dobrych praktyk w zakresie współpracy biegłych rewidentów i firm audytorskich z organem nadzoru finansowego w obszarze wymiany danych i informacji pozyskiwanych przez biegłych rewidentów i firmy audytorskie w toku badania ustawowego sprawozdań finansowych banków i SKOK”. Chodzi także o informacje mające „znaczenie dla realizacji celów nadzoru nad wskazanymi podmiotami”. W ocenie KNF „wydanie znowelizowanej Rekomendacji L zapewni spójność zawartych w tym dokumencie rekomendacji KNF w odniesieniu do roli biegłych rewidentów i firm audytorskich w procesie nadzoru nad bankami i SKOK z aktualnie obowiązującymi przepisami prawa krajowego i wspólnotowego oraz standardami rynkowymi”. „Projekt Rekomendacji L był przedmiotem konsultacji publicznych, w tym w szczególności ze Związkiem Banków Polskich, Krajowym Związkiem Banków Spółdzielczych, Krajową Spółdzielczą Kasą Oszczędnościowo-Kredytową, Związkiem Rewizyjnym Banków Spółdzielczych im. F. Stefczyka w Warszawie, PIBR, EY, KPMG, Deloitte” – poinformowała Komisja. „KNF oczekuje, że niniejsza Rekomendacja zostanie wprowadzona w bankach oraz SKOK nie później niż do 31 marca 2019 r.” – podkreślono w komunikacie. W posiedzeniu KNF, jak wynika z komunikatu, wzięli po raz pierwszy udział, bez prawa głosu, przedstawiciele ministra koordynatora służb specjalnych (sekretarz stanu w KPRM Maciej Wąsik), BFG (prezes Zdzisław Sokal) i prezesa UOKiK (sam prezes Marek Niechciał), których udział wynika z uchwalonej niedawno ustawie o zmianie niektórych ustaw w związku ze wzmocnieniem nadzoru. Jednocześnie jako przedstawiciel prezydenta po raz pierwszy uczestniczył w posiedzeniu Cezary Kochalski (dotąd był nim Zdzisław Sokal). KNF – podaje komunikat – przyjęła też plan finansowy Urzędu Komisji na przyszły rok, w związku z obowiązującym od 1 stycznia nowym statusem UKNF jako państwowej osoby prawnej.",,
Papież zajął stanowisko w sprawie akcji „Polska pod Krzyżem”,"Papież Franciszek podczas środowej audiencji generalnej wyraził poparcie dla akcji ewangelizacyjnej „Polska pod Krzyżem”. Wezwał Polaków, by modlili się o zwycięstwo dobra nad złem.","W trakcie audiencji na placu św. Piotra papież zwrócił się m.in. do polskich pielgrzymów. – W sobotę przypada święto Podwyższenia Krzyża Świętego. W waszym kraju będzie też dniem inicjatywy ewangelizacyjnej nazwanej „Polska pod Krzyżem” – przypomniał. – Uczestnicząc w licznych nabożeństwach, spotkaniach modlitewnych, trwajcie wraz z Maryją, Matką Bolesną u stóp Krzyża Jej Syna; proście o potrzebne łaski dla was, waszych rodzin i dla waszej ojczyzny. Wypraszajcie łaskę nawrócenia i opamiętania dla wielu, a przede wszystkim dar zwycięstwa dobra nad złem, które łatwo wkrada się do serca człowieka – powiedział Franciszek.Akcja „Polska pod Krzyżem” odbędzie się na Lotnisku Włocławek-Kruszyn. Rozpocznie się w sobotę. Uczestnicy będą przyjmowani na plac od godziny 9:00. Wydarzenie zakończy się w niedzielę nad ranem.",,
Dyplomatyczny ping-pong. Rosjanin zatrzymany w USA dzień po aresztowaniu Whelana,"Rosja żąda podania przyczyn zatrzymania przez amerykańskie FBI obywatela Rosji – poinformowało w sobotę MSZ w Moskwie. Tym samym rosyjski resort potwierdził wcześniejsze doniesienia medialne o zatrzymaniu 29 grudnia w USA Dmitrija Makarenki. Dzień wcześniej, 28 grudnia, FSB zatrzymało żołnierza piechoty morskiej, Paula Whelana.","Z oświadczenia rosyjskiego resortu spraw zagranicznych wynika, że władze USA nie poinformowały o zatrzymaniu Rosjanina, co przewiduje dwustronna konwencja konsularna. Informację o zaistniałej sytuacji przekazali MSZ Rosji krewni mężczyzny. „Żądamy wyjaśnienia przyczyn aresztowania oraz zagwarantowania obywatelowi Rosji pełni praw” – napisano w komunikacie departamentu informacji i prasy MSZ Rosji. Rosja domaga się także dostępu konsula do Dmitrija Makarenki, który miał trafić do więzienia na Florydzie.  Rosyjski resort potwierdził wcześniejsze doniesienia medialne o zatrzymaniu Makarenki, do którego doszło 29 grudnia, gdy mężczyzna wraz z rodziną przybył na wyspę Saipan, amerykańskie terytorium zależne na Pacyfiku. Jak informuje radio Echo Moskwy, Amerykanie podejrzewają go o pranie pieniędzy, a także próbę nielegalnego wywiezienia z USA sprzętu wojskowego, w tym sprzętu noktowizyjnego, termowizorów i spłonek do amunicji. 28 grudnia w Moskwie pod zarzutem szpiegostwa został zatrzymany były żołnierz amerykańskiej piechoty morskiej Paul Whelan, który posiada amerykańskie, brytyjskie, kanadyjskie i irlandzkie obywatelstwa. Jego rodzina utrzymuje, że mężczyzna przybył do Moskwy na ślub i jest niewinny.  Wg BBC Whelan został karnie wydalony ze służby Według portalu BBC, Whelan wstąpił do rezerwy marines w 1994 roku i w stopniu sierżanta sztabowego, w roku 2004 pojechał do Iraku. Służył tam dwa lata. W 2008 roku został skazany i karnie wydalony ze służby na podstawie oskarżeń o przywłaszczenie – jak pisze BBC. Szczegółów sprawy nie upubliczniono. Jego brat bliźniak David Whelan mówi, że Paul odwiedzał Rosję od 2007 roku „w celach biznesowych i dla przyjemności”. Sobotnie oświadczenie resortu dyplomacji Rosji zbiegło się z odmową wymiany Whelana na obywateli Rosji aresztowanych w USA. Wiceszef rosyjskiego MSZ Siergiej Riabkow powiedział, że jest na to zbyt wcześnie, ponieważ b. żołnierzowi USA nie postawiono formalnie zarzutów. Agencja Interfax, powołując się na źródła bliskie sprawie, pisała w czwartek, że Whelanowi postawiono już zarzut szpiegostwa. W Rosji za działalność szpiegowską grozi od 10 do 20 lat pozbawienia wolności.",,
Serwis informacyjny po łacinie. Wielką popularnością cieszą się tweety w tym języku,"Radio Watykańskie będzie nadawać od 8 czerwca, co tydzień, serwis informacyjny po łacinie. Pięciominutowy program będzie redagowany we współpracy z łacińską sekcją Sekretariatu Stanu Stolicy Apostolskiej, której szefem jest ksiądz Waldemar Turek.","To kolejna inicjatywa na rzecz powrotu do łaciny. Wielką popularnością cieszą się tweety w tym języku zamieszczane na oficjalnym profilu papieża Franciszka. Profil Pontifex w tej wersji językowej ma prawie milion obserwatorów. Sekcja księdza Turka zajmuje się również tłumaczeniem słów papieża na Twitterze.  „Hebdomada Papae, notitiae vaticanae latine redditae” (Tydzień papieża, watykański dziennik w języku łacińskim)  –  tak nazywać się będzie nowy serwis informacyjny w papieskiej rozgłośni.  Dziennik ten będzie nadawany na falach Radia Watykańskiego w każdą sobotę o godzinie 12.32 i powtarzany w niedzielę o 17.30. Dostępny będzie również na portalu informacyjnym Vatican News.  Jak wytłumaczono w Watykanie, celem tego kroku jest ożywienie oficjalnego języka Kościoła katolickiego również w świecie informacji.  – Od dawna brakowało takiej inicjatywy, podczas gdy obserwujemy zainteresowanie łaciną zarówno tą w piśmie, jak i mówioną – powiedział ksiądz Waldemar Turek, cytowany przez Ansę.  Kierowana przez niego sekcja będzie pomagać w przygotowaniu tekstów serwisów. On i inni jej pracownicy będą też prowadzić krótkie lekcje łaciny. Ponieważ dostosowywana jest ona do czasów obecnych, powstają nowe sformułowania w tym języku, wykorzystywane na papieskim profilu na Twitterze.  I tak na przykład piłkarskie Mistrzostwa Świata to Certaminibus Mundialibus Sphaeromachiae.  Ksenofobia to „exterarum gentium odium”, ufolog – „rerum inexplicatarum volantium studio sus”, a kamikadze – „voluntarius suis interromptor”.",,
"Prezydent: zależy mi, żeby Polska rozwijała się „w jak najbardziej wyrównany sposób”","– Bardzo zależy mi na tym, żeby Polska rozwijała się w każdym swoim zakątku w jak najbardziej wyrównany sposób, a warunki życia w poszczególnych częściach kraju były w miarę możliwości jednakowe – powiedział w poniedziałek prezydent Andrzej Duda.","Na spotkaniu z mieszkańcami Herbów k. Częstochowy prezydent podkreślił, że „każde miejsce w Polsce jest ważne”. — W trakcie swojej prezydentury to właśnie, przede wszystkim, chcę pokazać. To właśnie dlatego głównym moim celem są mniejszej wielkości miasta i gminy, to właśnie tutaj, na miejscu, chcę się z państwem spotkać, porozmawiać, wysłuchać, bo to jest kwestia najistotniejsza – mówił Andrzej Duda.Zaznaczył, że bardzo zależy mu „na tym, co nazywaliśmy zrównoważonym rozwojem, ale co, tak naprawdę, jest rozwojem po prostu równym”. Jak dodał, chodzi o to, żeby Polska rozwijała się „w każdym swoim zakątku w jak najbardziej wyrównany sposób”, a warunki życia w poszczególnych częściach kraju – regionach, powiatach i gminach – „były w miarę możliwości jednakowe”. „Najważniejsza jest dbałość o polską rodzinęNawiązując do sobotniej konwencji PiS i zapowiedzi prezesa partii Jarosława Kaczyńskiego wprowadzenia świadczenia 500 plus na pierwsze dziecko, Duda powiedział, że program ten teraz będzie rozwijany i będzie szedł jeszcze szerzej. — Cieszę się, że możemy to realizować, to są w moim przekonaniu powody do wielkiej dumy, a przede wszystkim ogromnej satysfakcji z tego, że zwykła polska rodzina odczuwa wreszcie pożytki z tego, że jest władza, która stara się realizować swoje zobowiązania - powiedział prezydent.– Chcę, żeby były kolejne elementy wspierające polską rodzinę, mam nadzieję, że zostanie wprowadzone w sposób sprawny, zgodnie z podjętym zobowiązaniem także dodatkowe świadczenie dla ludzi, którzy są na emeryturze, wielu z nich jest dzisiaj w trudnej sytuacji, zwłaszcza tych, którzy mają bardzo niskie świadczenia im także trzeba pomóc - mówił Duda. „Trzeba prowadzić „mądrą politykę”Prezydent mówił też, że Polska jest dzisiaj dużo bezpieczniejsza niż była wcześniej, m.in. za sprawą obecności nad Wisłą żołnierzy amerykańskich. — Wierzę w to, że będzie ich więcej, że będą oni nam nieśli bezpieczeństwo - powiedział Duda.Podkreślił również, że więcej niż 50 proc. sektora bankowego jest obecnie w polskich rękach. — Żaden szanujący się kraj nie pozwala sobie na to, żeby większość sektora bankowego była w rękach obcych - stwierdził.Jak mówił, trzeba prowadzić „mądrą politykę”, a to nie wszystkim się podoba. – Zwłaszcza konkurencji się to nie podoba, nie podoba się to niektórym poza granicami (...) jeżeli my jesteśmy coraz silniejsi, to zawsze się to dzieje czyimś kosztem, nie ma inaczej, takie są odwieczne prawa, nie ma pustych miejsc w polityce międzynarodowej.– Uważam, że mamy święte nie tylko prawo, ale my jako rządzący obowiązek, jak najsilniej i jak najmocniej akcentować polskie interesy i nasze prawo do tego, by zajmować adekwatne miejsce do naszej liczebności jako narodu i wielkości jako państwo i znaczenia jako miejsca w Europie - podkreślił Duda.",,
Stare gwiazdy na listach SLD,"Włodzimierz Czarzasty, Leszek Miller, Józef
Oleksy, Jerzy Jaskiernia, Marek Dyduch... Który numer na liście dostaną? W
jakim okręgu? W SLD trwają gorące negocjacje w sprawie list wyborczych – wynika z informacji „Gazety Wyborczej”.","Już wczoraj portal tvp.info informował, że na prestiżowej liście warszawskiej pierwsze miejsce ma dostać KatarzynaPiekarska – wiceszefowa całego Sojuszu, szefowa partii na Mazowszu iwarszawska radna. Co z Ryszardem Kaliszem, który zwykle otwierał tę listę? Ma być dopiero trzeci. Szef Sojuszu Grzegorz Napieralski ponoć nie może muzapomnieć, że kilka lat temu Kalisz powiedział o nim, że nie ma charyzmy.  Z list SLD zdecydował się startować Włodzimierz Czarzasty, wszechmocnysekretarz KRRiT z czasów afery Rywina, szef Stowarzyszenia Ordynacka. Ma już rekomendację śródmiejskiej organizacji, ale nie chce startować zWarszawy. Woli Mazowsze albo Olsztyn, tam jednak startuje Tadeusz Iwiński inie chce mu ustąpić.  Co z miejscem dla byłego premiera Leszka Millera? Marzył o Łodzi, ale topomysł bez szans. Lokalni działacze pamiętają mu, że w poprzednich wyborachstartował tu z listy Samoobrony.   Na swoje miejsce czeka również inny były premier, Józef Oleksy. Podobno w grę wchodził Kraków, ale do klubu SLD wstąpił prof. Jan Widacki i teraz to on może być tam jedynką. Sam Oleksy najbardziej chciałby startować w Siedlcach.   Według różnych sondaży, w jesiennych wyborach parlamentarnych SLD może liczyć na poparcie kilkunastu procent wyborców.",,
"Konwencje, spotkania, konferencje. Trwa kampania wyborcza",Za dwa tygodnie odbędą się w Polsce wybory samorządowe. Trwa kolejny tydzień kampanii wyborczej. W sobotę wszystkie ugrupowania w całej Polsce odbędą konwencje i spotkania z wyborcami.,"W Krośnie (Podkarpackie) odbędzie się spotkanie wyborcze Prawa i Sprawiedliwości. Weźmie w nim udział prezes tego ugrupowania Jarosław Kaczyński. Z kolei w Jarosławiu (Podkarpackie) gościem konwencji PiS będzie marszałek Sejmu Marek Kuchciński.W Bydgoszczy o godzinie 11.00 rozpocznie się Konwencja Krajowa KKW Koalicji Obywatelskiej Platforma i Nowoczesna. Wydarzenie odbędzie się w Centrum Konferencyjnym PARIS przy ul. Romanowskiej 2. W konwencji mają wziąć udział liderzy Koalicji Obywatelskiej Grzegorz Schetyna (PO), Katarzyna Lubnauer (Nowoczesna) oraz Barbara Nowacka (Inicjatywa Polska). Tematem spotkania mają być sprawy europejskie. O tej samej godzinie w Zielonej Górze odbędzie się konwencja miejska Koalicji Obywatelskiej. Regionalne konwencje wyborcze - Kukiz'15 oraz SLD Lewica Razem odbędą się dziś w Łodzi. Konwencja Kukiz'15 z planowanym udziałem m.in. wicemarszałka Sejmu Stanisława Tyszki odbędzie się pod hasłem „Przywróćmy miasta mieszkańcom. Masz wybór!”. W trakcie jej trwania zaplanowano wystąpienia polityków oraz prezentację „jedynek” do Sejmiku Województwa Łódzkiego, kandydatów na prezydentów i burmistrzów miast oraz „jedynek” do Rady Miejskiej w Łodzi. Z kolei gościem wojewódzkiej konwencji wyborczej SLD Lewica Razem będzie lider Sojuszu Włodzimierz Czarzasty. W programie spotkania m.in. nastąpi prezentacja hasła wyborczego i liderów okręgów, a także zaprezentowane zostanie hasło kampanii.W Warszawie, w siedzibie PSL, o godz. 10.00 odbędzie się konferencja prasowa posła Piotra Zgorzelskiego i rzecznika PSL Jakuba Stefaniaka. Podczas konferencji zostanie zaprezentowany najnowszy spot wyborczy PSL.Prezes Polskiego Stronnictwa Ludowego Władysław Kosiniak-Kamysz będzie przebywał w województwie łódzkim. O godz. 10.00 rozpocznie się w Łodzi regionalna konwencja samorządowa PSL. Potem Władysław Kosiniak- Kamysz pojedzie do Wolbórza i Leopoldowa koło Rawy Mazowieckiej oraz miejscowości Małecz. Również w Warszawie w Domu Polonii, o godz. 11.40 odbędzie się konferencja z udziałem kandydata na prezydenta Warszawy Patryka Jakiego. Także o godz. 11.00 w Warszawie przy ulicy Nowogrodzkiej 84/86 zacznie się konferencja z udziałem kandydatki PiS w wyborach samorządowych Anity Czerwińskiej. O godz. 15.30 w stolicy rozpocznie się konferencja prasowa ruchów miejskich. Wezmą w niej udział przedstawiciele komitetów wyborczych ruchów miejskich z kilkunastu polskich miast i ich kandydaci na prezydentów w najbliższych miejskich wyborach, dysponujący rekomendacją polityczną Kongresu Ruchów Miejskich.Zrzeszenie Osób Dotkniętych Skutkami Dekretu Warszawskiego „Dekretowiec” organizuje o godz. 11:00 w siedzibie SDP konferencję „Kandydaci na Prezydenta Warszawy a reprywatyzacja”. Także o 11.00, z udziałem szefa partii, Włodzimierza Czarzastego, rozpocznie się w Łodzi Samorządowa Konwencja Wyborcza KKW SLD Lewica Razem dla województwa. Wybory samorządowe odbędą się 21 października, a druga tura – tam, gdzie będzie to potrzebne w przypadku wójtów, burmistrzów, czy prezydentów miast - 4 listopada",,
Ogórek rozkwita w Madrycie. „Nasza kandydatka weszła do europejskiej pierwszej ligi”,"Magdalena Ogórek „weszła do europejskiej pierwszej ligi” – powiedział Tomasz Kalita, rzecznik sztabu wyborczego kandydatki SLD na prezydenta.  
Jak poinformował, Ogórek spotkała się w sobotę w Madrycie z kilkoma liderami europejskiej lewicy, m.in. z szefem PE Martinem Schultzem, a także premierami Francji i Szwecji. Spotkania dotyczyły m.in. Ukrainy i Rosji.","W Madrycie w sobotę odbywa się szczyt Partii Europejskich Socjalistów (PES) z udziałem socjalistycznych szefów rządów oraz szefów partii lewicowych z całej Europy. Z Polski biorą w nim udział lider SLD Leszek Miller oraz kandydatka tej partii na prezydenta Magdalena Ogórek.Według rzecznika sztabu, Magdalena Ogórek miała w Madrycie szereg dwustronnych spotkań z liderami partii i ważnymi europejskimi politykami. Wspólnie z Leszkiem Millerem uczestniczyła też w ogólnym spotkaniuuczestników szczytu. Z przewodniczącym PE o Rosji i Ukrainie Sama Ogórek spotkała się m.in. z przewodniczącym Parlamentu EuropejskiegoMartinem Schultzem, który zaprosił ją do Parlamentu Europejskiego naspotkanie z grupą socjalistów i demokratów oraz lewicowymi komisarzamieuropejskimi. – Oboje z przewodniczącym Parlamentu Europejskiego zgodzili się, że w sprawie Ukrainy trzeba prowadzić rozmowę z Rosją – zaznaczył Kalita.Kandydatka SLD na prezydenta spotkała się też z wicekanclerzem NiemiecSigmarem Gabrielem. – Spotkanie dotyczyło m.in. Ukrainy i Rosji, a Magdalena Ogórek otrzymała zaproszenie na spotkanie prezydium SPD do Berlina – poinformował Kalita. „Każdy kandydat mógłby pomarzyć o takim wsparciu” Rozmawiała także z premierem Francji Manuelem Vallsem, podczas rozmowy zktórym poparła linię prezydenta Hollande'a w sprawie Ukrainy oraz umówiła się na spotkanie w Polsce; z premierem Szwecji Stefanem Lofvenem; premierem Malty Josephem Muscatem; z komisarzami europejskimi ds. środowiska Karmenu Vella i polityki regionalnej Coriną Cretu, z którą ma się też spotkać niebawem w Warszawie.– Kandydatka otrzymała również wsparcie od szefa Partii EuropejskichSocjalistów Sergieja Staniszewa i szefowej frakcji kobiet PES Zity Gurmai –powiedział rzecznik sztabu Magdaleny Ogórek. – Każdy kandydat mógłby pomarzyć o takim wsparciu – dodał Kalita.",,
PiS złożył w Sejmie projekt noweli ws. jawności zarobków w NBP,"PiS złożył w Sejmie projekt noweli ws. jawności wysokości wynagrodzeń w NBP – wynagrodzenia osób na kierowniczych stanowiskach w NBP nie będą mogły przekroczyć 60 proc. pełnego wynagrodzenia prezesa NBP; wysokość wynagrodzeń władz NBP i osób na kierowniczych stanowiskach, będzie publikowana w BIP.","Według projektu nowelizacji ustawy o Narodowym Banku Polskim oraz ustawy o ograniczeniu prowadzenia działalności gospodarczej przez osoby pełniące funkcje publiczne, wynagrodzenia na kierowniczych stanowiskach w NBP nie będą mogły przekroczyć 60 proc. pełnego wynagrodzenia prezesa NBP.Z projektu wynika też, że wysokość wynagrodzeń prezesów, wiceprezesów, członków zarządu i osób pełniących kierownicze stanowiska w NBP będzie publikowana w Biuletynie Informacji Publicznej, a osoby sprawujące funkcje kierownicze w NBP będą składały oświadczenia majątkowe.Do prezentowania projektu noweli wybrany został przewodniczący komisji finansów publicznych, poseł PiS Andrzej Szlachta. Podczas wtorkowej konferencji prasowej w Sejmie szef klubu PiS Ryszard Terlecki mówił, że projekt ""rozstrzygnie wątpliwości, zastrzeżenia czy zarzuty kierowane pod adresem banku dotyczące jawności oświadczeń majątkowych, a także wysokości wynagrodzeń"".Terlecki pytany, kiedy odbędzie się pierwsze czytanie projektu, odpowiedział: „Ttrudno powiedzieć, to zależy od harmonogramu posiedzeń Sejmu”. Dopytywany, czy pierwsze czytanie tego projektu odbędzie się dopiero na lutowym posiedzeniu Sejmu – które planowane jest w dniach 20-22 lutego – Terlecki odparł: „Czy będzie wcześniejsze, to zależy od tego, czy będą poprawki do budżetu w Senacie, ale spodziewamy się raczej, że takich poprawek nie będzie”. Ustawę budżetową na ten rok Sejm uchwalił 16 stycznia, Senat ma się nią zająć na rozpoczynającym się w środę posiedzeniu. „Wysokość wynagrodzeń będzie opublikowana w Biuletynie Informacji Publicznej” Szlachta powiedział podczas wtorkowej konferencji w Sejmie, że „art. 66 obecnej ustawy o Narodowym Banku Polski, który mówi, że wynagrodzenie prezesa i wiceprezesów ustala się w oparciu o ogólne zasady kształtowania wynagrodzeń dla kierowniczych stanowisk w państwie”. – Natomiast wynagrodzenia pracowników NBP określa zarząd na podstawie przyjętego rozporządzenia i te wynagrodzenia dla poszczególnych pracowników NBP ustalone przez zarząd NBP nie mogą przekroczyć 0,6-krotności pełnego wynagrodzenia prezesa NBP, a więc ustalamy ten górny pułap dla pracowników NBP na kierowniczych stanowiskach –  przekazał Szlachta.Oznacza to, jak mówił poseł PiS, że wynagrodzenia pracowników NBP na kierowniczych stanowiskach nie będą mogły przekroczyć 60 proc. „pełnego wynagrodzenia prezesa, a więc wynagrodzenia zasadniczego, nagród, premii itd.”.Jak dodał te wszystkie wynagrodzenia i zasady wynagradzania ustalone przez zarząd banku będą miały charakter publiczny. – W naszym projekcie znajduje się zapis, że wysokość wynagrodzeń prezesów, wiceprezesów, członków zarządów oraz osób pełniących kierownicze stanowiska w NBP będzie opublikowana w Biuletynie Informacji Publicznej obejmując okres od 1995 r. (...), aby można było porównać, w razie dyskusji, jak na przestrzeni ostatnich lat kształtowały się wynagrodzenia – powiedział Szlachta.Poseł PiS mówił ponadto, że projekt przewiduje, iż osoby zajmujące kierownicze stanowiska w NBP, prezes, wiceprezesi podlegają obowiązkowi składania oświadczeń majątkowych. – Przy czym oświadczenia prezesa NBP oraz pierwszego zastępcy prezesa NBP są składane prezydentowi RP. Pozostałe oświadczenia wiceprezesów, członków zarządu oraz osób pełniących kierownicze stanowiska w NBP składają oświadczenia na ręce prezesa NBP – doprecyzował. Dodał, że oświadczenia te trzeba będzie składać do 31 marca roku następnego po roku, którego te oświadczenia dotyczą.",,
Prezydent Duda w „FT”: Słowa Putina to rodzaj poststalinowskiego rewizjonizmu,"Prezydent Andrzej Duda w wywiadzie dla brytyjskiego dziennika „Financial Times” oskarżył prezydenta Rosji Władimira Putina o to, że przed obchodami 75. rocznicy wyzwolenia obozu Auschwitz rozsiewa „historyczne kłamstwa”.","„Słowa Władimira Putina są całkowitym wypaczeniem prawdy historycznej. Nadajemy jej bardzo bezpośrednią nazwę, jest to ideologia, jest to rodzaj poststalinowskiego rewizjonizmu” – powiedział Duda.      „Niektórzy twierdzą, że jest to propagandowe, hybrydowe działanie wojenne. Niektórzy eksperci twierdzą, że słowa Putina są używane na potrzeby wewnętrznej propagandy. Dla nas nie robi to żadnej różnicy. Dla nas liczy się to, że to historyczne kłamstwo jest rozpowszechniane na całym świecie. A my absolutnie nie możemy tego zaakceptować” – podkreślił polski prezydent.  „FT” pisze, że polsko-rosyjski spór o historię nie tylko jeszcze bardziej zaostrza i tak napięte już stosunki między państwami, ale także kładzie się cieniem na obchody 75. rocznicy wyzwolenia niemieckiego nazistowskiego obozu koncentracyjnego Auschwitz. Gazeta przypomina, że polski prezydent został zaproszony na obchody do instytutu Jad Waszem w Jerozolimie, ale zdecydował się nie wziąć w nich udziału, gdy okazało się, że w przeciwieństwie do Putina oraz m.in. prezydentów Francji i Niemiec, Emmanuela Macrona i Franka-Waltera Steinmeiera, nie będzie mógł zabrać głosu. Prezydent Duda podkreślił, że niepozwolenie mu na zabranie głosu nie było związane z żadnymi nieporozumieniami w relacjach między Polską a Izraelem, bo wydarzenie w Jad Waszem jest inicjatywą prywatnej organizacji kierowanej przez związanego z Kremlem oligarchę Wiaczesława Mosze Kantora, a nie państwa izraelskiego.  Wyjaśnił, że biorąc pod uwagę niedawne twierdzenia Putina na temat II wojny światowej, sytuacja, w której rosyjski prezydent może wygłosić przemówienie, a on – nie, jest nie do zaakceptowania. „Szczerze mówiąc, w tym kontekście moja nieobecność w Jad Waszem jest protestem przeciwko wypaczaniu historii przez rosyjskiego prezydenta” – powiedział Duda.  „FT” przypomina, że spór z Rosją o historię odbywa się w okresie napiętych relacji między nią a Unią Europejską, trwających od czasu rosyjskiej inwazji na Krym w 2014 roku, której konsekwencją było nałożenie przez UE sankcji. Zarazem jednak w ostatnich miesiącach prezydent Francji Macron podjął serię inicjatyw na rzecz naprawy stosunków z Rosją.",,
Watykan: Gwardia Szwajcarska szuka rekrutów,"Przyłączcie się do nas – apeluje do młodych Szwajcarów Gwardia Szwajcarska, która poszukuje rekrutów. Potrzeba ich więcej niż dotychczas, bo niedawno zapadła decyzja o zwiększeniu liczebności papieskiego wojska ze 110 do 135.","Watykańskie media opublikowały kolejne wideo, prezentujące straż przyboczną papieża. Nowy odcinek tej serii zatytułowany „Pierwsze kroki” przygotowany został w ramach poszukiwań kandydatów do służby, które prowadzone są także przy wykorzystaniu nowych mediów.Prezentacja, rozpoczynająca się od momentu przybycia rekrutów do Rzymu i wejścia do koszar Gwardii Szwajcarskiej, przedstawia też sceny z dwumiesięcznego kursu dla rekrutów w ośrodku szkolenia policji w Isone w Szwajcarii. Zajęcia obejmują wykłady, także z dziedziny psychologii i prawa, ćwiczenia na strzelnicy, kurs musztry, samoobrony i pierwszej pomocy. „Bardzo rzadko zdarza się, by ktoś wyjechał w trakcie dwumiesięcznego kursu” – wyjaśnił portalowi Vatican News sierżant Urs Breitenmoser z Gwardii. Jak podkreślił, odbywają się też różne spotkania, by móc ustalić, czy kandydat do tej formacji naprawdę się nadaje. Duże znaczenie mają spotkania informacyjne w Watykanie, organizowane co roku na jesieni i skierowane do Szwajcarów w wieku od 16 do 18 lat. Mogą w ich trakcie z bliska zobaczyć, jak wygląda służba. Duża część uczestników tych spotkań wstępuje potem do Gwardii. Wymagania to obywatelstwo szwajcarskie, wiek od 19 do 30 lat, co najmniej 174 centymetry wzrostu. Trzeba być praktykującym katolikiem i zadeklarować gotowość pełnienia służby przez minimum 26 miesięcy. Po pięciu latach halabardziści mogą się ożenić. Wcześniej trzeba było czekać na to znacznie dłużej - zauważono - ponieważ przed zawarciem małżeństwa gwardzista musiał otrzymać stopień kaprala. Skrócenie tego czasu to decyzja papieża Franciszka w ramach reformy Gwardii, której liczebność postanowił zwiększyć w zeszłym roku. Przy okazji tegorocznego zaprzysiężenia rekrutów dowódca Gwardii Szwajcarskiej pułkownik Christoph Graf przyznał, że wojsko ma problemy ze znalezieniem żołnierzy. Trudności te, jego zdaniem, to rezultat bardzo dobrej sytuacji ekonomicznej w Szwajcarii i braku bezrobocia.",,
Rebelianci odcięli chłopcu głowę. Trump ucina pomoc dla opozycji w Syrii,"Wideo przedstawiające brutalną egzekucję chłopca przez syryjską grupę korzystającą ze wsparcia CIA spowodowało, że prezydent Donald Trump zakończył pomoc dla opozycji w Syrii. Mordu dokonali członkowie Ruchu Nour al-Din al-Zenki walczącego z reżimem Baszara al-Asada.","Konserwatywny tygodnik „Weekly Standard” podał, że na początku tego roku Trump obejrzał wideo z dokonanej w 2015 roku egzekucji kilkunastoletniego chłopca w okolicach Aleppo przez członków Ruchu Nour al-Din al-Zenki walczącego z siłami rządowymi w Syrii. Podczas egzekucji rebelianci obcięli chłopcu głowę, którą następnie zatknęli na nożu i prezentowali na rozpowszechnianym w internecie wideo jak trofeum.– Prezydent Trump po obejrzeniu wideo natychmiast zażądał od amerykańskiego wywiadu wyjaśnienia, dlaczego zdolni do popełnia takiej odrażającej zbrodni ekstremiści z Ruchu Nour al-Din al-Zenki, związanego z główną organizacją zbrojną syryjskiej opozycji, Wolną Armią Syrii, otrzymują amerykańską pomoc materialną – poinformował, powołując się anonimowo cytowanych uczestników rozmów w Białym Domu, Thomas Joscelyn, ekspert bliskowschodni ponadpartyjnej Fundacji Obrony Demokracji (Foundation for Defense of Democracy) na łamach tygodnika „The Weekly Standard”.Tajna wojna CIAEkspert, który opisał historię przebiegu „tajnej wojny” prowadzonej przez CIA w Syrii, wskazał, że ponieważ prezydent Trump nie otrzymał od przedstawicieli Agencji i swoich doradców zadowalającego wyjaśnienia, zdecydował się zakończyć program pomocy CIA dla całej opozycji syryjskiej.Niechętny Trumpowi dziennik „The Washington Post”, który 19 lipca jako pierwszy poinformował o wstrzymaniu pomocy USA dla syryjskiej opozycji, opublikował tę informację z wyjaśnieniem, że „takiej decyzji Waszyngtonu od dawna domagała się Moskwa”. Nic dziwnego, że wielu amerykańskich polityków z obu partii reprezentowanych w Kongresie, skrytykowało Trumpa, zarzucając mu uleganie woli Putina.",,
Takiej wizyty nie było od niemal dekady. Prezydent Egiptu w Białym Domu,"Prezydent Donald Trump powitał w poniedziałek w Białym Domu prezydenta Egiptu Abd el-Fatah es-Sisiego. Dał tym samym, jak podkreślił,  wyraz nadziei na wspólną walkę z islamskimi terrorystami. – Stany Zjednoczone i ja jesteśmy twoimi sojusznikami i przyjaciółmi – powiedział Trump.","Wizyta Sisiego, byłego ministra obrony, który doszedł do władzy w wyniku zamachu stanu, jest pierwszą wizytą prezydenta Egiptu w Waszyngtonie od prawie 10 lat. Poprzednim egipskim prezydentem, który gościł w Waszyngtonie, był Hosni Mubarak, który w 2010 r. uczestniczył wspólnie z przywódcami Izraela, Jordanii i Autonomii Palestyńskiej w bliskowschodnich rozmowach pokojowych.Obama ignorował Sisiego  Poprzednia administracja amerykańska demokratycznego prezydenta Baracka Obamy ignorowała prezydenta Sisiego i często krytykowała go za łamanie praw człowieka oraz brutalne rozprawianie się z przeciwnikami politycznymi.  W odpowiedzi na obalenie w roku 2013 związanego z islamskim ruchem Bractwo Muzułmańskie prezydenta Mohammeda Mursiego, co stało się w rezultacie przewrotu na którego czele stał Sisi, prezydent Obama wstrzymał pomoc militarną dla Egiptu. Wznowiono ją  dopiero w roku 2015  z powodu dużego znaczenia Egiptu w rejonie Bliskiego Wschodu. W imię walki z terroryzmem Donald Trump nawiązał kontakty z prezydentem Sisim jeszcze podczas kampanii przed ostatnimi wyborami prezydenckimi. Po jego zwycięstwie Sisi jako pierwszy zadzwonił do prezydenta elekta.Zdaniem amerykańskich komentatorów, zmiana stanowiska wobec Egiptu przez nową administrację oznacza, że utrzymanie współpracy z Egiptem w walce z inspirowanym przez radykalny islam terroryzmem jest dla Trumpa ważniejsze niż przestrzeganie praw człowieka w Egipcie.",,
Niemcy i Francja zacieśniają współpracę. W styczniu nowy traktat,"Francja i Niemcy podpiszą nowy traktat o dalszym zacieśnieniu współpracy między obydwoma państwami. Informacje na ten temat przekazał Pałac Elizejski, potwierdzając wcześniejsze doniesienia prasowe. Będzie to pierwsze w tym roku spotkanie niemieckiej kanclerz Angeli Merkel i prezydenta Francji Emmanuela Macrona.","Do podpisania dokumentu dojdzie 22 stycznia w Niemczech w Aachen, czyli w Akwizgranie. W komunikacie Pałacu Elizejskiego podkreślono, że nowe uzgodnienia wyrastają na fundamentach zawartego w 1963 roku tak zwanego Traktatu Elizejskiego, który w znacznym stopniu przyczynił się do pojednania Francji i Niemiec.Porozumienie, jakie ma być zawarte w styczniu w Akwizgranie, ma według Pałacu Elizejskiego jeszcze bardziej zacieśnić współpracę francusko-niemiecką i pozwolić obydwu stronom na wspólne stawienie czoła stojącym przed nimi wyzwaniom.",,
Finlandia: Spotkanie Ławrowa z Pompeo w kuluarach Rady Arktycznej,Dziś rozpoczyna się dwudniowe spotkanie ministerialne Rady Arktycznej w Rovaniemi w Finlandii. W kuluarach szczytu ma dojść do spotkania szefów dyplomacji Rosji i Stanów Zjednoczonych: Siergieja Ławrowa i Mike’a Pompeo.,"Moskwa w zeszłym tygodniu potwierdziła, że do spotkania polityków dojdzie. Agencja TASS cytowała wiceministra spraw zagranicznych Rosji Siergieja Riabkowa, który poinformował, że rozmowa polityków została już zaakceptowana przez obie strony.Będzie to dopiero drugie spotkanie w cztery oczy między Siergiejem Ławrowem i Mikiem Pompeo. Głównym jego tematem będzie prawdopodobnie sytuacja w Wenezueli i różne podejście Rosji i Stanów Zjednoczonych do politycznego kryzysu w tym kraju. Oba kraje obwiniają się wzajemnie o próby mieszania się w sprawy wewnętrzne Wenezueli. Moskwa udziela wsparcia urzędującemu prezydentowi Nicolasowi Maduro, Waszyngton – liderowi parlamentu Juanowi Guaido. USA są w grupie ponad 50 państw, które uznały go za tymczasowego prezydenta Wenezueli. Stany Zjednoczone popierają też protesty opozycyjne przeciwko obecnemu rządowi.",,
"Szokujące słowa byłego burmistrza Londynu. „UE, jak Hitler, chce stworzyć superpaństwo”","Boris Johnson, były burmistrz Londynu i jeden z głównych konserwatywnych polityków popierających wyjście Wielkiej Brytanii z UE zarzucił Unii, że dąży - tak jak kiedyś Napoleon i Hitler - do stworzenia superpaństwa.","– Próbowali to już uczynić Napoleon, Hitler i różni inni ludzie, ale efekt był zawsze tragiczny – powiedział Johnson w wywiadzie dla brytyjskiego dziennika „Telegraph”. – Unia Europejska to kolejna próba, realizowana jedynie innymi metodami – dodał.Brak autorytetów Jego zdaniem Unii brakuje autorytetów, powszechnie szanowanych i rozumianych. Brakuje także „prawdziwej lojalności wobec idei europejskiej”. UE cierpi również na „ogromny deficyt demokracji”.Johnson powiedział, że UE popełniła wiele katastrofalnych błędów, które z jednej strony doprowadziły do napięć między państwami członkowskimi, a z drugiej - do znacznego wzmocnienia pozycji Niemiec, które według Johnsona „przejęły” włoską gospodarkę i „zniszczyły” Grecję. Według najnowszego sondażu w toczącej się obecnie debacie na temat wyjścia Wielkiej Brytanii z UE, większość Brytyjczyków uważa za znacznie bardziej wiarygodnego Borisa Johnsona niż premiera Davida Camerona, który opowiada się za pozostaniem kraju w UE.Następca Camerona?Boris Johnson wskazywany jako potencjalny następca premiera Camerona, jeśli w czerwcowym głosowaniu Brytyjczycy zdecydują się opuścić Unią Europejską.Referendum w sprawie dalszego członkostwa Wielkiej Brytanii w UE odbędzie się w czwartek, 23 czerwca.",,
PiS układa listy wyborcze. „Rozmowy są bardzo zaawansowane”,"We wtorek wieczorem zakończyło się posiedzenie komitetu politycznego Prawa i Sprawiedliwości, na którym politycy partii debatowali na temat list wyborczych na zbliżające się jesienne wybory parlamentarne. – Tak jak zapowiadaliśmy przed spotkaniem, był to pierwszy etap. Przed nami kolejne. Rozmowy są na bardzo zaawansowanym etapie – przekazała po posiedzeniu rzeczniczka PiS Anita Czerwińska.","– Zwracam uwagę, że jest to prawie tysiąc kandydatów. To wymaga czasu. To standardowa procedura, która odbywa się za każdym razem w takich przypadkach – dodała.Na pytanie, kiedy można spodziewać się kolejnych rozmów, rzeczniczka PiS odpowiedziała, że prawdopodobnie w przyszłym tygodniu, będzie mogła przekazać informacje.Jak dodała, zgodnie z wcześniejszymi informacjami, na listach pojawią się zarówno obecni parlamentarzyści, jak i nowi kandydaci. Nie wymieniła jednak żadnych nazwisk.– Nie będziemy dzisiaj tego ujawniać. Tak jak powiedziałam, jak już wszystko ustalimy, wtedy przekażemy państwu wszystkie informacje – dodała rzeczniczka PiS.– My robimy swoje w taki staranny, przemyślany sposób; układamy i uzgadniamy listę. Zajmujemy się pracą, a nie opozycją – odpowiedziała Anita Czerwińska na pytanie, czy opozycja ma się czego obawiać, jeśli chodzi o listy Prawa i Sprawiedliwości.",,
Rosyjskie systemy przeciwrakietowe dotarły do Iranu,"Otrzymaliśmy pierwszą partię systemów S-300 – poinformował w poniedziałek Hossein Jaber Ansari, szef irańskiej dyplomacji. Kontrakt na dostawy nowoczesnego sprzętu do zwalczania rakiet i samolotów wywołał duże kontrowersje na arenie międzynarodowej.","Kontrakt na dostawy systemów został podpisany w 2007 roku, ale trzy lata temu Moskwa anulowała go w związku z międzynarodowymi sankcjami nałożonymi na Teheran. W zeszłym roku prezydent Władimir Putin postanowił wznowić kontrakt i dostarczyć Irańczykom nowoczesne systemy.200 km zasięguKrok ten został skrytykowany przez Izrael i Stany Zjednoczone. S-300 to jedne z najnowocześniejszych systemów przeciwrakietowych dalekiego zasięgu. Potrafią zwalczać cele powietrzne odległe nawet o ok. 200 km i strącać kilkanaście obiektów jednocześnie. Rosyjska armia dysponuje nowocześniejszymi zestawami S-400, ale Moskwa nie chce ich sprzedawać za granicę. Wyjątek stanowią Chiny, które mają otrzymać je w przyszłym roku.",,
Gersdorf krytykuje projekt nowelizacji. „Nie uwzględnia zaleceń KE”,"Projekt noweli ustawy o SN nie uwzględnia podstawowych kwestii z zaleceń Komisji Europejskiej – oceniła I prezes SN Małgorzata Gersdorf. Wskazała, że projekt  nie zawęża możliwości wnoszenia skargi nadzwyczajnej oraz orzekania o jej zasadności, a ograniczenie uprawnień ministra sprawiedliwości jest iluzoryczne.","Sejmowa komisja sprawiedliwości i praw człowieka ma zająć się złożonym przez posłów PiS projektem noweli ustawy o Sądzie Najwyższym i kilku innych ustaw. Zmiany proponowane do ustawy o SN przewidują m.in., że skarga nadzwyczajna na prawomocne wyroki polskich sądów będzie mogła zostać złożona wyłącznie przez Prokuratora Generalnego lub Rzecznika Praw Obywatelskich. Obecnie złożyć może ją osiem podmiotów, m.in. RPO, Rzecznik Praw Dziecka, Rzecznik Finansowy i prezes UOKiK.              W projektowanej nowelizacji do zbioru przesłanek uzasadniających złożenie skargi nadzwyczajnej dodano „wstępny warunek”. Jak napisano w uzasadnieniu, „w myśl zmienionego przepisu, skargę nadzwyczajną będzie można wnieść niezależnie od zaistnienia bardziej szczegółowych przesłanek (...) tylko wtedy, gdy będzie to absolutnie niezbędne z punktu widzenia zasady demokratycznego państwa prawnego urzeczywistniającego zasady sprawiedliwości społecznej”.              Projekt wprowadza też zmiany w Prawie o ustroju sądów powszechnych, dotyczące mianowania asesorów sądowych. Zgodnie z propozycją PiS miałby dokonywać tego nie – jak obecnie – minister sprawiedliwości, lecz prezydent. Zgodnie z proponowaną nowelizacją Krajowa Rada Sądownictwa będzie mogła wyrazić sprzeciw wobec kandydata na stanowisko asesorskie na etapie procedury poprzedzającym mianowanie asesora sądowego przez prezydenta. „Niewiele znaczące zmiany”W upublicznionej swojej opinii do projektu, która została skierowana do komisji sprawiedliwości, I prezes SN stwierdza, że projektowana nowelizacja nie uwzględnia „podstawowych kwestii, które są przedmiotem zaleceń Komisji Europejskiej”, m.in. w zakresie skargi nadzwyczajnej. Jak wskazała Gersdorf, Komisja zaleciła Polsce m.in. usunięcie procedury dotyczącej skargi nadzwyczajnej. Tymczasem – zaznaczyła Gersdorf – „projektowana ustawa nie tylko nie usuwa skargi nadzwyczajnej, lecz poszerza zakres swobody w orzekaniu w sprawach nią zainicjowanych”. „Trudno też nie odnieść wrażenia, że kolejne zmiany ustawy o SN stanowią wyraz z góry przyjętej taktyki w toku prowadzonego z Komisją Europejską dialogu, nawiązującej w swych założeniach do niesławnej »taktyki salami« (...). Chodzi tu bowiem o wprowadzanie szeregu drobnych i niewiele znaczących w istocie zmian w celu wywołania wrażenia, że zmiana jest istotna i realizuje pokładane w niej oczekiwania, w istocie prowadząc do założonego od początku celu” – czytamy w opinii przedstawionej przez Gersdorf.              I prezes SN zarzuciła też projektowanym przepisom dotyczącym skargi nadzwyczajnej wyjątkowo małą przejrzystość. „Jeśli jego celem miało być odstąpienie od formy rozstrzygnięcia jakim jest uchylenie zaskarżonego wyroku, co ma uzasadniać wystąpienie nieodwracalnych skutków prawnych, w tym w szczególności upływ 5 lat bądź naruszenie międzynarodowych zobowiązań Rzeczypospolitej Polskiej, to wprowadzenie w końcowej części przepisu umożliwiającego odstąpienie od tej reguły (ze względu na konieczność poszanowania zasad i wolności i prawa człowieka i obywatela określonych w Konstytucji), przedmiotowy cel niweczy. Nie jest to zatem zawężenie możliwości orzekania w sprawie skargi, ale dodatkowe skomplikowanie stanu prawnego” – oceniła Gersdorf.  Zapisy o asesorach   I prezes SN krytycznie odniosła się także do zapisów dot. mianowania asesorów sądowych. Choć – jak zastrzegła – „przyznanie Prezydentowi RP uprawnienia do mianowania asesorów sądowych wydaje się zdecydowanie bardziej racjonalne z systemowego punktu widzenia niż przyznanie tego typu uprawnienia Ministrowi Sprawiedliwości”, to „akt taki będzie wymagał kontrasygnaty Prezesa Rady Ministrów”.",,
Orszak Trzech Króli przejdzie ulicami 752 miejscowości,Ulicami 752 miejscowości w Polsce i 22 poza jej granicami przejdzie w niedzielę jedenasty już Orszak Trzech Króli – poinformowała rzecznik orszaku Jolanta Stachacz. W Warszawie będzie mu towarzyszyć gra miejska.,"Hasło pochodu brzmi w tym roku „Odnowi oblicze ziemi”. Jak wyjaśniła Stachacz, nawiązuje ono do słów papieża Jana Pawła II wypowiedzianych 2 czerwca 1979 r. w Warszawie.– W orszakowym scenariuszu znajdziemy wiele odniesień do nauczania papieża Jana Pawła II, rozpoznamy tytuły jego książek, encyklik, adhortacji, a także fragmenty jego najbardziej znanych kazań i wypowiedzi – wyjaśniła.Największy z orszaków - warszawski - rozpocznie się w niedzielę w samo południe na pl. Zamkowym od modlitwy Anioł Pański, którą poprowadzi metropolita warszawski kard. Kazimierz Nycz.– Wiele atrakcji będzie czekało na uczestników na placu Zamkowym. Tak jak do tej pory zobaczymy tam taniec chińskiego smoka i taniec dziewczynek z szarfami. W tym roku będzie też występ bębniarzy – powiedziała Stachacz. Następnie barwny pochód przejdzie Krakowskim Przedmieściem, a jego finał odbędzie się na pl. Piłsudskiego, gdzie królowie oddadzą pokłon i wręczą dary Dzieciątku Jezus.W role królów wcielą się przedstawiciele trzech kontynentów: w króla europejskiego - aktor Paweł Lipnicki, króla afrykańskiego - ksiądz Davies Mukobekwa z Zambii, a króla azjatyckiego - Shelako Almedia z Indii. W drodze do stajenki królowie będą mijać tzw. mansjony: dwór Heroda, gospodę, walkę dobra ze złem czy anielską bramę. – Na placu Piłsudskiego będą cztery punkty, w których dzieci będą mogły zbierać naklejki, za które będą mogły odebrać mały upominek – wyjaśniła Stachacz. Dodała, że tegorocznemu orszakowi towarzyszą konkursy: plastyczny, kulinarny, poetycki i konkurs szopek. Nowością jest konkurs skierowany do młodzieży na przygotowanie krótkiego filmu pokazującego orszak w swojej miejscowości. Przypomniała, że w listopadzie rozstrzygnięty został konkurs „Głosuj na wielbłąda i wygraj korony”; wygrany wielbłąd weźmie udział w orszaku w Łochowie.Jak wyjaśniła Stachacz, poza wielbłądem, na którym w warszawskim orszaku pojedzie król afrykański, w orszaku wezmą też udział zwierzęta, m.in. owce, alpaki, osiołki i ptaki. Stachacz zaznaczyła, że wciąż przybywa miast i miejscowości, które dołączają do orszaku. W tym roku będzie to 752 miejscowości w Polsce i 22 poza jej granicami - o 108 więcej niż w poprzednim. Dodała, że w Wadowicach w orszaku pójdzie prezydent Andrzej Duda z małżonką. Orszak zostanie zorganizowany także w Domu Pokoju - sierocińcu prowadzonym przez siostry elżbietanki w Betlejem.Podobnie jak w poprzednim roku w czasie orszaku zostanie przeprowadzona publiczna zbiórka pieniędzy pod hasłem „Podaruj dzieciom wakacje”. Dochód z niej zostanie przeznaczony na dofinansowanie wakacyjnych wyjazdów dzieci i młodzieży z ubogich rodzin.Pomysłodawca orszaku Piotr Giertych przypomniał, że 11 lat temu uczniowie i nauczyciele szkoły „Żagle” prowadzonej przez stowarzyszenie „Sternik” postanowili wyjść na ulice z jasełkami. – Chcieliśmy pokazać je ludziom i zachęcić do wspólnej zabawy. Okazało się, że bardzo wielu warszawiaków jest zainteresowanych takim wydarzeniem i się dołączyli – powiedział.Dodał, że sukces orszaku jest wynikiem m.in. tego, że ma on jasny przekaz: Idziemy do stajenki, pokłonić się Jezusowi. Jego zdaniem bardzo ważne jest, że orszak jest apolityczny i ma pozytywny przekaz.",,
„Skrajna desperacja skazanego”. Rzecznik rządu o listach Falenty,"Listy Marka Falenty są przejawem aktu skrajnej desperacji człowieka, który został skazany prawomocnym wyrokiem – ocenił w środę rzecznik rządu Piotr Mueller. W jego ocenie, Falenta za wszelką cenę chce „poprawić swoją sytuację”.","„Gazeta Wyborcza” opublikowała w środę treść listu, który Marek Falenta – biznesmen skazany w aferze podsłuchowej – miał napisać w lutym do prezesa PiS Jarosława Kaczyńskiego. „Liczyłem, że wielka sprawa, do jakiej się przyczyniłem, zostanie mi zapamiętana i po wygranych wyborach załatwiona niejako z urzędu. Zresztą taka była obietnica panów z CBA” – takie m.in. zdanie znalazło się w liście opublikowanym przez „GW”. Z kolei „Rzeczpospolita” poinformowała w poniedział, że Falenta – napisał we wniosku o ułaskawienie skierowanym do prezydenta Andrzeja Dudy, że jeśli nie zostanie ułaskawiony, to ujawni, kto za nim stał. Rzecznik rządu pytany w środę w Sejmie przez dziennikarzy powiedział, że „te listy przede wszystkim są przejawem jakiejś takiej desperacji pana Falenty”. – Tylko tak to możemy odbierać, w żaden inny sposób. To jest osoba skazana prawomocnym wyrokiem. Podejmie się wszystkiego co może, żeby w jakiś sposób poprawić swoją sytuację. Tyle możemy powiedzieć – stwierdził. Dopytywany o ewentualne ujawnienie przez Falentę „kolejnych taśm”, Mueller odparł: „myślę, że żadnych nowych taśm nie będzie”. – Pan Marek Falenta, gdyby chciał cokolwiek ujawnić już by dawno to zrobił, próbując się chronić przed potencjalnym wyrokiem. My to odbieramy po prostu jako skrajny akt desperacji człowieka, który został skazany prawomocnym wyrokiem – podkreślił. Pytany o nagranie z podsłuchanej rozmowy, podczas której obecny premier Mateusz Morawiecki „miał mówić o kupowaniu nieruchomości na tzw. słupy”, rzecznik rządu odparł: „trudno mi komentować rzeczy, których nie ma”. Falenta został zatrzymany w Hiszpanii piątego kwietnia br. Wcześniej Sąd Okręgowy w Warszawie na wniosek policji wydał za nim Europejski Nakaz Aresztowania, po tym gdy nie stawił się on 1 lutego w zakładzie karnym, by odbyć karę więzienia. Falenta został wydany Polsce przez hiszpańskie władze w piątek i tego samego dnia został przetransportowany do Warszawy. W 2016 r. Sąd Okręgowy w Warszawie skazał Falentę na 2,5 roku więzienia w związku z tzw. aferą podsłuchową. Wyrok uprawomocnił się w grudniu 2017 r. Sprawa dotyczyła nagrywania od lipca 2013 r. do czerwca 2014 r. na zlecenie Falenty w warszawskich restauracjach osób z kręgów polityki, biznesu oraz funkcjonariuszy publicznych. Nagrano m.in. ówczesnych szefów: MSW – Bartłomieja Sienkiewicza, MSZ – Radosława Sikorskiego, resortu infrastruktury i rozwoju – Elżbietę Bieńkowską, prezesa NBP Marka Belkę i szefa CBA Pawła Wojtunika. Ujawnione w tygodniku „Wprost” nagrania wywołały w 2014 r. kryzys w rządzie Donalda Tuska.",,
Rosyjska agresywność wśród tematów spotkania NATO,Na odbywającym się tym razem w Bratysławie corocznym wiosennym posiedzeniu Zgromadzenia Parlamentarnego NATO analizowano wyzwania stojące obecnie przed Sojuszem Północnoatlantyckim. Obrady trwały cztery dni.,"W podsumowującym dyskusję wystąpieniu przewodnicząca Zgromadzenia Madeleine Moon wymieniła wśród zagrożeń m.in. agresywność Rosji i jej niechęć do współpracy, utrzymującą się niestabilność w Afryce Północnej, na Bliskim Wschodzie i w Azji Środkowej, stałe zagrożenie terrorystyczne oraz to, że proces europejskiej i euroatlantyckiej integracji jeszcze się nie zakończył. Moon, laburzystowska posłanka do brytyjskiej Izby Gmin, wspomniała w tym kontekście również o narastających zagrożeniach cybernetycznych i hybrydowych oraz o dezinformowaniu i podejmowanych z zewnątrz próbach wrogiego penetrowania demokratycznych instytucji państw członkowskich. Jak zaznaczyła, bratysławskie obrady ukazały, że państwa członkowskie w zasadzie zgodnie oceniają naturę tych zagrożeń i uważają, że odpowiedzią na nie musi być stałe zwiększanie potencjału obronnego. – Tym, co pozwoliło naszym narodom przezwyciężyć nieporozumienia w przeszłości i co nadal w przyszłości będzie zapewniać nam spoistość, jest nasze przywiązanie do wspólnych zasad, tworzących fundament Sojuszu Północnoatlantyckiego. Wartości te muszą pozostać naszym kompasem w dalszej drodze naprzód. Musimy je utrzymać i chronić oraz zdecydowanie przeciwstawiać się wszelkim podejmowanym przez innych próbom podważenia demokratycznych podstaw naszych społeczeństw i instytucji – podkreśliła Moon.",,
Pomoc dla uchodźców według Nitrasa i Kopacz,"Niektórzy politycy Platformy Obywatelskiej i media z nimi związane od 2015 roku konsekwentnie zarzucają PiS rozpętanie nagonki przeciw „uchodźcom” i odmawianie im pomocy. Jest to przejaw skrajnej hipokryzji, gdyż pracownicy organizacji humanitarnych od lat niosących pomoc Syryjczykom przyznają, że gdyby rząd Beaty Szydło nie zmienił niektórych decyzji gabinetu Ewy Kopacz, to wiele syryjskich dzieci w Libanie mogłoby zapłacić za to swoim życiem.","Haniebne słowa Nitrasa o pomocy dla uchodźców: „Cholera wie po co!”  Gdy młody i nieodpowiedzialny pracownik TVP Info Ziemowit Kossakowski zakpił sobie z pomocy udzielanej uchodźcom przez Polskie Centrum Pomocy Międzynarodowej w irackim Kurdystanie, nazywając udział pewnej lekarki w jednym z projektów medycznych tej organizacji „egzotycznymi wakacjami”, to został zawieszony i już nigdy więcej na portalu tvp.info nie napisał ani słowa. Wkrótce potem musiał się w ogóle rozstać z TVP. Mimo to burza trwała bardzo długo. Gdy jednak Sławomir Nitras, doświadczony poseł PO, jedna z czołowych postaci tej partii,  pozwolił sobie na podobny wybryk na Twitterze, to nie było żadnego oburzenia, a poseł Nitras nawet nie poczuł się zobowiązany do powiedzenia zwykłego „przepraszam”.  Nitras stwierdził bowiem na Twitterze, że pomoc udzielana uchodźcom w Libanie, Jordanii, Syrii czy Iraku przez takie organizacje jak Polskie Centrum Pomocy Międzynarodowej, Polską Akcję Humanitarną, Caritas czy Polską Misję Medyczną, to pieniądze wydawane „cholera wie po co” i idą one na „podróże pani Kempy”. Próżno oczekiwać, żeby PO postąpiła równie honorowo jak portal tvp.info i wyrzuciła Nitrasa, tak jak telewizja zrobiła to z Kossakowskim. Nitrasowe „cholera wie po co” to tylko w przypadku środków przeznaczonych dla programu PCPM w Libanie pomoc dla ponad 45,5 tys. osób. Obejmuje ona zabezpieczenie dachu nad głową, zapewnienie pieców, opału i koców na zimę, zabezpieczenie przeciwpożarowe, zatrudnianie uchodźców, dostęp do edukacji i opieki zdrowotnej. PCPM na działania te w 2017 r. otrzymało z MSZ niespełna 9,5 mln zł. Całkowita kwota przeznaczona przez MSZ na projekty humanitarne realizowane przez polskie organizacje humanitarne w ubiegłym roku to 30 mln zł. Innym beneficjentem jest Polska Akcja Humanitarna (PAH), która z MSZ w 2017 r. otrzymała prawie 6 mln zł. PAH jest też członkiem konsorcjum polsko-czesko-francusko-niemieckiego, którego zadaniem jest rehabilitacja systemu wodociągowego w Iraku. Projekt ten jest bardzo ważny dla zniszczonego wojną Iraku. Bez dostępu do czystej wody pitnej trudno bowiem żyć, a jak trudno żyć, to ludzie zaczynają uciekać. Na przykład do Europy. Polscy pracownicy humanitarni pracujący na miejscu są jednak zgodni: ci ludzie wcale nie chcą nigdzie uciekać, chcą zostać u siebie, muszą tylko mieć do tego warunki. Warto też pamiętać o innej rzeczy. Irak to bogaty kraj, tylko przeżywający przejściowe trudności. Dziś niesiemy tam pomoc, a jutro wejdą tam nasze firmy i będą  zarabiać na kontraktach. Projekt PAH realizowany jest z funduszu MADAD, w którym Polska ma również swój udział finansowy. Projekty polskich NGOsów nie są bowiem jedyną formą wsparcia finansowego działań humanitarnych za granicą przez polski rząd. TVP zrealizowała serię reportaży na ten temat, pięć z nich mojego autorstwa. W trakcie prac nad jednym z nich trafiłem na 37 dni do syryjskiego więzienia. Ale dla Nitrasa i tak cała ta pomoc to tylko „cholera wie po co”. Ewa Kopacz skazała syryjskie dzieci na zamarznięcie, a potem pouczała PiS o Chrystusie  Ta reakcja znanego posła PO nie dziwi. Została bowiem wypowiedziana w kontekście przypomnienia decyzji Ewy Kopacz o obcięciu finansowania projektu pomocy dla syryjskich uchodźców w libańskim Akkarze. W 2014 roku rząd Kopacz przeznaczył zaledwie 2,5 mln zł na pomoc dla syryjskich uchodźców udzielaną przez PCPM w libańskim Akkarze i był to jedyny projekt polskiej organizacji humanitarnej finansowany wówczas przez MSZ. Ale rok później Ewa Kopacz uznała, że to za dużo i obniżyła tę kwotę do 2 mln. W rezultacie PCPM musiał zmniejszyć liczbę beneficjentów swoich działań z 7 tys. do 3 tys.   Rana Gabi, koordynatorka działań PCPM w Libanie, przyznała w wywiadzie udzielonym TVP we wrześniu 2017 r., że ta decyzja Kopacz miała miejsce w najgorszym dla uchodźców momencie, tj. gdy byli oni masowo wyrzucani z wynajmowanych przez siebie pomieszczeń. Gabi mówiła o rosnącej wówczas liczbie dzieci pracujących na ulicach, żebrzących i niechodzących do szkoły, o tworzeniu się straconego pokolenia.  Wiadomo też, że sytuację zaczęły wykorzystywać szajki pedofilskie, namawiające te dzieci do prostytucji. A w styczniu 2015 roku 17 syryjskich dzieci zamarzło w Libanie. Gabi podkreśliła też, że w 2016 r. (czyli już po zmianie rządu) doszło do zmiany podejścia w zakresie udzielania pomocy, co miało kluczowe znaczenie dla ratowania tych ludzi, w tym dzieci. Wreszcie można było im pomóc. W 2016 roku liczba beneficjentów wzrosła do ponad 9 tysięcy. Manipulacje, które nakręcały niechęć do „obcych”  W lutym 2017 roku doszło do jednej z najbardziej obrzydliwych manipulacji, polegających na cynicznym wykorzystaniu dramatu Syryjczyków. Podczas szturmu wschodniego Aleppo przez syryjskie siły rządowe w mediach roiło się od dramatycznych zdjęć syryjskich dzieci. Wtedy to prezydent Sopotu Jacek Karnowski zażyczył sobie, by rząd sprowadził mu z Aleppo 10 sierot, a następnie przy aplauzie części mediów ogłosił, że niedobre pisowskie władze są tak nieczułe, że odmówiły. Karnowski nigdy nie zdradził, jak polski rząd miał niby dostarczyć owe sieroty. Gdy w grudniu 2017 roku znalazłem się w wypełnionym więźniami politycznymi syryjskim więzieniu Adra, moi współwięźniowie chwytali się za głowę, słysząc ode mnie tę historię. Nie chcieli wierzyć, że w Polsce są tak podli ludzie, którzy w tak ohydny sposób żerują na ich tragedii. Ale w Polsce wciąż wielu wierzy, że rząd Beaty Szydło odmówił przyjęcia 10 biednych sierotek, a przyczyną była ksenofobia i rasizm. Tymczasem nic bardziej nie przyczyniło się do nakręcania nastrojów rasistowskich i ksenofobicznych jak praktyka takich mediów jak „Gazeta Wyborcza”, by wrzucać do jednego worka uchodźców, nielegalnych migrantów z Afryki, legalnych migrantów, studentów z Bliskiego Wschodu, po prostu każdego „obcego”. Zamiarem autorów tych manipulacji, zwłaszcza używania słów „migrant” i „uchodźca” jako synonimów, było stworzenie wrażenia, że Afrykańczycy szturmujący Włochy „uciekają przed bombami i kulami”. Faktycznie jednak odniosło to dokładnie odwrotny skutek. Wielu ludzi uwierzyło, że wszystkie informacje o potrzebujących uchodźcach są kłamstwem, a każdy obcy jest jak ci nielegalni imigranci z Afryki i inne osoby ciągnące do Europy, których tożsamości nie można sprawdzić. Inna słynna manipulacja dotyczyła wypowiedzi Jarosława Kaczyńskiego z 2015 roku, który ostrzegł przed zagrożeniami zdrowotnymi związanymi z masowym napływem migrantów. Kaczyński podkreślił, że nikogo nie można dyskryminować. Natomiast sam fakt, że w przypadku takich wielkich przepływów ludzkich istnieje zagrożenie epidemiologiczne, jest oczywisty. Sam widziałem w Syrii epidemię leiszmanii, wiadomo też, że w Jemenie szaleje cholera. Ale i tę wypowiedź zmanipulowano, by wmówić opinii publicznej, że „rasista Kaczyński” traktuje uchodźców tak jak naziści traktowali Żydów. Problem w tym, że znów, prawdopodobnie wbrew intencjom autorów tej manipulacji, wielu uwierzyło nie tylko w to, że Kaczyński tak powiedział, ale i w to, że skoro on tak rzekomo powiedział, to jest to prawda. O tym, że jest to manipulacja, świadczy też fakt, że premier Mateusz Morawiecki, w przeciwieństwie do Ewy Kopacz czy Sławomira Nitrasa, nie bał się pojechać do uchodźców. Po jego wizycie w Libanie okazało się, że World Food Programme z braku funduszów odciął 72 tys. uchodźców od pomocy żywnościowej. PCPM postanowił więc przesunąć swoje oszczędności, przeznaczone na zabezpieczenie zimowe uchodźców, by pomóc części z tych osób. Premier Morawiecki zadziałał natychmiast i przeznaczył 3 mln zł na zabezpieczenie zimowe. Ale według Nitrasa to „cholera wie po co”. Ciekawe tylko, czy Kopacz i ówczesnemu kierownictwu MSZ, ze Schetyną i Trzaskowskim na czele, śnią się te dzieci, które zamarzły w 2015  roku.",,
"Pompeo: Nie chcemy, by nasi europejscy sojusznicy byli zależni od gazu z Rosji","– Nie chcemy, by nasi europejscy sojusznicy byli zespoleni z rosyjskim systemem dostaw gazu w ramach projektu Nord Stream 2, tak samo jak nie chcemy, by USA były zależne od dostaw ropy z Wenezueli – oświadczył szef dyplomacji USA, Mike Pompeo.","W swym wystąpieniu podczas odbywającej się w Houston w Teksasie dorocznej, prestiżowej konferencji CERAWeek z udziałem kierownictwa i kadry menedżerskiej czołowych koncernów wydobywczych, a zorganizowanej przez IHS Markit, Mike Pompeo podkreślił, że odkryte w USA w ostatnich latach złoża ropy łupkowej i gazu z łupków stworzyły niepowtarzalną szansę na „prowadzenie bardziej stanowczej polityki międzynarodowej” przez Stany Zjednoczone i „naprężenie muskułów”.– Musimy, eksploatując nasze złoża łupkowe, postawić na zwiększenie konkurencyjności poprzez inwestowanie, a także zachęcanie naszych partnerów, by kupowali od nas – wskazał szef amerykańskiej dyplomacji. W jego ocenie bogate złoża i technologiczne zaawansowanie, gdy chodzi o ich zagospodarowanie, stwarzają szansę, by zaspokoić potrzeby surowcowe krajów sojuszniczych. Także tych, w których potrzeby te były dotychczas zaspokajane przez państwa rywalizujące z USA.Gracze źle zachowujący sięZ jednej strony dotyczy to rynków azjatyckich i Iranu, z drugiej – Rosji i jej strategii energetycznej w Europie. Kraje te nazwał „źle zachowującymi się  graczami”. – Jesteśmy bardzo zaangażowani w takie działania, które sprowadzą udział irańskiej ropy na światowych rynkach do zera tak szybko, jak tylko na to pozwolą warunki na nich panujące – powiedział Pompeo.Przypomniał, że w ciągu ostatnich siedmiu miesięcy Stany Zjednoczone nałożyły sankcje na dwa kraje będące w czołówce producentów ropy naftowej: Iran oraz Wenezuelę. Zapowiedział „użycie wszelkich dostępnych środków dla uregulowania kryzysu, w jakim pogrążyła się Wenezuela” pod rządami socjalistycznego prezydenta Nicolasa Maduro.",,
"Marine Le Pen: Unia Europejska umrze, zastąpi ją Europa narodów","Unia Europejska „umrze” i zostanie zastąpiona przez „Europę narodów” – oświadczyła szefowa skrajnie prawicowego Frontu Narodowego Marine Le Pen podczas wiecu wyborczego w Lille, w północnej Francji. Jej zwolennicy oklaskami powitali nazwisko Władimira Putina, gdy liderka skrajnej prawicy wspomniała o niedawnym spotkaniu z prezydentem Rosji.","– Unia Europejska umrze, bo ludzie już jej nie chcą. Zamienimy ją na inną Europę. Idea europejska, której zaszkodzili federaliści, odrodzi się w postaci Europy ludzi i narodów – mówiła kandydatka FN w wyborach prezydenckich.Uczestnicy wiecu przyjęli jej słowa oklaskami. Podobnie jak wspomnienie prezydenta Putina.W czasie mityngu w ramach kampanii przed wyborami prezydenckimi Marine Le Pen ostro zaatakowała swoich dwóch przeciwników w walce o fotel w Pałacu Elizejskim – kandydata republikańskiej prawicy Francois Fillona i socjaldemokratycznego liberała Emmanuela Macrona. Obydwu zarzuciła popieranie Unii Europejskiej, która według Marine Le Pen odbiera Francji jej tożsamość narodową. Z aplauzem powitano jej słowa, że chce by było – jak to ujęła – więcej Francji. Chce wyjścia ze strefy euroW opublikowanym wcześniej w niedzielę wywiadzie dla dziennika „Le Parisien” Le Pen zapewniała wyborców, że deklarowane przez jej ugrupowanie wycofanie Francji ze strefy euro odbyłoby się w uporządkowany sposób, a także że jako prezydent kraju dążyłaby ona do „dobrze przygotowanych” negocjacji z pozostałymi krajami UE na tematy takie jak wyjście Francji ze strefy Schengen.– Wprowadzenie euro doprowadziło do bardzo znaczących podwyżek cen i bardzo dużego spadku siły nabywczej. To także poważna bariera w tworzeniu miejsc pracy, bo spowodowało to utratę konkurencyjności przez francuską gospodarkę – przekonywała Le Pen w wywiadzie.",,
Bohaterowie zasłużeni dla sprawy polskiej patronami 16 pociągów POLREGIO,"16 bohaterów, po jednym na województwo, będzie patronami pociągów największego przewoźnika kolejowego w Polsce. W ten sposób Przewozy Regionalne, właściciel marki POLREGIO, włączyły się w obchody stulecia niepodległości.","W trakcie kampanii REGIObohater, objętej Patronatem Narodowym Prezydenta Rzeczypospolitej Polskiej Andrzeja Dudy w Stulecie Odzyskania Niepodległości, na dedykowanej stronie internetowej regiobohater.pl można było zapoznać się z sylwetkami stu zasłużonych dla Polski postaci i wybrać patronów pociągów regionalnych. – Celem akcji było pokazanie roli, jaką odegrały poszczególne postacie w odzyskaniu niepodległości oraz odbudowie państwa Polskiego po 1918 r. Chcieliśmy także uhonorować te osoby, które, choć często doskonale znane są w lokalnych społecznościach, to jednak nie zawsze wiedza o ich bohaterskich czynach znana jest szerzej – wyjaśnia prezes Przewozów Regionalnych, Krzysztof Zgorzelski.Pociągi zyskają nie tylko imiona patronów, ale także poświęconą im oprawę wizualną z oznaczeniem REGIObohatera. Regiobohaterem woj. zachodniopomorskiego została Ewelina Nowak. Pochodzącą z Wołynia 19-latkę wcielono do komunistycznego Wojska Polskiego, gdzie służyła jako sanitariuszka, uczestnicząc m.in. w zajęciu ruin Warszawy, przełamaniu Wału Pomorskiego i walkach o Kołobrzeg. W tym właśnie mieście została zastrzelona przez hitlerowskiego snajpera, gdy znosiła z pobojowiska rannych żołnierzy.W woj. warmińsko-mazurskim patronem pociągu będzie Michał Kajka, poeta i działacz narodowy pracujący na rzecz sprawy polskiej na Mazurach pod zaborem pruskim, w czasie plebiscytu oraz, gdy Polska przegrała głosowanie przeprowadzone w czasie, kiedy wojska bolszewickie szły na Warszawę i Toruń, także w Republice Weimarskiej i III Rzeszy. W innych regionach na regiobohaterów wybrano m.in. gen. Franciszka Kleeberga, kpt. Władysława Raginisa, Janusza Kusocińskiego, czy płk. Jana Piwnika „Ponurego”. Ze wszystkimi sylwetkami można zapoznać się na stronie kampanii.",,
Nowacka: Będę przekonywać Schetynę do poparcia liberalizacji ustawy antyaborcyjnej,"Barbara Nowacka uważa, że Koalicja Obywatelska głosi poglądy w dużej mierze zbieżne z lewicą, a za klęskę wyborczą SLD odpowiada Włodzimierz Czarzasty. Przewodnicząca Inicjatywy Polska była gościem Radia ZET.","Polityk komentowała wyniki wyborów samorządowych i odpowiadała na pytania dotyczące przyszłości Koalicji Obywatelskiej. – PiS zrobił wynik lepszy niż w ubiegłych wyborach, ale gorszy niż zakładał – powiedziała, dodając, że o zwycięstwie politycy partii mogliby mówić, gdyby PiS zdobył ponad 40 proc. albo objął władzę w większości sejmików. - Jestem przekonana, że PSL nie pójdzie na koalicje z PiS (…) To byłby dla nich koniec – dodała. Zdaniem Nowackiej lewica poniosła dużą porażkę w wyborach samorządowych. SLD miało osiągnąć „fatalny wynik”. Jednym z powodów klęski partii jest, zdaniem Nowackiej, sam Włodzimierz Czarzasty, który „miał możliwość porozumienia się z Koalicją Obywatelską”. Jak uważa Nowacka, „SLD wcale nie ma silnego szyldu”. Podobnie surowo ocenie Nowacka wynik Partii Razem, która osiągnęła 1,5 proc., mimo że przez ostatnie 3 lata korzystała z subwencji. – Rafał Trzaskowski miał naprawdę dobry, progresywny program – stwierdziła. Nowacka dodała, że jest przekonana, iż w PO nie będzie dyscypliny w sprawach obyczajowych. Zadeklarowała też, że zamierza przekonywać Grzegorza Schetynę do poparcia liberalizacji ustawy antyaborcyjnej. Jak dodała, w sprawie poglądów na kwestie obyczajowe nie różni się znacząco z wieloma posłankami PO, takimi jak Joanna Mucha czy Monika Wielichowska. Jej zdaniem, posłanki „nie nazwą się feministkami, bo jeszcze słowo nie zostało odczarowane”, choć w kwestiach szczegółowych zachodzi duża zbieżność postulatów. Nowacka odniosła się również do zdjęcia z baru mlecznego, na którym widać, jak razem z Katarzyną Lubnauer niosą śniadanie do stołu. – Prawica urządziła jakąś niesamowitą jazdę na zdjęcie, które zobaczyli w telewizji. (…) Niosłyśmy śniadanie sobie, panowie sobie sami przynieśli – powiedziała.",,
Saryusz-Wolski nie zawsze w zgodzie z oficjalną linią Platformy,"Brytyjska gazeta „Financial Times” twierdzi, że Polska bada możliwość zastąpienia Donalda Tuska na stanowisku przewodniczącego Rady Europejskiej przez Jacka Saryusza-Wolskiego. Poufne rozmowy w tej sprawie miała prowadzić z politykami z krajów członkowskich Unii premier Beata Szydło.  Polityk, choć jest członkiem Platformy Obywatelskiej, to w ostatnim czasie był w niej marginalizowany i coraz częściej zabierał głos niekoniecznie zgodnie z oficjalną linią partii.","Jacek Saryusz-Wolski jest europosłem PO od 2004 roku. Ostatnio coraz bliżej mu do PiS. Wielu komentatorów podkreśla, że był w partii marginalizowany. Trzy lat temu stracił stanowisko w zarządzie PO. Był tam przewodniczącym. Jego nazwisko wymieniano wcześniej w kontekście ewentualnego następcy Witolda Waszczykowskiego na stanowisku szefa MSZ.  O pomysłach Donalda Trumpa W przeciwieństwie do większości polityków PO Saryusz-Wolski broni Donalda Trumpa. O kryzysie w UE Jacek Saryusz-Wolski wypowiadał się też ws. kryzysu UE, krytykując przy tym politykę imigracyjną Niemiec. „Jest on związany z poczuciem utraty kontroli nad otaczającą nas rzeczywistością. Ma on po części podłoże gospodarcze –  społeczne skutki kryzysów gospodarczych będą niestety odczuwane przez lata. Ale wiąże się przede wszystkim z erozją poczucia bezpieczeństwa. Polska leży między młotem agresywnej Rosji a kowadłem przyjmujących imigrantów Niemiec” – powiedział.  „Bezprecedensowa agresja Rosji na Ukrainie, destabilizacja Bliskiego Wschodu i zbrodnie dokonywane w Syrii przez tzw. Państwo Islamskie, Rosję i wojska Assada wzmacniają przekonanie, że UE straciła zdolność do zapewnienia pokoju i bezpieczeństwa na Starym Kontynencie i wokół niego” – czytamy w wywiadzie dla „Dziennika Łódzkiego”.   O Grupie Wyszehradzkiej Podkreślał też rolę Grupy Wyszehradzkiej. „Im bardziej skonsolidowana i solidarna jest Grupa Wyszehradzka, tym wszyscy razem i z osobna ważymy więcej w całej Unii. Im bardziej każdy z nas jest w dobrych relacjach z resztą Unii, tym lepiej dla Grupy Wyszehradzkiej” – czytamy w wywiadzie dla portalu EurActiv.pl. O sojuszach  Polityk silnie stawia na relacje transatlantyckie. Zdaniem Jacka Saryusza-Wolskiego trzeba liczyć „przede wszystkim na Amerykanów, to oni stoją za obecnością NATO w Polsce i na flance wschodniej; w drugiej kolejności na Unię Europejską i naszych partnerów europejskich”.Jego zdaniem trzeba zawierać sojusze służące naszemu interesowi. Podkreśla znaczenie relacji transatlantyckich. – My jako Polska i jako Europa powinniśmy mieć zdolność sojuszniczą z tymi, którzy są nam cywilizacyjnie najbliżsi, czyli z Ameryką. Powinniśmy być zdolni do funkcjonowania w różnorakich sojuszach. Dziś takim sojuszem jest Sojusz Północnoatlantycki i Stany Zjednoczone – powiedział Jacek Saryusz-Wolski w wywiadzie dla portalu EurActiv.pl O europejskiej armii i unijnej solidarności „Brakuje zgody, by pójść o krok dalej i zbudować prawdziwy europejski filar wspólnej obrony, w pełni odpowiadający aktualnemu zagrożeniu ze strony Rosji. Co więcej, przedstawione plany mają głownie charakter reaktywny. Doświadczenia z ostatniego czasu wskazują, że UE jest celem hybrydowej agresji poniżej progu wojny. Tak zwana kontrolowana eskalacja konfliktu, oparta na szeregu instrumentów propagandowych, politycznych, wojskowych i gospodarczych nie została należycie uwzględniona – a to przecież oficjalny element doktryny wojennej Kremla” – czytamy jego słowa w „Dzienniku Łódzkim”. Jacek Saryusz-Wolski wskazał na liczne mankamenty europejskiego systemu bezpieczeństwa. „Obecne propozycje skupiają się wokół rozwoju części wspólnych zdolności obronnych i budowie bazy naukowej dla europejskiego przemysłu obronnego. Tymczasem, jeśli celem polityki bezpieczeństwa ma być wzmocnienie zdolności UE do reagowania kryzysowego oraz zwiększenie poczucia bezpieczeństwa państw członkowskich, musi się ona opierać na diametralnie innej logice - całościowej, a nie wybiórczej solidarności” – zauważył.",,
„Zarządca spółki Birgfellnera powiązany z aferą Panama Papers i zaufanym oligarchą Putina”,"Zarządcą cypryjskiej spółki Geralda Birgfellnera jest firma, która jest powiązana z aferą Panama Papers – ujawniła „Gazeta Polska Codziennie”. Spółka obsługuje także głównego udziałowca największego rosyjskiego koncernu miedziowego, kontrolowanego przez zaufanego oligarchę Władimira Putina.","Dziennik zapowiada, że większy materiał na ten temat ukaże się w środowym wydaniu tygodnika „Gazeta Polska”.Pod koniec stycznia „Gazeta Wyborcza” opublikowała zapisy i nagrania rozmowy z lipca 2018 r. m.in. prezesa PiS Jarosława Kaczyńskiego z Birgfellnerem, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna. Później dziennik ujawnił fakturę z czerwca 2018 roku, którą wystawiła spółka Nuneaton powołana przez spółkę Srebrna specjalnie do budowy wieżowców.W sumie z podatkiem VAT Birgfellner, który kierował Nuneatonem, chce od Srebrnej 1,58 mln zł. W jednej z kolejnych publikacji „GW” opublikowała pełnomocnictwo, którego spółka Srebrna udzieliła Birgfellnerowi do prowadzenia w jej imieniu projektu dwu wież w Warszawie.Również pod koniec stycznia jeden z pełnomocników Austriaka, mec. Jacek Dubois, zawiadomił prokuraturę o podejrzeniu popełnienia przestępstwa przez prezesa PiS. Zawiadomienie dotyczy braku zapłaty za złożone biznesmenowi zlecenie związane z przygotowaniami do inwestycji budowy wieżowców. Według Dubois doszło do popełnienia oszustwa na kwotę kilku mln zł.W niedawnym wywiadzie dla PAP prezes PiS powiedział m.in., że Birgfellner „żądał pieniędzy za prace, które były nieudokumentowane w żaden sposób”. – Jego żądanie można streścić do tego, że miałbym zmusić radę nadzorczą i zarząd spółki Srebrna, żeby wbrew prawu, wbrew ustawie o rachunkowości wypłaciły mu pieniądze, czego nie chciałem, ani nie mogłem zrobić. Żadne z tych ciał nie uległoby podobnym żądaniom – wyjaśnił.",,
KE podtrzymuje skargę ws. Sądu Najwyższego. „Zmiany były sprzeczne z prawem UE”,"Komisja Europejska podczas rozprawy w Luksemburgu podtrzymała we wtorek zarzuty, zawarte w skardze do Trybunału Sprawiedliwości UE, uznając, że zmiany w ustawie dotyczącej Sądu Najwyższego w Polsce były sprzeczne z unijnym prawem.","Przedstawiciel KE Saulius Kaleda powiedział, że w interesie Unii Europejskiej jest rozstrzygnięcie sprawy, niezależnie od ponownej nowelizacji ustawy o SN.Podkreślił, że dlatego „KE podtrzymuje swoją skargę, w której wskazuje, że zmiany dotyczące SN były sprzeczne z prawem unijnym”. – Sprawa powinna być rozstrzygnięta, niezależnie od tego, czy i w jakim zakresie Polska usunęła uchybienia – dodał.Kaleda podkreślił, że zmiany w ustawie o SN przeprowadzone w Polsce naruszyły gwarancje niezawisłości sędziowskiej i nieusuwalności sędziów. Polska oczekuje, że Komisja Europejska wycofa skargę z Trybunału Sprawiedliwości UE dotyczącą ustawy o Sądzie Najwyższym - poinformował we wtorek podczas rozprawy przedstawiciel Polski Bogusław Majczyna.Wskazał, że w efekcie nowelizacji ustawy o SN nie tylko zmieniono jej przepisy zgodnie z oczekiwaniami Komisji, ale też usunięto wszystkie skutki wynikające z tych przepisów.–Kontynuowanie przez Komisję Europejską sporu sądowego, który jest już historyczny i nie ma znaczenia dla przyszłości, uważam za niezrozumiałe – powiedział Majczyna.Jak dodał, sędziowie zostali przywróceni na warunkach obowiązujących przed wejściem w życie spornych przepisów. – W tej sytuacji Polska oczekuje, że KE wycofa skargę, zgodnie z praktyką dotyczącą innych krajów UE – powiedział.Węgry poparły Polskę na wtorkowej rozprawie w Trybunale Sprawiedliwości UE.  – Rząd węgierski zgadza się z Polską; jest zdania, że skarga jest bezzasadna – ocenił przedstawiciel tego kraju, Miklos Zoltan Feher.",,
Papież do Polaków: słowa Jezusa wskazaniem w kształtowaniu sumień,"Papież Franciszek powiedział w środę do Polaków podczas audiencji generalnej w Watykanie, że słowa Jezusa powinny być wskazaniem w kształtowaniu sumień, w porządkowaniu życia osobistego i rodzinnego oraz w budowie przyszłości społeczeństwa i narodu.","Franciszek nawiązał do zbliżających się obchodów 300-lecia koronacji obrazu Matki Bożej Jasnogórskiej.– Za kilka dni, w sobotę i niedzielę, wielu z was, osobiście lub duchowo, zgromadzi się w „polskiej Kanie”, w waszym narodowym sanktuarium na Jasnej Górze, by świętować uroczystość Najświętszej Maryi Panny Częstochowskiej i 300-lecie koronacji Jej cudownego Obrazu – powiedział.Papież dodał, że „stając przed obliczem waszej Matki i Królowej, wsłuchujcie się z uwagą w Jej słowa: Zróbcie wszystko, cokolwiek Jezus wam powie”. - Niech będą one dla was wskazaniem w kształtowaniu sumień, w porządkowaniu życia osobistego i rodzinnego, w budowaniu przyszłości społeczeństwa i narodu. Każdemu z was i całej Polsce z serca błogosławię - podkreślił.",,
Masz konto na Allegro? Uważaj na maile od oszustów,CERT Polska ostrzega przed „phishingiem kierowanym do użytkowników Allegro”. Cyberprzestępcy próbują pozyskać dane do logowania.,"Jak poinformowano we wpisie na Facebooku, oszuści – podszywając się pod Allegro – wysyłają e-maile informujące o braku małej kwoty na koncie i wzywają do szybkiego uregulowania płatności.  Celem przestępców jest namówienie ofiary do kliknięcia w link prowadzący do domeny wykradającej hasła: 2-login.alleqro-pl.choljai[.]info.Osoby, które dały się nabrać na oszustwo, powinny jak najszybciej zmienić hasło. „Dodatkowo zachęcamy wszystkie osoby, które wykorzystują jedno hasło w wielu serwisach do zmiany ich na unikalne i rozpoczęcie korzystania z menadżera haseł” – radzą przedstawiciele CERT Polska.",,
Gawkowski: Ogórek zapłaciła cenę za niezależność.  Nałęcz: Kukiz prawdziwym zwycięzcą wyborów,"– Wynik jest bardzo słaby. Coś poszło nie tak w kampanii – skomentował słaby wynik Magdaleny Ogórek w TVP Krzysztof Gawkowski, sekretarz generalny SLD. Według badania exit poll otrzymała ona 2,4 proc. głosów. Z kolei doradca urzędującego prezydenta Tomasz Nałęcz zapowiedział na poniedziałek „bardzo ważne” przemówienie Bronisława Komorowskiego.","Według sondażu Ipsos dla TVP pierwszą turę wygrał Andrzej Duda z wynikiem 34,8 proc. Bronisław Komorowski otrzymał 32,2 proc., Paweł Kukiz – 20,3 proc., Janusz Korwin-Mikke – 4,4 proc.,  Magdalena Ogórek – 2,4 proc.,  Adam Jarubas – 1,6 proc. Janusz Palikot – 1,5 proc., a Grzegorz Braun – 1,1 proc. Pozostali kandydaci otrzymali poniżej 1 proc. głosów. Sporym zaskoczeniem jest bardzo niska frekwencja, która według Ipsos wyniosła 49,4 proc. – Ta frekwencja jest chyba najniższa w historii wyborów prezydenckich – komentował w TVP Jacek Protasiewicz z PO. Doradca Komorowskiego: zmiana jest potrzebna– Kukiz i Polska obywatelska, którą sobą przedstawia, jest prawdziwym zwycięzcą tych wyborów – stwierdził natomiast Tomasz Nałęcz. – Gratulacje należą się panu Andrzejowi Dudzie, ale jego poparcie nie wykracza poza poparcie PiS – stwierdził prezydencki doradca. Jak zapowiedział, w poniedziałek  „Bronisław Komorowski wygłosi bardzo ważne przemówienie”. Przyznał także, że „zmiana jest potrzebna”.Rozczarowania wynikiem kandydatki SLD nie krył sekretarz tej partii Krzysztof Gawkowski. – Wynik jest bardzo słaby. Coś poszło nie tak w kampanii. Magdalena Ogórek zapłaciła cenę za swoją niezależność – przyznał.br>Słaby wynik zanotował także kandydat PSL Adam Jarubas. – Nasi kandydaci uzyskiwali od od 1,8 do 6 proc. – przypomniał Jarosław Kalinowski, europoseł ludowców. – To 1,6 proc. to mniej niż oczekiwaliśmy – nie krył rozczarowania.",,
Obronność zdominowała kampanię. Korwin-Mikke zagoni Kopacz do roboty,"Głównym tematem kampanii prezydenckiej była we wtorek obronność. Bronisław Komorowski poinformował o planach modernizacji polskiej armii. Z kolei kandydat PiS Andrzej Duda przekonywał, że Unia Europejska powinna dofinansować nasze siły zbrojne.","Urzędujący prezydent wziął udział w spotkaniu Biura Bezpieczeństwa Narodowego z premier Ewą Kopacz i wicepremierem, szefem MON Tomaszem Siemoniakiem i szefem biura gen. Stanisławem Koziejem. Bronisław Komorowski powiedział, że zakończono przetargi na śmigłowce wielozadaniowe oraz systemy przeciwrakietowe.Konflikt na Ukrainie wskazuje kierunekPolskie wojsko kupi od Airbusa 50 śmigłowców Caracal oraz amerykańskie instalacje Patriotów. – Modernizacja armii jest szczególnie ważna w kontekście konfliktu rosyjsko-ukraińskiego – podkreślił Komorowski.Urzędujący prezydent odwiedził również Jacewo (woj. kujawsko-pomorskie), gdzie rozpoczęto  budowę obwodnicy Inowrocławia. Inwestycję zapowiedział w ostatnim dniu kampanii przed drugą turą wyborów w 2010 roku. We wtorek przekonywał, że można i należy sprawdzać wiarygodność polityków, czy wykonują dane obietnice.Black Hawki lepszeJego główny rywal, kandydat PiS Andrzej Duda odwiedził Nową Sól (woj. lubuskie). Stwierdził, że Unia Europejska powinna być solidarna i wesprzeć polskie inwestycje w budowie systemów bezpieczeństwa. Jeszcze przed poinformowaniem, że MON wybrał ofertę Airbusa, stwierdził, że polscy żołnierze powinni latać amerykańskimi maszynami Black Hawk. Temat obronności podniósł również Adam Jarubas, który przebywał w Cudzynowicach (woj. świętokrzyskie). Kandydat PSL wyjaśnił, że wzmacnianie potencjału obronnego Polski to konieczność. – Trzeba z jednej strony patrzeć na to, by jakość kupowanego sprzętu była jak najwyższa, ale także na wspieranie polskiej gospodarki. Na możliwość wspierania tych zleceń w oparciu o polskie fabryki broni, o polski potencjał zbrojeniowy, również ludzki. Nie wyobrażam sobie, żeby polska armia kupowała sprzęt nieprodukowany w polskich fabrykach – przekonywał.Zatroskani o sytuację młodzieżyTomasz Kalita, rzecznik sztabu kandydatki Magdaleny Ogórek zarzucił Bronisławowi Komorowskiemu, że przez pięć lat nie zrobił nic, by poprawić sytuację młodych ludzi. Tę kwestię poruszył również Janusz Korwin-Mikke (KORWiN), który stwierdził, że z Polski może wyjechać kolejna fala młodych ludzi, jeżeli rządzący o nich nie zadbają. – Panią Kopacz zagonię do roboty, żeby wykonywała przynajmniej to, co obiecał pan Tusk, z czego nic nie zostało zrobione – powiedział Korwin-Mikke.Z kolei kandydat Twojego Ruchu Janusz Palikot zaprezentował nowe hasło wyborcze – „Zrobię z nimi porządek”. Jako miejsce jego prezentacji wybrał siedzibę PiS i biuro poselskie Jarosława Kaczyńskiego. Właśnie przewodniczący tej partii oraz Antoni Macierewicz są osobami, których Palikot chce usunąć z polskiej polityki. – Od wielu lat oskarżają urzędującego prezydenta, byłego premiera oraz inne osoby o to, że są współwinne, współodpowiedzialne za zabicie prezydenta Lecha Kaczyńskiego, za zamach na Lecha Kaczyńskiego – przekonywał.",,
"Morawiecki: Jeśli kierownictwo PiS tak zdecyduje, będę zaszczycony","Premier Mateusz Morawiecki powiedział w środę w Polskim Radiu, że jest zadowolony ze współpracy z liderem PiS Jarosławem Kaczyńskim. Dodał, że „jeżeli kierownictwo polityczne podejmie takie decyzje, to będzie się czuł zaszczycony, że może kontynuować pracę na tym stanowisku”.","Pytany w Polskim Radiu, czy tandem Jarosław Kaczyński – Mateusz Morawiecki sprawdza się z jego perspektywy, premier użył piłkarskiego porównania, że każdy zawodnik chciałby grać z legendarnymi, znakomitymi zawodnikami w drużynie. – Mam to szczęście, że trafiłem na współpracę z (...) absolutnie najwybitniejszym politykiem ostatnich 30 lat i nie tylko – powiedział Morawiecki o liderze PiS. Dodał, że bardzo dużo się uczy, a rozmowy strategiczne, rozmowy o polityce i o gospodarce z Kaczyńskim są niezwykle ciekawe i dla niego bardzo ważne. – Ja się z tej współpracy bardzo cieszę i jeżeli kierownictwo polityczne podejmie takie decyzje, to będę się czuł zaszczycony oczywiście móc kontynuować tę misję – powiedział Morawiecki. Pytany, na ile można mieć pewność, że przedstawione przez PiS pięć punktów na pierwsze 100 dni przyszłego rządu zostanie zrealizowane, powiedział, że pewność tego wynika z doświadczeń z przeszłości i wiarygodności tego, co robi rząd i PiS. – Za nami ta wiarygodności idzie krok w krok –  ocenił. –  W najważniejszym naszym programie, kluczowym programie zrobiliśmy można powiedzieć umownie dwa razy więcej niż obiecaliśmy – dodał. –  My poprzez naszą wiarygodność, nasze działania, taką pewność dajemy. Ja dałem moje słowo i oczywiście tego dotrzymam, jeżeli będę miał na to wpływ - jeżeli wyborcy się na nas zdecydują –  mówił Morawiecki.",,
"„Kaczyński ma rację, że istnieje przepaść między obecnym rządem a opozycją”","– PiS musi wybory wygrać w takim stopniu, żeby nadal mógł trzymać władzę – podsumował przemówienie Jarosława Kaczyńskiego w Jachrance publicysta Jerzy Jachowicz. – Zwycięstwo opozycji oznaczałoby cofnięcie wszystkich reform – dodał Michał Karnowski, redaktor naczelny „Sieci”.","Publicyści komentowali w TVP Info wystąpienie Jarosława Kaczyńskiego na wyjazdowym posiedzeniu klubu PiS w Jachrance.Jak stwierdził Jachowicz, przemówienie było głosem skierowanym „raczej do aktywu, do ludzi odpowiedzialnych za przyszłe wybory” niż do samych wyborców. Jego zdaniem intencją prezesa PiS było wskazanie kadrom partii, że „musi wybory wygrać w takim stopniu, żeby PiS nadal mógł trzymać władzę”. – Co z tego, jeśli PiS wygra, ale nie takim stosunkiem, by mieć przewagę w Sejmie? – pytał Jachowicz.  Zdaniem publicysty „Kaczyński ma rację, że istnieje ogromna przepaść między obecnym obozem rządzącym a opozycją”.  – Przede wszystkim z punktu widzenia oceny rzeczywistości. Opozycja pozwala sobie na wierutne kłamstwa, na oczernianie tam, gdzie nie ma najmniejszych podstaw – stwierdził. – Mam poczucie, że wspólną linią wszystkich poruszonych przez Kaczyńskiego tematów jest próba polemiki z zarzutami, które na jego obóz spadają – powiedział Karnowski.",,
Wspólny gazociąg ma powstać do końca 2021 r. Początek budowy litewskiego odcinka,Rozpoczęły się prace przygotowawcze do budowy litewskiego odcinka interkonektora gazowego z Polską GIPL; organizowany jest już przewóz wyprodukowanych w Polsce rur – poinformował w czwartek litewski operator przesyłowy Amber Grid.,"– Z powodu przedłużającego się procesu przetargowego harmonogram prac jest bardzo napięty. Liczy się każdy dzień – mówi Nemunas Biknius, pełniący obowiązki szefa Amber Grid, cytowany w komunikacie spółki. Biknius zaznacza, że „prace każdego tygodnia są detalicznie zaplanowane, wyznaczone są odpowiedzialne osoby, przewidziano mechanizmy kontroli, by ten projekt – ważny nie tylko dla Litwy, ale też innych państw bałtyckich – został zrealizowany na czas, do końca 2021 roku”. Jak wskazuje Amber Grid, „rozpoczęto już oznakowanie trasy, saperzy przeszukują obszar robót budowlanych, w poszczególnych miejscach rozpoczęto badania archeologiczne oraz inne konieczne prace przed rozpoczęciem budowy”.Przetarg na budowę litewskiego odcinka interkonektora gazowego GIPL wygrały firmy Alvora i Szauliu dujotiekio statyba, z którymi operator Amber Grid pod koniec grudnia podpisał umowę. Kilka dni wcześniej Komitet Bezpieczeństwa Narodowego i Obrony w parlamencie Litwy zakwestionował wiarygodność firmy Alvora i zwrócił się do rządowej komisji badającej strategiczne transakcje o ponowne zweryfikowanie, czy Alvora nie zagraża bezpieczeństwu narodowemu kraju. Ustawowo komisja nie ma  obowiązku powtórnego rozpatrywania sprawy. Podejrzenia niektórych posłów wzbudził ujawniony przez litewskich dziennikarzy fakt, że firma Alvora miała kontakty z przedstawicielami rosyjskich władz. Media podały, że ta firma budowała w obwodzie kaliningradzkim centrum handlowe dla jednego z deputowanych rosyjskiego parlamentu należącego do rządzącej partii Jedna Rosja. Po ujawnieniu sprawy minister energetyki Litwy Żigimantas Vaicziunas wyraził przekonanie, że Amber Grid, który wspólnie z polskim operatorem Gaz-System ma wybudować gazociąg, „jest w stanie opanować wszelkie ryzyko”; przypomniał, że Alvora w listopadzie ubiegłego roku zakończyła budowę gazociągu pomiędzy Estonią i Finlandią.  – Ten projekt był równie strategicznie ważny – wskazał litewski minister. Amber Grid zauważa, że realizacja projektu budowy gazociągu GIPL nie ma jeszcze opóźnienia, ale podkreśla, że „czas nagli”. Jeżeli strona litewska nie zdąży z realizacją na czas, straci dofinansowanie unijne. Inwestorami GIPL są Gaz-System oraz Amber Grid. 24 maja 2018 r. spółki podpisały umowę Connection Agreement, regulującą prawne, biznesowe i techniczne aspekty inwestycji. Zawarcie tej umowy stanowi wspólne zobowiązanie stron do zbudowania interkonektora. Projekt GIPL uzyskał dofinansowanie z UE w ramach instrumentu CEF (Connecting Europe Facility).  Ma przyczynić się do eliminacji tzw. wysp energetycznych, czyli regionów uzależnionych od dostaw gazu wyłącznie z jednego kierunku, a także do zintegrowania krajów bałtyckich z rynkiem gazu Unii Europejskiej.",,
„To pomówienia”. NBP kieruje sprawę do sądu przeciw posłowi Brejzie,Narodowy Bank Polski kieruje do sądu sprawę przeciw posłowi PO Krzysztofowi Brejzie za pomówienia i rozpowszechnianie nieprawdziwych informacji godzących w dobre imię banku – podała w czwartek nieoficjalnie PAP.,"Brejza powiedział na czwartkowej konferencji prasowej w Sejmie, że nie są potrzebne „specustawy” wprowadzone przez PiS, jak ostatnia, ujawniająca zarobki pracowników szczebla kierowniczego w NBP. – Dostałem dziś odpowiedź w trybie dostępu do informacji publicznej. Wynagrodzenie prezesa NBP Adama Glapińskiego, dzisiaj rano wpłynął faks, wynosi 60 tys. zł. Te informacje powinny być dostępne opinii publicznej od zaraz. A takie utajnianie, zatajanie, gmatwanie, kurtyna, służy jednemu: żeby Polska wyglądała jak państwo postsowieckie – oświadczył. Dodał, że to, „co czyni PiS i prezes Glapiński w Narodowym Banku Polskim, to już nie jest dwór, to nie jest tworzenie księstwa, to są jakieś państwa szejków arabskich”. – Mamy informacje o wynajmowaniu przez NBP willi w Szwajcarii – dodał Brejza. – Pytamy o to pana prezesa Glapińskiego, a odpowiedzi brak, cisza. Pytamy o podróże zagraniczne, uczestników. Odpowiedzi brak – mówił poseł. Narodowy Bank Polski opublikował w środę na swoich stronach internetowych przeciętne wynagrodzenia brutto kadry kierowniczej w 2018 r. Z informacji wynika, że najwyższe przeciętne wynagrodzenie miesięczne brutto otrzymywał dyrektor departamentu komunikacji i promocji – 49 tys. 563 zł; najmniej doradca prezesa – 6720 zł. Na drugim miejscu pod względem przeciętnych wynagrodzeń miesięcznych brutto znalazł się dyrektor departamentu prawnego – 47 tys. 331 zł, a na trzecim - dyrektor departamentu innowacji finansowych z zarobkami 44 tys. 971 zł. Dyrektor departamentu gabinetu prezesa miała otrzymywać 42 tys. 760 zł. We wtorek po południu w Dzienniku Ustaw opublikowano nowelizację ustawy przewidującą jawność wynagrodzeń kadry kierowniczej w NBP. Nowela reguluje też maksymalną wysokość zarobków np. dyrektorów w banku. Zmiany w prawie były konsekwencją doniesień medialnych dotyczących wynagrodzeń współpracowniczek prezesa NBP – szefowej departamentu komunikacji i promocji Martyny Wojciechowskiej oraz dyrektor gabinetu prezesa NBP Kamili Sukiennik. Pod koniec grudnia ub.r. „Gazeta Wyborcza” informowała, że zarobki Wojciechowskiej wynoszą ok. 65 tys. zł „wraz z premiami, dodatkowymi dochodami i bonusami”, czemu bank zaprzeczył.  Zastępca dyrektora departamentu kadr w NBP Ewa Raczko zapewniała, że „żaden z dyrektorów w NBP nie otrzymuje powszechnie i nieprawdziwie podawanego w mediach miesięcznego wynagrodzenia w wysokości ok. 65 tys. zł bądź wyższej”.",,
Ursula von der Leyen przyjedzie w czwartek do Warszawy. Spotka się z premierem Morawieckim,"W czwartek nowa szefowa Komisji Europejskiej Ursula von der Leyen przybędzie z wizytą do Warszawy, spotka się z premierem Mateuszem Morawieckim – poinformował rzecznik rządu Piotr Müller. – Będziemy zabiegać o ważną tekę dla polskiego komisarza – przyznał.","– W czwartek odbędzie się spotkanie pana premiera Mateusza Morawieckiego oraz nowo wybranej przewodniczącej KE pani Ursuli von der Leyen – poinformował rzecznik rządu.Podkreślił, że rozmowy w Warszawie mają dotyczyć kwestii personalnych przy tworzeniu składu nowej Komisji Europejskiej oraz programowych.– Będziemy zabiegać o ważną tekę dla polskiego komisarza – oznajmił Müller.Jak dodał, rząd od początku nie ukrywa, że istotnymi dla nas obszarami są: szeroko rozumiana gospodarka, wolny rynek, energetyka i budżet. Ważnym obszarem jest też – jak wskazał Müller – rolnictwo.",,
Ławrow gratuluje Polsce i wyraża „gotowość do konstruktywnego działania w RB ONZ”,"Szef rosyjskiej dyplomacji Siergiej Ławrow złożył Polsce gratulacje w związku z jej wyborem do Rady Bezpieczeństwa ONZ – poinformował polski MSZ na Twitterze. Ławrow wyraził gotowość konstruktywnej współpracy z Polską i nadzieję, że będzie ona miała korzystny wpływ na rozwój stosunków.","Polska została wybrana na niestałego członka Rady Bezpieczeństwa ONZ na kadencję 2018-2019. W piątek, w tajnym głosowaniu w Zgromadzeniu Ogólnym nasz kraj uzyskał 190 głosów poparcia; dwa państwa wstrzymały się od głosu. Wcześniej Polska uzyskała także dla swojej kandydatury jednogłośną akceptację krajów grupy państw Europy Wschodniej; do grupy tej należy Rosja.   Jak poinformował we wpisach zamieszczonych na Twitterze polski resort dyplomacji, rosyjski minister spraw zagranicznych złożył Polsce w piątek gratulacje z okazji wyboru do  Rady Bezpieczeństwa.    MSZ przekazało, że Ławrow wyraził jednocześnie „gotowość do konstruktywnego działania” z Polską w Radzie.  „Liczę na to, że wspólna działalność w RB ONZ będzie miała korzystny wpływ na rozwój stosunków” – zacytował rosyjskiego ministra MSZ. Od czasu, gdy w grudniu 2016 r. z ubiegania się o miejsce w RB ONZ zrezygnowała Bułgaria, Polska była jedynym kandydatem z grupy państw Europy Wschodniej, której tradycyjnie przypada jedno z dziesięciu miejsc w Radzie.",,
Sikorski: noga Korwin-Mikkego w pałacyku MSZ nie postanie,"Janusz Korwin-Mikke – persona non grata. Szef polskiej dyplomacji zadeklarował, że tak długo, jak on będzie ministrem, europoseł nie ma wstępu do pałacyku MSZ. To kolejna rekcja na spoliczkowanie przez szefa KNP Michała Boniego. Wcześniej resort zawiadomił w tej sprawie prokuraturę.","Minister skomentował w ten sposób fakt spoliczkowania europosła MichałaBoniego (PO) przez innego europosła Janusza Korwin-Mikkego (KNP). Do incydentu doszło w piątek podczas spotkania polskich europosłów, zorganizowanego przez MSZ.– Tutaj w pałacyku MSZ miał miejsce skandaliczny incydent, podczas którego jeden z europosłów użył przemocy fizycznej wobec innego europosła. Jak państwo wiecie sprawa została już oddana przez MSZ do prokuratury, ale ja mogę zadeklarować w imieniu własnym, że tak długo jak ja jestem ministrem spraw zagranicznych noga pana europosła Korwin-Mikkego tutaj nie postanie - oświadczył Sikorski na konferencji prasowej po spotkaniu z szefemwęgierskiej dyplomacji Tiborem Navracsicsem. MSZ już w piątek poinformował, że kieruje w tej sprawie zawiadomienie doprokuratury.Michał Boni relacjonując incydent napisał w piątek na Twitterze:„Powiedziałem dzień dobry posłowi Korwin-Mikkemu, uderzył mnie w twarz. Tonie jest normalne!!”. Zaznaczył, że za różne rzeczy już przepraszał. „Zpokorą przyjmuję ataki! Ale jest granica!” – podkreślił. Dotrzymał słowaKorwin-Mikke powiedział, że spoliczkował Boniego, bo tak obiecał. – Kiedyw czasie debaty ws. ustawy lustracyjnej (w 1992 roku) Boni wypierał się, żebył agentem SB i wyzywał mnie od idiotów, dałem mu słowo i go dotrzymałem.Przyznał się potem, że był agentem, od początku miałem rację – mówiłKorwin-Mikke.W 1992 roku Boni znalazł się na tzw. liście Macierewicza, czyli liście posłów i wyższych urzędników państwowych, zarejestrowanych jako współpracownicy SB, którą Sejmowi dostarczył ówczesny szef MSW Antoni Macierewicz. Stało się to w wyniku uchwały sejmowej, przyjętej na wniosek ówczesnego posła Janusza Korwin-Mikkego. Boni w 1992 roku zaprzeczał, że współpracował z SB. Dopiero 31 października2007 roku, gdy otrzymał propozycję wejścia do rządu Donalda Tuska,poinformował, że podpisał pod wpływem szantażu w 1985 r. deklaracjęwspółpracy z SB, choć samej współpracy nigdy nie podjął. CZYTAJ TAKŻE „To sytuacja dyskwalifikująca całkowicie Korwin-Mikkego”",,
Prezydent Trump twardo w sprawie muru. Proponuje kompromis,"Donald Trump proponuje układ, który zakończy częściowy paraliż administracji federalnej. Prezydent USA oferuje Demokratom ustępstwa w sprawie statusu uchodźców i części nielegalnych imigrantów, w zamian za fundusze na budowę muru na granicy z Meksykiem. Pierwsze reakcje Demokratów są nieprzychylne.","Prezydent Donald Trump proponuje Demokratom kompromis.  W telewizyjnym wystąpieniu przekonywał, że na południowej granicy USA ma miejsce kryzys humanitarny, i że konieczne jest jej uszczelnienie. Mówił, że nielegalna imigracja przynosi szkody Ameryce. – Nasz system imigracyjny powinien być przedmiotem dumy, a nie wstydu – podkreślił.   Prezydent USA zaproponował przeznaczenie 800 mln dolarów na pomoc humanitarną oraz zwiększenie liczby funkcjonariuszy straży więziennej i sędziów imigracyjnych.Donald Trump chce także zbudowania na granicy amerykańsko-meksykańskiej 400 km stalowej bariery, która ma kosztować 5,7 mld dolarów. – Jeśli zbudujemy tego rodzaju bariery na południowej granicy, przestępczość i problem przemytu narkotyków mogą zostać znacznie zredukowane. Stalowa bariera pozwoli nam zatrzymać nielegalną imigrację – zaznaczył prezydent USA.",,
Niemcy sparaliżowane przez strajki. Tysiące ciągników na ulicach miast,"W całych Niemczech spodziewane są manifestacje rolników. Protestują oni przeciwko polityce rządu wobec wsi, m.in. przeciw zbyt wyśrubowanym ich zdaniem wymogom ochrony środowiska. Tysiące ciągników zablokują ulice niemieckich miast.","„Tworzone obecnie polityczne ramy są być może pomocne z punktu widzenia ekologii, ale nie ekonomii. To już nie jest społeczna gospodarka rynkowa. Polityka jest ideologizowana. W efekcie nie możemy normalnie prowadzić gospodarstw” – wyjaśnia powód protestów w rozmowie z dziennikiem „Sueddeutsche Zeitung” Dirk Andersen, jeden z przywódców manifestujących rolników.    Dodaje, że co prawda jego 160-hektarowe gospodarstwo na razie przynosi dochody, ale przepisy dotyczące ochrony zwierząt, owadów itd. powodują, że dla jego dzieci rolnictwo przestanie być opłacalne.   W Dreźnie od rana po ulicach miasta krąży około 1 tys. ciągników. W Hanowerze policja spodziewa się 2,5 tys. protestujących, w Stuttgarcie – 1 tys., a w Norymberdze – 10 tys. Demonstracje i przejazdy przez centra miast zostały zgłoszone też m.in. w Kilonii, Rostocku, Magdeburgu, Halle, Bremie i Moguncji. Rolnicy zapowiadają, że przez Berlin ma przejechać „tylko” 500 ciągników; jak mówią, jest to gest dobrej woli z ich strony – w stolicy Niemiec rozpoczynają się właśnie targi rolno-spożywcze Zielony Tydzień (Gruene Woche).   Opisując sytuację, w jakiej znaleźli się rolnicy w Niemczech, Andersen przypomina, że aby sprostać potrzebom konsumentów, wieś musi dostarczyć dziennie 160 tys. świń i 1,5 mln kurczaków, głównie do miast. Jednocześnie to pod naciskiem przede wszystkim mieszkańców miast politycy wprowadzają coraz bardziej wyśrubowane normy dotyczące ochrony środowiska.   – Żaden z rolników nie chce szkodzić środowisku. Bez środowiska nie moglibyśmy istnieć, bez ochrony nasze zwierzęta by wyzdychały. Ale to, co robimy i czego nie robimy, musi mieć też na względzie opłacalność. Jeśli chcemy mieć zrównoważone, regionalne rolnictwo, nie obejdzie się bez rekompensaty finansowej, również ze środków unijnych – postuluje Dirk Andersen.",,
Kijów pozwany przez matkę ofiary za katastrofę MH17. Kobieta żąda 800 tys. euro odszkodowania,"Matka niemieckiego obywatela, który zginął w zestrzelonym nad Donbasem boeingu, rozpoczęła batalię sądową z Ukrainą. Kijów został pozwany przed Europejski Trybunał Praw Człowieka za to, że nie zamknął przestrzeni powietrznej nad terenem, gdzie toczyły się walki z wspieranymi przez Rosję separatystami.","„Matka ofiary lotu MH17 domaga się od Ukrainy 800 tys. euro zadośćuczynienia za śmierć dziecka” – donosi gazeta „Bild”. Pozew miał trafić do Strasburga w zeszły, tygodniu. Według skarżącej, ukraińskie władze mimo świadomości zagrożenia, nie przekierowały lotów cywilnych znad swojego terytorium, bo nie chciały tracić wpływów za korzystanie przez linie lotnicze z przestrzeni powietrznej. Trwa międzynarodowe śledztwoTymczasem wrak boeinga ma wkrótce trafić do Holandii, która prowadzi międzynarodowe śledztwo w tej sprawie. Jednym z jego wątków jest także kwestia przestrzeni powietrznej nad Ukrainą i decyzji o jej dostępie dla lotnictwa cywilnego.Elementy boeinga były zbierane od 16 listopada. Teraz czekają na transport na zachód. Wczoraj do Holandii przyleciał samolot z 6 trumnami ze szczątkami ofiar katastrofy z 17 lipca. Zginęło wtedy 298 osób. 289 ofiar zostało zidentyfikowanych. Większość – 196 było obywatelami Holandii.",,
Tajemnicza informacja o ostrzale w czasie meczu Izrael-Polska,"Izraelski portal jpost.com opublikował informację o planowanym ataku rakietowym podczas meczu Izrael-Polska, który ma odbyć się w sobotę wieczorem w Jerozolimie. Wiadomość podchwyciły niektóre media, jednak redakcja jpost.com szybko usunęła artykuł i promującego go tweeta.","Jak udało nam się dowiedzieć na miejscu, źródła palestyńskie nie podały żadnej oficjalnej informacji o planowanym ostrzale Teddy Stadium w Jerozolimie, gdzie ma odbyć się mecz, ani w ogóle o ostrzale w czasie meczu reprezentacji Polski i Izraela. Zdaniem redaktora portalu konflikty.pl cała informacja jest fake newsem.",,
Brytyjczycy rozróżniają wśród Włochów trzy różne narodowości. Włosi zdumieni,"Włoska ambasada w Wielkiej Brytanii zaapelowała do tamtejszych władz oświatowych o zmianę formularza zapisu dzieci do szkoły. Włoscy imigranci mają w nim do wyboru trzy narodowości: włoską, neapolitańską i sycylijską.","W swojej nocie ambasador w Londynie wyraża zdumienie słabą znajomością historii brytyjskich władz oświatowych. Formularz świadczy o tym, pisze dyplomata, iż nie wiedzą one jeszcze, że 17 marca 1861 roku skończył się podział dzielnicowy i nastąpiło zjednoczenie Włoch. O zdumiewającym formularzu poinformowała włoska prasa, której sprawę tę zasygnalizowali Włosi mieszkający w Wielkiej Brytanii. Chcąc zapisać dzieci do tamtejszej szkoły średniej, dowiedzieli się, że autorzy formularza dzielą Włochów na czystych etnicznie oraz neapolitańczyków i Sycylijczyków.",,
Znają „Wiedźmina” i Mickiewicza. Selfie premiera z japońskimi studentami,"„Nie tylko »Wiedźmin«, a również Mickiewicz, Słowacki i Krasiński są znani w Japonii” – napisał na Twitterze Mateusz Morawiecki. Premier przebywa z wizytą w Kraju Kwitnącej Wiśni. Szef rządu opublikował selfie ze japońskimi studentami literatury polskiej.","Premier podkreślił, że to przyszli „ambasadorowie polskiej gospodarki i kultury”.",,
Joe Biden będzie ubiegał się o prezydenturę w przyszłym roku,"Joe Biden ogłosił, że będzie ubiegał się o nominację Partii Demokratycznej w wyborach prezydenckich zaplanowanych na przyszły rok. Biden był wiceprezydentem Stanów Zjednoczonych za prezydentury Baracka Obamy.","– Uczestniczymy w walce o duszę tego narodu – powiedział Biden w nagraniu wideo opublikowanym na Twitterze, kończąc w ten sposób miesiące spekulacji na temat tego, czy wystartuje w wyborach. Wezwał również wyborców, by nie wybierali urzędującego republikańskiego prezydenta USA Donalda Trumpa na drugą kadencję.  – Wierzę, że historia spojrzy na cztery lata tego prezydenta i wszystko, za czym się opowiada, jako chwilową anomalię. Ale jeśli damy Donaldowi Trumpowi osiem lat w Białym Domu, fundamentalnie i na zawsze zmieni on charakter tego narodu, to kim jesteśmy? Nie mogę stać z boku i patrzeć, jak to się dzieje – przekonywał Biden. 76-letni Biden jest już 20. politykiem, który ogłosił ubieganie się o nominację prezydencką Partii Demokratycznej, ale z miejsca staje się jednym z głównych faworytów. Biden jest najbardziej doświadczonym politycznie demokratycznym pretendentem; przed objęciem urzędu wiceprezydenta przez sześć kadencji zasiadał w Senacie, będąc m.in. szefem wpływowej komisji spraw zagranicznych (dwukrotnie) i komisji sprawiedliwości. Dwukrotnie już ubiegał się o prezydencką nominację Demokratów – w 1988 i 2008 r. – ale w obu przypadkach bardzo szybko się wycofywał, jeszcze przed pierwszymi prawyborami. Powszechnie spodziewano się, że Biden wystartuje w prawyborach Partii Demokratycznej w 2016 r., ale ostatecznie nie zdecydował się na to z powodu śmierci syna. Atutem Bidena w kampanii wyborczej będzie to, że jako przedstawiciel umiarkowanego skrzydła Demokratów może przyciągać wyborców niezależnych, a także ma szanse odzyskać dla tej partii wyborców z przemysłowych stanów Środkowego Zachodu, których przejęcie było kluczem do wyborczego zwycięstwa Trumpa w 2016 r. Zarazem jednak kilka spraw jest dla niego obciążeniem – zaawansowany wiek (wprawdzie Trump jest tylko o cztery lata młodszy, ale wyborcy wskazują w sondażach, że mają z tym problem), ciągnące się za nim oskarżenia sprzed lat o molestowanie seksualne, poparcie dla wojny w Iraku w 2003 r., a także rosnąca polaryzacja amerykańskiego społeczeństwa, która nie sprzyja umiarkowanym kandydatom.",,
„Jestem zwolennikiem swobodnej konkurencji”,"– Różne środowiska będą prezentować swoich kandydatów, a Polacy zdecydują. Na przykład lewica proponuje Jacka Kuronia. Wiele osób wskazuje Lecha Wałęsę, inni mówią o Annie Walentynowicz – powiedział w wywiadzie dla dziennika „Polska. The Times” Jan Ołdakowski, dyrektor Muzeum Powstania Warszawskiego, pytany o historyczne zdarzenia w zbiorowej pamięci.","Dyrektor Muzeum Powstania Warszawskiego pytany o to, czy za jakiś czas, gdy minie moda na Żołnierzy Wyklętych, ich miejsce zajmą na przykład działacze Solidarności, odpowiedział, że bohaterowie XX wieku na pewno będą wspominani. Jego zdaniem to stulecie odcisnęło piętno na całej Europie, a „tamte wydarzenia są ciągle żywe, cały czas spotykamy świadków tamtej historii”. – I nie sądzę, żeby nagle tematów historycznych zabrakło – powiedział. Nie obawia się również, by Polacy mieli przesyt tematyką historyczną. Jego zdaniem mechanizmy kreowania bohaterów można pozostawić regułom debaty politycznej. – Młodzi ludzie mogą wybierać. Tak powinno funkcjonować demokratyczne państwo – powinno być w nim prawo do opukania każdego pomnika, tak by sprawdzić, czy jest on ze spiżu, czy ze sklejki – powiedział. „Lewica proponuje Kuronia”Dopytywany, kto może zająć miejsce w zbiorowej pamięci, gdy II wojna światowa będzie coraz bardziej odchodzić w niepamięć, powiedział, że „jest zwolennikiem swobodnej konkurencji”. – Różne środowiska będą prezentować swoich kandydatów, a Polacy zdecydują. Na przykład lewica proponuje Jacka Kuronia. Wiele osób wskazuje Lecha Wałęsę, inni mówią o Annie Walentynowicz – dodał. Muzeum Powstania Warszawskiego jest współwydawcą komiksu „Bradl” o Kazimierzu Leskim. – Sięganie po narzędzia popkulturowe pozwala dotrzeć do szerszej grupy odbiorców. I daje nadzieję, że jeśli tym odbiorcom komiks się spodoba, to będą szukać więcej informacji o Kazimierzu Leskim, ale już w bardziej konwencjonalnych źródłach – powiedział Jan Ołdakowski.",,
Adrian Zandberg do opozycji: nie wbijajcie nauczycielom noża w plecy,"– Nie wbijajcie nauczycielom noża w plecy, dołączając do tych, którzy wzywają ich do przerwania strajku – zaapelował, zwracając się do ugrupowań opozycyjnych, jeden z liderów Partii Razem Adrian Zandberg. Zadeklarował też, że lewica „nie zdradzi nauczycieli”.","– Po stronie liberalnej, sympatyzującej z Koalicją Europejską, pojawia się coraz więcej głosów, które wzywają nauczycieli, żeby przerwali strajk. (...) To, co robią niektóre wpływowe postaci po liberalnej stronie sceny politycznej, to jest pomaganie rządowi PiS, to jest wbijanie nauczycielom noża w plecy i to jest naszym zdaniem niedopuszczalne – mówił na piątkowej konferencji prasowej Zandberg, który w nadchodzących wyborach europejskich ma być „jedynką” na liście komitetu Lewica Razem w okręgu warszawskim. Polityk zaapelował do „polityków strony liberalnej”, żeby „nie szli za tymi głosami”. – I chcę powiedzieć bardzo jasno: lewica nie zdradzi nauczycieli, lewica stoi po stronie nauczycieli, lewica popiera postulaty nauczycieli – najwyższy czas na podwyżki – dodał. O tym, że nauczyciele kontynuując strajk stracą sympatię Polaków i powinni go w związku z tym zawiesić, napisał m.in. redaktor naczelny „Newsweeka” Tomasz Lis. W czwartek „Rzeczpospolita” informowała, że na porannej konferencji prasowej w piątek Koalicja Europejska ma przedstawić „wspólne przesłanie” wobec nauczycieli. Gazeta napisała, że politycy opozycji „zdają sobie sprawę, że strajk staje się coraz bardziej niepopularny” i potrzebna jest „zmiana przesłania, ponieważ Prawo i Sprawiedliwość coraz mocniej skleja nauczycieli grożących blokadą matur z opozycją i Grzegorzem Schetyną”. Ostatecznie liderzy Koalicji Europejskiej zaapelowali w piątek o zrealizowanie postulatów nauczycieli i zakończenie protestu do prezesa PiS Jarosława Kaczyńskiego i premiera Mateusza Morawieckiego. Na piątkowej konferencji prasowej Zandberg wezwał też rząd, by „w sprawie strajku w publicznych szkołach przestali wypowiadać się ministrowie i notable, którzy sami mają dzieci w szkołach prywatnych, bo to nie ich ten strajk dotyka, bo oni nie mają żadnego interesu w tym, żeby polska publiczna szkoła działała dobrze”. Zarzucił to m.in. szefowi kancelarii premiera Michałowi Dworczykowi, który – według niego – „swoje dzieci wysłał do elitarnej prywatnej szkoły prowadzonej pod patronatem Opus Dei”. – On może mówić, że ten strajk trzeba przeczekać, jemu jest obojętne, czy ten strajk będzie trwał tydzień czy będzie trwał miesiąc – mówił przedstawiciel władz Razem. Pytany, czy jego ugrupowanie jest zainteresowane udziałem w okrągłym stole ws. sytuacji w oświacie, organizowanym z inicjatywy premiera Morawieckiego, Zandberg podkreślił, że „na dziś podstawową sprawą jest to, żeby rząd zaczął w poważny sposób odpowiadać na kolejne propozycje ze strony środowiska nauczycielskiego”. – My jesteśmy gotowi do rozmów, my jesteśmy gotowi do tego, żeby wesprzeć dobre porozumienie. Ale dobre porozumienie to nie może być próba oszukania nauczycieli i to nie może być to, co wydaje się niestety polityką rządu w ciągu ostatnich kilku tygodni, czyli kolejne próby zgnojenia nauczycieli i złamania tego strajku – oświadczył polityk.",,
NIK alarmuje: może zabraknąć pieniędzy na wypłatę emerytur,"W dłuższej perspektywie może zabraknąć pieniędzy na wypłatę emerytur – informuje NIK. Jednak zdaniem Izby ZUS właściwie przygotował się do wejścia w życie zmian, związanych z wypłatą emerytur ze środków zgromadzonych w OFE i
przejęcia części ich aktywów.","„Najwyższa Izba Kontroli poświadcza, że przejęcie przez ZUS aktywów OFE,(większość to obligacje) oraz przekazanie obligacji skarbowych do MinistraFinansów w celu ich umorzenia, a także przekazanie pozostałej części aktywówdo Funduszu Rezerwy Demograficznej i funduszu emerytalnego FunduszuUbezpieczeń Społecznych, przeprowadzone zostało prawidłowo, zgodnie zobowiązującymi przepisami prawa” – poinformował NIK w opublikowanym w piątekraporcie. Wypłaty nie zostały zakłóconeZdaniem Izby cała operacja nie zakłóciła też naliczania i wypłaty świadczeńdla ubezpieczonych. Dodano, że ZUS m.in. nawiązał współpracę z otwartymifunduszami emerytalnymi, ministrem finansów, zarządem Krajowego DepozytuPapierów Wartościowych SA i PKO BP SA. Ponadto ZUS wdrożył stosowne wytycznei instrukcje, a firmom zewnętrznym zlecił dostosowanie systemówinformatycznych. – Przeprowadzono też analizę potencjalnych zagrożeń i ryzyk – czytamy.Zdaniem Izby nie rozwiąże to jednak w dłuższej perspektywie problemu deficytuFunduszu Ubezpieczeń Społecznych. Zagrożenie w przyszłości?„Mimo przewidywanego zwiększenia wpływów z tytułu składek, a takżeprzenoszenia środków w ramach tzw. suwaka (mechanizm, dzięki któremu 10 latprzed osiągnięciem wieku emerytalnego, środki z OFE będą stopniowoprzenoszone i ewidencjonowane na subkoncie w ZUS), ZUS przewiduje dalszywzrost deficytu FUS. Pogłębiający się deficyt Funduszu UbezpieczeńSpołecznych wskazuje, że w dłuższej perspektywie może nie wystarczyć środkówna wypłatę świadczeń emerytalnych” – dodano.Zdaniem Izby główną przyczyną jest z jednej strony niski wskaźnik urodzeń iemigracja, a z drugiej wchodzenie w wiek emerytalny roczników z wyżudemograficznego po 1945 r. oraz wydłużanie się długości życia.„Ustawodawca nie uregulował przekazywania na przychody FUS odsetekotrzymywanych przez Fundusz Rezerwy Demograficznej od zdeponowanych aktywów,których termin wykupu przypada po 2014 r. Zasady przekazywania przez FRD naprzychody funduszu emerytalnego FUS środków pieniężnych uzyskanych z tytułuwykupu aktywów oraz odsetek należnych od tych aktywów, określone zostałytylko dla roku 2014 r.” – wskazała Izba w komunikacie. OFE czy ZUS?O północy z czwartku na piątek minął termin składania deklaracji ws. OFE.Polacy decydowali, czy chcą, by część ich składki emerytalnej nadal byłaprzekazywana do OFE, czy wyłącznie do ZUS. Z ostatnich danych wynika, że napozostanie w OFE zdecydowało się niecałe 1,6 mln osób.Decyzja o wyborze OFE lub pozostaniu w ZUS nie jest ostateczna. Po dwóchlatach, czyli w 2016 r., otworzy się kolejne czteromiesięczne okienko naewentualną zmianę decyzji. Następne będą otwierane co cztery lata.",,
Katastrofa smoleńska „Wydarzeniem dekady”,"23,16 proc. widzów za najważniejsze wydarzenie ostatnich 10 lat uznało katastrofę w Smoleńsku. Takie wyniki przyniósł plebiscyt „Wydarzenie Dekady"" zorganizowany przez „Wiadomości"" TVP. Na drugim miejscu widzowie wskazali klęski żywiołowe, a na trzecim - śmierć Jana Pawła II po 27 latach pontyfikatu. Miniona dekada zaczynała się optymistycznie. Zimna wojna definitywnie się skończyła, a Ameryce wydawało się, że jest tak silna i bogata, że sama uratuje świat. Wszystko zmieniło się 11 września, gdy runęły wieże World Trade Center. Wojna w Iraku pochłonęła tysiące ofiar, a ta w Afganistanie jest daleka od zakończenia. Ponad 200 tysięcy osób zginęło w tsunami i prawdopodobnie tyle samo w trzęsieniu ziemi na Haiti. A jaka była ta dekada dla nas Polaków?","Adam Małysz jest od dziesięciu lat ciągle na topie. Chyba żaden sportowiec nie wywołał zjawiska nazwanego od jego nazwiska. Małyszomania przeleciała przez całą minioną dekadę i dodała skrzydeł nie tylko kibicom. – Mam świadomość że wielu ludziom przyniosłem wielką radość, satysfakcję. Na pewno jeszcze większą tym, którzy żyją na obczyźnie, którzy są poza Polską i mogli się utożsamiać ze skokami z moją osobą, cieszyć się, że są Polakami – cieszy się Adam Małysz.Powodów do radości i dumy w minionych latach było więcej. Wejście Polski do Unii Europejskiej, a potem do układu z Shengen – elitarnego klubu krajów Unii, których obywatele mogą podróżować bez granic. To było zwieńczenie naszego długo wyczekiwanego powrotu do wolności i normalności. – To nie jest tylko fakt, który można określić jako najważniejszy w dekadzie, ale to jest jedno z najważniejszych wydarzeń w całej historii Polaków – uważa b. premier Leszek Miller.Niestety w historii zapiszą się także straszne obrazy. Miały być uroczystości poświęcone polskim oficerom zamordowanym w czasie drugiej wojny światowej przez NKWD w Katyniu. A była niewyobrażalna tragedia, w której zginęła para prezydencka Maria i Lech Kaczyńscy oraz 94 osoby im towarzyszące. To był wstrząs dla całego świata i wydarzenie, które zjednoczyło Polaków w żałobie jak wtedy, gdy zabrakło tego, który przez prawie 27 lat z dalekiego Watykanu prowadził nas za rękę. Ile pozostanie z nauki papieża Polaka? Nie wiadomo. Ale obraz zamykającej się księgi na jego trumnie pozostanie w naszej pamięci na zawsze. – Ta zamykająca się karta ewangelii na trumnie Jana Pawła II oznaczała zamknięcie epoki. Straciliśmy busolę, kierunek działania – uważa o. Maciej Zięba. Ostatnia dekada to także wydarzenia, a w zasadzie zjawiska, które, choć trudno umiejscowić na osi czasu, bardzo zmieniły nasze życie. – Mobilna komunikacja, wielka sieć radykalny rozwój tej sieci, portali społecznościowych, telewizji informacyjnych. To są rzeczy, które właśnie w ostatniej dekadzie miały miejsce – podkreśla prof. Andrzej Rychard.Dlatego wszyscy słyszeli o aferach i komisjach śledczych, z których pierwszą i najsłynniejszą była ta badająca „sprawę Rywina”. Były też katastrofy: na wystawie w Katowicach, w kopalniach, na drogach i pożary. No i powodzie – tylko w minionym roku było ich kilka. Co więc było najważniejsze w minionych dziesięciu latach? Zdaniem Lecha Wałęsy, „nie da się jednej rzeczy wyznaczyć, ani dobrej, ani złej, bo uczestniczymy w łańcuchu zdarzeń”. Wyniki plebiscytuO wybór najważniejszego zdarzenia minionej dekady poprosiliśmy również Państwa. Przez tydzień ponad 100 tysięcy głosów oddano w plebiscycie Wiadomości „Wydarzenie Dekady”. 23,16 proc. za najważniejsze wydarzenie ostatnich 10 lat uznało katastrofę w Smoleńsku. Dla 16,12 proc. były nim klęski żywiołowe, tylko w zeszłym roku Polskę rujnowały trzy wielkie powodzie. 15,92 proc. wskazało na odejście Jana Pawła II po 27 latach pontyfikatu.Niemal tyle samo głosów (15,02 proc.) oddano na internetowe portale społecznościowe, konta na nich ma 17 mln Polaków. Dla prawie 12,68 proc. wydarzeniem dekady są wciąż loty Adama Małysza.Powołanie i działalność komisji śledczych to najważniejsze wydarzenie dla 9,41 proc. uczestników ankiety.Kolejne wydarzenia ułożyli Państwo w następującej kolejności:Kryzys finansowy – to wydarzenie które wskazało 2,51 proc.Wejście Polski do Unii Europejskiej – 2,27 proc.Polacy na wojnie w Iraku i Afganistanie – 1,58 proc.„Dziesiątkę” najważniejszych wydarzeń zamyka przyznanie Polsce i Ukrainie EURO 2012 z 1,34 proc. głosów.",,
"Opozycja komentuje zmianę na stanowisku premiera. „Dobrze, że ten serial się skończył”","– Objęcie przez Mateusza Morawieckiego stanowiska premiera niewiele zmienia, bo działaniami rządu dalej będzie sterował prezes PiS Jarosław Kaczyński – oceniła szefowa Nowoczesnej Katarzyna Lubnauer. Zmianę premieraskomentował też m.in. Władysław Kosiniak-Kamysz(PSL), Paweł Kukiz (Kukiz'15) i Tomasz Siemoniak (PO).","– Bez względu na to, czy rządzi Mateusz Morawiecki, czy rządzi Beata Szydło, to i tak wszystkie spory będą rozstrzygane na Nowogrodzkiej – powiedziała. – Jest tylko jedna różnica – w tej chwili rząd będzie udawał, że zajmuje się gospodarką, choć dotychczas działania pana premiera Morawieckiego nie potwierdziły, że ma on wiedzę i umiejętności, żeby tą gospodarką się zajmować – oceniła.Zdaniem Lubnauer, stan polskiej gospodarki wynika dziś z koniunktury światowej, a nie z działań rządu. – Mam wrażenie, że Jarosław Kaczyński, sam nie znając się na gospodarce, uwierzył w PowerPoint-owe prezentacje Morawieckiego i dlatego zdecydował się na taki ruch – dodała.Kukiz: Żal mi premier Szydło Paweł Kukiz deklaruje, że bardzo mu żal premier Szydło. Według niego PiS traktowało ją jako instrument w grze politycznej.  – To musi być bardzo twarda kobieta i tak jak powiedziałem, ja jej bardzo współczuję – podkreślił. Lider Kukiz'15 ocenił kandydata na przyszłego Prezesa Rady Ministrów Mateusza Morawieckiego jako przedstawiciela świata finansów. Zwrócił też uwagę na jego wcześniejszą współpracę z byłym premierem Donaldem Tuskiem. – Były doradca Tuska został premierem – zaznaczył. „Dobrze, że ten serial się skończył”– Dobrze, że ten serial rekonstrukcyjny się skończył, bo przesłaniał główne tematy – ordynację wyborczą i sądy. To pewnie w jakimś stopniu było zamierzone – skomentował czwartkową decyzję PiS Kosiniak-Kamysz.Jak dodał, to, że dojdzie do zmiany na stanowisku premiera „czuło się dzisiaj”. – Te sygnały były bardzo mocne – powiedział, wskazując m.in. na poranne spotkanie prezydenta Andrzeja Dudy z premier Szydło, Jarosławem Kaczyńskim i marszałkiem Sejmu Markiem Kuchcińskim.Szef ludowców dodał, że niepewność premier było jednak widać nie tylko w czwartek, ale również przez ostatnie kilka dni. – W ostatnich tygodniach nie było widać jej aktywności, żyła w ciągłej niepewności i strachu przed tym, że zostanie odwołana – stwierdził. „Kolejne rozwiązanie przejściowe” – Prezes Kaczyński wahał się, wahał i najwyraźniej nie zdecydował się na wzięcie odpowiedzialności za kierowanie rządem i decyduje się na rozwiązanie równie ułomne, jak w przypadku Beaty Szydło, bo desygnuje polityka, który nie ma zaplecza politycznego i który zależy jeszcze bardziej niż Beata Szydło od prezesa Kaczyńskiego – powiedział Tomasz Siemoniak, obecnie wiceszef Platformy.",,
Flixbus w rowie. Nie żyje jedna osoba,"Autobus Flixbusa przewrócił się do rowu na drodze A61 między miejscowościami Narbonne a Lézignan na południu Francji. Zginęła jedna osoba, a 17 zostało rannych. Na pokładzie znajdowało się 29 pasażerów i jeden kierowca, jak podały francuskie media. Policja prowadzi już śledztwo w tej sprawie.","Do wypadku autobusu na trasie Bordeaux–Barcelona doszło w niedzielę po południu. Jedna osoba w ciężkim stanie została odwieziona śmigłowcem do szpitala w Montpellier. Tam została zoperowana. Kierowca nie był pod wpływem alkoholu ani środków odurzających, jak poinformowała Marie-Agnès Joly, prokurator z Narbonne.– Kobieta kierująca pojazdem była bardzo zszokowana. Obecnie jest pod nadzorem policyjnym. Badania toksykologiczne są negatywne – powiedziała. Ze wstępnych informacji wynika, że 50-letnia kobieta miała kierować autobusem na odcinku łączącym miejscowości Perpignan i Tuluzę.W sprawie wypadku Flixbus wydał specjalny komunikat, w którym napisano: „z przykrością potwierdzamy, że autobus na trasie Barcelona-Bordeaux obsługiwany przez naszego lokalnego partnera wziął udział w wypadku”. Spółka powiadomiła, że pasażerom zapewniona została opieka medyczna. Dodano: „Flixbus chce przekazać swoje wsparcie pasażerom, kierowcy, a także ich rodzinom i bliskim”.",,
„Żółte kamizelki” maszerowały na Parlament Europejski. W ruch poszły płyty chodnikowe,"Blisko 24 tys. osób naliczono w całej Francji na kolejnych demonstracjach ruchu „żółtych kamizelek”. Przedstawiele organizatorów twierdzą, że było ich ponad 60 tys. W Strasburgu żandarmeria zatrzymała przemarsz 2 tys. manifestantów i zablokowała drogę prowadzącą do siedzib instytucji unijnych. Doszło do starć z demonstrantami.","W stronę funkcjonariuszy z tłumu poleciały fragmenty płyt chodnikowych oraz butelki. Wówczas policjanci użyli gazu łzawiącego.  Nieco później demonstranci, z których część miała zasłonięte twarze, dotarli na odległość kilkudziesięciu metrów od siedziby Rady Europy, podpalając kosze na śmieci i próbując wznosić barykady. Siły bezpieczeństwa również tam podjęły skuteczną interwencję. W proteście w Strasburgu brali także udział Niemcy, co sygnalizowała powiewająca między flagami francuskimi flaga niemiecka. Z dachu furgonetki aktywista wołał w języku niemieckim: „Francja jest przykładem dla Europy. Niemcy muszą się obudzić tak jak Francja”.",,
„Opuszczenie Iraku przez Amerykanów spowoduje przejęcie kraju przez Iran”,"– Opuszczenie Iraku przez Amerykanów spowoduje, że kraj ten całkowicie wpadnie w ręce Iranu. To oznaczałoby, że Iran uzyskałby bezpośredni dostęp do Syrii Assada. Rodziłoby to poważne konsekwencje geopolityczne w regionie – powiedział w rozmowie z portalem tvp.info Witold Waszczykowski, europoseł, były minister spraw zagranicznych i były ambasador RP w Iranie. Polityk komentował możliwe skutki decyzji irackiego parlamentu, który dziś opowiedział się za opuszczeniem granic państwa przez wojska zagraniczne – nie tylko amerykańskie, ale i m.in. polskie.","– Trudno przewidzieć skutki tej sytuacji. Fakt, że państwo irackie reaguje nie dziwi. Wykonanie tego ataku, tej de facto egzekucji w Bagdadzie musiało zrodzić oficjalną reakcję strony irackiej. Bez wyroku sądowego, bez zgody rządu irackiego dokonano zamachu na człowieka, który był oficjalnym gościem rządu irackiego. Zginął przecież także wysoki przedstawiciel irackiej szyickiej milicji. Zaskoczeniem może być jednak tak szybka, błyskawiczna i drastyczna reakcja Iraku – powiedział Waszczykowski. – Klasa polityczna Iraku jest głęboko podzielona co do relacji z Iranem i relacji z USA. Wielu szyitów popiera bliskie związki z Iranem, ale są też i tacy, którzy nie są za tym by Iran ingerował w to, co się dzieje w Iraku. Z kolei sunnici są generalnie przeciwni irańskim wpływom. Jak się okazuje, doszło do dużego zjednoczenia większości irackiej klasy politycznej – dodał.  Zdaniem Waszczykowskiego, Amerykanie zaczną teraz negocjować z Irakiem, gdyż wyjście w taki sposób z tego kraju byłoby „przekreśleniem całego dziesięciolecia amerykańskich wysiłków”. – Opuszczenie Iraku przez Amerykanów spowoduje, że kraj ten całkowicie wpadnie w ręce Iranu. To oznaczałoby, że Iran uzyskałby bezpośredni dostęp do Syrii Assada. Rodziłoby to poważne konsekwencje geopolityczne w regionie. Przejęcie Iraku przez Iran byłoby poważnym ciosem dla innych państw w Zatoce Perskiej, w szczególności dla Arabii Saudyjskiej, która poczułaby się bardzo zagrożona – stwierdził.  Jak dodał Waszczykowski, można się spodziewać, że polskie wojska będą realizować ten scenariusz, który będzie tożsamy z linią NATO.  – Polskie wojska są tam w ramach operacji NATO-wskiej. Przyszłość polskiej misji zależy więc od decyzji NATO – powiedział.",,
Kolejna próba nuklearna Pjongjangu już jutro? Mają okazję,Przypadająca we wtorek 85. rocznica powstania północnokoreańskiej armii może być dla Pjongjangu okazją do przeprowadzenia kolejnej próby nuklearnej. O takich przygotowaniach informowały wcześniej Stany Zjednoczone. Korea Północna w przeszłości wykorzystywała rocznice do demonstracji siły.,"We wtorek w Tokio dojdzie do spotkania przedstawicieli Stanów Zjednoczonych, Korei Południowej i Japonii. Rozmawy będą dotyczyć m.in. koordynacji działań wobec Korei Płn. Oczekuje się, że tego dnia w pobliże kraju dotrze również amerykański lotniskowiec, któremu towarzyszą japońskie niszczyciele. Spotkanie odbędzie się w wyjątkowo newralgicznym momencie. We wtorek przypada 85. rocznica powstania północnokoreańskiej armii, co w przeszłości Pjongjang wykorzystywał do demonstracji siły. Jak informuje IAR może, to być okazja do przeprowadzenia przez Koreę Płn. kolejnej próby nuklearnej. USA na linii z Chinami Donald Trump rozmawiał telefonicznie z prezydentem Chin Xi Jinpingiem na temat sytuacji na Półwyspie Koreańskim. Xi Jinping poinformował prezydenta USA, że Chiny stanowczo sprzeciwiają się naruszaniu rezolucji Rady Bezpieczeństwa ONZ. Jednocześnie wyraził nadzieję, że wszystkie strony powstrzymają się od podejmowania działań, które mogą doprowadzić do wzrostu napięć. Prezydent Chin zadeklarował chęć współpracy, także ze Stanami Zjednoczonymi, na rzecz pokoju na Półwyspie Koreańskim.",,
„Prawybory? Ja się zgadzam”,"Czy przed wyborami prezydenckimi w 2015 roku dojdzie do prawyborów kandydatów Lewicy? Takiego rozwiązania nie wyklucza Janusz Palikot. Lider Ruchu Palikota, który był gościem programu TVP Info „Młodzież Kontra”, jest zdania, że brak porozumienia na lewicy to wina osobistego interesu Leszka Millera, który chce dla siebie wysokiego stanowiska w kraju. W opinii Palikota, przy braku wspólnego lewicowego kandydata, dobrym rozwiązaniem mogłoby być demokratyczne starcie obu liderów przed wyborami.","– Ja bardzo dobrze życzę SLD. Zaproponowałem nawet wspólny pochód  pierwszomajowy. To Leszek Miller nie zgodził się na to, żebyśmy wystąpili razem, tworząc realną alternatywę dla PO  – mówił w programie „Młodzież Kontra” Janusz Palikot. – Sam fakt, że bylibyśmy razem spowodowałby, że mielibyśmy 30-35 proc. poparcia dla obu ugrupowań. Byłby to prawdziwy przełom w polskiej polityce – komentował szef Ruchu Palikota.Polityk dodał, że nie rozumie takiego zachowania i stwierdził, że traktuje to tylko w  kategoriach osobistego interesu Millera, a nie próby budowania realnej alternatywny.  – Panie pośle to może prawybory  na lewicy? – zaproponował prowadzący program „Młodzież Kontra”.  – Bardzo proszę. Ja się z góry na to zgadzam. Tylko bliżej samego terminu wyborów prezydenckich  – odpowiedział Janusz Palikot.",,
Mieli prać brudne pieniądze i finansować terroryzm. Imam wśród 10 zatrzymanych [WIDEO],"Włoska policja zatrzymała na terenie regionu Abruzzo 10 osób współpracujących z dżihadystami w Syrii. W komórce organizacji terrorystycznej znajdował się m.in. imam prowincji Teramo. Jak podają włoskie media, aresztowane osoby podejrzane są o finansowanie działań terrorystycznych. Pozyskiwane przez nich pieniądze pochodziły z oszustw podatkowych.","Wśród aresztowanych w sobotę we wschodnich Włoszech znajdują się m.in. imam meczetu w miejscowości Martinsicuro i tunezyjski przedsiębiorca – informuje Rai News. Śledztwo w sprawie 10 zatrzymanych dotyczy przestępstw podatkowych i prania brudnych pieniędzy w celu finansowania terroryzmu. Aresztowani, uchylając się od podatków za pośrednictwem różnych spółek, pobierali ogromne kwoty. Po czym, finansowali działania zbrojnej grupy islamskiej An-Nusra. Pieniądze przechodziły przez pośredników w Niemczech, w Belgii i w Anglii, a ostatecznie trafiały do organizacji terrorystycznej w Syrii – wynika z informacji włoskiej żandarmerii oraz policji finansowej. Jak podaje dziennik, tunezyjski przedsiębiorca działający na terenie Turynu zebrał około 2 milionów euro. Oszukiwał on skarb państwa przez nielegalne zarządzanie spółkami oraz zakładanie funduszy. Zajmował się m.in. wprowadzaniem do obiegu fałszywych faktur. Jest podejrzany o popieranie ataków terrorystycznych w Paryżu w 2015 roku.",,
Emerytowany strażak od lat uwięziony jest w mieszkaniu na ósmym piętrze,"Największym marzeniem Artura Smolińskiego –80-letniego byłego strażaka z Olsztyna – jest po prostu wyjście z domu i zaczerpnięcie świeżego powietrza. Od siedmiu lat jest uwięziony w ciasnej kawalerce na ósmym piętrze. Pomóc mogłaby platforma schodowa, ale na jej montaż nie zgadza się prezes spółdzielni mieszkaniowej – dowiadujemy się z programu „Alarm!”.",,,
Zmiany w służbach; SLD chce RBN,"SLD chce pilnego zwołania posiedzenia Rady Bezpieczeństwa Narodowego ws. zmian w służbach specjalnych – poinformował szef partii Leszek Miller. Wniosek w tej sprawie trafił już na ręce
prezydenta Bronisława Komorowskiego.","–  Dzisiaj złożyłem na ręce prezydenta RP wniosek, aby najbliższe posiedzenieRBN zostało uzupełnione o punkt dotyczący planowanych zmian w służbachspecjalnych. Kierunek tych zmian jest wysoce niepokojący, a biorąc pod uwagękompetencje RBN, jest to właściwe miejsce, żeby członkowie tego gremiumwysłuchali stosownej informacji, by mogli uczestniczyć w dyskusji na tentemat i żeby wyrazili swój pogląd – podkreślił Miller.Według niego chodzi o informację na temat planowanych zmian wAgencji Bezpieczeństwa Wewnętrznego, a także funkcjonowania Centralnego BiuraAntykorupcyjnego, które ujawnił w swym orzeczeniu w sprawie kardiochirurgaMirosława G. sędzia Sądu Okręgowego w Warszawie Igor Tuleya.Tuleya, który w ostatni piątek skazał G., b. ordynatora kardiochirurgiistołecznego szpitala MSWiA, na rok więzienia w zawieszeniu na dwa lata igrzywnę za przyjęcie ponad 17,5 tys. zł od pacjentów, porównał jednocześniezastosowane w tej sprawie metody śledcze CBA do metod używanych w czasachstalinizmu. Wskazywał m.in. na nocne, wielogodzinne przesłuchania świadków,tzw. konwejer.W zeszłym tygodniu premier Donald Tusk przyjął rezygnację szefa ABW, gen.Krzysztofa Bondaryka z dniem 15 stycznia. Według relacji posłów sejmowejkomisji do spraw służb specjalnych powodem było „inne spojrzenie na reformęsłużb niż prezentowane przez premiera i szefa MSW Jacka Cichockiego”.",,
SN uwzględnił kasację Ziobry. Chodzi o łagodny wyrok dla pedofila,"Prokurator generalny Zbigniew Ziobro złożył kasację od wyroku skazującego pedofila na siedem lat więzienia z powodu „rażącej niewspółmierności kary”. Sąd Najwyższy uwzględnił tę kasację, uchylił wyrok, a sprawą ponownie zajmie się sąd II instancji – podała Prokuratura Krajowa.","Jak przekazano w informacji prokuratury, kasacja ministra sprawiedliwości – prokuratora generalnego dotyczyła wyroku Sądu Apelacyjnego we Wrocławiu z 9 sierpnia 2017 r. Wówczas sąd ten zmienił wyrok wrocławskiego sądu okręgowego wobec Ryszarda Ś. „skazanego za wielokrotne doprowadzenie małoletniego w wieku lat 14 do obcowania płciowego w postaci odbycia z nim stosunków seksualnych”.„Pierwotnie Sąd Okręgowy we Wrocławiu skazał Ś. na karę dziewięciu lat pozbawienia wolności. Sąd odwoławczy, rozpoznając apelacje obrońcy oskarżonego, obniżył wymierzoną mu karę do siedmiu lat pozbawienia wolności” – poinformowała PK.Prokuratura Krajowa podała, że w kasacji zarzucono „rażącą niewspółmierność kary orzeczonej wobec Ryszarda Ś., będącą konsekwencją niewłaściwego rozpoznania przez Sąd Apelacyjny we Wrocławiu apelacji obrońcy oskarżonego i uwzględnienia niesłusznych argumentów przemawiających za złagodzeniem kary”. Dlatego Ziobro wniósł o uchylenie zaskarżonego wyroku i przekazanie sprawy Sądowi Apelacyjnemu we Wrocławiu do ponownego rozpoznania, zaś SN „uznał kasację prokuratora generalnego za zasadną i uwzględnił jej żądania”.– W sprawie Ryszarda Ś. kasacja od wyroku z sierpnia 2017 r. wpłynęła 7 maja 2018 r. SN rozpoznał ją 25 kwietnia br., uchylił zaskarżony wyrok w części dotyczącej orzeczenia o karze i w tym zakresie przekazał sprawę Sądowi Apelacyjnemu we Wrocławiu do ponownego rozpoznania – powiedział Krzysztof Michałowski z zespołu prasowego SN.",,
Putin zamieni Aleppo w „nowy Grozny”? Rosja wykorzystuje słabość Zachodu,"Władimir Putin chce wykorzystać amerykańskie wybory, aby zaatakować Aleppo – uważa Deborha Haynes, dziennikarka brytyjskiej gazety „The Times”. W kierunku Syrii płynie rosyjski lotniskowiec „Admirał Kuzniecow”, który ma na pokładzie 40 samolotów i helikopterów. Zdaniem analityków to przygotowanie do druzgocącego uderzenia.","– „Potężny rosyjski arsenał wojskowy jest niemal gotowy do ataku na Aleppo” – pisze Deborah Haynes, dziennikarka brytyjskiej gazety „The Times”. Zdaniem komentatorki, Putin chce wykorzystać problemy Zachodu, aby ocalić reżim dyktatora Baszara al-Asada. Dziennikarka zwraca uwagę na sprzyjający dla Rosji moment do ataku. Podkreśla m.in., że Stany Zjednoczone są zajęte polityką wewnętrzną.  – „Rosyjski przywódca chce wykorzystać „lukę” jaka istnieje w Waszyngtonie w czasie kampanii prezydenckiej oraz samych wyborach prezydenckich” – pisze  Haynes. Doniesienia brytyjskiego wywiadu Podobne zdanie ma brytyjski wywiad, który podkreśla, że rosyjski lotniskowiec „Admirał Kuzniecow” i towarzysząca mu flotylla przygotowują druzgocące uderzenie na Aleppo w Syrii.  Rosyjski lotniskowiec ma na pokładzie ponad 40 samolotów i helikopterów. Wraz z nim płynie krążownik „Piotr Wielki” wyposażony w pociski manewrujące „Granit”.  Jednocześnie na Morzu Śródziemnym są trzy rosyjskie okręty podwodne. Brytyjski wywiad, nie wyjaśnia, na jakich podstawach opiera przypuszczenie, że rosyjskie okręty mają zadanie zniszczenia Aleppo.  – Sytuacja w Aleppo przypomina oglądaną w zwolnionym tempie katastrofę pociągu. Wiemy, co się zdarzy za chwilę i możemy być pewni, że do tego dojdzie – zauważył Michael Clarke, dyrektor think tanku Royal Unitek Service. Jego zdaniem Rosjanie zamienią Aleppo w „drugi Grozny”. Rozejm w Aleppo Trwa cisza przed burzą. Rosjanie ogłosili 10-godzinny rozejm. Według Moskwy ma umożliwić cywilom i rebeliantom opuszczenie oblężonych dzielnic. Rebelianci odrzucają jednak inicjatywę władz w Moskwie i Damaszku. Według opozycyjnego Syryjskiego Obserwatorium Praw Człowieka – organizacji z siedzibą w Wielkiej Brytanii, ale dysponującej siatką informatorów w Syrii – w nocy z czwartku na piątek na kilku frontach w Aleppo wybuchły walki między siłami reżimu a rebeliantami. Podczas ogłoszonego w październiku trzydniowego rozejmu w Aleppo organizacjom pomocowym nie udało się ewakuować z miasta chorych i rannych.",,
Eurodeputowany Patryk Jaki: PO szantażuje Polaków,"Eurodeputowany Prawa i Sprawiedliwości Patryk Jaki jest oburzony słowami przewodniczącego Platformy Obywatelskiej. Szef PO opowiedział się w Brukseli za twardym powiązaniem funduszy europejskich z przestrzeganiem praworządności. – Platforma szantażuje Polaków mówiąc: »Albo będzie rządziła Platforma, albo my wykorzystamy swoje możliwości  i wam zabierzemy pieniądze«. Mam nadzieję, że Polacy wyciągną z tego wnioski i zabiorą Platformie władzę raz na zawsze – powiedział portalowi tvp.info europoseł Jaki.","– My jesteśmy zwolennikami bardzo twardego powiązania (dostępu do funduszy z praworządnością), ale to będzie debata grup parlamentarnych, poszczególnych delegacji. Nasze zdanie jest tutaj jednoznaczne – mówił dziennikarzom Schetyna podczas wizyty w Brukseli.  Zdaniem byłego wiceministra sprawiedliwości Platforma Obywatelska chce wykorzystać swoje kontakty w Parlamencie Europejskim, aby ukarać Polaków, jeśli nie pozwolą jej odzyskać władzy. – To jest taka filozofia Kalego. To gigantyczny skandal. Nie spotkałem się, żeby w jakimkolwiek innym państwie Unii Europejskiej robiono coś podobnego. Mam nadzieję, że Polacy ich za to ukarzą – mówił Jaki. Czy ktoś może w Unii Europejskiej poprzeć działania Grzegorza Schetyny? – W Unii Europejskiej jest rzeczywiście część elit, która chciałaby powrotu Platformy Obywatelskiej do władzy. Otóż, dlatego że Platforma Obywatelska robiła bardzo często to, co chciały największe państwa, czyli co chciały Niemcy. Działali tak, jak oni chcieli, a PiS prowadzi podmiotową politykę zagraniczną, która się nie podoba. Wiele państw chciałoby, żeby PO wróciła do władzy. Jak widać Polacy szanują nasz kraj, szanują naszą podmiotowość i szanują to, że mamy własne zdanie – stwierdził eurodeputowany PiS. Zdaniem opozycji powiązanie funduszy unijnych może być koniecznością. – Należy zastanowić się, czy to nie uderzy jakoś w polskie firmy, polskie przedsiębiorstwa. Żadne inne próby wpłynięcia na polski rząd, żeby wycofał się z bardzo niekorzystnych rozwiązań z zakresu wymiaru sprawiedliwości, nie przyniosły skutku. Pytanie, czy to nie jest jedyny sposób, który może zmienić podejście rządu do tych kwestii. Wszystkie opinie Komisji Weneckiej i Komisji Europejskiej są lekceważone – powiedział portalowi tvp.info poseł Nowoczesnej Jerzy Meysztowicz.  Parlamentarzysta sugeruje, że część środków unijnych dla naszego kraju może zostać „zawieszona”. – To nie jest tak, że Polska nie będzie otrzymywać środków unijnych. Przecież to nie jest tak, że wszystkie pieniądze zostaną zablokowane. Może się okazać, że pewne działania będą spowolnione i że te środki jakby nie przepadną. Pytanie, czy rząd, który łamie praworządność, powinien dysponować i wspierać się środkami unijnymi – stwierdził Meysztowicz.",,
„Ukraina nie wejdzie do Europy z Banderą”. Reakcja Kijowa na słowa Waszczykowskiego,Ambasador Polski na Ukrainie został wezwany do tamtejszego MSZ. Miało to związek z wypowiedzią prasową szefa polskiej dyplomacji na temat Ukrainy. Minister Witold Waszczykowski w niedawnym wywiadzie dla tygodnika „wSieci” mówił o stosunkach polsko-ukraińskich w kontekście polityki historycznej. To wywołało reakcję ukraińskiego resortu dyplomacji.,"Ukraińcom nie spodobały się słowa ministra Witolda Waszczykowskiego dotyczące stosunku oficjalnych władz w Kijowie do postaci Stepana Bandery. Szef polskiej dyplomacji w wywiadzie dla tygodnika „wSieci” mówił, że „Ukraina nie wejdzie do Europy z Banderą”. W stanowisku przekazanym polskiemu ambasadorowi w Kijowie Janowi Piekło ukraiński MSZ podkreślił, że Ukraina z rozczarowaniem przyjmuje słowa polskiego szefa dyplomacji. Jak napisano w komunikacie - Kijów zwraca uwagę na potrzebę bardziej wyważonego stosunku polskich polityków do „wrażliwych zagadnień wspólnej historii”. W stanowisku przekazanym polskiemu ambasadorowi ukraiński MSZ podkreślił też, że Ukraina obecnie, walcząc w Donbasie z rosyjską agresją płaci niezwykle wysoką cenę nie tylko za swój cywilizacyjny wybór, ale też broni Polski i innych krajów Unii przed rosyjskim wojskiem.",,
#InMyFeelingsChallenge zdobywa sieć. Niebezpieczny trend dotarł do Polski,Nowy trend podbija media społecznościowe. Moda na ryzykowny taniec do piosenki Drake'a „In My Feelings” dotarła do Polski. Internetowe wyzwanie polega na tańczeniu obok jadącego samochodu.,"„Kiki challenge” ogarnął cały świat – głównie Stany Zjednoczone, Hiszpanię i Indie. „Challenge” dotarł również do naszego kraju. Codziennie w mediach społecznościowych pojawiają się nowe filmy. Wyzwanie polega na wykonywaniu na ulicy tańcu do piosenki „In My Feelings” Drake’a przy otwartych drzwiach jadącego samochodu. Internauci podchwycili wyzwanie, do zabawy przyłaczają się kierowcy.  „Challenge” nie zawsze kończy się bezpiecznie. Zdarza się, że podejmujący wyzwanie nie dostrzegają w tańcu np. pojazdów jadących z naprzeciwka. W Polsce za opuszczanie samochodu z uruchomionym silnikiem grozi mandat i punkty karne. Wyzwanie oznaczane hasztagiem #InMyFeelingsChallenge zapoczątkował komik Shiggy.",,
"„Przez 34 lata byliśmy w roli turystów, teraz była konkretna walka”","– Chudy okres w polskiej piłce nożnej był dość długi. Ale w końcu, po 34 latach, graliśmy dobrze w imprezie rangi mistrzowskiej. Do tej pory sprawdzaliśmy się w roli turystów, którzy jadą, przechodzą przez trzy mecze i wracają do domów. Teraz była konkretna walka – tak Zbigniew Boniek, prezes Polskiego Związku Piłki Nożnej ocenił w „Dziś wieczorem” TVP Info grę reprezentacji Polski na Euro 2016. – Może przez tę perfekcję taktyczną zabrakło miejsce na szaleństwo: my albo oni – dodał.","Polska reprezentacja piłkarska po raz pierwszy w historii wyszła na mistrzostwach Europy z grupy, wygrywając mecze z Ukrainą i Irlandią Północną oraz remisując bezbramkowo z Niemcami. W 1/8 finału polscy piłkarze wygrali ze Szwajcarią w rzutach karnych, by w ćwierćfinale ulec po serii jedenastek Portugalii. „Nie przegraliśmy żadnego meczu” Zbigniew Boniek nie krył pewnego rozgoryczenia w związku z niedostaniem się biało-czerwonych do półfinału Euro 2016. – Graliśmy 5 meczów, z których 2 wygraliśmy, a 3 zremisowaliśmy. Nie było minuty, abyśmy jakiś mecz przegrywali i musieli gonić. Dwa razy mieliśmy gola z przodu, ale nas doszło – mówił smutno. – Była szansa zrobić coś więcej. Żałuję bardzo i myślę, że w meczu z Portugalią można było jeszcze trochę pociągnąć. Cholera, brakuje mi tych 7 dni do półfinału. Ale w sporcie nie ma drugiej szansy – dodał. Legendarny piłkarz powiedział, że po czwartkowym meczu z Portugalią on sam miał łzy w oczach, a sekretarz generalny PZPN „płakał jak dziecko”. Bronił także Kuby Błaszczykowskiego, który nie strzelił karnego w ćwierćfinale. – Kuba zagrał świetne mistrzostwa. Był jednym z najlepszych zawodników. Stało się. Nie popełnił błędu – mówił. Tylko szczęścia brak Zdaniem Bońka, polskiej reprezentacji zabrakło „oczu tygrysa”.  – Po pierwszej strzelonej bramce może trzeba było powiedzieć: musimy strzelić drugą, może trzecią. Tymczasem mądrze rozgrywaliśmy piłkę. Trener Nawałka nauczył ich mądrze grać, ale teraz musimy zrobić kolejny krok do przodu – mówił, wskazując, że drużyna piłkarska to „nie jest skończony dom”. Prezes PZPN nie krył radości, że gra Polaków na Euro była najlepsza od kilku dziesięcioleci. – Ten chudy okres w polskiej piłce nożnej był dość długi. Ale w końcu po 34 latach graliśmy dobrze w imprezie rangi mistrzowskiej. Do tej pory sprawdzaliśmy się w roli turystów, którzy jadą, przechodzą przez trzy mecze i wracają do domów. Teraz była konkretna walka, a zespół był taktycznie ułożony i wiedział, czego chce. Może przez tę perfekcję taktyczną zabrakło miejsca na szaleństwo: my albo oni – dodał. Zwrócił uwagę, że takie potęgi piłkarskie jak Anglia czy Hiszpania wróciły do domów wcześniej niż Polacy. – My graliśmy bardzo dobrze, ale nie mieliśmy szczęścia – podkreślił. Kierunek Rosja Zbigniew Boniek ocenił, że Polska bardzo dobrze pokazała się na Euro. – Sędzia Pierluigi Collina gratulował poziomu polskich sędziów. Gratulowano nam kibiców i atmosfery, jaką robili podczas spotkań. Gratulowano nam zespołu. Jesteśmy postrzegani jako federacja, która zrobiła wielki krok do przodu. A co ciekawe, zagraniczni piłkarze chwalili nas za portal „Łączy nas piłka”. Można więc powiedzieć, że fantastycznie odpadliśmy – stwierdził. Prezes przestrzegał jednocześnie przed nadmiernym optymizmem w związku ze zbliżającymi się eliminacjami do Mundialu w Rosji w 2018 r. – Po meczu z Portugalią Robert Lewandowski powiedział w szatni chłopakom: musimy pojechać do Rosji. Ale to będą szalenie trudne eliminacje, bo z grupy wychodzi tylko jedna drużyna – zauważył. Były piłkarz komplementował drużynę Islandii, która brawurowo pokonała Anglię 2:1, ale przyznał, że kibicować będzie raczej Włochom.",,
SLD w obronie ogródków działkowych,"SLD chce do końca roku przygotować i złożyć w Sejmie obywatelski projekt ustawy o rodzinnych ogródkach działkowych. W sobotę działacze Sojuszu rozpoczęli ogólnopolską akcję konsultacji z działkowcami w tej sprawie. Politycy Sojuszu odwiedzili ogrody w kilku miastach Polski - m.in. w Warszawie, Łodzi, Rzeszowie i Kielcach. W Rzeszowie tamtejszy ogród działkowy „Walter” przy ul. Strzyżowskiej odwiedził szef SLD Leszek Miller.","Posłowie SLD w całej Polsce spotykają się z działkowcami na ich ogrodach. – Dzisiaj rozpoczynamy ogólnopolską akcję konsultacji, przygotowaliśmy specjalną ankietę w której pytamy działkowców o ich potrzeby i pytamy czy są gotowi na to, abyśmy przygotowali taki projekt obywatelski. Oczywiście on będzie jeszcze projektem do dyskusji, będziemy czekali na sugestie, na poprawki, ale już w okresie wakacyjnym chcemy rozpocząć pracę, aby nie czekać do ostatniej chwili – mówił rzecznik Sojuszu, Dariusz Joński, który spotkał się z działkowcami i dziennikarzami na terenie działkowego osiedla Retkinia w Łodzi. „Jeśli po 18 miesiącach wejdzie w życie wyrok TK, to tym samym nie będzie żadnej ochrony nad działkowcami” – zaznaczył lider łódzkiego Sojuszu. Podkreślił, że SLD jest zdeterminowany i przygotowany na to, aby projekt ustawy zaprezentować do końca roku i poddać go pod debatę. Według Jońskiego nauczka, która płynie chociażby ze Słowacji, pokazuje, że jeśli szybko nie przygotuje się nowej ustawy, deweloperzy bardzo szybko wykupią tereny ogrodów.W ocenie rzecznika jedyną pozytywną rzeczą jest to, że TK nie uchylił artykułu ustawy mówiącego o tym, że jeżeli będzie likwidowany ogród działkowy, to trzeba zaproponować tereny zastępcze. – To jest dobry dla nas sygnał i niewątpliwie ten artykuł również się pojawi w nowym projekcie – dodał.Pod projektem obywatelskim trzeba zebrać 100 tys. podpisów, ale – zdaniem Jońskiego – nie będzie to większy problem, bo działkowcy w obronie ustawy zebrali ich ponad 600 tys.  Miller w Rzeszowie Przewodniczący SLD Leszek Miller, który w Rzeszowie spotkał się z działkowiczami sprecyzował, że projekt nowej ustawy może być złożony w ciągu dwóch, trzech miesięcy. – Niejednokrotnie pomagaliśmy działkowcom, najczęściej skutecznie. I teraz też wykonamy jeszcze jedną misję. Postaramy się złożyć, jak najszybciej projekt nowej ustawy, która będzie pozbawiona mankamentów, które zauważył TK, ale zachowa ducha i idee ogrodów działkowych – mówił szef Sojuszu. Były premier podkreślił, że nowa ustawa o rodzinnych ogródkach działkowych powinna zawierać zapisy, które zagwarantują bezpieczeństwo działkowiczom. – Muszą pojawić się gwarancje, które nie pozwolą na rugowanie działkowiczów. Muszą być też mechanizmy, które będą chronić działkowiczów przed próbami samorządów, które chciałyby wprowadzić na tereny ogródków normalny biznes – dodał Miller.Przewodniczący Sojuszu zaznaczył, że nie po raz pierwszy politycy próbują zlikwidować ogródki działkowe. Jego zdaniem, od lat działki są solą w oku różnym środowiskom, które „chciałyby je zaorać i postawić wieżowce”. PZD też opracuje projekt Prezes łódzkiego okręgowego zarządu Polskiego Związku Działkowców Izabela Ożegalska zaznaczyła, że trudno jest obecnie przesądzać jakie mają być założenia nowej ustawy, bo związek czeka wciąż na pisemne uzasadnienia wyroku TK. Według niej dla działkowców i ich związku orzeczenie Trybunału jest niezrozumiałe. – Mamy taki Trybunał, który nie wziął pod uwagę skutków społecznych, jakie wywoła jego rozstrzygnięcie – dodała.Przyznała, że związek myśli o przygotowaniu obywatelskiego projektu ustawy i w najbliższą środę ma o tej sprawie debatować w Warszawie. Nie wyklucza rozmów z innymi partiami politycznymi. Według Ożegalskiej w samej Łodzi ogrody działkowe zajmują 700 ha; w mieście jest niemal 16,5 tys. działek. Decyzja TK Trybunał Konstytucyjny w środowym wyroku zakwestionował 24 przepisy ustawy o rodzinnych ogrodach działkowych, w tym m.in. ustawowe podstawy funkcjonowania Polskiego Związku Działkowców i jego przywileje. Większość z zakwestionowanych przepisów przestanie obowiązywać po 18 miesiącach od dnia ogłoszenia wyroku w Dzienniku Ustaw. Zgodnie z decyzją TK od razu po opublikowaniu straci moc artykuł, który nakazuje Skarbowi Państwa i samorządom przekazywanie PZD w nieodpłatne użytkowanie gruntów stanowiących ich własność, jeżeli są one przeznaczone w miejscowych planach zagospodarowania przestrzennego, pod rodzinne ogrody działkowe.Wyrok Trybunału dotyczy ponad 966 tysięcy działek o łącznej powierzchni ponad 43 tysięcy hektarów.",,
Sędzia TK Grzegorz Jędrejek powołany w skład PKW,"Prezydent Andrzej Duda powołał sędziego Trybunału Konstytucyjnego Grzegorza Jędrejka w skład Państwowej Komisji Wyborczej – podała w poniedziałek PKW. Jędrejek zastąpi w Komisji jej dotychczasowego szefa Wojciecha Hermelińskiego, którego członkostwo wygasło w piątek, gdy ukończył 70 lat.","Grzegorz Jędrejek dalej będzie sprawował obowiązki sędziego Trybunału Konstytucyjnego.Zgodnie z obecnym przepisem Kodeksu wyborczego, w skład Państwowej Komisji Wyborczej wchodzi po 3 sędziów Trybunału Konstytucyjnego, Sądu Najwyższego i Naczelnego Sądu Administracyjnego, którzy wskazywani są przez prezesów tych sądów. Kadencja członka PKW wynosi 9 lat; wygaśnięcie członkostwa przed upływem kadencji następuje m.in. w przypadku ukończenia 70 lat przez członka Komisji.W piątek 29 marca przewodniczący PKW Wojciech Hermeliński skończył 70 lat. W związku z tym, że jest on sędzią TK w stanie spoczynku, jego miejsce w Komisji musi zająć czynny sędzia TK lub w stanie spoczynku, wskazany przez prezesa Trybunału. W połowie marca prezes TK Julia Przyłębska poinformowała o skierowaniu pisma do prezydenta, w którym wskazała sędziego Grzegorza Jędrejka jako kandydata prezesa TK w PKW.Zgodnie z Kodeksem wyborczym sędziów w skład PKW powołuje Prezydent w drodze postanowienia. Uzupełnienie składu Państwowej Komisji Wyborczej musi nastąpić w ciągu pięciu dni od dnia wygaśnięcia członkostwa w Komisji.Dołączenie sędziego Jędrejka do składu PKW nie oznacza, że zastąpi on Hermelińskiego na funkcji przewodniczącego Komisji. Zgodnie z Kodeksem wyborczym, przewodniczącego PKW wybierają sędziowie – członkowie Komisji.",,
Kukiz’15 coraz bliżej PSL? „Warto budować trzeci blok”,"Polskie Stronnictwo Ludowe rozmawia z Kukiz’15 ws. sojuszu w ramach Koalicji Polskiej – potwierdził poseł ugrupowania Pawła Kukiza Piotr Apel. Zaznaczył, że „warto budować centrum, trzeci blok pomiędzy lewicową Platformą a prawicowym PiS”.","– Jeśli Kukiz’15 kiedykolwiek i z kimkolwiek wejdzie w sojusze, to będzie to sojusz programowy, nie sojusz po wygraną czy sojusz personalny – powiedział w Polskim Radiu 24 Piotr Apel. – Warto budować centrum, trzeci blok pomiędzy lewicową Platformą Obywatelską a prawicowym PiS, bo zbudowanie w miarę silnego bloku centrowego spowoduje, że nasze postulaty mogą być realizowane. Będziemy stanowić ten język uwagi, który będzie mógł decydować – dodał poseł. Apel zaznaczył jednak, że „jeszcze sojuszu politycznego z PSL nie zawiązujemy”. – Rozmawiamy o kwestiach programowych, tych rzeczach, w których się zgadzamy i to jest dla nas kluczowe, najważniejsze – podkreślił. PSL zapowiedziało budowę Koalicji Polskiej po wyborach do Parlamentu Europejskiego. Ludowcy startowali w nich jako Koalicja Europejska wspólnie z PO, Nowoczesną, SLD i Zielonymi.",,
Marek Król: nie spodziewam się dziś ogłoszenia treści ustaw przez prezydenta,"– Nie spodziewam się dzisiaj przedstawienia konkretnych projektów ustaw przez prezydenta (...), domniemywam, że w wyniku rozmów z Jarosławem Kaczyńskim prezydent poprosi o kilka dni, żeby skonsultować to z prawnikami – powiedział w „Minęła 8” Marek Król (publicysta „Sieci”). Gośćmi programu byli również Janusz Schwertner (Onet.pl) i Maciej Chudkiewicz („Tygodnik Solidarność”).","Prezydent Andrzej Duda wyda w poniedziałek w południe oświadczenie dla mediów – poinformował na Twitterze rzecznik prezydenta Krzysztof Łapiński. Zgodnie z wcześniejszymi zapowiedziami mamy poznać prezydenckie projekty ustaw o Sądzie Najwyższym i Krajowej Radzie Sądownictwa.  Wątpliwości prezydenta wzbudził m.in. wpływ ministra sprawiedliwości na SN i sprzeczność przepisów dotyczących liczby kandydatów na I prezesa SN. Prezydent mówił, że co prawda regulacje „w dużej części wychodziły naprzeciw społecznym oczekiwaniom”, jednak nie mógł ich zaakceptować. – Wymagają one zmian zapewniających ich zgodność z konstytucją, aby utrzymywały niezależność władzy sądowniczej, ale bez poczucia absolutnej nadrzędności i bezkarności, oraz stwarzały warunki, by sędziowie czuli się niezależni od rożnego rodzaju nacisków – podkreślał Duda, uzasadniając lipcowe weto.",,
Andrzej Duda o Małgorzacie Gersdorf: Wstyd mnie ogarnia,Po prostu wstyd – tymi słowami prezydent Andrzej Duda ocenił w wypowiedzi I prezes Sądu Najwyższego Małgorzaty Gersdorf na temat projektu nowelizacji ustaw sądowych.,"Andrzej Duda pytany w TVP Info o wypowiedź I prezes SN sędzi Małgorzaty Gersdorf, która nowelizację ustaw sądowych nazwała „ustawą kagańcową” odpowiedział: „Pani prezes Gersdorf opowiada – w szczególności za granicą – o Polsce takie rzeczy, że powiem tak: wstyd mnie ogarnia, kiedy słyszę, że ktoś, kto mieni się I prezesem SN, może o polskim państwie poza granicami kraju opowiadać takie rzeczy. Nawet jeżeli to się dzieje tylko w środowisku sędziowskim – po prostu wstyd. Wstyd za to, kto w ogóle został na urząd tego I prezesa Sądu Najwyższego wybrany”.  Prezydent Duda przyznał, że „może to są mocne słowa”. Dodał, że ma „takie jednoznaczne odczucia” i jest to dla niego, „jako prezydenta Rzeczpospolitej sytuacja ogromnie przykra”.  – Ale na szczęście niedługo już następuje – zgodnie z obowiązującymi w Polsce przepisami i terminarzem – zmiana na urzędzie pierwszego prezesa Sądu Najwyższego i mam nadzieję, że zgromadzenie sędziów Sądu Najwyższego wybierze odpowiedzialnie odpowiednią osobę, która dobrze będzie realizowała tę funkcję – oznajmił.",,
"Wenezuelski minister: Opozycja musi przejść po trupach, by obalić Maduro","Minister obrony Wenezueli Vladimir Padrino powiedział, że opozycja będzie musiała przejść przez „nasze trupy”, by obalić prezydenta Nicolasa Maduro i utworzyć nowy rząd w Caracas. Mówiąc o armii stwierdził, że nigdy nie zaakceptuje ona „rozkazów żadnego zagranicznego rządu”.","– Pozostanie rozmieszczona i postawiona w stan gotowości na granicach, tak jak rozkazał nasz dowódca, by zapobiegać naruszeniom naszej integralności terytorialnej –  powiedział w komentarzu dla TV. Rząd Maduro doprowadził Wenezuelę na skraj całkowitego załamania gospodarczego; Zachód, który nałożył na Caracas liczne sankcje, oskarża też dotychczasowego prezydenta o zapędy dyktatorskie, podminowywanie demokracji i korupcję. 23 stycznia na fali masowych antyrządowych protestów przewodniczący parlamentu i lider opozycji Juan Guaido obwołał się tymczasowym prezydentem Wenezueli, uznając, że wybory prezydenckie z maja 2018 r., które wygrał Maduro, nie były demokratyczne. Przejęcie władzy przez Guaido uznało ponad 40 państw i Parlament Europejski. Nowego status quo nie zaakceptowała Rosja; oznajmiła, że uważa Maduro za jedynego prawowitego prezydenta Wenezueli.",,
Spada poparcie dla faworytów,"Gdyby wybory prezydenckie odbywały się w najbliższą niedzielę, Bronisław Komorowski (PO) uzyskałby 46,5 proc. głosów, a Jarosław Kaczyński (PiS) – 32,4 proc. Oznacza to, że w porównaniu z sondażem sprzed tygodnia notowania Komorowskiego spadły o 1,1 pkt proc., zaś Kaczyński stracił 0,1 pkt proc.","Na dalszych miejscach znaleźli się Grzegorz Napieralski, na którego zamierza głosować 6,1 proc. pytanych (bez zmian), Waldemar Pawlak (PSL) z wynikiem 4,4 proc. (wzrost o 0,2 pkt proc.) i Andrzej Olechowski (niezależny, wspierany przez SD) z poparciem 2,2 proc. (wzrost o 0,6 proc.) - wynika z opublikowanego w sobotę sondażu Homo Homini dla Polskiego Radia.Poniżej jednego procenta uczestników badania zadeklarowało, że zagłosuje na: Andrzeja Leppera (Samoobrona; 0,6 proc., spadek o 0,1 pkt proc.), Marka Jurka(Prawica Rzeczypospolitej; 0,4 proc., spadek o 0,3 pkt proc.), JanuszaKorwin-Mikkego (Wolność i Praworządność; 0,4 proc., spadek o 0,2 pkt proc.), Kornela Morawieckiego (0,1 proc., bez zmian) oraz Bogusława Ziętka (Polska Partia Pracy; 0 proc., spadek o 0,1 proc.).6,4 proc. ankietowanych nie wie, na kogo oddałoby swój głos. To o 0,8 pktproc. więcej niż tydzień temu.69,3 proc. ankietowanych zadeklarowało, że poszłoby do wyborów.Sondaż został przeprowadzony 4 czerwca przez Instytut Badania Opinii „HomoHomini” metodą telefoniczną na ogólnopolskiej, reprezentatywnej próbie 1068pełnoletnich mieszkańców Polski. O to, na którego kandydata zagłosują,zapytano 740 osób.",,
Erdogan zjadł posiłek z transseksualistą. Kolacja u prezydenta,"Prezydent Turcji Recep Tayyip Erdogan zjadł w Stambule kolację z najbardziej znanym transseksualistą kraju – wynika ze zdjęć rozpowszechnionych w poniedziałek przez służby prasowe głowy państwa. Jak zauważają komentatorzy, kilka godzin wcześniej policja rozpędziła manifestację LGBT.","Szef państwa z konserwatywno-islamskiej Partii Sprawiedliwości i Rozwoju (AKP), niedzielny iftar – pierwszy posiłek, który spożywa muzułmanin po zachodzie słońca w okresie ramadanu – jadł z artystami. Była wśród nich znana w całej Turcji aktorka Bulent Ersoy, wykonawczyni klasycznych pieśni z epoki ottomańskiej. Obecnie 64-letnia Ersoy stała się w kraju symbolem zmiany nastawienia do osób LGBT. Kiedy na początku lat 80., jeszcze  jako biologiczny mężczyzna, przeszła operację zmiany płci w Londynie, w Turcji spotkał ją ostracyzm, a nawet akty fizycznej agresji.",,
Megxit. Królowa awansowała księcia Williama w strukturach kościelnych,"Królowa Elżbieta II wyznaczyła księciu Williamowi nowe zadanie. Będzie odpowiadać za relacje monarchii z Kościołem Szkocji. Media wskazują, że to odpowiedź na kryzys związany z megxitem.","Pałac Kensington ogłosił, że William będzie nosił tytuł The Lord High Commissioner to the General Assembly of the Church of Scotland (Lord Wysoki Komisarz Generalnego Zgromadzenia Kościoła Szkocji). Wskazano, że wnuk królowej ma być przedstawicielem korony i wypełniać w razie potrzeby ceremonialne obowiązki i wizyty.Media przekonują, że nominacja jest odpowiedzą na kryzys związany z decyzją księcia Harrego i księżnej Meghan, którzy oświadczyli na początku stycznia, że zamierzają prowadzić bardziej prywatne życie. Para oświadczyła, że zamierza sama się utrzymywać i ograniczyć swoją rolę w brytyjskiej rodzinie królewskiej. Postanowiła też dzielić czas między Wielką Brytanię i Amerykę Północną.W wydanym przez Pałac Buckingham oświadczeniu królowa Elżbieta II poinformowała, że w związku z tym nie będą już używać tytułów Ich Królewskich Wysokości (HRH) ani otrzymywać żadnych funduszy publicznych, przysługujących w związku z pełnieniem oficjalnych obowiązków. Harry przyznał, że uzgodnienia nie są rozwiązaniem, jakiego chciał, ale nie miał innego wyjścia. Podkreślił też, że to media przyczyniły się do decyzji jego i Meghan.35-letni Harry i 38-letnia Meghan od pewnego czasu wysyłali sygnały, że niezbyt dobrze odnajdują się w roli członków rodziny królewskiej. W październiku 2019 roku ujawnili, że życie pod nieustanną obserwacją mediów jest dla nich bardzo trudne.",,
ZUS: wypłata emerytur w Polsce nie jest zagrożona,"– Wypłata emerytur w Polsce w żadnym wypadku nie jest
zagrożona – uspokaja Jacek Dziekan, rzecznik ZUS. W opublikowanym przed weekendem raporcie NIK wskazano, iż w dłuższej perspektywie w kasie ZUS-u może zabraknąć środków na wypłaty świadczeń.","– Deficyt systemu emerytalnego jest czymś normalnym w większości krajów europejskich, ponieważ niemal wszystkie państwa na Starym Kontynencie zmagają się z wyzwaniami demograficznymi. Deficyt systemu emerytalnego w Polsce towarzyszy nam od wielu lat i tak będzie także w przyszłości, o czym ZUS regularnie informuje, publikując cykliczne prognozy aktuarialne – podkreślił Dziekan w odpowiedzi na raport NIK.  ZUS pod lupą inspektorów NIK Kontrola przeprowadzona przez Najwyższą Izbę Kontroli związana była ze zmianami w systemie emerytalnym, które weszły w życie na początku tego roku. NIK wskazywał w raporcie pokontrolnym, że ZUS przygotował się do tej operacji właściwie i nie zakłóciła ona naliczania oraz wypłaty świadczeń dla ubezpieczonych. Inspektorzy Izby zaznaczyli jednak, że w dłuższej perspektywie zmiany w systemie emerytalnym nie rozwiążą problemu deficytu Funduszu Ubezpieczeń Społecznych.",,
"Jutro strajk. „Propozycje rządu zostały odrzucone przez dwie centrale związkowe, przyjęła je »Solidarność«”","– Dzisiejsze rozmowy na temat sytuacji w oświacie i propozycji, które zostały przygotowane przez rząd dla central związkowych, nie były łatwe ani krótkie. Strona rządowa przedstawiła kilka propozycji. Te propozycje zostały odrzucone przez dwie centrale. Natomiast bardzo się cieszę, że „Solidarność” przyjęła propozycję rządową i będziemy mogli podpisać porozumienie – powiedziała wicepremier Beata Szydło po spotkaniu przedstawicieli strony rządowej i związków zawodowych.","– To jest dobre porozumienie, bo to jest dobra propozycja dla nauczycieli. Rząd zdaje sobie sprawę z tego, że zaniedbania wieloletnie w oświacie trzeba redukować i trzeba szukać rozwiązań, które będą pozwalały na wzrost wynagrodzeń nauczycieli – dodała.– Chodzi nam o to, by system kształcenia w Polsce był jak najlepszy, żeby uczniowie mieli rzeczywiście jak najlepsze przygotowanie, by polska szkoła się rozwijała, była nowoczesna, by nauczyciele byli godnie i bardzo dobrze byli wynagradzani, świetnie przygotowani – podkreśliła.Jak zaznaczyła Szydło, rząd zaproponował zwiększenie wynagrodzeń dla nauczycieli. Przypomniała, że pensje nauczycieli zostały odmrożone w 2017 r., a od 2018 r. rząd realizuje program podwyżek dla nauczycieli.– Wychodząc naprzeciw oczekiwaniom strony oświatowej zaproponowaliśmy przyspieszenie i zwiększenie podwyżek. We wrześniu zaproponowaliśmy przeprowadzenie podwyżki na poziomie ponad 9 proc., co w sumie da w tym okresie, kiedy ten program jest realizowany, w tym roku 15 proc., a licząc od 2017 r. do września, średnio pensja nauczycielska wzrasta o ponad 700 zł – mówiła Szydło.Dodała, że w ofercie znalazło się także skrócenie stażu, zmiana oceny nauczycieli, określenie minimalnej kwoty dodatku za wychowawstwo w wysokości 300 zł i przyspieszenie awansu zawodowego.",,
„Tragiczny dzień dla dyplomacji”. Moskwa komentuje zabójstwo Karłowa,"Ambasador Rosji w Turcji Andriej Karłow zmarł od ran postrzałowych – potwierdziła wcześniejsze nieoficjalne doniesienia rzeczniczka rosyjskiego MSZ Maria Zacharowa. Ataku na dyplomatę dokonano, gdy przemawiał w galerii sztuki w Ankarze. Napastnik oświadczył, że zamach był „zemstą za Aleppo”.","Prezydent Rosji Władimir Putin nazwał zabójstwo ambasadora prowokacją, której celem jest załamanie normalizacji stosunków z Turcją, jak i procesu pokojowego w Syrii. – Odpowiedzią na to może być tylko wzmocnienie walki z terroryzmem – podkreślił.– Powinniśmy wiedzieć, kto kierował ręką zabójcy – dodał Putin, który polecił wzmocnić ochronę placówek dyplomatycznych Rosji.Prezydent Turcji Recep Tayyip Erdogan zapowiedział w orędziu telewizyjnym, że okoliczności zamachu na ambasadora wyjaśni wspólna rosyjsko-turecka komisja. Dodał, że w rozmowie telefonicznej z Putinem obaj doszli do wniosku, że zamach był wymierzony w trwający proces normalizacji między Rosją a Turcją. Zastrzegł jednocześnie, że uważa zamach na ambasadora za zamach na turecki naród i tureckie państwo.– To tragiczny dzień dla rosyjskiej dyplomacji. Dziś w Ankarze na publicznej imprezie ambasador Rosji został raniony i zmarł – oznajmiła rzeczniczka rosyjskiego MSZ Maria Zacharowa. Zaznaczyła przy tym, że władze tureckie powinny przeprowadzić skrupulatne dochodzenie w sprawie zabójstwa Karłowa.Prowokacja?Zamach w Ankarze może być prowokacją wymierzoną w stosunki rosyjsko-tureckie – ocenił szef komisji spraw zagranicznych Dumy Leonid Słucki. – Ten akt terrorystyczny mógł być prowokacją, której celem było załamanie odbudowy stosunków dwustronnych między Rosją i Turcją. Jeśli tak jest, to bardzo chciałoby się mieć nadzieję, że zleceniodawcy tej barbarzyńskiej zbrodni nie osiągną tego, czego chcą i nie będzie upragnionej nowej fali ochłodzenia w stosunkach rosyjsko-tureckich – zaznaczył.Również jego poprzednik Aleksiej Puszkow, obecnie członek Rady Federacji, wyższej izby parlamentu Rosji, powiedział, że głównym celem ataku jest zerwanie trwającego od niedawna procesu poprawy dwustronnych stosunków. Przypomniał, że to polepszenie stosunków pozwoliło na rozpoczęcie rozmów Turcji i Rosji w sprawie Syrii i na omawianie wspólnych dużych projektów gospodarczych.Puszkow powiedział również, że zabójstwo ambasadora to „akt terrorystyczny”, który odzwierciedla bardzo napiętą sytuację w Turcji. Wyraził przypuszczenie, że za atakiem stoją siły ultraradykalne i nacjonalistyczne. Zabójstwo „nie ma najmniejszego związku z władzami Turcji” – zapewnił deputowany.Wiceszef komisji ds. obrony w Radzie Federacji Franc Klincewicz wyraził natomiast przekonanie, że zamach przeprowadziły „siły specjalne NATO”, żeby „sprowokować Moskwę”. ONZ potępiaZamach potępiła ONZ. – Potępiamy atak z bronią w ręku na rosyjskiego ambasadora w Turcji. Nie ma żadnego wytłumaczenia dla zamachu na dyplomatę czy ambasadora – powiedział rzecznik ONZ Stephane Dujarric.Zabójstwo skomentował również amerykański Departament Stanu. „Potępiamy ten akt przemocy, ktokolwiek go popełnił. Nasze myśli i modlitwy są z ambasadorem Rosji i jego rodziną” – głosi komunikat przygotowany przez rzecznika resortu Johna Kirby’ego.",,
Waldemar Pawlak idzie na urlop?,"Waldemar Pawlak na czas kampanii wyborczej pójdzie na urlop . Kandydat PSL na prezydenta a równocześnie wicepremier i minister gospodarki 6 maja, po oficjalnym zarejestrowaniu kandydatury, zawiesi pracę w rządzie – podało Radio RMF FM.","To na razie wiadomość nieoficjalna. Dopóki PSL nie zbierze wymaganych 100 tys. podpisów, oficjalnej informacji o urlopie premiera nie będzie. – W stosownym momencie, kiedy będzie zarejestrowanym kandydatem, podejmie decyzje i powiadomi o tym – powiedział Janusz Piechociński ze sztabu Pawlaka, nie zaprzeczając przy tym, że chodzi o urlop. Jak na razie nie ma innych doniesień o planowanych urlopach kandydatów na stanowisko prezydenta. W znacznie gorszej sytuacji jest pod tym względem Bronisław Komorowski. W Sejmie mógłby go zastąpić wicemarszałek, ale prezydent, którego obowiązki pełni dziś Komorowski, nie ma urlopu. Pawlak może więc poświęcić urlop na kampanię, a Komorowski – nie. Państwowa Komisja Wyborcza zarejestrowała dotąd 13 komitetów w wyborach prezydenckich, a cztery wezwała do uzupełnienia dokumentów ( w takiej sytuacji znalazł się m.in. Andrzej Olechowski) – poinformował przewodniczący PKW Stefan Jaworski. Sześciu komitetom PKW odmówiła rejestracji.PKW zarejestrowała komitety: Janusza Korwin-Mikkego, Krzysztofa Mazurskiego, Gabriela Janowskiego, Waldemara Pawlaka, Kornela Morawieckiego, Andrzeja Leppera, Marka Jurka, Bogusława Ziętka, Bronisława Komorowskiego, Romana Sklepowicza, Grzegorza Napieralskiego, Zdzisława Podkańskiego i Jarosława Kaczyńskiego.",,
Kosiniak-Kamysz: Nie wykluczam koalicji w wyborach do PE,"– Nie wykluczam żadnego scenariusza na dzień dzisiejszy, ale chcę mieć komfort jako szef partii podejmowania samodzielnych, suwerennych decyzji – powiedział w programie „Minęła 8” Władysław Kosiniak-Kamysz, lider PSL.","Gość Adriana Klarenbacha został zapytany o strategię PSL na wybory samorządowe, które odbędą się 21 października. – Nie wykluczam żadnego scenariusza na dzień dzisiejszy, ale chcę mieć komfort jako szef partii podejmowania samodzielnych, suwerennych decyzji – powiedział Kosiniak-Kamysz. – Nie wykluczam również koalicji w wyborach do PE – odpowiedział na pytanie o możliwość wspólnego startu z Platformą Obywatelską. Dodał, że w wyborach samorządowych PSL będzie startowało samodzielnie. Lider PSL wykluczył możliwość powyborczej koalicji z PiS, choć widzi podobieństwa między obiema partiami. – My jesteśmy partią, która ideowo w wielu kwestiach ma poglądy podobne jak PiS. Jesteśmy partią chadecką, partią o charakterze ludowym, narodowym, dla której wartości patriotyczne są bardzo ważne – stwierdził Kosiniak-Kamysz. Podkreślał, że przepływ elektoratów między PiS a PSL jest bardzo duży, a obie partie będą konkurentami w wielu miejscach.",,
Ambasador Ukrainy: to atak na stosunki polsko-ukraińskie,"Za atakiem na siedzibę polskiego konsulatu „stoją strony, które nie są zainteresowane dobrymi relacjami ukraińsko-polskimi; niewątpliwie jest to Rosja – powiedział ambasador Ukrainy Andrij Deszczyca po spotkaniu z wiceszefem MSZ Janem Dziedziczakiem.",,,
"Nowy portal IPN. „Tysiąc filmów, nieograniczona liczba dokumentów z archiwum”","Nowa jakość w edukacji historycznej, a także internetowy „magazyn” 20-letniego dorobku IPN z niepublikowanymi dotąd dokumentami – tak o nowym portalu przystanekhistoria.pl powiedział prezes Instytutu Jarosław Szarek. Prezentacja – w środę o godzinie 11.","Portal przystanekhistoria.pl – największy z dotychczasowych serwisów internetowych IPN – prezes Instytutu przedstawi w stołecznym Centrum Edukacyjnym IPN w Warszawie. W zasobach portalu mają znaleźć się największa biblioteka cyfrowa w Polsce, niepublikowane dotąd archiwalia, a także najświeższy stan badań w zakresie XX-wiecznej historii Polski. To m.in. 400 artykułów popularnonaukowych, tysiąc filmów i prawie 800 publikacji cyfrowych.  Przystanekhistoria.pl to nowa jakość w edukacji historycznej – zapowiada  Jarosław Szarek, przekonując, że portal będzie prezentował w atrakcyjnej i przejrzystej formule najnowsze ustalenia historyczne nie tylko badaczy IPN, ale także osób współpracujących z Instytutem. <>br> – Portal będzie internetowym „magazynem” pokazującym – już dwudziestoletni i stale rosnący – dorobek Instytutu Pamięci Narodowej. Artykuły, dokumenty, wywiady, ikonografia i multimedia, książki, wystawy – historia z lat 1917-1990. Prace badaczy, bogactwo materiałów archiwalnych, ale także historyczną publicystykę, materiały edukacyjne. Nieprzypadkowo logiem nowego portalu są stojący na przystanku Józef Piłsudski, powstaniec warszawski i Anna Walentynowicz – trzy epoki, ale jeden cel – Polska niepodległa – powiedział Szarek.",,
Abp Jędraszewski o paradach równości: To prawdziwe seanse pogardy i nienawiści,"O atakach na życie małżeńskie i rodzinne mówił w niedzielę w Nowym Targu abp Marek Jędraszewski, przewodnicząc mszy św. z okazji 40. rocznicy wizyty św. Jana Pawła II w tym mieście. Wskazywał, że niektóre samorządy deprawują dzieci i młodzież poprzez wprowadzanie do szkół tzw. Karty LGBT, za którą stoi ideologia gender. – Do głosu po raz kolejny dochodzi lewacki pomysł swoistej inżynierii społecznej – powiedział metropolita krakowski.","Abp Jędraszewski przypomniał pierwszą pielgrzymkę Jana Pawła II do ojczyzny i homilię, jaką wygłosił 2 czerwca na placu Zwycięstwa w Warszawie, dowodząc, że Chrystus jest kluczem do zrozumienia człowieka i dziejów polskiego narodu.Nawiązując do papieskiej wizyty sprzed 40 lat na Podhalu, abp Jędraszewski przypomniał, że przemówienie Jana Pawła II w Nowym Targu dotyczyło również spraw rodziny i małżeństwa.– Zamach na życie małżeńskie i rodzinne sięga dziś jeszcze głębiej. Usiłuje się bowiem podważyć samą instytucję małżeństwa jako wspólnoty kobiety i mężczyzny – powiedział abp Jędraszewski. Wskazał, że proces deprawacji dokonuje się w niektórych szkołach poprzez wprowadzanie do nich przez niektóre samorządy tzw. Karty LGBT, za czym stoi ideologia gender. Według niej, przypomniał duchowny, sprawa płci człowieka nie jest związana przede wszystkim z jego strukturą biologiczną, ale ma głównie charakter kulturowy i zależy od jego osobistej decyzji. Abp Jędraszewski stwierdził, że do głosu po raz kolejny dochodzi lewacki pomysł swoistej inżynierii społecznej, który odrzuca Boży zamysł odnośnie człowieka i jego życiowego powołania. Metropolita krakowski zauważył, że kolejnym zamachem na wolność małżeństwa i rodziny jest instrukcja WHO, dotycząca edukacji seksualnej dzieci, która odbiera im naturalną wolność i niewinność, a także organizowane przez zwolenników LGBT tzw.  „parady równości"", które zaprzeczają pięknu człowieczeństwa kobiety i mężczyzny i są okazją do szyderstwa z prawd wiary. – Pytam zatem wszystkich odpowiedzialnych za nasze życie społeczne i narodowe: gdzie w tych paradach jest jeszcze miejsce na tolerancję, którą ich organizatorzy mają nieustannie na ustach i której domagają się dla siebie? Czy tolerancja polega na tym, aby bezkarnie móc wyszydzać ludzi wierzących i publicznie sobie z nich kpić i ich poniżać? – pytał w homilii abp Jędraszewski. Metropolita krakowski przypomniał, że 40 lat temu, do papieża w Nowym Targu przybyli w pielgrzymce z Krościenka oazowicze wraz ze swoim założycielem ks. Franciszkiem Blachnickim i złożyli na ręce Jana Pawła II Księgę Czynów Wyzwolenia, inaugurując tym samym dzieło Krucjaty Wyzwolenia Człowieka, które podejmują osoby deklarujące dobrowolną abstynencję od alkoholu.",,
„Dekomunizacja musi się dokonać. Symbole też mają swoje znaczenie”,"– Przekaz PiSu i mediów publicznych to zakłamane informacje. Nazwa ulicy Jedności Robotniczej nawiązuje do pierwszego strajku pracownic żyrardowskich fabryk, który odbył się w 1883 r. – oświadczyła w programie „Minęła 20” poseł PO, Marta Golbik. W rzeczywistości nazwa ta symbolizuje podporządkowanie polskiego ruchu socjalistycznego stalinowskiej Polskiej Partii Robotniczej.","Goście programu Krzysztofa Ziemca rozmawiali o oburzającej decyzji radnych Żyrardowa, którzy postanowili przemianować ulicę gen. Augusta Emila Fieldorfa Nila, bestialsko zamordowanego przez komunistów dowódcy Kedywu AK, na ulicę „Jedności Robotniczej”.  To powrót do dawnej nazwy ulicy z czasów PRL. Miała ona upamiętniać tzw. „zjednoczenie PPR i PPS”, przeprowadzone 15 grudnia 1948 r. W rzeczywistości chodziło o podporządkowanie posiadającej przedwojenne tradycje Polskiej Partii Socjalistycznej stalinowskiemu tworowi. W ten sposób powstała PZPR – „Polska Zjednoczona Partia Robotnicza”.  Tak zwana Polska Partia Robotnicza została powołana do życia przez sowieckich agentów w 1942 r. i miała być narzędziem opanowania Polski przez Stalina. Rzekome zjednoczenie było etapem budowy totalitarnego systemu stalinowskiego w Polsce. Decyzja żyrardowskich radnych nie upamiętnia tradycji polskiego ruchu socjalistycznego, ale jego likwidację przez podporządkowanych Stalinowi komunistów.",,
Sondaż parlamentarny. Zmiana poparcia i liczby mandatów,"Partia Jarosława Kaczyńskiego wciąż pozostaje liderem poparcia, w porównaniu do wyniku wyborczego z października zdobywa dwa mandaty więcej – wynika z sondażu pracowni Estymator dla portalu DoRzeczy.pl.","Prawo i Sprawiedliwość może liczyć na poparcie 43,5 proc. badanych, co oznaczałoby zwiększenie liczby mandatów tej partii w Sejmie, wobec wyniku uzyskanego w październikowych wyborach.   Obecnie PiS ma w poselskich ławach 235 przedstawicieli, według badania – miałby ich 237. W wyborach PiS uzyskało wynik 43,59 proc. Wobec analogicznego badania sprzed tygodnia PiS notuje spadek o 2 punkty procentowe i siedem mandatów.   Na drugim miejscu uplasowała się Koalicja Obywatelska z wynikiem 29,7 proc. głosów i 140 mandatów. KO zyskuje w stosunku do poprzedniego sondażu – 28,2 proc. głosów i 137 mandatów – a także wobec wyniku wyborczego z ubiegłego roku – 27,4 proc. głosów i 134 mandaty).  Podium zamyka Lewica z 11,8 proc. głosów i 44 mandatami. W poprzednim badaniu uzyskała 10,5 proc. poparcia i 37 mandatów. W wyborach parlamentarnych zdobyła 12,56 proc. głosów i 49 mandatów.",,
Wyborczy fakenews PO. Wmawiają prezydentowi i PiS plan wyjścia z UE,"Platforma Obywatelska na Twitterze opublikowała nowy spot wyborczy, w którym zarzuca obecnemu prezydentowi Andrzejowi Dudzie i kandydatowi na prezydenta stolicy Patrykowi Jakiemu, że „krok po kroku” wyprowadzają Polskę ze struktur Unii Europejskiej.  To kolejne przedwyborcze fakenewsy względem obecnego rządu, który wiele razy podkreślał, że jesteśmy i będziemy częścią UE.","Wyrwane z kontekstu słowa prezydenta Andrzeja Dudy oraz polubienie wpisu Patryka Jakiego to oś, wokół której politycy Koalicji Obywatelskiej budują narrację o rzekomych działaniach PiS, zmierzających na opuszczenie przez Polskę struktur europejskich – tzw. polexit.– Ten, kto straszy wyjściem polskie z UE, szkodzi Polsce, my mamy piękny program dla Europy, jesteśmy z Europą związani. Europejskość rozumiemy nie jako poklepywanie po plecach czy ślepe posłuszeństwo, ale jako podnoszenie standardu życia Polaków do takiego poziomu, jaki jest w Europie zachodniej i to robimy – mówił podczas konwencji PiS premier Mateusz Morawiecki. Słowa premiera stoją w kontraście wobec formułowanych przez PO w spocie tez.Politycy PiS mówią, że chcą, by Polska była członkiem UE. Z kolei politycy PO twierdzą, że ich przeciwnicy chcą, żeby Polska opuściła UE, wkładając w usta PiS tezy zbudowane przez PO.",,
USA wycofały się z porozumienia klimatycznego. „Będzie lepsze”,"Donald Trump podjął decyzję i potwierdził, że Stany Zjednoczone wycofają się z paryskiego porozumienia klimatycznego. Jak podaje agencja Reuters, prezydent USA będzie zabiegał o „lepsze porozumienie”.","Prezydent USA Donald Trump podkreślił, że wycofanie jego kraju z paryskiego porozumienia klimatycznego, które narzucało „drakońskie” obciążenia finansowe i gospodarcze, jest „potwierdzeniem amerykańskiej suwerenności”. Zaznaczył, że wycofuje kraj z porozumienia paryskiego, aby „spełnić swój obowiązek, by bronić Ameryki i jej obywateli”.Trump przywołał też hasło swej kampanii: „Ameryka przede wszystkim”, tłumacząc, że kieruje się ekonomicznymi interesami USA. – Nie chcemy już, aby śmiali się z nas inni przywódcy i inne kraje. I nie będą – dodał prezydent, który podczas kampanii wyborczej Trump obiecywał, że „skasuje” porozumienie paryskie w ciągu 100 dni od objęcia urzędu prezydenta.May rozczarowanaW rozmowie telefonicznej premier Wielkiej Brytanii Theresa May powiedziała Donaldowi Trumpowi, że jest rozczarowana jego decyzją o wyjściu USA z paryskiego porozumienia klimatycznego – poinformowały w czwartek późnym wieczorem służby prasowe na Downing Street. „To smutny dzień dla społeczności międzynarodowej” – napisał w oświadczeniu Miguel Arias Canete, unijny komisarz do spraw klimatu. Komentując decyzję Donalda Trumpa stwierdził, że „kluczowy partner odwraca się tyłem i wycofuje z walki ze zmianami klimatycznymi”. Dodał, że Unia Europejska wyraża „głębokie ubolewanie z powodu jednostronnej decyzji administracji Trumpa”.Decyzję gospodarza Białego Domu negatywnie ocenił także przewodniczący Parlamentu Europejskiego. „Umów należy dotrzymywać. To kwestia zaufania i przywództwa. Ta decyzja zaszkodzi Stanom Zjednoczonym i planecie” – napisał Antonio Tajani na jednym z portali społecznościowych. ZobowiązaniePrzyjęte w grudniu 2015 roku na konferencji klimatycznej ONZ w Paryżu porozumienie ratyfikowało dotąd 147 państw, a USA uczyniły to we wrześniu ubiegłego roku. Zobowiązały się w ten sposób do podjęcia działań na rzecz ograniczenia wzrostu średniej temperatury na świecie do wyraźnie mniej niż 2, a jeśli to możliwe do 1,5 stopnia Celsjusza w porównaniu z epoką przedindustrialną.Wymaga to zredukowania globalnej emisji gazów cieplarnianych, w której udział USA wynosi według porozumienia paryskiego 17,89 proc. Wyprzedzają je pod tym względem tylko Chiny z udziałem 20,09 proc.Porozumienie paryskie ma wejść w życie w 2020 roku na miejsce uzupełniającego konwencję w sprawie zmian klimatu protokołu z Kioto. Protokół ten obowiązywał w latach 2008-2012, a uzgodnione na konferencji klimatycznej ONZ w stolicy Kataru Dausze w 2012 roku przedłużenie jego ważności na następne osiem lat nie nabrało jeszcze mocy prawnej.Aneks z limitami36 państw uprzemysłowionych oraz Unia Europejska podpisały także aneks do protokołu, nakładający na nie określone limity emisji gazów cieplarnianych z możliwością handlu niewykorzystanymi nadwyżkami w przydzielonych kwotach. Stany Zjednoczone podpisały za prezydentury Billa Clintona protokół z Kioto wraz z aneksem, ale Senat odmówił zajęcia się ich ratyfikacją i stan taki trwa do dnia dzisiejszego. Następca Clintona George Bush junior oświadczył zaraz po swym wyborze w 2000 roku, że jest przeciwnikiem protokołu z Kioto, gdyż większość jego sygnatariuszy, w tym wytwarzające znaczne ilości gazów cieplarnianych Chiny i Indie, nie podpisała ograniczającego emisje aneksu, co mogłoby mieć negatywne skutki dla gospodarki USA.Kanada, która ratyfikowała protokół z Kioto wraz z aneksem, ogłosiła pod koniec 2011 roku wycofanie się z niego, argumentując, że nie może on być skuteczny, skoro nie obejmuje dwóch największych emitentów gazów cieplarnianych - USA i Chin. W przeciwieństwie do aneksu do protokołu z Kioto porozumienie paryskie nie nakłada na państwa będące jego stronami określonych oraz egzekwowanych prawnie limitów emisji gazów cieplarnianych i jest z tego powodu krytykowane jako potencjalnie nieskuteczne.",,
Morawiecki o budżecie UE: Nie akceptujemy propozycji fińskiej prezydencji,"Nie akceptujemy propozycji prezydencji fińskiej w sprawie unijnego budżetu, to nie jest żadne pole do kompromisu – powiedział w czwartek w Brukseli premier Mateusz Morawiecki. Polityki traktatowe, czyli rolna i spójności, muszą być zabezpieczone – dodał.","Na szczycie w Brukseli unijni liderzy mają dyskutować m.in. o wieloletnim budżecie UE po 2020 roku. Ze źródeł dyplomatycznych wynika, że Finlandia sprawująca obecnie przewodnictwo w Radzie UE, wcześniej przedstawiła propozycję budżetu na poziomie 1,055 proc. dochodu narodowego brutto UE27. Oznaczałoby to cięcia w wysokości 60–65 mld euro wobec i tak przewidującej redukcję propozycji Komisji Europejskiej. Ta propozycja ma być punktem wyjścia do dyskusji. Morawiecki powiedział dziennikarzom przed szczytem UE, że Polska nie akceptuje aktualnej fińskiej propozycji. „Pokazujemy, że to nie jest żadne pole do kompromisu. Pokazujemy też, jak skutecznie zrekonstruowaliśmy »grupę przyjaciół spójności«” – podkreślił. Jak dodał, w kontekście negocjacji w sprawie unijnego budżetu według Polski konieczne jest znalezienie nowych źródeł finansowania priorytetów UE. Wśród nich wymienił m.in. podatek lotniczy, podatek od transakcji finansowych czy podatek cyfrowy. Premier zaznaczył, że „wszystkie polityki traktatowe, czyli rolna, która ma dążyć do wyrównania dopłat dla rolników polskich w porównaniu do rolników zachodnioeuropejskich, czy polityka spójności, muszą być zabezpieczone”. Nie jest to jedyny temat spotkania Rady Europejskiej. W czwartek przewodniczący Komisji Europejskiej Jean–Claude Juncker i brytyjski premier Boris Johnson poinformowali o porozumieniu zawartym między UE27 a Wielką Brytanią w sprawie wyjścia tego kraju ze Wspólnoty. Szef polskiego rządu przed szczytem wyraził satysfakcję z faktu, że przyjęte zostały postulaty podnoszone przez Polskę. Jak mówił, Polska zawsze chciała, by „doszło do pewnej formy umowy”. – I kiedy Wielka Brytania zaproponowała nową formułę, to bardzo mocno zabiegaliśmy o to kanałami dyplomatycznymi (...), zachęcając do tego, aby znalazł się kompromis w tej sprawie. No i widać wyraźnie, że gdzie jest rozmowa, tam jest też umowa – mówił premier dziennikarzom. Morawiecki dodał, że w tej sprawie rozmawiał m.in. z przyszłą szefową KE Ursulą von der Leyen, premierem Wielkiej Brytanii Johnsonem i unijnym negocjatorem ds. brexitu Michelem Barnierem. Jak ocenił, obecnie sytuacja jest o wiele lepsza. – Dzisiaj nasze interesy są zabezpieczone. Po pierwsze, to jest zabezpieczenie praw naszych obywateli i naszych przedsiębiorców. Po drugie, mamy dużo lepsze rozwiązania i dużo lepszy punkt startu do rozwiązań w zakresie handlu dla polskich przedsiębiorców (...) i wreszcie po trzecie – co jest niezwykle ważne z punktu widzenia różnych projektów, które toczą się w Polsce z udziałem środków unijnych – mamy zapewnione finansowanie dla wszystkich projektów unijnych, pomimo brexitu – oświadczył Morawiecki. Premier poruszył też kwestię polityki klimatycznej UE. Jak powiedział, wszelkie nowe umowy, które mogą prowadzić do neutralności klimatycznej, muszą zabezpieczać polskie interesy. – Polska tutaj twardo broni naszych interesów – podkreślił.– Żaden z wielkich podmiotów międzynarodowych, czyli ani Chiny, ani Indie, ani Stany Zjednoczone, ani Ameryka Łacińska nie przyjmują na siebie dodatkowych celów klimatycznych, a więc musimy wypracować odpowiednie mechanizmy kompensacji, które będą zabezpieczały interesy polskich obywateli i polskich firm – oświadczył Morawiecki. Na poprzednim szczycie UE Polska wraz z kilkoma innymi krajami zablokowała zapis konkluzji dotyczący neutralności klimatycznej.",,
Izba Reprezentantów żąda od Białego Domu dokumentów pod groźbą kary,"Amerykańska Izba Reprezentantów zażądała w piątek od Białego Domu pod rygorem odpowiedzialności karnej przekazania jej wszystkich dokumentów, dotyczących lipcowej rozmowy telefonicznej prezydentów USA i Ukrainy Donalda Trumpa i Wołodymyra Zełenskiego.","„Głęboko żałujemy, że Prezydent Trump postawił nas i naród w tej sytuacji, ale jego działania nie pozostawiły nam wyboru. Musimy wysłać to wezwanie” – oświadczyli wspólnie szefowie komisji zagranicznych, wywiadu oraz nadzoru i reform, które prowadzą śledztwo w sprawie afery ukraińskiej.Izba Reprezentantów zwróciła się także w piątek do wiceprezydenta USA Mike'a Pence'a o przedstawienie wszystkich dokumentów, dotyczących rozmowy Trumpa z Zełenskim. Pence ma czas do 15 października na dostarczenie pełnej dokumentacji w tej sprawie. Szefowie trzech komisji wyjaśnili ponadto, że chcą dowiedzieć się więcej o spotkaniu Pence'a z Zełenskim, które miało miejsce 1 września w Warszawie przy okazji obchodów 80. rocznicy wybuchu II wojny światowej.Izba Reprezentantów, w której większość mają Demokraci, w zeszłym tygodniu wszczęła śledztwo, które może doprowadzić do impeachmentu Trumpa. Sprawa dotyczycy podejrzeń, że prezydent wywierał naciski na władze Ukrainy, by zaszkodzić swojemu potencjalnemu rywalowi Joe Bidenowi w następnych wyborach prezydenckich.",,
"„Nie pozwolimy Iranowi zdobyć broni jądrowej. Gdy oni to zaakceptują, będą bogatym krajem”","Stany Zjednoczone będą zwiększać presję ekonomiczną na Iran, dopóki ten kraj nie zrezygnuje z przemocy i nie zaangażuje się w amerykańskie wysiłki dyplomatyczne – oświadczył w sobotę sekretarz stanu USA Mike Pompeo. – Nie pozwolimy Iranowi zdobyć broni jądrowej. Gdy oni to zaakceptują, będą bogatym krajem – powiedział wcześniej Donald Trump.","Wcześniej tego dnia prezydent Donald Trump zapowiedział, że w poniedziałek ogłosi dodatkowe sankcje na Iran, aby powstrzymać władze tego państwa przed uzyskaniem broni jądrowej.– Nakładamy dodatkowe sankcje na Iran. W niektórych przypadkach poruszamy się powoli, ale w innych szybko – powiedział w sobotę prezydent Donald Trump, występując przed dziennikarzami przed Białym Domem przed wylotem do rządowego ośrodka wypoczynkowego Camp David, gdzie według własnych słów ma analizować sprawę Iranu.– Nie pozwolimy Iranowi zdobyć broni jądrowej. Gdy oni to zaakceptują, będą bogatym krajem, będą bardzo szczęśliwi, a ja będę ich najlepszym przyjacielem – dodał Trump, wyrażając nadzieję, że „tak się stanie”.Zaznaczył, że wymierzona w Iran operacja militarna „jest zawsze na stole”. Jednocześnie zasugerował, że jest gotowy na deeskalację napięć w stosunkach między USA i Iranem. Wyraził gotowość do szybkiego zawarcia z Iranem umowy, która – jak to ujął – wzmocniłaby osłabioną irańską gospodarkę. Wzrost napięcia między USA a IranemW ostatnich tygodniach obserwowany jest znaczący wzrost napięcia między Waszyngtonem i Teheranem, spowodowany atakiem z 13 czerwca na dwa tankowce w Zatoce Omańskiej oraz czwartkowym zestrzeleniem amerykańskiego drona w regionie Zatoki Perskiej.W obu przypadkach USA winę przypisują Iranowi. Ten kategorycznie odrzuca oskarżenia o zaatakowanie tankowców, a w przypadku drona twierdzi, że zestrzelił ten bezzałogowy samolot, bo wtargnął w jego przestrzeń powietrzną. USA przekonują, że do zestrzelenia doszło w międzynarodowej przestrzeni powietrznej.",,
Dworczyk: Ścieki w stu procentach trafiają do „Czajki”,"Ścieki w stu procentach trafiają do oczyszczalni „Czajka”, instalacja o świcie uzyskała zakładaną wydajność – poinformował w sobotę rano szef KPRM Michał Dworczyk.","„Ścieki już w 100 proc. trafiają do Czajki! O świcie instalacja uzyskała zakładaną wydajność. Wielkie gratulacje dla min. A. Moskwy, prez. K. Wosia i wszystkich pracujących ciężko w ostatnich dniach nad całkowitym powstrzymaniem zrzutu ścieków do Wisły!” – napisał Dworczyk na Twitterze.Do awarii dwóch kolektorów odprowadzających ścieki z lewobrzeżnej Warszawy do leżącej na prawym brzegu oczyszczalni „Czajka” doszło pod koniec sierpnia. W jej efekcie nieczystości były w całości zrzucane do Wisły. Wobec zagrożenia ekologicznego premier Mateusz Morawiecki podjął decyzję o budowie tymczasowego rurociągu, dzięki któremu część ścieków z lewobrzeżnej Warszawy jest przepompowywana do oczyszczalni „Czajka”.",,
„Premierowanie? Chętnie się podejmę”,"– Jeśli Polacy tego zechcą, chętnie podejmę się tej misji i zostanę premierem – powiedział w TVP Info Leszek Miller. – Do wyborów jeszcze dwa lata i wszystko jest możliwe – podkreślił szef SLD w programie „Dziś wieczorem”. Nawiązał też do wizyty na Majdanie Jarosława Kaczyńskiego i oceny UE przez polityków PiS. – Jeśli prezes PiS jest w Kijowie, to występuje na tle flagi europejskiej, a w Polsce jego posłanka mówi, że to jest szmata, a nie flaga europejska  – powiedział szef SLD.","Leszek Miller optymistycznie patrzy na szanse swojego ugrupowania w najbliższych wyborach.  – 2 lata temu byliśmy piątą partią po wyborach, otrzymaliśmy bardzo bolesną lekcję i 2 lata temu wszyscy pytali nas, kiedy skapitulujemy, kiedy wyniesiemy sztandar, kiedy się rozwiążemy. A po dwóch latach pytają: z kim będziemy rządzić – to jest ta zmiana jakościowa – podkreślił Miller.Szef SLD przekonywał także, że Polska może zdobyć więcej pieniędzy na reformy. Choćby za pomocą opodatkowania transakcji finansowych. Według Millera mogłoby to dać nawet 30 miliardów złotych rocznie. –  Trzeba mieć odwagę, żeby włożyć ręce do kieszeni bogatych. SLD taką odwagę ma – podkreślił. Kolejnym źródłem ma być 10 miliardów złotych, które obecnie ma Fundusz Pracy. Pieniądze, które SLD chce uzyskać z Funduszu Pracy czy z nowego podatku miałyby pójść między innymi na odejście od reformy administracyjnej i stworzenie na nowo 49 województw. Według szefa SLD ma to sens.  – Nasz pomysł jest taki, żeby dać szansę mniejszym środowiskom, żeby nowe centra administracyjne były także centrami gospodarczymi i politycznymi. Żeby nie było normalne, że ludzie jadą 100-200 km szukając pracy.Leszek Miller odniósł się także do słów Jarosława Kaczyńskiego, który wczoraj uznał, że sprawiedliwość w Polsce przypomina „najgorsze czasy w naszych dziejach”. Szef SLD uznał, że w wielu aspektach żyje się dziś trudniej, niż w PRL, choćby jeśli chodzi o kolejki do lekarzy.   – To prawda, że w Polsce ludowej były kolejki. Były kolejki np. po mięso. Ale dziś są kolejki po życie – powiedział Miller.Szef SLD nie zgodził się ze słowami Kaczyńskiego, że w Polsce panuje „nastrój zastraszania”.  – Prezes Kaczyński nie może wyrwać się ze swojego smoleńskiego amoku. Jeśli jest w Kijowie, to występuje na tle flagi europejskiej, a w Polsce jego posłanka mówi, że to jest szmata, a nie flaga europejska  – powiedział szef SLD. Odniósł się tym samym do niedawnych słów posłanki PiS Krystyny Pawłowicz.",,
Emilewicz: Chcemy rozwijać się 2-3 punkty szybciej niż strefa euro,"Tak jak mówił premier podczas exposé, chcemy rozwijać się o 2-3 punkty szybciej niż strefa euro. Jestem przekonana, że w najbliższych latach utrzymamy to tempo – powiedziała w rozmowie z „Gazetą Polską Codziennie” minister rozwoju Jadwiga Emilewicz.  Dodała, że pomóc w takim tempie rozwoju ma przygotowany przez resort pakiet inwestycyjny.","Jak mówiła minister rozwoju, ubiegły rok był rekordowy pod względem wzrostu gospodarczego. – W tym roku nasza gospodarka wciąż rośnie. Ostatnie dane utwierdzają mnie w przekonaniu, że przyszły rok przyniesie nam dalszy stabilny wzrost – stwierdziła Emilewicz. Minister uważa, że wzrost uda się utrzymać na poziomie 3,7 proc. To taki, który założono w budżecie i taki, który wynika z prognoz „niezależnych organizacji”.– OECD podwyższyło w ostatnich dniach prognozę wzrostu naszego PKB w przyszłym roku do 3,8 proc. To oznacza, że nadal będziemy w czołówce najszybciej rozwijających się gospodarek w UE – zaznaczyła.",,
"„Przejęzyczyłem się”. Trump zapewnia, że wierzy amerykańskiemu wywiadowi","Donald Trump powiedział, że przejęzyczył się podczas konferencji prasowej z rosyjskim prezydentem. Powiedział wtedy, że nie widzi żadnego powodu, by wierzyć, że Rosja ingerowała w przebieg wyborów w 2016 r. Teraz prezydent USA tłumaczy, że chciał powiedzieć, iż nie widzi żadnej przyczyny, dla której to nie Rosja ingerowała w głosowanie.","Przemawiając do dziennikarzy w Gabinecie Owalnym Białego Domu prezydent oświadczył, że akceptuje wnioski amerykańskich agencji wywiadowczych, dotyczące ingerencji Rosji w wybory prezydenckie w USA w 2016 r. Podkreślił, że w pełni wierzy agencjom i wspiera je. Wyraził jednocześnie przekonanie, że działania Rosji nie miały żadnego wpływu na wynik wyborów. Donald Trump oświadczył, że w Helsinkach się przejęzyczył – chciał powiedzieć, iż nie widział powodu, dla którego to nie Rosja ingerowała w wybory w USA. Jednocześnie zapewnił, że jego administracja będzie działała agresywnie, by odeprzeć wszelkie próby ingerencji w wybory w tym roku. Swoją wypowiedzią amerykański prezydent wprawił komentatorów w osłupienie. „Trump po stronie Rosji i przeciw FBI” – pisała BBC.",,
Kaczyński i Komorowski – kto kogo goni?,"Poparcie dla Bronisława Komorowskiego rośnie, a dla Jarosława Kaczyńskiego maleje - wynika z sondażu 
przeprowadzonego przez Instytut Badania Opinii „Homo 
Homini” dla Polskiego Radia. Tymczasem sondaż „Rzeczpospolitej” wskazuje, że poparcie dla marszałka Sejmu stanęło w miejscu, a kandydat PiS w wyborach prezydenckich go goni.","Gdyby wybory prezydenckie odbywały się w najbliższą niedzielę, kandydat Platformy Obywatelskiej uzyskałby 47,6 proc. głosów, a kandydat Prawa i Sprawiedliwości 32,5 proc. - wynika z sondażu  Instytutu Badania Opinii „Homo Homini” dla Polskiego Radia.Raz Komorowski ucieka Kaczyńskiemu...W stosunku do tego samego sondażu sprzed tygodnia Bronisław Komorowski zyskał 4,3 procent poparcia, a Jarosław Kaczyński stracił 3,7.Marcin Duma z „Homo Homini” podkreśla, że jest to efekt obecności kandydatów w mediach w ostatnich dniach. – Być może okazała się skuteczną strategia Platformy Obywatelskiej, która zakładała wspólną promocję i pokazywanie się Bronisława Komorowskiego i Donalda Tuska, czyli wsparcie Komorowskiego autorytetem szefa rządu. Z kolei w przypadku Jarosława Kaczyńskiego być może wyczerpała się formuła jego dotychczasowej kampanii, gdzie on był wycofany i pokazywał się rzadko, wyłącznie w zainscenizowanych sytuacjach - dodaje Duma.W sondażu na trzecim miejscu znalazł się Grzegorz Napieralski z poparciem 6,1 proc., a na kolejnych miejscach Waldemar Pawlak (4,2 proc.), Andrzej Olechowski (1,6 proc.), Marek Jurek (0,7 proc.), Andrzej Lepper (0,7 proc.), Janusz Korwin-Mikke (0,6 proc.), Kornel Morawiecki (0,1 proc.) oraz Bogusław Ziętek (0,1 proc.). 5,6 proc. ankietowanych nie wie, na kogo oddałoby swój głos.Gdyby wybory odbywały się jutro, poszłoby do nich 63,7 procent ankietowanych.Sondaż został przeprowadzony 28 maja przez Instytut Badania Opinii „Homo Homini” metodą kwestionariuszowych wywiadów telefonicznych na ogólnopolskiej, reprezentatywnej próbie 1072 pełnoletnich mieszkańców Polski. ... a raz Kaczyński go goni Sondaż  GfK Polonia dla „Rzeczpospolitej""  wskazuje, że Bronisława Komorowskiego popiera 50 proc. ankietowanych, a Jarosława Kaczyńskiego 33 proc. respondentów. W stosunku do tego samego sondażu sprzed tygodnia, notowania Bronisława Komorowskiego pozostały na tym samym poziomie - 50 proc., pomimo jego aktywnej działalności w ciągu tego okresu.  Natomiast o trzy punkty procentowe, do 33 proc. wzrosły notowania Jarosława Kaczyńskiego.  Pozostali kandydaci uzyskują w cotygodniowych badaniach gazety coraz niższe wyniki. Tym razem najwięcej uzyskał Grzegorz Napieralski - 4 proc. Choć jednocześnie jego rezultat jest mniejszy od ostatniego o 1 punkt procentowy. Według tego sondażu Marek Jurek, Janusz Korwin-Mikke, Andrzej Olechowski, Waldemar Pawlak mają jednoprocentowe poparcie. Poparcie dla Kornela Morawieckiego i Bogusława Ziętka wynosi 0 procent.  Telefoniczny sondaż GfK Polonia został zrealizowany w dniach 26 i 27 maja na grupie 1000 dorosłych Polaków.                                                    (fot. PAP/ Paweł Kula)                                            W sondażu GfK Polonia Jarosław Kaczyński goni Bronisława Komorowskiego (fot. PAP/ Paweł Kula)",,
Tomahawki dla Putina. Co się zmieniło po 7 kwietnia?,"Pierwsza od początku syryjskiej wojny bezpośrednia akcja wojskowa USA przeciwko reżimowi Baszara el-Asada nie jest militarnym przełomem, za to ma ogromny ciężar polityczny. Nie tylko w Syrii. Oznacza powrót Stanów Zjednoczonych na Bliski Wschód, zaostrza konflikt amerykańsko-rosyjski, wzmacnia pozycję Donalda Trumpa.","Siódmego kwietnia amerykańskie tomahawki uderzyły w bazę syryjskiego lotnictwa, z której kilka dni wcześniej przeprowadzono atak z użyciem broni chemicznej na miasto kontrolowane przez rebeliantów. Decyzja Donalda Trumpa o użyciu bezpośredniej siły wobec reżimu Asada zatrzęsła porządkiem międzynarodowym. Po kilku dniach od tego ataku można pokusić się o kilka wniosków.TrumpTrump znakomicie poradził sobie z pierwszą tak naprawdę kryzysową sytuacją podczas jego prezydentury. Posłuchał doradców, udowodnił, że jest elastyczny, zmieniając stanowisko ws. Syrii i Asada, wybrał opcję adekwatną do problemu, poinformował Moskwę o ataku, by uniknąć strat po ich stronie, działał szybko. Nie popełnił grzechu zaniechania, ale też nie przesadził z reakcją. Trump zaskoczył wszystkich, nie tylko Syryjczyków, Rosjan i Irańczyków, ale też sojuszników USA. No i chyba pierwszy raz od zaprzysiężenia uzyskał ponadpartyjne poparcie w Kongresie, którego większość członków uznała atak odwetowy za uzasadniony i odpowiedni, jeśli chodzi o skalę. Decyzję Trumpa poparli nawet członkowie Partii Demokratycznej.Uderzając w Asada Trump zdystansował się też od obozu sympatyków i sprzymierzeńców Putina na Zachodzie. Dotychczas jego nazwisko wielu wymieniało jednym tchem z nazwiskami liderów prorosyjskich partii z Francji, Wielkiej Brytanii, Niemiec, Włoch czy Austrii. Mimo że jako prezydent nie dawał ku temu powodów. Teraz wyraźnie zaskoczeni populiści dystansują się od Trumpa. Ich rozczarowanie (Marine Le Pen zarzuciła Amerykaninowi, że próbuje być „policjantem świata”) jest tak naprawdę rozczarowaniem Kremla. Już wcześniej Rosjanie przekonali się, że nie mogą liczyć na reset w stosunkach z USA, ale nadal lekceważyli nowego prezydenta. 7 kwietnia Trump pokazał Rosji, że nie można go nie doceniać. Udowodnił, że w przeciwieństwie do poprzednika nie ma zamiaru dużo mówić, bez konsekwencji w czynach, ale działać. Natychmiast i zdecydowanie.RosjaMoskwa potępiła akcję amerykańską i poszło nawet za tym kilka czynów, które nie mają jednak jakiegoś wielkiego znaczenia. Wysłanie na wody w pobliżu Syrii fregaty rakietowej Admirał Grigorowicz to demonstracja siły obliczona chyba bardziej na wewnętrzną opinię publiczną, niż krok zmieniający układ sił w rejonie konfliktu – zwłaszcza w odniesieniu do Amerykanów. Zawieszenie memorandum o unikaniu incydentów (zawarte przez Rosję i USA na jesieni 2015 r. porozumienie mające zmniejszyć ryzyko przypadkowego starcia na syryjskim niebie) praktycznego znaczenia raczej nie ma. To gest, który ma raczej raczej zapobiec nasileniu przez USA aktywności militarnej w Syrii. No i wreszcie zapowiedź resortu obrony Rosji, że syryjska obrona powietrzna zostanie wzmocniona – wątpliwe, by Moskwa uzbroiła sojusznika w jakąś nowoczesną broń.USA przeprowadziły atak, ignorując negatywne stanowisko Moskwy, ostrzeżonej kilka godzin przed faktem. Nawiasem mówiąc, wcześniej Rosjanie przeprowadzali operacje w Syrii, nie uprzedzając o nich Amerykanów. Pamiętne wystrzelenie rakiet z okrętów na Morzu Kaspijskim to najlepszy przykład. Pociski leciały do celów także przez te rejony Syrii, gdzie operowało lotnictwo USA. Ostra krytyka amerykańskiej akcji to jedno, odwetowe kroki – inna sprawa. Kreml poczyna tu sobie bardzo ostrożnie. Przede wszystkim trzeba pamiętać, że Rosjanie mieli możliwości zaszkodzenia atakowi (baza syryjska jest w zasięgu nowoczesnego systemu przeciwlotniczego S-400), ale jednak tego nie zrobili. Rosja nie chce eskalacji konfliktu z USA. Warto zauważyć, że mimo ostrej retoryki po ataku, Putin osobiście, przed kamerami, nie potępił Amerykanów. Nie odwołano też wizyty Tillersona w Moskwie.SyriaKiedy po zdobyciu Aleppo Rosja skłoniła Turcję, by – jeszcze przy udziale Iranu – narzucić własną narrację ws. Syrii (bez udziału USA i Zachodu), wydawało się, że Asad jest już bezpieczny, a wojna skończy się kiedyś na warunkach Kremla. Utraconą przez Obamę pozycję Trump zaczął właśnie odzyskiwać. Wszyscy główni gracze muszą pogodzić się z tym, że przy syryjskim stoliku znów zasiadła Ameryka.Jeszcze kilka dni przed zbrodnią w Chan Szajchun spekulowano, że Stany Zjednoczone rozważają zmianę podejścia do reżimu Asada. Przypomnijmy, że kilka lat temu Obama oświadczył, że jednym z warunków zaprowadzenia pokoju w Syrii jest pozbawienie władzy Asada. Pod dojściu do władzy Trump co prawda kontynuował wspieranie rebelianckiej koalicji SDF, której trzon stanowią Kurdowie, ale jednocześnie podkreślał, że priorytetem jego polityki syryjskiej jest pokonanie Państwa Islamskiego. Aby to osiągnąć, gotów był zacieśnić współpracę w Syrii z Rosjanami. A skoro ci upierają się przy zachowaniu reżimu Asada, to z Waszyngtonu zaczęły płynąć sygnały interpretowane jako gotowość do akceptacji takiego stanu rzeczy. Dzień po chemicznym ataku Trump ogłosił, że to zmienia jego postawę wobec syryjskiej wojny.To sugeruje, że atak na bazę syryjską nie jest jednorazowym wymierzeniem kary za użycie broni chemicznej. Ambasador przy ONZ Nikki Haley zagroziła kolejnymi działaniami militarnymi w Syrii, a sekretarz skarbu Steven Mnuchin – kolejnymi sankcjami ekonomicznymi. Oczywiście najwięcej zależy teraz od tego, co dalej będzie robił Asad i jego protektorzy. Nawet jeśli Amerykanie nie zaangażują się mocniej w wojnę, już wiadomo, że wiszący nad Asadem miecz Damoklesa ograniczy jego pole manewru. IzraelIzrael zaraz po zbrodni w Chan Szajchun ogłosił, że jest pewien, iż to Asad dał bezpośrednio rozkaz ataku chemicznego. Nic też dziwnego, że izraelskie władze z zadowoleniem przyjęły atak USA na syryjską bazę, także dlatego, że to mocny sygnał także dla Iranu. „Zarówno poprzez słowa jak i czyny prezydent Trump wysłał dziś silny i wyraźny komunikat, że użycie i rozpowszechnianie broni chemicznej nie będzie tolerowane” - podkreślił na Twitterze premier Benjamin Netanjahu. ZachódOd dawna jednym ze strategicznych celów Rosji jest skłócenie i osłabienie w ten sposób Zachodu. Prezydentura Trumpa wydawała się świetną okazją, by rozbić euroatlantycką wspólnotę. Reakcje większości europejskiego establishmentu na nuworysza w Białym Domu rokowały spore nadzieje. Zwłaszcza chodziło o relacje z Waszyngtonem Paryża i Berlina. Paradoksalnie, to różnica w stosunku do Rosji miała mieć tu największe znaczenie. 7 kwietnia  nie dość, że Trump rozwiał resztki złudzeń, że jest jakimś kremlowskim agentem czy, w najlepszym razie, manipulowanym „pożytecznym idiotą”, to jeszcze skonsolidował cały Zachód (ale też sojuszników z Izraela, Japonii czy Australii) swoim zdecydowaniem wobec Asada (i Rosji). Bardzo ważne – i trafne – były intensywne konsultacje USA z sojusznikami ws. ataku. Nikogo nie pominięto, Trump pokazał, że jest odpowiedzialnym przywódcą strategicznego sojusznika Europy. Pochwalili więc go nawet Jean-Claude Juncker i Donald Tusk. Pełną solidarność wyraziły Francja, Wielka Brytania, Niemcy i Polska.Wielka BrytaniaLondyn był na bieżąco informowany przez Waszyngton ws. uderzenia na Asada. Zapewne nawet w dużo większym stopniu, niż inni europejscy sojusznicy USA. Wydarzenia w Syrii i zdecydowanie Trumpa były sygnałem dla Brytyjczyków, aby także zaostrzyć politykę wobec Rosji. Jej pierwszym poważnym przejawem stało się odwołanie wizyty w Moskwie przez szefa dyplomacji Borisa Johnsona. Johnson ogłosił, że „ostatnie wydarzenia w Syrii fundamentalnie zmieniły sytuację”, w związku z tym nie pojedzie do Rosji. Wraz z decyzją Johnsona pojawił się na łamach „The Sunday Times” artykuł sekretarza obrony  Michaela Fallona, w którym Brytyjczyk wini Rosję za „każdą śmierć cywila” w ataku chemicznym w Syrii. NiemcyAngela Merkel i nawet Sigmar Gabriel oznajmili, że atak sił USA na syryjską bazę lotniczą jest zrozumiały wobec działań reżimu. Ale i tak Berlin dość powściągliwie zachował się w swych komentarzach. Został zaskoczony tak samo jak inni – i to się Merkel nie spodobało. Zwłaszcza, że nie dowiedziała się o tym bezpośrednio od Trumpa. Kanclerz myślała, że przy Trumpie to ona staje się naturalnym liderem Zachodu, jeśli chodzi o politykę wobec Rosji. Tym ważniejsza będzie wizyta w Moskwie 2 maja. Merkel tam jedzie, mimo że dotychczas spotkanie z Putinem uzależniała od postępów na Ukrainie i w Syrii. Drastyczna zmiana sytuacji, jaką był atak 7 kwietnia, zmusiła do zmiany planów. Zdecydowanie Trumpa grozi Berlinowi osłabieniem niemieckiej pozycji wobec Kremla. Może się okazać, że Putin zdecyduje się choćby w sprawie Ukrainy rozmawiać bezpośrednio z Amerykanami, a to przecież Berlin do tej pory był tu najważniejszy, a Obama swego czasu w pewnym sensie upoważnił Merkel do prowadzenia rozmów z Putinem w tej sprawie. Pentagon sprawdza informacje o możliwym udziale Rosji w przeprowadzeniu ataku chemicznego. Analitycy amerykańscy ustalają, czy Moskwa wiedziała wcześniej o planach syryjskich i czy rosyjscy wojskowi pomagali syryjskim kolegom w przygotowaniu operacji. Pentagon przypomniał, że w 2013 roku Damaszek i Moskwa zapewniały USA, że wywieziono z Syrii cały arsenał chemiczny i zniszczono. Teraz okazuje się, że to było kłamstwo. Dowodów na razie na udział rosyjski nie przedstawiono, ale należy pamiętać, że w bazie reżimu, z której dokonano nalotu chemicznego znajduje się pododdział rosyjskiej armii. Satelity namierzyły rosyjskiego drona w rejonie szpitala, który był jednym z celów ataku gazem. Po pięciu godzinach dron wrócił nad szpital, już gdy udzielano tam pomocy poszkodowanym w nalocie, i znów szpital ten został zbombardowany. Można się spodziewać, że jeśli Amerykanie mają (lub będą mieli) dowody na współudział rosyjski w zbrodni w Chan Szajchun, to wykorzystają je jako atut w rozmowach z Moskwą. Obecnie kluczowym pytaniem jest, czy ostrzał bazy był jednorazową akcją, ważnym politycznie karzącym gestem, czy to początek zwiększenia wojskowego zaangażowania USA w Syrii. Od odpowiedzi na to pytanie – a powinniśmy ją poznać w najbliższym czasie – zależeć będzie dalsza dynamika relacji amerykańsko-rosyjskich. W tym kontekście bardzo ważna będzie wizyta Rexa Tillersona w Moskwie (11–12 kwietnia). Po niej będzie wiadomo więcej, zarówno jeśli chodzi o rozwój sytuacji w Syrii, jak i dwustronne relacje USA-Rosja.",,
"Strefa bezpieczeństwa, ale pod międzynarodową kontrolą. Propozycja ws. Syrii","Państwa NATO są podzielone w sprawie tego, co zrobić w związku z sytuacją w północno-wschodniej Syrii. Niemiecka minister obrony Annegret Kramp-Karrenbauer przedstawiła na spotkaniu w Brukseli propozycję utworzenia strefy bezpieczeństwa przy granicy z Turcją.","– Są różnice między państwami sojuszniczymi, ale mieliśmy szczerą i otwartą rozmowę – powiedział na konferencji prasowej po pierwszej części spotkania ministrów obrony krajów NATO sekretarz generalny organizacji Jens Stoltenberg.Sojusz pierwszy raz spotkał się, gdy 9 października Turcja rozpoczęła w północno-wschodniej Syrii ofensywę przeciwko kurdyjskim Ludowym Jednostko Samoobrony (YPG). Władze w Ankarze uważają Kurdów z YPG za terrorystów z powodu ich powiązań ze zdelegalizowaną w Turcji separatystyczną Partią Pracujących Kurdystanu (PPK).NATO w przeciwieństwie do UE nie potępiło działań Turcji, choć wiele państw należących do Sojuszu ostro skrytykowało ofensywę. Stoltenberg przekonywał, że w ciągu ostatniego tygodnia doszło do znacznego spadku przemocy w północno-wschodniej Syrii. – Zgodziliśmy się, że musimy na tym budować, by dokonywać postępu na drodze do politycznego rozwiązania konfliktu. W pełni wspieramy kierowane przez ONZ wysiłki, by osiągnąć polityczne rozwiązanie – zadeklarował sekretarz generalny. Niemiecka polityk podkreślała, że patrolowaniem syryjsko-tureckiej granicy nie może się zajmować wyłącznie Turcja i Rosja. – Zachowanie status quo nie jest satysfakcjonującym rozwiązaniem – powiedziała dziennikarzom Kramp-Karrenbauer, cytowana przez agencję Reutera. Odniosła się w ten sposób do ustaleń poczynionych przez prezydentów Rosji i Turcji w Soczi, zgodnie którymi po wycofaniu się kurdyjskich bojowników Turcy i Rosjanie będą prowadzić wspólne patrole w pasie 10 km od granicy. – Porozumienie z Soczi nie sprowadza pokoju i nie stanowi podstawy do politycznego rozwiązania w długoterminowej perspektywie. Szukamy rozwiązania obejmującego społeczność międzynarodową – zaznaczyła niemiecka minister. Stoltenberg podkreślił, że ministrowie państw NATO zgodzili się co do tego, że Turcja ma uzasadnione obawy dotyczące swojego bezpieczeństwa oraz tego, że nie można podważać osiągnięć w zwalczaniu tzw. Państwa Islamskiego. Z relacji sekretarza generalnego wynika, że na spotkaniu nie padł wniosek, by jakieś siły NATO zostały rozlokowane w północno-wschodniej Syrii. – Było wezwanie o mocniejsze polityczne zaangażowanie międzynarodowe, by znaleźć rozwiązanie. Niemiecka minister obrony przedstawiła również swoje propozycje. (...) Z zadowoleniem przyjmuję to, że kraj sojuszniczy ma pomysły co do tego, jak możemy zająć się tą trudną sytuacją – powiedział Stoltenbeg. Minister obrony USA Mark Esper, który występował w brukselskim oddziale organizacji pozarządowej German Marshall Fund jeszcze przed posiedzeniem w NATO, uznał turecką agresję na północno-wschodnią Syrię za „bezpodstawny atak”. Zastrzegł jednocześnie, że nie może to sojusznikom w NATO przesłaniać „nowych zagrożeń na horyzoncie”. Stany Zjednoczone ostrożnie poparły niemiecką propozycję, zastrzegając, że same nie wezmą udziału w ewentualnych działaniach wojskowych na miejscu. Również Turcja – według źródeł, na które powołuje się Reuters – ma być otwarta na propozycje Berlina, wskazując, że potrzeba więcej konsultacji w tej sprawie. Niemiecki plan poparli przedstawiciele Kurdów. – Syryjscy Kurdowie opowiadają się za niemieckim planem stworzenia na północy Syrii strefy bezpieczeństwa pod międzynarodową kontrolą – ogłosił lider dowodzonych przez Kurdów Syryjskich Sił Demokratycznych (SDF) generał Mazlum Abdi. – Istnieje projekt (...) rozmieszczenia sił międzynarodowych w strefie bezpieczeństwa, żądamy go i akceptujemy – powiedział Abdi dziennikarzom w Kamiszli. – Projekt ten jest wciąż przedmiotem dyskusji i będzie wymagał wsparcia Stanów Zjednoczonych i Rosji – dodał.",,
Polskie meble mogą podbić amerykański rynek,Największa w historii branży meblarskiej akcja promocyjna w USA ma otworzyć w przyszłym roku drzwi do lukratywnego rynku w Stanach – napisała „Rzeczpospolita”. Liczymy na zamówienia po rugowanych Chińczykach – dodała.,"„Rz” podała, że „Ameryka już teraz w rankingu światowych odbiorców naszych mebli plasuje się wysoko, bo na szóstej pozycji”. Sprzedajemy je tam za równowartość ok. 400 mln euro rocznie.Oceniono, że „Stany Zjednoczone zawsze kusiły branżę meblarską”. – Tym razem przedsiębiorcom sprzyja jednak sytuacja międzynarodowa. Gospodarcze starcie Waszyngtonu z Pekinem przeszło już w wyniszczającą wojnę handlową i poważnie uderzyło w eksport chińskich mebli na amerykański rynek. Polskie firmy zamierzają wykorzystać okazję – podkreślono.– Przygotowaliśmy strategiczny plan wejścia z ofensywą marketingową na największych branżowych targach w USA, High Point Market w Północnej Karolinie, uznawanych też za największe na świecie – powiedział dyrektor Ogólnopolskiej Izby Gospodarczej Producentów Mebli Michał Strzelecki.„Rzeczpospolita” napisała, że za 2,7 mln zł – rekordową kwotę, jaką do tej pory wydała branża meblarska w swej historii na promocję na konkretnym rynku - zapewniono przedstawienie polskiej oferty w całym cyklu wystaw High Point Market.",,
Kukiz o jednomandatowych okręgach wyborczych: to już jest walka na śmierć i życie,"– Już od 10 lat walczę o JOW-y (jednomandatowe okręgi wyborcze – red.), natomiast cztery ostatnie lata to już jest walka na śmierć i życie – mówił Paweł Kukiz w programie „Minęła dwudziesta” w TVP Info. Kandydat niezależny na prezydenta dodał, że „jeśli nie zrobi choćby rysy na tym systemie” to wróci do muzyki. – Będę śpiewał, że „jest fajnie, że jest zabawa, że będzie się działo”, będę śpiewał „róbta co chceta, póki żyjeta” i robił swoje –  zapowiedział.","– Gdyby JOW-y zostały wprowadzone w Sejmie, zmieniłby się charakter partii politycznych. Wówczas to nie wódz wskazuje, kto będzie reprezentował obywateli, a obywatele – mówił Paweł Kukiz, który od lat walczy o zmianę ordynacji wyborczej w Polsce na jednomandatowe okręgi wyborcze. W Polsce ten sposób wyboru obowiązuje od 2011 r. w wyborach do Senatu i od 2014 r. do rad gmin w gminach niebędących miastem na prawach powiatu.  „Biję się o wszystkie dzieci w Polsce”  – W tej chwili robię wszystko (co mogę – red.). Od 10 już lat walczę o JOW-y, natomiast cztery ostatnie lata to już jest walka na śmierć i życie – deklarował gość „Minęła dwudziesta”.  – Je jestem odpowiedzialnym ojcem trójki dzieci. Teraz biję się o wszystkie dzieci w Polsce. Jeśli nie zrobię choćby rysy na tym systemie, to wówczas zajmę się tylko swoimi dziećmi. Będę śpiewał, że „jest fajnie, że jest zabawa, że będzie się działo”, będę śpiewał „róbta co chceta, póki żyjeta” i robił swoje –  dodał. Kandydat na prezydenta przypomniał też wypowiedź swojego kontrkandydata Janusza Korwin-Mikkego na temat jednomandatowych okręgów wyborczych, który stwierdził, że „JOW-y oczywiście, jak najbardziej, bo nie ma durniejszego systemu, niż ten obecny”. – Ma rację. Nie ma durniejszego i bardziej bandyckiego z punktu widzenia obywatelskiego systemu niż obecny, który służy tylko klanom – ocenił. – To jest bandycki system, który być może zmusi mnie, abym swoje dzieci wyprowadził za granicę – dodał. Gość „Minęła dwudziesta” przyznał, że prezydent nie może wprowadzić jednomandatowych okręgów w Polsce, ale „może usiłować wprowadzić”. – Ma inicjatywę ustawodawczą i może rozpisać referendum za zgodą Senatu – mówił. Kukiz podkreślił, że gdyby uzyskał 5 proc. poparcia, nie chciałby zakładać partii politycznej. Bardziej interesowałby go ruch obywatelski. Pytany o to, czy myśli o założeniu takiego ruchu odpowiedział: „myślę o dalszej walce o podmiotowość obywatela i w wyborach parlamentarnych”.Stan konta – zeroKukiz oświadczył też, że jako kandydat niezależny w walce o fotel prezydencki, nie ma środków na prowadzenie kampanii wyborczej. – Stan konta – zero – mówił pytany o finanse swojego sztabu. Stwierdził przy tym, że to nie on chce zebrać 100 tys. podpisów, by zarejestrować swój komitet. – Ja mam nadzieję, że to obywatele chcą zmiany systemu – podkreślił.   Obejrzyj cały program „Minęła dwudziesta” w TVP Info",,
Duda i Poroszenko spotkają się na szczycie NATO. Szczerski odpowiada Tuskowi,Podczas rozpoczynającego się w środę szczytu NATO prezydent Andrzej Duda spotka się z prezydentem Ukrainy Petrem Poroszenką; spotkanie odbędzie się z inicjatywy strony ukraińskiej – poinformował szef gabinetu prezydenta Krzysztof Szczerski.,"W ocenie prezydenckiego ministra planowane rozmowy prezydentów wskazują, że dialog między Polską a Ukrainą „jest intensywny i trwały, i nie wymaga zewnętrznych impulsów”. Szczerski odniósł się w ten sposób do słów przewodniczącego Rady Europejskiej Donalda Tuska, który wezwał władze Polski i Ukrainy do łagodzenia napięć na tle historycznym.  – Niezawisłość Ukrainy, bezpieczeństwo Polski i całego regionu zależą w ogromnej mierze od relacji między Kijowem i Warszawą. Ostatnie napięcia pokazują, że nie wszyscy odrobili swoje lekcje z historii. Tylko pełna solidarność pomiędzy Ukrainą i Polską może uchronić nas w przyszłości przed powtórką z tragicznej historii – powiedział Tusk na konferencji prasowej, w której brał udział także prezydent Ukrainy.  – Apeluję do władz obu krajów o nowe podejście do kwestii naszych relacji i pozytywne myślenie. Na konflikcie między nami zależeć może tylko naszym przeciwnikom albo politycznym głupcom – dodał. W ostatnich dniach doszło po raz kolejny do rozdźwięku w kwestiach historycznych między Polską i Ukrainą. W 75. rocznicę krwawych wydarzeń na Wołyniu nie doszło do spotkania głów państw. W niedzielę na cmentarzu w Ołyce na Wołyniu Andrzej Duda  apelował do władz Ukrainy, by przywróciły możliwość ekshumacji ofiar rzezi wołyńskiej. Petro Poroszenko tego samego dnia w Sahryniu (woj. lubelskie), biorąc udział w uroczystości upamiętnienia kilkuset Ukraińców pomordowanych podczas akcji przeprowadzonej w 1944 r. przez polskie podziemie zbrojne mówił, że Kijów liczy na zmiany w nowelizacji ustawy o IPN w części, która dotyczy Ukraińców.  Na mocy styczniowej nowelizacji w ustawie o IPN znalazły się m.in. przepisy, które umożliwiają wszczynanie postępowań karnych za zaprzeczanie zbrodniom ukraińskich nacjonalistów (także zbrodniom tych ukraińskich formacji, które kolaborowały z III Rzeszą Niemiecką). W noweli zapisano definicję takich zbrodni. Są to „czyny popełnione przez ukraińskich nacjonalistów w latach 1925-50, polegające na stosowaniu przemocy, terroru lub innych form naruszania praw człowieka wobec jednostek lub grup ludności”. Wskazano również, że taką zbrodnią był udział ukraińskich nacjonalistów w eksterminacji Żydów i ludobójstwo popełnione na obywatelach II RP na Wołyniu i w Małopolsce Wschodniej. Prezydent Duda podpisał styczniową nowelizację i w trybie kontroli następczej skierował ją do TK. Prezydent zwrócił się o zbadanie przez Trybunał m.in. przepisów noweli w części obejmującej wyrazy „ukraińskich nacjonalistów” oraz wyrazy „i Małopolski Wschodniej”; prezydent wskazał, że pojęcia te są niedookreślone.",,
Na budynku Uniwersytetu Gdańskiego odsłonięto tablicę ku czci Lecha Kaczyńskiego,"Na budynku Wydziału Prawa i Administracji Uniwersytetu Gdańskiego odsłonięto w środę tablicę upamiętniającą byłego prezydenta RP Lecha Kaczyńskiego, przypominającą o tym, że w latach 1972-1997 pracował on na tym wydziale gdańskiej uczelni.","Tablicę odsłonili: córka Lecha Kaczyńskiego Marta Kaczyńska, marszałek Sejmu Marek Kuchciński oraz rektor UG prof. Jerzy Gwizdała.W ceremonii uczestniczył m.in. sekretarz stanu w Kancelarii Prezydenta RP Adam Kwiatkowski.Uroczystość odbyła się po posiedzeniu Senatu Uniwersytetu Gdańskiego, które zainaugurowało obchody jubileuszu 50-lecia istnienia UG.Uniwersytet Gdański został powołany 20 marca w 1970 roku. Powstał z połączenia Wyższej Szkoły Ekonomicznej w Sopocie i Wyższej Szkoły Pedagogicznej w Gdańsku. Dziś jest to największa uczelnia w regionie.",,
"Watykan ujawnił, dlaczego Franciszek nie chciał, żeby go całowano w pierścień","Podczas kilkugodzinnego pobytu i spotkań z duchowieństwem
i wiernymi w Loreto Franciszek kilkakrotnie wyraźnie
cofał rękę, gdy ktoś próbował pocałować tzw. Pierścień Rybaka,
który noszą papieże. Wywołało to różne komentarze, także
krytyczne. Argumentowano, że Ojciec Święty zrywa ze starymi zwyczajami w Kościele.","Jak wyjaśnił w watykańskim Biurze Prasowym jego tymczasowy rektorAlessandro Gisotti, chodziło wyłącznie o „względy higieniczne”,aby uniknąć zarażenia.  – Ojciec Święty powiedział mi, że był to powód bardzo prosty:higiena. Gdy jest długa kolejka wiernych, jak to było w Loreto,a ja byłem tam i kolejka rzeczywiście wydawała się nieskończona,przyjmuje się, że należy uniknąć ryzyka zarażenia, ale nie papieża, lecz ludzi – wyjaśnił Gisotti przedkonferencją prasową poświęconą zbliżającej się podróży Franciszkado Maroka.  Gisotti zapewnił, że w przypadku, gdy ucałować pierścień będzie chciała jedna osoba lub kilka, nie będzie przeszkód. Tak było np. podczas środowej audiencji ogólnej, gdy pewna sędziwa zakonnica i misjonarka ucałowała rękę papieża. Rektor zaznaczył jednocześnie, że Franciszek woli obejmować ludzi.",,
„Niezdobyta dla rosyjskich okupantów twierdza”. Ukraina wzmacnia linię demarkacyjną w Donbasie,"– Ukraina musi wydać około miliarda hrywien, by zamienić linię graniczną w Donbasie w niezdobytą dla rosyjskich okupantów twierdzę – powiedział Wałentyn Fedyczew, zastępca dowódcy operacji przeciwko prorosyjskim separatystom na wschodzie Ukrainy. Jak podkreśla, umocnienia mają służyć wyłącznie obronie.","Stworzenie „bezpiecznej strefy” między pozycjami wojsk ukraińskich i separatystami przewiduje podpisane w lutym tego roku tzw. porozumienie mińskie. Oprócz wyznaczenia linii demarkacyjnej przewiduje ono także m.in. zawieszenie broni oraz wycofanie na bezpieczną odległość ciężkiego uzbrojenia. Choć porozumienie nie jest w pełni przestrzegane, intensywność walk jest znacznie mniejsza niż przed jego podpisaniem. Kijów ostrzega jednak, że separatyści nie wycofali artylerii, lecz jedynie ukryli ją przed międzynarodowymi obserwatorami i szykują się do nowej ofensywy. Tylko we wtorek w nocy ukraińskie pozycje były ostrzeliwane 23 razy. Jak informuje dowództwo operacji przeciwko separatystom, używali przy tym moździerzy, artylerii oraz czołgów. Ściana w DonbasieDlatego Ukraińcy chcą wzmocnić swoje pozycje. Na budowę linii obrony dzielącej wschodnią Ukrainę ma być przeznaczony miliard hrywien, czyli ok. 160 mln zł. – Umocnienia nie pozwolą awanturnikom z Donieckiej i Ługańskiej Republiki Ludowej oraz rosyjskim wojskom  przynosić śmierci na inne obszary naszej ojczyzny – tłumaczy Fedyczew. Nie precyzuje na co dokładnie przeznaczone mają zostać pieniądze. Konflikt na wschodzie Ukrainy trwa od roku. Według różnych danych pochłonął życie od kilku do nawet kilkudziesięciu tysięcy osób. W jego wyniku Kijów stracił kontrole nad znaczną częścią obwodów ługańskiego i donieckiego na wschodzie kraju. Wspierani przez Rosję separatyści powołali tam samozwańcze „republiki”.",,
Projekt zmian w ustawie o KRS: sędziowie wybierani przez sędziów,"Zastąpienie dotychczasowego modelu wyboru sędziów do KRS przez Sejm modelem opartym na zasadzie wyborów bezpośrednich i powszechnych wśród sędziów, a także zniesienie Izby Dyscyplinarnej Sądu Najwyższego – to główne założenie przedstawionego w piątek przez senatorów opozycji projektu noweli ustawy o KRS.","Na piątkowej konferencji prasowej senatorowie Lewicy, Koalicji Obywatelskiej i PSL przedstawili założenia projektu nowelizacji Ustawy o Krajowej Radzie Sądownictwa oraz niektórych innych ustaw.   Projekt zakłada wygaszenie mandatów obecnie urzędujących sędziowskich członków Rady i zastąpienie ich nowym składem.   Zgodnie z propozycją, nowi członkowie KRS mieliby być wybierani nie przez Sejm, a przez samych sędziów. W skład Rady weszliby: 1 sędzia Sądu Najwyższego wybierany przez sędziów tego sądu, 1 sędzia sądu powszechnego wybierany przez sędziów sądów apelacyjnych, 2 sędziów sądów powszechnych wybieranych przez sędziów sądów okręgowych, 8 sędziów sądów powszechnych wybieranych przez sędziów sądów rejonowych, 1 sędzia sądu wojskowego wybierany przez sędziów sądów wojskowych, 1 sędzia Naczelnego Sądu Administracyjnego wybierany przez sędziów tego sądu oraz 1 sędzia wojewódzkiego sądu administracyjnego wybierany przez sędziów tych sądów.   Kandydatów do KRS mogłyby zgłaszać grupy sędziów oraz Rzecznik Praw Obywatelskich, Naczelna Rada Adwokacka, Krajowa Rada Radców Prawnych, Krajowa Rada Prokuratorów, katedry prawa uczelni wyższych oraz grupy co najmniej 2 tys. obywateli. Członków KRS zobowiązani do tego sędziowie mieliby wybierać w wyborach bezpośrednich i w głosowaniu tajnym, z możliwym użyciem zapewniających tajność urządzeń elektronicznych. Projekt precyzuje, że kandydatem do KRS nie może być osoba delegowana do pełnienia czynności administracyjnych w Ministerstwie Sprawiedliwości, Kancelarii Prezydenta lub MSZ.   Ponadto, projekt noweli zakłada, że przy KRS będzie działać powołana na czteroletnią kadencję Rada Społeczna, która będzie przedstawiać opinie przy rozpatrywaniu i ocenie kandydatów do pełnienia urzędu na stanowiskach sędziów SN oraz stanowiskach sędziowskich w sądach powszechnych, administracyjnych i wojskowych oraz na stanowiskach asesorów sądowych w sądach administracyjnych, a także, na wniosek Prezydium Rady, w innych sprawach należących do zadań KRS.   Projekt głosi, że w skład Rady Społecznej wchodzą po jednej osobie wskazanej przez Naczelną Radę Adwokacką, Krajową Radę Radców Prawnych, Krajową Radę Notarialną, Radę Główną Nauki i Szkolnictwa Wyższego, Rzecznika Praw Obywatelskich, Krajową Radę Prokuratorów przy Prokuratorze Generalnym oraz trzech przedstawicieli organizacji pozarządowych wskazanych przez prezydenta.   Zgodnie z projektem zniesiona zostanie Izba Dyscyplinarna Sądu Najwyższego i wygaszony zostanie stosunek służbowy jej sędziów. Wszczęte i niezakończone sprawy należące do właściwości Izby Dyscyplinarnej SN będą prowadzone przez Izbę Karną lub Izbę Pracy i Ubezpieczeń Społecznych.   Ponadto, projekt zakłada umorzenie postępowań na powołanie sędziego albo asesora sądowego, toczących się przed obecną KRS. Wicemarszałek Senatu Gabriela Morawska-Stanecka (Lewica) mówiła na konferencji prasowej, że projekt przez dwa miesiące przygotowywał zespół „wybitnych prawników przy wsparciu senatorów i posłów KO, Lewicy, PSL oraz senatorów niezależnych”.    Powiedziała, że projekt ten ma na celu zapewnienie, by żaden europejski sąd nie mógł podważyć żadnego wyroku wydanego przez polskie sądy. – Chodzi o bezpieczeństwo Polek i Polaków – przekonywała Morawska-Stanecka.    Senator KO Bogdan Klich poinformował, że projekt – poparty przez wszystkie kluby parlamentarne „należące do koalicji demokratycznej” – zostanie złożony w piątek.    – Będziemy nad nią (ustawą - PAP) pracować według tych standardów, które przywróciliśmy w Senacie: otwartości, przejrzystości, współpracy z ekspertami oraz środowiskami zaangażowanymi w obronę praworządności – dodał.    – Projekt ustawy o KRS jest to pozytywna propozycja opanowania chaosu i anarchii w Polsce – ocenił Klich.    Podkreślił też, że zanim projekt ustawy będzie procedowany, minie kilkanaście dni, które autorzy zamierzają „skutecznie wykorzystać”. Jak mówił, projekt będzie omawiany ze wszystkimi zainteresowanymi środowiskami politycznymi, z organizacjami pozarządowymi, także w trakcie wysłuchania publicznego. Dodał, że projekt zostanie poddany bardzo szerokim konsultacjom społecznym.    Wyraził również nadzieję, że „obywatelski charakter”, w jakim projekt został napisany i będzie konsultowany, jego zgodność z konstytucją i prawem europejskim przekonają „wielu”, aby poprzeć projekt nie tylko w Senacie, ale także w Sejmie. Posłanka KO Kamila Gasiuk-Pihowicz stwierdziła, że przedstawiony w piątek senacki projekt jest kluczem do rozwiązania najbardziej palących, pilnych problemów w sądownictwie. Jej zdaniem, projekt ten „przywraca kurs jazdy polskiego prawa na europejskie, na unijne tory”.   Gasiuk-Pihowicz oceniła, że nowela ustaw dotyczących sądownictwa, którą w piątek odrzucił Senat, jest „pochodnią wrzuconą do beczki prochu”. „Wszyscy wiemy o tym, iż polskie sądownictwo wymaga usprawnień, ale obecny rząd zamiast przeprowadzić ten remont tak naprawdę wyburza fundamenty niezależnego wymiaru sprawiedliwości” – oświadczyła.",,
Lider grupy przestępczej kibiców Wisły Kraków zatrzymany we Włoszech,"Zatrzymany w mieście Cassino między Rzymem a Neapolem Paweł M., pseudonim „Misiek”, jest uważany za lidera małopolskich kibiców. Był poszukiwany m.in. w związku z popełnieniem szeregu przestępstw narkotykowych. Wcześniej był kilkakrotnie karany za przestępstwa pospolite.","Zatrzymany przebywa we włoskim areszcie. Po przewiezieniu do kraju ma mieć postawione zarzuty kierowania zorganizowaną grupą przestępczą, udział w obrocie narkotykami, a także przestępstwa przeciwko życiu i zdrowiu. – Będziemy się starali jak najszybciej doprowadzić do sprowadzenia tego pana do Polski. Na pewno w grę będzie wchodziło zastosowanie środka zapobiegawczego o charakterze izolacyjnym, chociażby z tego powodu, że istnieje obawa, iż pozostawiony na wolności ucieknie – poinformowała zastępca Prokuratora Generalnego Beata Marczak.  Marczak dodała, że 39-letni Paweł M. miał znajdować się w grupie przestępców, wśród której przeprowadzono zatrzymania przed kilkoma miesiącami, ale jak się okazało wyjechał za granicę. W maju wydano za nim europejski nakaz aresztowania (ENA). Według informacji podanych przez prokuraturę „Misiek” wyjechał do Włoch na mecz piłkarski, co „przypadkowo zbiegło się w czasie z zatrzymaniami”.  Kilka miesięcy przed zatrzymaniem za Pawłem M. ps. „Misiek” lub „Gruby” wystawiono list gończy „w związku z podejrzeniem o popełnienie szeregu przestępstw narkotykowych”.",,
Trump wzywa premiera Kanady do zwiększenia wydatków na obronę,"Prezydent USA Donald Trump wysłał do premiera Kanady Justina Trudeau list, w którym ponagla Ottawę oraz innych sojuszników NATO do zwiększenia wydatków na obronę – podał w piątek kanadyjski portal informacyjny iPolitics.","List, do którego dotarła redakcja iPolitics, wysłany został 19 czerwca, czyli na kilka tygodni przez lipcowym szczytem NATO w Brukseli.„W Stanach Zjednoczonych panuje coraz większa frustracja spowodowana tym, że kluczowi sojusznicy, tacy jak Kanada, nie zwiększyli wydatków na obronę, jak obiecywali” – czytamy w liście cytowanym przez portal.„Frustracja ta nie ogranicza się do naszej władzy wykonawczej. Kongres USA również zwrócił na to uwagę i jest tym zaniepokojony. Stany Zjednoczone są coraz mniej skłonne ignorować niewydolność tego Sojuszu (NATO) w stawianiu czoła wspólnym wyzwaniom dla bezpieczeństwa” – napisał Trump. Cztery państwa zrealizowały zobowiązanie Z danych NATO wynika, że w 2017 r. próg 2 proc. PKB osiągnęły tylko cztery państwa: Grecja, Wielka Brytania, Estonia oraz USA. Wydatki Kanady na obronę wyniosły w ubiegłym roku 1,29 proc. PKB. Polska znalazła się tuż pod kreską, osiągając poziom 1,99 proc. PKB.Rząd Trudeau podjął się zwiększyć sumę wydatków do 32,8 mld dol. kanadyjskich w roku 2026/27.Kanada: plan jest realizowanyOdnosząc się do listu Trumpa rzecznik ministerstwa obrony Kanady przypomniał, że „w 2017 roku, w ramach wszechstronnego przeglądu kanadyjskich wydatków na obronę, rząd Kanady zobowiązał się zwiększyć budżet ministerstwa obrony narodowej o ponad 70 proc. w ciągu najbliższej dekady”. Dodał, że plan ten jest „w pełni realizowany” a udział Kanady w działaniach NATO na całym świecie jest „namacalnym sygnałem naszego przywiązania do Sojuszu Transatlantyckiego”.List z Białego Domu nadszedł w okresie silnych napięć na linii Waszyngton–Ottawa spowodowanych m.in. nałożeniem przez USA taryf na kanadyjską stal i aluminium oraz cłami odwetowymi ze strony Kanady, które mają wejść w życie 1 lipca.",,
Prestiżowa nagroda od Amerykanów dla posła Tarczyńskiego,Dominik Tarczyński poseł Prawa i Sprawiedliwości otrzymał prestiżową nagrodę imienia amerykańskiej działaczki konserwatywnej Phyllis Schlafly. Wyróżnienie odebrał dzisiaj w nocy w Saint Louis w USA.,"To pierwsza osoba spoza Stanów Zjednoczonych, która otrzymała tę nagrodę. W rozmowie z TVP parlamentarzysta zaznacza: – To ogromne wyróżnienie dla mnie jako polityka, który walczy o chrześcijańską Europę, docenienie tej pracy tutaj w Stanach Zjednoczonych, wielka duma. Cieszę się, że Stany Zjednoczone podkreślają wagę naszego sojuszu. To symbol naszej współpracy, wierzę, że będzie się ona rozwijała.Dominik Tarczyński mówi, że w jego opinii Phyllis Schlafly jest „amerykańską Anną Walentynowicz”. Podczas poruszającego wystąpienia powiedział: – Nie byłoby mnie tutaj gdyby nie śp. prezydent Lech Kaczyński. Wierzę, jestem przekonany, że Ameryka nigdy nie zapomni jego wkładu w obalenie komunizmu. Wierzę także, że Ameryka nigdy nie zapomni tragedii, która odebrała życie mojego prezydenta, tragedii która nadal nie jest wyjaśniona”.                                                teraz odtwarzanePrestiżowa nagroda dla posła Tarczyńskiego Phyllis Schlafly 50 lat temu założyła organizację konserwatywną Eagle Forum, która wspierała prezydentów republikańskich. W ostatnich wyborach poparła Donalda Trumpa. Eagle Forum zrzesza obecnie 80 tys. osób w Stanach Zjednoczonych. Jest największą konserwatywną organizacją w USA. W gali wręczenia nagrody wzięło udział ponad 500 liderów ze świata polityki, biznesu oraz organizacji pozarządowych. Parlamentarzysta PiS znalazł się w gronie piętnastu prelegentów, którzy wystąpili w trakcie uroczystej gali rozdania nagród. Tarczyński mówił między innymi o suwerenności państw członkowskich w Unii Europejskiej oraz przyszłości Europy. Dyskutowano o tym, czym jest suwerenność, czym jest rozumienie niepodległości w Europie oraz jak zmienia się postrzeganie wartości europejskich. Gala jest wspierana przez Gateway Pundit, jeden z największych konserwatywnych portali internetowych w Stanach Zjednoczonych. Przez naukowców z Harvardu i Columbia Journalism School portal został wskazany na czwartym miejscu wśród najbardziej wpływowych, konserwatywnych platform internetowych na świecie.Wśród osób, które podobnie jak Dominik Tarczyński zostały dziś wyróżnione nagrodą im. amerykańskiej działaczki konserwatywnej Phyllis Schlafly znalazł się m.in. genarł Michael Flynn, były doradca ds. bezpieczeństwa narodowego w administracji Donalda Trumpa, a także dziennikarze oraz działacze polityczni i społeczni.",,
Amerykanie poszli do urn. Test politycznej siły Trumpa,"We wtorek w Stanach Zjednoczonych odbędą się wybory parlamentarne. Eksperci wskazują, że będą one testem politycznej siły prezydenta Donalda Trumpa i przesądzą o układzie sił w USA na najbliższe dwa lata. Choć sondaże dają niewielką przewagę demokratom, wyniki głosowania są trudne do przewidzenia.","Wybory parlamentarne w Stanach Zjednoczonych odbywają się co dwa lata. Amerykanie wybierają wówczas wszystkich 435 członków Izby Reprezentantów. Obecnie przewagę 23 miejsc w tej izbie mają Republikanie. Demokraci liczą, że niezadowolenie części Amerykanów z prezydentury Trumpa sprawi, że zdobędą większość.Choć sondaże wskazują na przewagę Demokratów, eksperci są ostrożni. Przypominają, że dwa lata temu sondaże wskazywały na zwycięstwo Hillary Clinton, a wybory wygrał Trump. Obecnie na wiece prezydenta przychodzą dziesiątki tysięcy osób, którzy entuzjastycznie wypowiadają się na jego temat. Oprócz Izby Reprezentantów Amerykanie co dwa lata wybierają jedną trzecią stuosobowego Senatu. Wynika to z faktu, że trwające sześć lat kadencje senatorów nakładają się na siebie. W tych wyborach walka toczy się o 35 miejsc. W przypadku Senatu sondaże są dużo łaskawsze dla Republikanów, którzy mają szanse powiększyć przewagę w izbie wyższej parlamentu.",,
„Antyarabski rasizm”. Lider izraelskich ultranacjonalistów wykluczony z wyborów,"Lider ultranacjonalistycznej partii Siła dla Izraela, Michael Ben Ari, został wykluczony z udziału w wyborach parlamentarnych w kwietniu – ogłosił w niedzielę izraelski Sąd Najwyższy. Sędziowie uznali, że Ben Ari demonstruje poglądy świadczące o antyarabskim rasizmie. Jednocześnie SN zatwierdził udział drugiego lidera Siły dla Izraela, Itamara Ben Gwira, prawnika znanego ze skrajnie prawicowych poglądów. Zostali dopuszczeni także pozostali przedstawiciele tego ugrupowania startujący na wspólnej liście ugrupowań skrajnie nacjonalistycznych.","Decyzja Sądu Najwyższego oznacza cofnięcie zgody na kandydowanie, jaką Ben Ariemu 6 marca wydała izraelska komisja wyborcza; jej szef Hanan Melcer tłumaczył wówczas, że prawo do głosowania należy interpretować szeroko. Według Siły dla Izraela to pierwszy taki przypadek w historii izraelskiego parlamentaryzmu, gdy kandydat zatwierdzony przez komisję wyborczą został zablokowany przez Sąd Najwyższy. Jednocześnie SN zatwierdził w niedzielę udział w wyborach drugiego lidera Siły dla Izraela, Itamara Ben Gwira, prawnika znanego ze skrajnie prawicowych poglądów. Zostali dopuszczeni także pozostali przedstawiciele tego ugrupowania startujący na wspólnej liście ugrupowań skrajnie nacjonalistycznych. Socjaldemokratyczna partia Merec wnioskowała o zakaz wyborczy dla polityków Siły dla Izraela. Przywódcy Siły otwarcie przyznają, że są uczniami zmarłego w 1990 roku rabina Kahane. Rabin był zdeklarowanym przeciwnikiem utworzenia Palestyny i związków małżeńskich między izraelskimi Żydami i Arabami oraz zwolennikiem przeniesienia ludności palestyńskiej do sąsiednich krajów arabskich i utworzenia w Izraelu żydowskiej teokracji.Założone przez niego ugrupowanie Kach w 1984 roku dostało się do parlamentu, ale cztery lata później dostało zakaz startowania w wyborach w Izraelu, ponieważ zostało uznane za rasistowskie. USA uznały Kach za organizację terrorystyczną. W marcu izraelski prokurator generalny wzywał do wykluczenia Ben Ariego z udziału w wyborach, utrzymując, że jest on rasistą i podburza przeciwko Arabom. Sąd Najwyższy w niedzielę wydał orzeczenie także w sprawie trzech innych wniosków o wykluczenie z wyborów. Dwie listy wyborcze ugrupowań arabskich – Hadasz-Tal i Raam-Balad – zostały dopuszczone do udziału w głosowaniu.",,
TVP1 nowym liderem oglądalności wśród widzów naziemnej telewizji cyfrowej. TVP2 wyprzedziła TVN,"TVP1 wyprzedziło Polsat i zostało w  sierpniu nowym liderem oglądalności wśród widzów naziemnej telewizji cyfrowej – informują Wirtualne Media. Podium uzupełniła TVP2, która wyprzedziła TVN i awansowała z czwartej lokaty na trzecią. Na piątym miejscu znalazło się TVP Info ze wzrostem wynoszącym 5,39 proc.","Wirtualne Media informują, że „w sierpniu 2019 roku wśród widzów oglądających tylko naziemną telewizję cyfrową najpopularniejszym kanałem była TVP1, która awansowała z miejsca drugiego – wynika z danych Nielsce Audience Measurement”. Jak czytamy, „średni udział tej stacji w porównaniu do sierpnia 2018 roku zwiększył się o 27,72 proc. i wyniósł 13,13 proc”.Pozycję lidera stracił Polsat, który spadł na drugie miejsce. Zanotował on spadek o 9,45 proc., a jego udział oscyluje na poziomie 12,07 proc.Na najniższy stopień podium awansowało TVP2, które wyprzedziło TVN. „Średni wynik w analizowanym okresie zwiększył się o 7,74 proc. i wyniósł 8,63 proc” – czytamy.TVN zaliczyło spadek o 17,64 proc., a jego udział wyniósł 7,61 proc.",,
Koszmarne skutki działań anty-PiS-owskich sędziów. Może upaść wyrok ws. krwawego zabójcy,"Adwokaci chcą uchylenia wyroku skazującego podwójnego zabójcę spod Jarocina. Stało się tak na skutek działań części sędziów, którzy nie uznając powołanych przez prezydenta RP sędziów – stworzyli niebezpieczny precedens pozwalający storpedować ponad 70 tys. postępowaniach w całej Polsce. W tej sprawie obrońcy oskarżonego odwołali się od wyroku za zabójstwo dwóch osób i usiłowanie zabójstwa kolejnych dwóch, twierdząc, że „wydająca wyrok sędzia nie miała prawa orzekać w tej sprawie”.","Na początku 2018 r. mężczyzna wszedł do domu w Cerekwicy Starej pod Jarocinem. „Założył czarny kombinezon i kominiarkę z nadrukowaną czaszką. Miał przy sobie osiem noży, w tym wojskowe bagnety. Najpierw zadźgał śpiące małżeństwo, potem zaatakował ich dorosłe córki. Jedną z nich – będącą w 38. tygodniu ciąży ze sprawcą – ciężko ranił. Dziecko zostało ugodzone będąc w brzuchu matki, przez co urodzone zostało z niedotlenieniem mózgu i kilka miesięcy później zmarło. Eryk J. przyznał się do winy i podał motyw zbrodni: nie chciał zostać ojcem dziecka. W maju ub.r. Sąd Okręgowy w Kaliszu skazał go na dożywocie i zastrzegł, że o warunkowe zwolnienie skazany będzie mógł się ubiegać dopiero po 40 latach”.  Głośną zbrodnię z Jarocina przypomina „Gazeta Wyborcza”, informując, że adwokaci „chcą uchylenia wyroku skazującego podwójnego zabójcę spod Jarocina, bo wydała go sędzia powołana przez nową KRS”. Takich przypadków może być coraz więcej.  Zabieg prawników to pokłosie błędnej interpretacji wyroku TSUE, na podstawie której część sędziów wrogich reformie wymiaru sprawiedliwości – zaczęła podważać status nowych sędziów powołanych zgodnie z konstytucją (art. 179) przez prezydenta Andrzeja Dudę. To nieprawda. Stowarzyszenie Iustitia w listopadzie 2019 r. w specjalnym oświadczeniu podważyło status wszystkich nowych sędziów Izby Dyscyplinarnej oraz ok. 300 (!) sędziów sądów powszechnych i apelowała do wszystkich sędziów „o nieorzekanie z takimi osobami”. Organizacja ta żądała również, żeby „uchwalono zwolnienie od kosztów sądowych osób składających skargi o wznowienie postępowania”. Mowa o ponad 70 tys. postępowaniach, które zdaniem Iustitii mogą zostać „uznane za wadliwe”.  - Nie, to nie jest wina polityków ani też skutki reformy. To wina sędziów, którzy celowo doprowadzają do anarchii w polskim wymiarze sprawiedliwości. Będzie to miało konsekwencje dla wszystkich obywateli. Każdy wyrok może być podważony przez sędziów – napisał serwis wpolityce.pl. Zacytował tu publicystę „Sieci” Stanisława Janeckiego, który napisał, że prawidłowy tytuł tekstu „GW” powinien brzmieć: „Koszmarne skutki rokoszu sędziów”. I zaplanowane z premedytacją.",,
Poznaniak skazany za gwałt w Exeter jest już na wolności,Jakub T. z Poznania skończył odsiadywanie kary za gwałt w angielskim Exeter i jest już na wolności – informuje na swojej stronie internetowej „Głos Wielkopolski”.,"W styczniu 2008 r. sąd w Exeter w Wielkiej Brytanii skazał Jakuba T. na dwie kary dożywotniego więzienia za gwałt i ciężkie pobicie w 2006 r. mieszkanki tego miasta. W październiku 2008 r., po przekazaniu T. do Polski, poznański sąd okręgowy  uznał, że mężczyzna odbędzie taką karę, jaką zasądzili mu Anglicy. W czerwcu 2011 roku Sąd Najwyższy podjął decyzję o wznowieniu sprawy – w związku z wejściem w życie nowelizacji Kodeksu karnego, zezwalającej m.in. na zmianę kar dla Polaków skazanych za granicą i przekazanych Polsce na podstawie Europejskiego Nakazu Aresztowania.  Ostatecznie w grudniu 2011 roku Sąd Apelacyjny w Poznaniu zdecydował, że Jakub T. spędzi w więzieniu 12 lat z możliwością ubiegania się o przedterminowe zwolnienie warunkowe po 9 latach. Z informacji uzyskanych przez „Głos Wielkopolski” wynika, że  Jakub T. skończył już odbywanie kary i przebywa na wolności.",,
"Szef MON: Jesteśmy na dobrej drodze, by zapewnić Polsce bezpieczeństwo","Minister obrony Mariusz Błaszczak twierdzi, że podczas rozmów prezydentów Polski i Stanów Zjednoczonych nie pojawiła się żadna kwota, którą Polska miałaby zapłacić za stałą bazę wojsk USA. Szef MON towarzyszył prezydentowi Andrzejowi Dudzie w czasie rozmów z prezydentem Donaldem Trumpem w Białym Domu.","Polskie władze sugerowały wcześniej, że w zamian za stałą bazę Polska może zaoferować Stanom Zjednoczonym inwestycje wielkości 2 mld dolarów. Jednak na konferencji prasowej po spotkaniu prezydentów Donald Trump mówił, że polski prezydent zaoferował znacznie więcej.Polski minister obrony mówił jednak potem dziennikarzom, że nie było mowy o liczbach. – Nie padała konkretna kwota. Rozmawialiśmy o współpracy. Jesteśmy na dobrej drodze, by Polsce zapewnić bezpieczeństwo. To będzie bezpieczne dla Polski. Będziemy mogli żyć w bezpiecznym kraju. I to będzie dobre dla Ameryki – zaznaczył.W czasie spotkania w Białym Domu prezydenci podpisali umowę o strategicznym partnerstwie obu krajów. Znalazł się w niej jednak jedynie ogólny zapis, że USA rozważą możliwość zwiększenia obecności w Polsce. W ostatnich tygodniach amerykański Kongres zlecił Pentagonowi wstępne analizy w tej sprawie. Z kolei polskie ministerstwo obrony powołało grupę roboczą do tej sprawy.Minister obrony Mariusz Błaszczak mówił dziennikarzom, że proces powstawania ewentualnej stałej bazy wymaga czasu. – Podpisanie deklaracji przez obu prezydentów stanowi kierunek naszych wspólnych działań. To jest proces. Ten proces oczywiście trwa, zależy nam na tym, żeby zwiększyć możliwości obronne Polski, ale także żeby zapewnić bezpieczeństwo w naszej części świata. Słowa prezydenta Trumpa świadczą o tym, że Stany Zjednoczone są zaangażowane w ten proces – przekonywał.",,
MSZ odpowiada Amerykanom. „Wszelkie oświadczenia są przedwczesne”,"Ministerstwo Spraw Zagranicznych w oficjalnym oświadczeniu wyraziło w sobotę zaskoczenie faktem, że rzeczniczka Departamentu Stanu USA zajęła oficjalne stanowisko w sprawie trwających w Polsce prac ustawodawczych nad zmianami w sądownictwie.","Jak podkreślono, wszelkie oświadczenia dotyczące tej kwestii są przedwczesne z uwagi na fakt, że proces legislacyjny nadal trwa.– Ustawa reformująca sądownictwo nie będzie podważać niezależności sądów i sędziów, ma ona jedynie na celu przywrócenie szacunku obywateli dla sądownictwa. Reformy proponowane w Polsce pozostają w duchu systemów sądowniczych innych państw europejskich – zapewniło MSZ.Rzeczniczka prasowa Departamentu Stanu USA Heather Nauert na czwartkowej konferencji prasowej powiedziała, że Polska jest bliskim sojusznikiem Stanów Zjednoczonych, które z uwagą przyglądają się przeprowadzanym w naszym kraju reformom sądownictwa.Zapytana, co resort sądzi o zachodzących zmianach w Polsce, odpowiedziała: „prezydent USA Donald Trump odwiedził ostatnio Polskę, bardzo ważne jest dla nas, by mieć dobre stosunki z Polską i Polakami. Demokratyczna Polska jest naszym bliskim sojusznikiem i bardzo zależy nam na tym kraju i jego obywatelach”.",,
"„To nie wysłuchanie publiczne, to samowolka i demolka opozycji”","– Wysłuchanie (publiczne) jest wtedy, kiedy wyrazi na nie zgodę Sejm albo komisja - tak rzeczniczka PiS Beata Mazurek skomentowała w rozmowie z dziennikarzami poniedziałkowe spotkanie ekspertów, które dotyczyło nowego projektu PiS o Sądzie Najwyższym.","W Sejmie odbyło się, organizowane przez PO, poselskie wysłuchanie z udziałem sędziów i prawników ws. projektu ustawy o Sądzie Najwyższym. W spotkaniu wziął udział m.in. prezes SN Małgorzata Gersdorf, były prezes Trybunału Konstytucyjnego Andrzej Rzepliński, były prezes SN Adam Strzembosz oraz przewodniczący Krajowej Rady Sądownictwa Dariusz Zawistowski. Na sali są posłowie opozycji – PO, Nowoczesnej i PSL.– To nie jest żadne wysłuchanie publiczne, to jest samowolka i demolka opozycji – powiedziała Mazurek. – Wysłuchanie publiczne jest wtedy, kiedy wyrazi na nie zgodę po pierwsze Sejm albo właściwa komisja, więc to nie jest żadne wysłuchanie publiczne. Operowanie takim pojęciem służy tylko i wyłącznie temu, żeby zrobić znów zamęt i niepokój wśród opinii publicznej, wśród Polaków – dodała. Przepychanki opozycji to „histeria i demolka”Pytana o lidera opozycji, który „mógłby zagrozić PiS” odpowiedziała, że na razie mamy do czynienia wyłącznie z przepychankami opozycji. – Kto będzie liderem opozycji, to jest problem opozycji, a nie PiS. Naszym obowiązkiem jest to, żebyśmy realizowali nasz program wyborczy, co się dzieje, mimo tej histerii i demolki, która jest uprawiana – zaznaczył Mazurek.– „Demokracja w Polsce ma się bardzo dobrze i będzie się miała bardzo dobrze. Gdyby rzeczywiście była w Polsce dyktatura, to do takich demonstracji, które chociażby miały miejsce wczoraj nie doszłoby – dodała rzecznik PiS.Opozycja „nie przedstawia realnej oferty”Mazurek oceniła, że opozycja wciąż wyprowadza Polaków na ulice, a nie przedstawia dla nich realnej oferty. – Pokażcie program, zachęćcie Polaków do tego, żeby program był na tyle dla nich atrakcyjny, żeby wybory zweryfikowały to, kto ma rację – powiedziała.W środę wieczorem na stronach Sejmu został opublikowany projekt PiS dotyczący Sądu Najwyższego, który przewiduje m. in. trzy nowe izby SN, zmiany w trybie powoływania sędziów SN i umożliwienie przeniesienia obecnych sędziów SN w stan spoczynku. Projekt zakłada, że „z dniem następującym po dniu wejścia w życie niniejszej ustawy sędziowie SN, powołani na podstawie przepisów dotychczasowych, przechodzą w stan spoczynku, z wyjątkiem sędziów wskazanych przez Ministra Sprawiedliwości”.",,
„Intelektualiści i nowoczesność to nasze zalety”,"Silne zaplecze intelektualne oraz nowoczesność – jako największe zalety polskiej lewicy  – wymienił szef SLD Grzegorz Napieralski podczas konferencji na temat „doświadczeń historycznych i perspektyw
socjaldemokratycznej myśli politycznej”, którą zorganizowali wspólnie: SLD i
kwartalnik „Myśl socjaldemokratyczna”.","Napieralski ocenił, że choć lewica ma „bardzo silne i dobrze zorganizowane”zaplecze intelektualne, to nie potrafi go odpowiednio wypromować. – Wostatnich latach kadra naukowa o poglądach konserwatywnych była bardziejwidoczna, bardziej aktywna. My nie potrafiliśmy dbać o nasze zaplecze. Tojest wada każdego z nas, bez względu na to kto stał na czele SLD i musimy to koniecznie zmienić – podkreślił lider Sojuszu.Przypomniał jednocześnie, że zaplecze lewicy to m.in. socjologowie: prof.Jerzy Wiatr i prof. Janusz Reykowski, który kilka lat temu opracował dla SLD analizę sytuacji lewicy w Polsce. – Pytanie teraz, jak ten fundament, którywylali znakomici profesorowie, znakomici ludzie, przekuć w ten drogowskaz dlalewicy na przyszłość – zaznaczył Napieralski. „Czas oddechu dla lewicy”Napieralski tłumaczył, że nadchodzący „czas oddechu dla lewicy” oznacza jej bardziej nowoczesną formę.  Zapowiedział, że w Polsce będzie ona „motorem bardzo pozytywnych igłębokich przemian”. Prof. Reykowski przekonywał, że SLD musi określić się wobec sytuacjipolitycznej, wykreowanej przez dwie dominujące siły: PiS i PO. Jego zdaniem,może to zrobić na dwa sposoby: albo ignorować konflikt między nimi, wytykającprzy tym poszczególne defekty i słabości tych formacji, albo próbować zająćwyraźne stanowisko wobec głównych problemów, z jakimi mamy do czynienia wPolsce.– Można atakować członków rządu i jednocześnie spierać się i przeciwstawiaćpomysłom PiS i w ten sposób budować swoją tożsamość polityczną – mówiłsocjolog. W jego opinii, uzupełnieniem tej pierwszej metody powinna być próbatworzenia „sympatycznego” obrazu Sojuszu. – Trzeba przyznać, że akurat pod tym względem znaczny sukces osiągnąłprzewodniczący partii, Grzegorz Napieralski, który w oczach wielu obywatelijawi się jako polityk sympatyczny i inny od reszty polityków królujących nascenie politycznej – ocenił Reykowski.Jeśli chodzi o drugą metodę, to - zdaniem profesora - SLD powinno określićsię wobec takich spraw jak: obrona demokracji i polepszenie jej jakości;polityka ekonomiczna i społeczna; sposoby i drogi modernizacji kraju, a takżewizja Polski za granicą.W konferencji udział wzięli m.in. byli premierzy: Leszek Miller iWłodzimierz Cimoszewicz, a także b. marszałek Sejmu, a dziś szef sejmowegokoła SdPl, Marek Borowski.",,
"„Jest prawdopodobne, że więzienie było”","- Wywiad mi nie podlegał, kiedy byłem szefem resortu spraw zagranicznych. W przypadku takich służb obowiązuje prosta zasada: „Kto nie musi wiedzieć, ten nie będzie wiedział”. W tej sprawie wiem tyle, ile przez lata śledziłem w mediach – powiedział w programie „Polityka przy kawie” były premier i szef MSZ Włodzimierz Cimoszewicz. Komentował w ten sposób sprawę domniemanych tajnych więzień CIA w Polsce. Obecny senator przyznał jednak, że „rzeczywiście jest bardzo prawdopodobne, że więzienie było”.","Chodzi o wczorajsze informacje  o zarzutach udziału w zorganizowaniu w Polsce ośrodka, w którym CIA w latach 2002-2003 przetrzymywała jeńców podejrzewanych o terroryzm, postawionych byłemu szefowi Agencji Wywiadu Zbigniewowi Siemiątkowskiemu. O sprawie informowała „Panorama” TVP2 i „Gazeta Wyborcza”.- Jeśli można, sugerowałbym drobne zastrzeżenie – nie należałoby się posługiwać pojęciem „więzienia” CIA, mówić w liczbie mnogiej. Wiele wskazuje na to, że w jednym miejscu, jeden budynek udostępniono CIA  - mówił Cimoszewicz podkreślając, że brakuje mu szczegółowej wiedzy na temat ewentualnych więzień CIA umiejscowionych na terenie Polski. Były premier, a obecny senator przyznał jednak, że „rzeczywiście jest bardzo prawdopodobne, że więzienie było”. - Ale od zarzutów dla Zbigniewa Siemiątkowskiego, do uznania odpowiedzialności, winy jest bardzo długa droga. Bardzo często zdarzało się tak, że prokuratura nie potrafiła udowodnić swoich zarzutów przed sądem. W tym przypadku nie wiemy w oparciu o jakie dowody te zarzuty są stawiane  - mówił Cimoszewicz i zapewniał, że Zbigniew Siemiątkowski nie mógłby złamać prawa. - Znam pana Siemiątkowskiego, był w moim rządzie ministrem spraw wewnętrznych. Mógłbym w ciemno świadczyć o jego uczciwości, to nie jest człowiek, który mógłby łamać prawo  - podkreślał gość „Polityki przy kawie”. Włodzimierz Cimoszewicz zwrócił uwagę na jeszcze jeden aspekt głośnej sprawy. - Prawdą jest, że w roku 2001- 2002, po atakach na Nowy Jork i Waszyngton, kiedy podjęto działania przeciwko Afganistanowi, który krył Al-Kaidę – wywiady musiały ściślej ze sobą współpracować. Czy przybrało to taką formę, zobaczymy. Nadal nie wiemy, czy to co było można określić mianem więzienia  - zaznaczył polityk.Gość TVP1 odniósł się również do wczorajszych słów byłego premiera Leszek Millera,  który zaznaczył, że według jego informacji w Polsce żadnych więzień CIA nie było. Przewodniczący SLD dodał, że kwestia zarzutów dla Zbigniewa Siemiątkowskiego w sprawie istnienia takich obiektów w naszym kraju to temat zastępczy. Jak mówił, ma to być próba odwrócenia uwagi od kwestii reformy emerytalnej i tworzenia nowej koalicji PO–Ruch Palikota. - Nie wykluczajmy tego, że Leszek Miller ma rację mówiąc, że więzienia nie było. Nie wiem, jaki jest stan wiedzy pana Leszka Millera na ten temat. Nigdy o tym nie rozmawialiśmy. Znam zasady tajemnicy państwowej i nigdy nie zdecydowałbym się ich naruszyć prosząc o ujawnienie szczegółów  - zapewniał senator. - Bardzo możliwe, że to była wyższa konieczność. Chciałbym poznać rozumowanie prokuratury, które wyklucza taką konstrukcję, w innym razie nie stawiano by zarzutów. Jeżeli okaże się, że będzie proces sądowy to powinniśmy się w końcu dowiedzieć, jaka była prawda. Nie wyobrażam sobie, byśmy dowiedzieli się jedynie o sentencji ewentualnego wyroku, a nie o uzasadnieniu  - dodał Cimoszewicz.",,
Izraelski historyk: Rozumiem decyzję prezydenta Dudy,"Brytyjski dziennik „The Guardian” odnotowuje w czwartkowym wydaniu decyzję prezydenta Andrzeja Dudy o tym, by wobec niemożności zabrania głosu podczas uroczystości w Jad Waszem, z okazji wyzwolenia Auschwitz, nie brać w nich udziału. – Dlaczego prezydent Francji miałby zabrać głos, skoro francuski rząd deportował 30 tys. Żydów do Auschwitz, a prezydent Polski nie? –  pyta cytowany przez gazetę izraelski historyk, prof. Daniel Blatman.","„Prezydent Polski wycofał się z wydarzenia w Izraelu z okazji 75. rocznicy wyzwolenia Auschwitz po tym, jak został poinformowany, że nie będzie mógł zabrać głosu na tym wydarzeniu, podczas gdy prezydent Rosji Władimir Putin owszem. Ta decyzja została podjęta w atmosferze gniewu w Polsce z powodu niedawnych wypowiedzi Putina, który oskarża Polskę o współudział w rozpoczęciu drugiej wojny światowej. Jest to jeden z wielu sporów, który grozi przyćmieniem rocznicowych wydarzeń pod koniec miesiąca” – informuje „The Guardian”. Gazeta przypomina, że w piątym Światowym Forum Holokaustu, które odbędzie się 23 stycznia w Jerozolimie, weźmie udział ponad 45 światowych przywódców, a organizatorzy mają nadzieję, iż wydarzenie to doprowadzi do stworzenia planu walki z antysemityzmem i negowaniem Holokaustu. „Zamiast tego przygotowania do wydarzenia zostały naznaczone kontrowersjami” – zauważa. „The Guardian” cytuje wypowiedź prezydenta Dudy, który wyjaśnił, że nie może się zgodzić z sytuacją, gdy przemówienia mogą wygłosić prezydenci Rosji, Niemiec i Francji, podczas gdy prezydent Polski – nie. Brytyjska gazeta przytacza też słowa prezydenckiego rzecznika Błażeja Spychalskiego o tym, że sytuacja, w której prezydent Polski ma siedzieć i słuchać kłamstw Putina, jest nie do przyjęcia. „Rosyjskie władze rozpoczęły ostatnio kampanię wybielania paktu o nieagresji, zawartego w 1939 r. przez Związek Sowiecki z nazistowskimi Niemcami i późniejszej inwazji na Polskę, zamiast tego twierdząc, że Polska była częściowo odpowiedzialna za rozpoczęcie drugiej wojny światowej” – przypomina gazeta. Przywołuje też wypowiedź Daniela Blatmana, profesora studiów nad Holokaustem na Uniwersytecie Hebrajskim w Jerozolimie i głównego historyka tworzonego Muzeum Getta Warszawskiego, który mówi, że rozumie decyzję prezydenta Dudy o odmowie udziału w wydarzeniu. – Rozumiem, że przedstawiciel Rosji powinien zabrać głos podczas tej rocznicy, bo to Armia Czerwona wyzwoliła obóz. Ale dlaczego prezydent Francji miałby przemawiać, skoro rząd francuski deportował do Auschwitz 30 tysięcy Żydów (chodzi o rząd Vichy istniejący w latach 1940-44 – red.), a prezydent Polski – nie (miałby zabrać głosu – red.)? – zwraca uwagę Blatman. Gazeta dodaje, że kontrowersje wokół wydarzenia utrzymują się także w samym Izraelu, bo przemawiać będą prezydent tego kraju Reuwen Riwlin i premier Benjamin Netanjahu, ale odmówiono tego przywódcy opozycji Benny'emu Gantzowi.",,
"Gen. Polko: Dobrze, że Trump nie dał się ponieść emocjom","– Treść oświadczenia prezydenta USA Donalda Trumpa była do przewidzenia. Wojna na skalę „gorącego konfliktu” nie była w interesie żadnej ze stron, bo stracili by na tym zarówno Amerykanie, jak i Irańczycy oraz kraje ościenne – stwierdził w rozmowie z portalem tvp.info gen. Roman Polko.","Były p.o. szefa Biura Bezpieczeństwa Narodowego zauważył, że Donald Trump w swoim oświadczeniu rysuje perspektywy na przyszłość. – Prezydent swoim oświadczeniem odciął się od scenariusza eskalacji konfliktu i zarysował perspektywę przyszłości, w której jest miejsce i na denuklearyzację Iranu, potencjalne zniesienie amerykańskich sankcji dla tego kraju i na budowanie wspólnej polityki bezpieczeństwa. Szacunek, który dał się zauważyć w tym wystąpieniu, powinien być dobrze odebrany przez adresata tego komunikatu – stwierdził generał. Prezydent Trump oświadczył, że poprosi NATO o większe zaangażowanie się w sytuację na Bliskim Wschodzie. Komentując oświadczenie prezydenta USA, gen. Polko podkreśla wagę obecności wojsk sojuszu w stabilizacji regionu.  – Dobrze również, że prezydent USA odwołał się do NATO, do międzynarodowej koalicji działającej na rzecz pokoju na całym Bliskim Wschodzie, nie tylko w Iraku. Ważne jest, by w takich momentach jak w ostatnich dniach Sojusz, a w zasadzie jego kraje członkowskie, nie podejmował pochopnych decyzji o wycofaniu się z regionu. Groziłoby to prawdziwą katastrofą i mogło skutkować powstaniem tworu większego nawet niż ISIS – podkreślił. Byłego szef Wojskowej Formacji Specjalnej GROM zgadza się z opinią, że przed nami okres deeskalacji napięcia.  – Mocno podkreślane w propagandowych wystąpieniach Chameneiego zrealizowanie zapowiadanej po zabiciu generała Sulejmana zemsty było działaniem na użytek wewnętrzny – skierowane do własnego społeczeństwa, elektoratu. Chodziło o zaspokojenie emocjonalnych potrzeb Irańczyków. Dobrze, że prezydent Trump, który nie zawsze potrafi panować nad swoimi emocjami i w afekcie wypisuje różne rzeczy na Twitterze, tym razem nie dał się ponieść emocjom i nie wykonał jakiegoś ruchu, który byłby odwetem pogłębiającym impas – uważa. Zdaniem generała również w aspekcie geopolitycznym taki konflikt nie jest nikomu na rękę i w związku z tym nie należy się spodziewać negatywnych ingerencji innych mocarstw w tę sprawę. – Rosja cały czas „rozgrywa wiele partii szachów” z różnymi krajami, bo chce żyć dobrze i z Arabią Saudyjską, i z Iranem, jednocześnie walcząc o swoją strefę wpływów w regionie. Nie można zapominać, że od dawna skutecznie, z resztą wspólnie z Iranem, wspiera chociażby reżim al-Asada (prezydenta Syrii – red.). Jej również nie jest na rękę destabilizacja regionu, chce go mieć pod kontrolą, to po to, żeby czerpać z tego regionu swoje zyski i pokazywać swoją mocarstwowość poprzez skuteczne rozwiązywanie konfliktu – zaznaczył.  – Chiny również coraz bardziej się tym regionem interesują, wychodzą zza swojego Wielkiego Muru i aspirują do tego, by odgrywać większą rolę w grze światowej. W grze istotna jest też oczywiście Arabia Saudyjska, która co prawda nie ma broni jądrowej, ale gdyby chciała to mogła by ją sobie bez problemu kupić – stwierdził Polko. Kluczowa dla spokoju w regionie jest również Turcja. – No i jest tam nasz sojusznik, Turcja, przy której się zastanawiamy, z kim tak naprawdę gra, bo raz wspiera Państwo Islamskie, zwalczając Kurdów, dogaduje się z Rosją i od niej kupuje systemy rakietowe, a z drugiej strony deklaruje chęć dalszego aktywnego członkostwa w NATO – przypomina generał. – Region, o którym mówimy, to jeden wielki punkt zapalny, gdzie ogniskują się różne konflikty i który pokazuje złożoność i skomplikowanie ogólnej sytuacji światowej, o wiele trudniejszej niż wtedy, kiedy istniały bloki wschodni i zachodni, i trwała zimna wojna. Należy również pamiętać o tym, że wiele sojuszy i koalicji, które się tam zawiązują są taktyczne, czasowe, obliczone na pokonanie wspólnych wrogów i zerwanie, gdy zabraknie przeciwnika – stwierdził. W obecnej napiętej sytuacji sprawą kluczową z punktu widzenia Polski jest pełna solidarność Sojuszu Północnoatlantyckiego. – Trzeba pracować nad tym, żeby Francja, Niemcy, kluczowe kraje europejskiej części NATO, zdały sobie sprawę ze związku między ich własnym bezpieczeństwem, a sytuacją międzynarodową – skwitował wojskowy. – Wystarczyło jedno zagrożenie, by politycy niemieccy zaczęli głośno mówić o wycofaniu Bundeswery z Iraku. W Polsce zresztą też podniosły się podobne głosy i to ze środowiska, które kiedyś odpowiadało za wysłaniem naszych wojsk do tego kraju. Nie zaczekano nawet do spotkania w ramach NATO, do jakiejś wspólnej koalicyjnej decyzji. W taki sposób nie da się budować bezpiecznego świata i wszystkie kraje Sojuszu muszą sobie z tego zdać sprawę – zauważył Polko.",,
"Szydło o Grecji: nikt nie ma pomysłu, co robić. To destabilizacja strefy","– Widać po tych kilku tygodniach, że nikt nie ma pomysłu, co zrobić. Wszyscy się boją wyjścia Grecji ze strefy euro. To destabilizacja strefy, otwarcie drogi dla kolejnych członków, bo są inne kraje południa Europy, które przeżywają problemy finansowe – mówiła w programie „Polityka przy kawie” Beata Szydło, wiceprezes PiS i kandydatka tej partii na premiera.","Zdaniem Szydło grecki kryzys może mieć poważne konsekwencje dla całej Europy. – Unia Europejska i strefa euro robiła wszystko, żeby jakoś łatać dziurę i stwarzać wrażenie, że buduje się stabilizację, a w rzeczywistości tak nie było – oceniła. – Pytanie co by było, gdyby Grecja wyszła ze strefy euro. Ale nie można dłużej zgadzać się na taką sytuację, gdy pompowane są duże pieniądze i nie przynosi to efektów – mówiła Szydło. „Nikt nie przewidział co się może wydarzyć”Zapytana, czy widzi jakąkolwiek szansę na porozumienie, odpowiedziała, że jej zdaniem Grecy będą musieli ustąpić. – Można sobie wyobrazić sytuację, że wychodzą ze strefy euro, wracają do drachmy, dodrukowują pieniądze, ale rozchwianie na rynkach finansowych może być bardzo duże. Nikt nie przewidział, co się może przydarzyć – stwierdziła. Jej zdaniem problem zaczął się już w momencie przyjęcia Grecji do strefy euro, bo kraj nie spełniał wymogów i nie był do tego przygotowany. Mimo to ze względów politycznych wprowadzono w Grecji euro. Szydło zauważyła, że oprócz Grecji w UE są inne kraje południa Europy, które mają problemy finansowe i mogą podążyć drogą Aten. „Trzeba wyjść w stronę frankowiczów” Szydło stwierdziła, że grecki kryzys mogą odczuć także Polacy. Podkreśliła, że „nie można doprowadzić do rozchwiania systemu bankowego i trzeba wprowadzić optymalny konsensus przede wszystkim dla kredytobiorców”. Zawirowania w strefie euro mogą wpłynąć na kursy innych walut, w tym szwajcarskiego franka. – Trzeba wyjść w stronę frankowiczów. Na stole są trzy projekty, jednym z nich jest pomysł przewalutowania kredytów, o którym mówił Andrzej Duda, swoją koncepcję ma Stowarzyszenie Frankowiczów. Myśmy już w 2011 roku składali projekt ustawy, by przewalutować z podziałem ryzyka między klienta a bank. Jasnym jest, że nie mogą być dołożone pieniądze z budżetu państwa – powiedziała. Dodała, że rozwiązanie ustawowe musi zakładać, że banki nie stracą, tylko osiągną mniejszy zysk aby nie odbiło się to na klientach. – Pole manewru jest duże – przekonywała.                                                teraz odtwarzane„Nie odrzucam programu Kopacz” „Nie odrzucam programu Kopacz”W „Gościu poranka” poruszony został także temat programu „Śląsk 2.0”, który w wtorek zaprezentowała premier Ewa Kopacz. Wśród zawartych w programie działań są m.in. budowa nowych dróg i remonty na kolei, ulgi oraz środki dla przemysłu. Beata Szydło zastanawiała się w TVP1, dlaczego program został przedstawiony tak późno, skoro Po zapowiadał to już kilka lat temu. – Znam założenia tego programu. Gdybym go miała ocenić czy jest dobry, czy zły, czy tam są potrzebne dla Śląska rozwiązania, to powiem: tak, to są rozwiązania potrzebne dla Śląska. Problemem jest to, że ten rząd jest niewiarygodny jeśli chodzi o jego wprowadzenie – mówiła. Jej zdaniem po ośmiu latach rządzenia premier Kopacz lub inny przedstawiciel rządu powinien „przyjechać na Śląsk i powiedzieć, że zrealizowany został już jeden czy dwa projekty, a teraz zaprezentowane zostaną założenia kolejnego”. – My jako PiS mówimy, że Śląsk to jest przemysłowe serce Polski, które przez nieudolne rządy PO i PSL doprowadzono do stanu przedzawałowego. Górnictwo musi być doinwestowane, muszą być wdrażane nowoczesne technologie. Ja nie odrzucam tego programu Ewy Kopacz, bo jest przygotowany przez samorządowców, którzy wiedzą co jest potrzebne – powiedziała. „To pytania ważne dla Polaków”W środę Szydło złożyła  wniosek do prezydenta Bronisława Komorowskiego o dodanie pytań do wrześniowego referendum. Jak mówiła, Polacy powinni wypowiedzieć się też ws. wieku emerytalnego, obowiązku szkolnego sześciolatków i Lasów Państwowych. Swoją decyzję uzasadniała tym, że skoro Bronisław Komorowski chce zapytać Polaków o ważne sprawy, to nie widzi przeciwwskazań, aby zapytać o to, co jest dla nich tak naprawdę ważne. Dlaczego wniosek został ogłoszony dopiero teraz? – Trudno było wnioskować o poszerzenie referendum, kiedy nie było ono jeszcze podpisane przez prezydenta – stwierdziła. I podkreśliła, że nie chodzi o umieszczenie na karcie z pytaniami kwestii niewygodnych dla Bronisława Komorowskiego i PO, ale ważnych dla Polaków.",,
"Na pięć sposobów, a kulminacja na jesieni. Strategia Rosji na ukraińskie wybory","Rosja nie może oczekiwać, że w rywalizacji o prezydenturę na Ukrainie będzie się liczył przychylny jej polityk. Pozostaje wybór najmniejszego zła i walka z uważanym za opcję najgorszą Petrem Poroszenką. Generalnie jednak Moskwa skupia się na działaniach kompromitujących demokrację i podważających wybory nad Dnieprem.","26 marca prezydent Ukrainy ponownie ostrzegł przed dążeniami Rosji do zerwania procesu wyborczego. Poroszenko uczestniczył w uroczystościach piątej rocznicy powołania Gwardii Narodowej MSW. Zapewnił, że jako głównodowodzący siłami zbrojnymi oraz gwarant konstytucyjnych praw i swobód obywateli nie pozwoli na wcielenie planów Rosji w życie.Czas powrotu? Tegoroczne wybory prezydenckie i parlamentarne Moskwa postrzega jako okazję do odbudowy wpływów na Ukrainie. Kreml chce wyciągnąć korzyści z głębokich podziałów politycznych nad Dnieprem, a w razie zmiany władzy zmusić Kijów do ustępstw. Jakimi argumentami dysponuje Putin? Po pierwsze, kontroluje okupowaną część Donbasu. Po drugie, z końcem roku wygasa umowa na tranzyt gazu rosyjskiego przez Ukrainę – ważne źródło dochodu dla Kijowa (nawet 3 proc. PKB). Rosjanie pamiętają, że już raz, drogą wyborów, przywrócili swoje wpływy na Ukrainie po rewolucji (2004). Prozachodnie rządy w Kijowie nie trwały długo. Co prawda Wiktor Juszczenko dotrwał do końca 5-letniej kadencji, zanim zastąpił go Janukowycz, ale już dużo wcześniej udało się zainstalować rząd z dominującą rolą prorosyjskiej Partii Regionów Ukrainy (PRU). Wydawać by się mogło, że obecna sytuacja przypomina tę sprzed niemal dekady. Petro Poroszenko, tak jak niegdyś Juszczenko, nie spełnił większości swych obietnic wyborczych. Wielu Ukraińców uważa, że za mało zrobiono w walce z korupcją i w podnoszeniu standardów życia. Z kolei sprawa Krymu i Donbasu zostały zamrożone. Reformy gospodarcze czy sądownicze? Również impas. W efekcie notowania Poroszenki spadły. Prezydent w tej kampanii próbował odzyskać pole, ale nie wydaje się, że sukces, jakim było uzyskanie autokefalii dla ukraińskiej Cerkwi prawosławnej, wystarczy.W tej sytuacji Moskwa używa wszelkich narzędzi, by ostatecznie pogrążyć obecnego prezydenta. Jeszcze ważniejsze jest jednak podważenie legitymacji nowo wybranego przywódcy. Wielostronny atak Rosja usiłuje destabilizować kampanię wyborczą na kilka sposób. Jeden z nich ma tło religijne. Kiedy ukraińska Cerkiew prawosławna stała się samodzielna, Putin wyszedł i ogłosił, że Kreml jest gotów bronić praw wyznaniowych prawosławnych lojalnych wobec patriarchy Moskwy. W połowie lutego doszło do serii prób podpaleń obiektów związanych z ukraińską Cerkwią podporządkowaną Moskwie. Zdaniem SBU to prowokacja rosyjskich służb, wykonywana rękami bezpieki z okupowanego Doniecka.Inna metoda to wykorzystywanie skrajnie prawicowych grup w rodzaju C14, Prawy Sektor, Karpacka Sicz itd. Większość ich członków ma bojowe doświadczenie z Donbasu. Ważnym wydarzeniem było zarejestrowanie w styczniu przez Centralną Komisję Wyborczą ultraprawicowej organizacji Narodowe Drużyny jako oficjalnych obserwatorów podczas wyborów. Narodowe Drużyny są lojalne wobec szefa MSW Awakowa i mogłyby współpracować z policją, aby zapobiec możliwym incydentom w lokalach wyborczych. Problem w tym, że na początku marca rzecznik organizacji Ihor Wdowin oznajmił, że Narodowe Drużyny mogą użyć siły, jeśli policja będzie przymykała oko na fałszerstwa. Gdyby do takiej aktywności organizacji doszło na szerszą skalę, Rosja miałaby pretekst, żeby ogłosić nielegalność wyborów. Moskwa oddziałuje na kampanię wyborczą także szerokimi akcjami dezinformacyjnymi, korzystając z prorosyjskich mediów na Ukrainie. Ważną rolę grają w tym prywatne kanały ukraińskie. W ubiegłym roku kum Putina, Wiktor Medwedczuk kupił – poprzez biznesowych partnerów – stacje NewsOne i Kanał 112. Służba Bezpieczeństwa alarmuje, że obserwuje „ogromną aktywizację” rosyjskich służb specjalnych w przestrzeni informacyjnej. W pierwszym kwartale roku SBU udaremniła działalność rozgałęzionej sieci agitatorów internetowych, którzy działając na zlecenie Rosjan, rozpowszechniali w ukraińskim segmencie internetu fałszywe informacje mające doprowadzić do wzrostu napięcia w społeczeństwie. Strategia rosyjska sprowadza się więc do manipulowania informacjami i narzucania narracji pogłębiających podziały w ukraińskim społeczeństwie. Przykładem takiej dezinformacji jest przedstawianie w rosyjskich prorządowych mediach autokefalicznej Cerkwi ukraińskiej jako narzędzia prześladowania tych, którzy nadal chcą pozostawać pod jurysdykcją Patriarchatu Moskiewskiego.Czwarty sposób ingerencji Rosjan w sytuację na Ukrainie to cyberataki. Od listopada ich częstotliwość i siła narastają. Celem są władze miast, urzędnicy rządowi, prawnicy. Piątym, tradycyjnym już narzędziem oddziaływania na Ukrainę jest wykorzystywanie faktu okupacji Krymu i części Donbasu. Dla Rosji Donbas jest instrumentem, przy pomocy którego można wywierać presję na Ukrainę.  Proces miński umarł  Władze nieuznawanych republik są pod pełną kontrolą Kremla i wypełniają jego instrukcje. Proces miński umarł. A ostatnim gwoździem do trumny były jesienne „wybory” w „republikach ludowych” w okupowanym  Donbasie, nieuznawane ani przez Kijów, ani przez Zachód. Ukraina obawia się – słusznie – że reintegracja Donbasu na warunkach Moskwy, wraz z jego prorosyjską ludnością zdestabilizuje kraj, a zwolennicy separatystów znajdą się ogólnokrajowym parlamencie i będą torpedowali prozachodni kurs polityki państwa.  Trudny wybór Okupacja Krymu i części Donbasu oznacza, że około 15 proc. z 35,5 mln uprawnionych do głosowania obywateli Ukrainy nie może głosować. A to niemal wyłącznie elektorat mocno prorosyjski i antyzachodni. To z góry faworyzuje kandydatów z silną prozachodnią i narodową platformą wyborczą, zaś działa na niekorzyść polityków prorosyjskich. I to również powoduje, że Kreml nie ma za bardzo w czym wybierać. Za wariant najgorszy Rosja uważa kolejną kadencję Poroszenki. Punktem zwrotnym – w stronę eskalacji w relacjach między obecną ekipą prezydencką i Rosją –  stała się sprawa nadania autokefalii Cerkwi prawosławnej na Ukrainie. Putin demonstracyjnie nie kontaktuje się z Poroszenką, a władze parlamentu i rządu Rosji nie kontaktują się z obecnymi władzami Ukrainy. W przypadku reelekcji zostanie utrzymane status quo: relacje na krawędzi zbrojnego konfliktu, zero dialogu.Z punktu widzenia Kremla lepszym wyborem niż Poroszenko jest choćby Julia Tymoszenko, choć z populistycznych pozycji atakuje ona prezydenta za zbyt łagodną politykę wobec Rosji. Putin pamięta, jaką rolę odegrała w rozbiciu „pomarańczowej ekipy” za kadencji Juszczenki. Pamięta też, że właśnie z nią jako premierem Ukraina podpisała z Rosją dwa 10-letnie kontrakty gazowe (na dostawy i na tranzyt) bardzo korzystne dla Gazpromu. W oczach Putina cynizm i gotowość do zakulisowych negocjacji czyni Tymoszenko wygodniejszym partnerem – mimo antyrosyjskiej retoryki. Julia Tymoszenko wzywa do wyrzucenia do kosza obecnych formatów negocjacji ws. Donbasu. Mówi, że chce, by w rozmowy zaangażować USA. Podobnie jak Tymoszenko, gotów do rozmów z Rosją w celu zakończenia konfliktu jest też Zełenski. Przeszłość i biznesowy background czyni komika faworytem wśród rosyjskojęzycznych wyborców na południowym wschodzie Ukrainy. Pochodzi z Dnipro, a jego telewizyjne studio produkuje programy po rosyjsku. Co więcej, okazało się, że ma jakieś udziały w rosyjskim sektorze filmowym. Wołodymyr Zełenski nie ma doświadczenia w polityce zagranicznej. Wytrawna rosyjska dyplomacja i stary wyjadacz Putin mogą wciągnąć Zełenskiego w pułapkę, proponując porozumienia, których istoty on nie zrozumie. Jesień ważniejsza Tydzień przed wyborami w Moskwie pojawił się kandydat z ramienia partii Opozycyjna Platforma – Za Życie, Jurij Bojko, wraz z liderem partii Wiktorem Medwedczukiem. Przed kamerami Bojko grał męża stanu, „prowadząc rozmowy” z premierem Rosji i szefem Gazpromu. Rosjanie przedstawili ofertę Ukrainie (to ważne, nie oficjalnym władzom w Kijowie, ale prorosyjskiemu kandydatowi na prezydenta): utrzymanie tranzytu gazu przez Ukrainę po 2019 roku, ale powołanie ukraińsko-rosyjskiego konsorcjum zarządzającego tym transportem. W takim wypadku, jak mówił Aleksiej Miller, można by się dogadać ws. bezpośredniego kontraktu na dostawy rosyjskiego gazu na Ukrainę po cenie o 25 proc. niższej, niż obecne. Ten teatrzyk był rzecz jasna adresowany do ukraińskich wyborców: wybierzcie prorosyjskiego kandydata, a dostaniecie tańszy gaz. A warto pamiętać, że na Ukrainie wiele osób uważa za prorosyjskich także Julię Tymoszenko i Wołodymyra Zełenskiego. 22 marca Moskwa skierowała do ukraińskich wyborców sygnał, na jaką siłę polityczną stawia. Ale zrobiła to nie z myślą o wyborach prezydenckich, ale o parlamentarnych. Rosja liczy, że w przyszłej Radzie Najwyższej Jurij Bojko zdoła sformować liczną frakcję, która uzyska wpływ na politykę państwa, co będzie oznaczało lepszy stosunek Kijowa do Moskwy, niż dzieje się to teraz. Dla Rosji ważne są wybory do Rady Najwyższej. Moskwa chce zbudować w nowym parlamencie silny prorosyjski obóz. Partia Regionów rozsypała się po upadku Janukowycza, a jej resztki skupiły się w słabym Bloku Opozycji. Obecnie centralną postacią nowego planu tworzenia silnej frakcji moskiewskiej stał się decyzją Kremla Wiktor Medwedczuk, weteran ukraińskiej polityki, za czasów Kuczmy „szara eminencja” w Kijowie, prywatnie zaś kum Putina.Trzeba powiedzieć, że nie ma szans, by prorosyjskie partie w wyborach uzyskały tak dobry wynik, by były zdolne rządzić. Biorąc pod uwagę silne antyrosyjskie nastroje na Ukrainie, otwarte poparcie ze strony Moskwy raczej szkodzi niż pomaga kandydatom. Celem Moskwy jest więc na tyle silna obecność prorosyjskich sił w parlamencie, by w optymalnym scenariuszu mogły one w ogóle wejść w skład koalicji rządzącej lub w najgorszym wypadku zyskały wpływ na decyzyjność rządzących w zamian za swe poparcie w kluczowych głosowaniach.",,
Upadek prezydenta. Putin wjechał na czerwony dywan na łyżwach [WIDEO],"Internet obiegło nagranie, na którym widać, jak prezydent Rosji pozdrawia z hokejowego boiska osoby na trybunach. Wpatrując się w nie Władimir Putin nie zauważył niewielkiego dywanu rozłożonego tuż przy barierkach i przewrócił się podcięty przeszkodą.","Władimir Putin w piątek wieczorem w Soczi zagrał w składzie drużyny Legendy Hokeja przeciwko reprezentacji Nocnej Ligi Hokejowej (NHL). Skład prezydenta Rosji jak zwykle wygrał – wynikiem 14:7 – informuje portal belsat.eu.  W sieci można obejrzeć nagranie, na którym zarejestrowano chwile po wygranej. Prezydent postanowił zrobić rundę wokół tafli boiska. Na filmie widać najpierw jak jedzie, machając do osób siedzących na trybunach.  W pewnym momencie dwaj asekurujący go dyskretnie „koledzy”  przyspieszają. Zobaczyli dywanik z logo ligi leżący na trasie Putina. Niestety nie słychać, czy odważyli się krzyknąć do rosyjskiego przywódcy. W każdym ich starania zakończyły się niepowodzeniem. Prezydent najechał na   przeszkodę i upadł z impetem. Zaskoczony, odtrącił pomoc i szybko sam się podniósł.",,
Rosja ponownie próbowała ingerować w wybory w USA? „Putin jest wyraźnie opornym uczniem”,"Szef Pentagonu Jim Mattis oskarżył Władimira Putina o próby ponownej ingerencji w amerykańskie wybory. Tym razem minister obrony USA miał na myśli wybory środka kadencji, które odbyły się 6 listopada. Jak piszą agencje, Mattis określił rosyjskiego prezydenta „opornym uczniem”.","– (Putin) próbował ponownie ingerować w nasze wybory w zeszłym miesiącu, widzimy jego stałe wysiłki w tym kierunku – powiedział Mattis. Dodał, że Stany Zjednoczone podejmą wszelkie kroki niezbędne do obrony amerykańskiej demokracji, i podkreślił, że relacje na linii Waszyngton – Moskwa stale pogarszają się od dwóch lat.– Mamy do czynienia z kimś, komu po prostu nie można ufać – oświadczył Mattis podczas Narodowego Forum Obrony w Kalifornii.  – To bardzo trudna sytuacja, ponieważ Putin jest wyraźnie opornym uczniem. Nie dostrzega, że nie działa w interesie narodu rosyjskiego, a taką postawą w rzeczywistości wywołuje niechęć swojego społeczeństwa. Powoduje, że NATO jest coraz bardziej czujne, członkowie Sojuszu zwiększają wydatki na obronność, natomiast USA wydają dodatkowe miliardy dolarów na szkolenia i ćwiczenia wojskowe w Europie – stwierdził sekretarz obrony USA. Mattis wyraził swoją opinię dzień po tym, jak prezydenci USA i Rosji - Donald Trump i Władimir Putin - odbyli krótkie spotkanie podczas szczytu G20, który w sobotę zakończył się w Buenos Aires. Wcześniej Trump odwołał oficjalne rozmowy z Putinem ze względu na wydarzenia w Cieśninie Kerczeńskiej, które nazwał rosyjską agresją. Po nieformalnym spotkaniu w Argentynie rosyjski prezydent mówił, że krótka rozmowa z Trumpem dotyczyła incydentu na Morzu Czarnym. Dodał, że obaj pozostali przy swoich stanowiskach. – Trump ma własne stanowisko w tych sprawach. Ja swoje. (...) Pozostaliśmy przy swoich poglądach, ale w każdym razie poinformowałem go o naszym spojrzeniu na ten incydent – cytował TASS słowa Putina.",,
Grecja: będzie rząd jedności?,"Szef greckich socjalistów PASOK Ewangelos Wenizelos zaproponował utworzenie rządu jedności z udziałem czterech największych partii, w tym odrzucającej program oszczędnościowy radykalnej lewicy. W niedzielnych wyborach parlamentarnych konserwatywna Nowa Demokracja (ND) zdobyła 29,7 proc. głosów, a SYRIZA – 27 proc. i wyklucza udział w koalicji.","Po przeliczeniu 99 procent głosów konserwatywna ND zdobyła 29,7proc. głosów, a lewicowa SYRIZA 27 proc. Socjalistyczny PASOK ma około12,3 proc. głosów. „Przyjmujemy do wiadomości rezultaty wyborów w Grecji i podtrzymujemygotowość do dyskusji z nowym rządem na temat sposobu pomocy Grecji wosiągnięciu celu, jakim jest przywrócenie stabilności finansowej, wzrostugospodarczego i zatrudnienia” - głosi oświadczenie Funduszu.Przedstawicielka ND Dora Bakojanis ogłosiła w niedzielę wieczorem, że jejpartia odniosła zwycięstwo, a więc „nadeszła godzina utworzenia rządujedności narodowej i wyjścia z kryzysu”.W greckim systemie wyborczym ugrupowanie, które zajmie pierwsze miejsce wwyborach, uzyskuje bonus w postaci 50 miejsc w parlamencie dodatkowo do tych, które należą mu się na podstawie wyniku procentowego. Zasada ta praktycznie uniemożliwia pozostałym partiom utworzenie rządu bez udziału zwycięzcy.Pożyczkodawcy Grecji domagają się, by nowy rząd w Atenach zaakceptowałwarunki, na jakich kraj zostanie uratowany przed niewypłacalnością. Wprzeciwnym razie dopływ pieniędzy zostanie odcięty. Dla Grecji oznaczałoby to bankructwo, dla strefy euro poważne problemy, a być może nawet rozpad unii walutowej.""Przyjmujemy do wiadomości rezultaty wyborów w Grecji i podtrzymujemygotowość do dyskusji z nowym rządem na temat sposobu pomocy Grecji wosiągnięciu celu, jakim jest przywrócenie stabilności finansowej, wzrostugospodarczego i zatrudnienia” – głosi oświadczenie MFW.Politolodzy: najlepszy scenariusz dla GrecjiZwycięstwo Nowej Demokracji i utworzenie koalicji, do której wejdzie PASOK,to według politologów najlepszy scenariusz dla Grecji, choć ryzyko dalszegopogorszenia sytuacji gospodarczej nie zostanie automatycznie zażegnane.Większość europejskich przywódców nie kryła przed niedzielnymi wyborami, żenajchętniej widziałaby w roli nowego premiera lidera ND Antonisa Samarasa. Komentatorzy polityczni i inwestorzy pokładają największe nadzieje naustabilizowanie sytuacji politycznej i gospodarczej w Grecji w utworzeniukoalicji partii proreformatorskich.Samaras powiedział w niedzielę wieczorem, że zobowiązuje się do„zakotwiczenia Grecji w strefie euro”. Wezwał też inne partie, które chcą, by kraj pozostał w unii walutowej, do dołączenia do ”rządu jedności narodowej”.Tymczasem szef PASOK Ewangelos Wenizelos zaproponował utworzenie rządujedności z udziałem czterech największych partii, w tym odrzucającej program oszczędnościowy radykalnej lewicy. Wzywając do rezygnacji z procedury polegającej na poszukiwaniu przez każdą z partii partnerów koalicyjnych, zasugerował, aby rząd sformowały ND, lewicowa SYRIZA, PASOK i Nowa Lewica. Aleksis Cipras, przywódca ultralewicowej Syrizy powiedział, że jego partia nie weźmie udziału w koalicji, którą będzie się starał stworzyć liderzwycięskiej konserwatywnej Nowej Demokracji Antonis Samaras. – Odwołanie pożyczek finansowych udzielanych Grecji na obecnych warunkach jest jedyną właściwą akcją. Od poniedziałku wrócimy do walki, aby osiągnąć ten cel – oświadczył Cipras.Zdaniem Tanosa Dokosa z ateńskiego think tanku ELIAMEP może to oznaczać, żeKoalicja Radykalnej Lewicy (SYRIZA) szykuje się do aktywnej opozycji. – Nowy premier może mieć trudne zadanie przekonania ludzi, że nie powinni znowu wyjść na ulice, i jedyny sposób, żeby to osiągnąć, to nie puste obietnice, ale stworzenie nowych, licznych miejsc pracy – powiedział Dokos. Konieczne kompromisyNowy rząd będzie musiał wziąć pod uwagę to, że większość Greków konsekwentnie głosowała kilkakrotnie przeciw reformom, choć z drugiej strony prawie trzy czwarte Greków chce pozostać w strefie euro. Szanse rządu pod przywództwem ND na przetrwanie będą niewielkie, jeśli niezdoła wynegocjować z przywódcami UE i kredytodawcami pewnych ustępstw,ponieważ Ateny będą musiały liczyć się głosem ulicy.Jeśli Grecy odniosą wrażenie, że nie wysłuchano ich głosu, a decyzje wsprawie budżetu państwa nie są suwerenne, rządowi grozi „utrata społecznegomandatu” – ostrzegała przed wyborami amerykańska wywiadownia gospodarcza Stratfor.Z drugiej strony sytuację rządu może utrudnić sztywne stanowisko unijnychprzywódców i zapowiadana już niechęć MFW do dalszych kompromisów. Kompromisjest jednak konieczny – podkreślali eksperci przed wyborami – brak zaufaniado rządu Grecji może spowodować run na tamtejsze banki, który „zainfekuje”system finansowy w innych krajach.Sytuację w Grecji nazajutrz po wyborach obserwować będą uważnie światowiprzywódcy zebrani na szczycie G20 w Meksyku, który rozpoczyna się wponiedziałek.Reuters podaje, że banki centralne silnych gospodarek są przygotowane, bypodjąć skoordynowaną akcję mającą ustabilizować rynki, jeśli po greckichwyborach wybuchnie panika lub poważna „burza finansowa”, i stoją w gotowości z zapasami gotówki, którą mogą wpuścić do systemu.",,
Papież Franciszek: Dialog i otwarcie na innych,"Do rozwijania teologii akceptacji i dialogu zachęcał Franciszek zabierając głos podczas kongresu na temat „Teologia po »Veritatis gaudium«  w kontekście śródziemnomorskim”, zorganizowanym przez Papieski Wydział Teologiczny Południowych Włoch w Neapolu. Papież udał się w piątek z drugą już wizytą do stolicy Kampanii na południu Włoch.","Na wstępie przemówienia Ojciec Święty podkreślił, że w konstytucji apostolskiej „Veritatis gaudium” zwrócono uwagę na pogłębianie kerygmatu i dialogu jako kryteriach dla odnowienia studiów. – W ten sposób pragnie się powiedzieć, że służą one drodze Kościoła, który coraz częściej stawia w centrum ewangelizację – stwierdził. – W dialogu z kulturami i religiami, Kościół głosi Dobrą Nowinę o Jezusie (…). Dialog jest przede wszystkim sposobem rozeznania i głoszenia słowa miłości, które jest skierowane do każdej osoby, i które chce znaleźć mieszkanie w sercu każdego – powiedział papież podczas wizyty w Neapolu. Papież postulował także podejmowanie przez teologów wspólnych prac, a także współpracę ze specjalistami innych dziedzin – czyli interdyscyplinarną formę rozwijania te dziedziny wiedzy. Podkreślił, że zadaniem teologów jest sprzyjanie spotkaniu kultur ze źródłami Objawienia i Tradycji. Wskazał także na konieczność wychodzenia od Ewangelii miłosierdzia, podjęcia historii w teologii jako przestrzeni otwartej na spotkanie z Panem Bogiem, poszanowania wolnościw poszukiwaniach teologicznych oraz dostosowania struktur akademickich do misyjnego charakteru Kościoła.",,
Niemiecka minister oświaty: Nie straszmy ludzi zmianą klimatu,"Niemiecka minister oświaty i badań naukowych Anja Karliczek (CDU) zaapelowała o zmianę tonu w debacie na temat zmian klimatycznych. Jej zdaniem nie powinno się ludzi straszyć, lecz podchodzić do problemu z większym optymizmem, „odważnie i z ufnością”. – Niemcy mają wiedzę i możliwości, by poprzez innowacje zareagować we właściwy sposób na zmiany klimatyczne – przekonuje Karliczek.","– Jest to wyzwanie, ale sobie z nim poradzimy. Takie powinniśmy mieć podejście – oceniła niemiecka minister w wywiadzie udzielonym agencji dpa.Minister opowiedziała się również za ograniczeniem lotniczych podróży krajowych wykonywanych przez polityków i urzędników. – Każdy musi się zastanowić, co osobiście może zrobić dla dobrej przyszłości. Najlepsze ograniczenie emisji CO2, to podróż, która nie musi się odbyć. Chętnie się do tego przyłączę – zadeklarowała. Zastrzegła jednocześnie, że nie da się zrezygnować ze wszystkich krajowych lotów polityków, ponieważ mają oni zazwyczaj napięte kalendarze.W ubiegłym roku urzędnicy ministerstw i podległych im instytucji odbyli samolotem 229 116 służbowych podróży wewnątrz kraju. Mogą zdrożeć podróże samochodem i ogrzewanie20 września rząd RFN ma przyjąć pakiet rozwiązań, których celem będzie szybsze ograniczenie emisji CO2 i osiągnięcie celów klimatycznych. Niewykluczone, że zostanie wprowadzony podatek od emisji dwutlenku węgla. Zdrożeje w związku z tym jazda samochodem i ogrzewanie. Rząd przewiduje jednak ulgi dla gorzej sytuowanych obywateli. Zdaniem minister Karliczek poparcie społeczeństwa dla rządowych planów zależy od tego, na ile ich koszty będą sprawiedliwie rozłożone. – Powinny one być socjalnie wyważone. Ze szczególną troską należy podejść do mieszkańców obszarów wiejskich. Wielu z nich jest skazanych na poruszanie się autem. Należy to wziąć pod uwagę, wprowadzając opłaty – oświadczyła.Tymczasem szef rady zakładowej Volkswagena Bernd Osterloh ostro krytykuje politykę klimatyczną rządu, której celem jest szybkie ograniczenie emisji. Jego zdaniem zagraża to niemieckiemu przemysłowi. – Dzięki przemysłowi lepiej przetrwaliśmy kryzys finansowy, niż inne kraje. Bez mocnego przemysłu, z samymi usługami ryzykujemy to, co stanowi o naszej sile. Ryzykujemy to, co nam wówczas pomogło – powiedział w sobotę przedstawiciel pracowników VW.„Nie wszyscy mieszkają w centrum Berlina”– Nie jestem przeciwko czystemu powietrzu i niebieskiemu niebu. Ale złości mnie, kiedy słyszę z Berlina lub Brukseli, że nie potrzebujemy już wcale samochodów. Gdyby wszyscy mieszkali w centrum Berlina, to może by się dało. Można stamtąd jeździć do pracy i po dzieci do przedszkola kolejką. Ale przecież ludzie nie mieszkają tylko w zabytkowych kamienicach w Berlinie i Stuttgarcie. Mieszkają też na wsiach, gdzie autobus przejeżdża dwa razy dziennie – denerwuje się Osterloh.",,
„Rekonstrukcja – pieszczotliwie Reksia”,"– Rekonstrukcja to modne ostatnio słowo. Podobno nowo narodzone dziewczynki otrzymują imię Rekonstrukcja, pieszczotliwie Reksia – żartował w TVP Info szef SLD Leszek Miller.",,,
Pożary na Syberii. Trump zaoferował Rosji pomoc,Prezydenci Rosji Władimir Putin i USA Donald Trump odbyli rozmowę telefoniczną. Jednym z tematów były gigantyczne pożary lasów na Syberii. Trump zaoferował amerykańską pomoc w walce z żywiołem.,"Służby prasowe Kremla poinformowały, że inicjatorem rozmowy był prezydent Trump. Putin podziękował amerykańskiemu przywódcy za ofertę i ocenił ją jako „wyraźny sygnał, iż uda się doprowadzić do pełnej normalizacji stosunków między oboma krajami”.Na Syberii płonie 3 mln hektarów lasów. Dym sprawił, że w miastach nastąpiło znaczne pogorszenie jakości powietrza. Pożary odnotowano w rejonie Irkucka i Tiumienia, w krajach Krasnojarskim, Chabarowskim, Permskim i Zabajkalskim, w Buriacji i Jamalsko-Nienieckim Okręgu Autonomicznym.Do akcji gaszenia pożarów na Syberii włączyły się w środę rosyjskie siły powietrzne.",,
Epidemia koronawirusa może obniżyć wzrost PKB Chin,Wzrost gospodarczy Chin może w pierwszym kwartale bieżącego roku spaść do 5 proc. PKB lub nawet niżej z powodu trwającej epidemii koronawirusa – ocenił ekonomista z rządowej Chińskiej Akademii Nauk Społecznych (CASS) Zhang Ming.,"Epidemia nowego koronawirusa, która wybuchła w mieście Wuhan w środkowych Chinach, zabiła w tym kraju dotychczas co najmniej 132 osoby, a służby medyczne potwierdziły już ponad 6 tys. zakażeń – wynika ze środowych danych państwowej komisji zdrowia.Epidemia uderza w coraz więcej sektorów chińskiej gospodarki i może w pierwszym kwartale obniżyć wzrost PKB o około 1 punkt procentowy w porównaniu do oczekiwań, do poziomu około 5 proc., a nawet niższego – ocenił Zhang w komentarzu opublikowanym na portalu magazynu „Caijing”.By powstrzymać wirusa chiński rząd przedłużył okres wolny od pracy z okazji Chińskiego Nowego Roku o trzy dni do 2 lutego. Następnie władze niektórych miast i regionów, w tym Szanghaju i prowincji Guangdong, przesunęły ten termin o kolejny tydzień.W swojej analizie Zhang przyjął „optymistyczny scenariusz”, zgodnie z którym epidemia osiągnie punkt szczytowy w pierwszej lub drugiej dekadzie lutego, a w marcu będzie w zasadzie zakończona. Autor wspomniał również o „scenariuszu negatywnym”, według którego epidemia będzie trwała przez całą pierwszą połowę 2020 r. Punkt szczytowyChiński specjalista ds. chorób układu oddechowego Zhong Nanshan, który stoi na czele rządowego panelu ekspertów, przewiduje, że epidemia osiągnie punkt szczytowy w przeciągu 7-10 dni, a później liczba nowych przypadków będzie spadać.Prognozy niektórych ekspertów są jednak znacznie mniej optymistyczne. Zespół badaczy ze szkoły medycznej Uniwersytetu Hongkońskiego (HKU) oszacował przy użyciu modeli matematycznych, że zakażonych wirusem może być obecnie nawet 44 tys. osób, a 25 tys. z nich prawdopodobnie mają już objawy.– Musimy być przygotowani, że ta konkretna epidemia może się przerodzić w globalną epidemię – przestrzegł dziekan tej szkoły Gabriel Leung. Zgodnie z prognozami Leunga w pięciu dużych miastach – Pekinie, Kantonie, Szanghaju, Shenzhenie i Chongqingu – epidemia osiągnie punkt szczytowy w kwietniu lub maju, a liczba zakażeń zacznie spadać dopiero w czerwcu lub lipcu.Epidemia wirusa negatywnie wpłynie również na sektor turystyczny w Indonezji, ponieważ podróżni odwołują planowane wycieczki – powiedziała indonezyjska minister finansów Sri Mulyani Indrawati.",,
"Przekroczył zieloną granicę, idąc tyłem. Chciał zmylić Straż Graniczną","Straż graniczna zatrzymała 31-letniego Ukraińca, który nielegalnie przekroczył polsko-ukraińską granicę. Mężczyzna szedł tyłem; chciał zmylić strażników, że idzie na Ukrainę, a nie do Polski. Wcześniej odmówiono mu wjazdu.","Jak poinformował Piotr Zakielarz z Bieszczadzkiego Oddziału Straży Granicznej, patrol zauważył w okolicach Siedlisk mężczyznę przemieszczającego się od linii granicy w kierunku pobliskiej miejscowości. Kontrola wykazała, że to obywatel Ukrainy, który kilka minut wcześniej przekroczył tzw. zieloną granicę. – Chcąc zmylić strażników granicznych, szedł przez granicę do tyłu. Ślady na granicy pozostawione przez osobę idącą tyłem miały świadczyć o rzekomym przekroczeniu granicy z Polski na Ukrainę, a nie, jak w rzeczywistości, z Ukrainy do Polski – wyjaśnił Zakielarz. Dodał, że mężczyzna miał przy sobie paszport z adnotacją o odmowie wjazdu z przejścia granicznego w Medyce. Została wydana ze względu na brak wymaganych przepisami środków finansowych.",,
„Hazardowa” przyjęła niespójny raport,"Głosami PO i PSL komisja śledcza badająca tzw. aferę hazardową podczas czwartkowego posiedzenia przyjęła raport końcowy ze swoich prac, autorstwa przewodniczącego Mirosława Sekuły (PO). Złożenie zdania odrębnego zapowiadają nie tylko posłowie PiS i Lewicy, nie wyklucza tego także przewodniczący Sekuła. Komisja ma czas do 30 września na przedstawienie Sejmowi sprawozdania ze swych prac; na sprawozdanie takie składa się – zgodnie z przepisami – stanowisko przyjęte przez komisję i złożone do niego zdania odrębne.","Za raportem głosowało czterech posłów koalicji rządowej, a przeciwko było troje posłów opozycji. Ich zdaniem, projekt raportu zawierał wiele sprzeczności i błędów. Posłowie PiS Beata Kempa i Andrzej Dera oraz Bartosz Arłukowicz z Lewicy zapowiedzieli złożenie zdań odrębnych do raportu. W raporcie można przeczytać m.in., że politycy PO nie brali udziału w nielegalnym lobbingu w sprawie ustawy hazardowej, choć ich zeznania są momentami mało wiarygodne. Z dokumentu można się dowiedzieć ponadto, że źródłem przecieku o akcji CBA mogło być zarówno Biuro, jak i Kancelaria Premiera. Zdania odrębne w 24 godziny Przewodniczący komisji nie zgodził się na wydłużenie do tygodnia terminu wygłoszenia zdań odrębnych do raportu końcowego. Mirosław Sekuła poinformował posłów, którzy nie zgadzają się z treścią przyjętego dokumentu, że mają 24 godziny na przygotowanie votum separatum. Dzisiejsze posiedzenie komisji zakończyło jej pracę. Wiceszef komisji Bartosz Arłukowicz (Lewica) wskazywał na nieścisłości tekstu i wzajemnie wykluczające się fragmenty raportu. Sekuła odpowiedział, że jest to efekt zgłoszonych przez Arłukowicza poprawek. Jarosław Urbaniak (PO) mówił, że nie wie, jak zareagować, gdy ktoś (Arłukowicz) „płacze nad mlekiem, które sam rozlał”.  Polityk PO wytykał Arłukowiczowi, że ten swoimi poprawkami zmienił raport wyrywkowo, zapominając o fragmentach, które powinny być poprawione wraz z konkretną, przyjętą modyfikacją. Poseł Lewicy ocenił, że PO chce jak najszybciej przyjąć dokument, bez względu na jego jakość. „Głosujcie, macie większość!” – apelował, ironizując, do swoich kolegów z Platformy.  Beata Kempa (PiS) nazwała raport Sekuły „wypocinami” i „trupem”, którego posłowie PiS i Lewicy próbowali reanimować swoimi poprawkami. W jej ocenie, podczas prac komisji śledczej PO pokazała „jak zabić prawdę”.    Kempa zapowiedziała, że powstanie raport z prac komisji autorstwa posłów opozycji. Wyjaśniła, że w jej raporcie znajdzie się część niejawna, zawierająca omówienie korespondencji elektronicznej Marcina Rosoła, byłego szefa gabinetu politycznego byłego ministra sportu – Mirosława Drzewieckiego. Wcześniej posłanka sugerowała, że są tam informacje o tym, że pomagał on w znalezieniu dobrej posady nie tylko Magdalenie Sobiesiak (córce biznesmena z branży hazardowej Ryszarda Sobiesiaka). Posłanka PiS chce zawiadomić prokuraturę w związku z tymi informacjami. Informacje te objęte są obecnie tajemnicą postępowania prokuratorskiego. Kempa powiedziała, że będzie się starała o uchylenie tajemnicy. Głosowali „za”, żeby zgłosić zdanie odrębne?Zdanie odrębne chce również złożyć Jarosław Urbaniak (PO). –  To jest przecież »kaszana«  – nie krył niezadowolenia z ostatecznej wersji sprawozdania poseł po wyjściu z sali. Pytany, dlaczego zagłosował za raportem, odparł: „jak państwo sobie wyobrażacie dalsze życie z tym wszystkim?”. Na sugestię, że można było przecież odrzucić ten raport i przygotować lepszy tekst, powiedział: „szanujmy wyborców”.  Sławomir Neumann (PO) powiedział, że będzie namawiał swoich kolegów z PO, aby wspólnie złożyli zdanie odrębne do raportu. Jedynie Franciszek Stefaniuk (PSL) ocenił, że sprawozdanie nie jest wewnętrznie sprzeczne i zawiera wszystkie aspekty badanej przez komisję sprawy. Jak dodał, raport powstał po to, żeby mogły go wykorzystać odpowiednie służby. Według niego dalsze prace komisji blokowałyby tylko dojście do „końcowej prawdy”.Poseł PSL tłumaczył, że głosował za przyjęciem raportu, gdyż nie miał innej możliwości. Zaznaczył, dopiero po jego przyjęciu ci posłowie, którzy będą chcieli, będą mogli składać zdania odrębne.",,
Premier Beata Szydło po szczycie Unia – Turcja: problem migrantów będziemy próbowali rozwiązać poza granicami UE,"Na zakończenie szczytu Unia Europejska - Turcja szefowa polskiego rządu podkreśliła, że unijne kraje zgodziły się w niedzielę na rozwiązanie problemów migrantów poza granicami Wspólnoty. Chodzi o przekazanie pomocy finansowej władzom w Ankarze, które mają zatrzymać falę uchodźców. Unia obiecała co najmniej 3 miliardy euro. Nie wiadomo jeszcze, jaki będzie wkład poszczególnych krajów. To będzie przedmiotem dalszych ustaleń.","Komisja Europejska kilka tygodni wcześniej proponowała, by pół miliarda pochodziło z unijnego budżetu, resztę mają przekazać kraje członkowskie, z czego Polska ponad 71 milionów euro. – Ta suma jeszcze jest do ustalenia – powiedziała polska premier. – W swoim wystąpieniu podkreśliłam, że musi być tu zasada solidarności i sprawiedliwości – dodała.Wzmocnienie granic i pomoc humanitarna – Podjęliśmy decyzję o tym, że sprawa migrantów zostanie przede wszystkim rozwiązana w ten sposób, że będzie próba rozwiązania problemu poza granicami Unii Europejskiej. Jednocześnie wzmocnienie kontroli granic zewnętrznych, oczywiście pomoc humanitarna. Zgodziliśmy się, że będą przeznaczane na realizacje tego celu środki finansowe – tłumaczyła szefowa polskiego rządu. – Wszystkie państwa zadeklarowały wsparcie dla Turcji, a Turcja podjęła konkretne zobowiązania – zaznaczyła. Powstanie plan przesiedlenia uchodźcówSzydło podkreśliła, że Polska nie zgadza się na ustanowienie nowych kwot podziału uchodźców pomiędzy państwa UE. – To jest stanowisko, które wybrzmiało w większości wystąpień – podkreśliła. Zastrzegła przy tym, że temat wróci za pewno na kolejnym szczycie w połowie grudnia.Szef KE Jean-Claude Juncker poinformował w niedzielę, że Komisja zaproponuje do 15 grudnia plan przesiedlenia uchodźców, którzy schronili się w Turcji. Udział w nim ma być jednak dobrowolny. Tuż przed szczytem, z inicjatywy Niemiec, odbyło się spotkanie ośmiu krajów UE oraz Komisji Eurfopejskiej na temat możliwości przesiedlenia uchodźców, przebywających obecnie w Turcji.– Te dyskusje będą się toczyły. Zdajemy sobie sprawę, że problem uchodźców, czy migrantów, nie jest rozwiązany dzisiaj do końca i tych rozmów pewno trzeba będzie dużo podejmować. (...) Nie wyobrażam sobie, że miałyby zapadać w jakimś węższym gronie decyzje, które później byłyby narzucone pozostałym członkom UE – oświadczyła polska premier. Turcja strategicznym partneremTurcja zapewniła, że będzie się wywiązywać ze swoich obietnic związanych z uchodźcami. Tak premier tego kraju Ahmet Davutoglu mówił po zakończeniu szczytu. Władze w Ankarze mają uszczelnić swoją granicę i ograniczyć napływ migrantów do Europy. Premier zaznaczył, że ponieważ nie wiadomo, co się będzie działo w Syrii, to trudno też jest zagwarantować, że liczba migrantów na pewno zmaleje. W zamian za pomoc w walce z kryzysem migracyjnym Wspólnota zapowiedziała, oprócz pomocy finansowej, także zniesienie wiz dla Turków jesienią przyszłego roku i otwarcie nowych rozdziałów akcesyjnych. Pierwszy z nich ma zostać otwarty w połowie grudnia. W unijnej ofercie znalazła się też obietnica organizowania szczytów Unia Europejska – Turcja dwa razy do roku.Szef Rady Europejskiej Donald Tusk podkreślał, że Turcja jest strategicznym partnerem dla Unii, ale także krajem kandydującym do Wspólnoty. Jak mówił, podczas spotkania przywódcy zgodzili się co do tego, że proces akcesyjny musi być ożywiony. – Chcę podkreślić, że nie piszemy na nowo polityki rozszerzenia Unii Europejskiej. Warunki negocjacji cały czas obowiązują, w tym poszanowania wartości europejskich, włączając w to także prawa człowieka – powiedział Tusk. Powstanie ministrefa Schengen?Minister ds. europejskich Konrad Szymański wskazywał, że mamy poważny znak zapytania nad trwałością strefy Schengen. Jak podkreślił, bierze się on z tego, że pewna część zewnętrznej granicy strefy nie jest dziś wystarczająco silnie broniona.– To oznacza, że może dojść do zmian funkcjonowania tej strefy, może dojść do zawieszania tej strefy wobec niektórych państw, natomiast my będziemy intensywnie przypominali, że przetrwanie strefy Schengen, jest przede wszystkim zależne od efektywnej ochrony granicy zewnętrznej. W tym względzie Polska wywiązuje się wzorowo ze swoich zadań – oświadczył Szymański.W ubiegłym tygodniu Holandia wystąpiła z propozycją powołania ministrefy Schengen obejmującej kraje Beneluksu, Niemcy i Austrię, jeśli kryzys migracyjny nie będzie rozwiązany. – Nie chcielibyśmy, aby różne wewnętrzne napięcia wewnątrz państw UE były wykorzystywane jako pretekst do zawieszania, czy zawężania strefy Schengen. Wydaje mi się, że efekt takiej operacji byłby niedobry dla wszystkich uczestników tego sporu – podkreślił wiceszef polskiego MSZ.",,
Dziewięć poprawek PiS do projektu ws. państwowej komisji ds. pedofilii,"Wszystkie kluby parlamentarne popierają projekt ustawy powołującej państwową komisję do wyjaśniania przypadków czynności skierowanych przeciwko wolności seksualnej i obyczajności, wobec małoletniego poniżej lat 15. W Sejmie odbyło się drugie czytanie rządowej propozycji, jeszcze dziś izba może przyjąć projekt.","Klub Prawa i Sprawiedliwości zgłosił w piątek dziewięć poprawek do rządowego projektu ustawy.Marek Ast (PiS) zabierając głos w imieniu klubu wskazał, że powołanie państwowej komisji jest „potrzebą chwili”. – Zdajemy sobie sprawę, że jest to bardzo szeroki problem (...). Celem powołania komisji jest wyjaśnienie spraw i uczynienie zadość wszystkim pokrzywdzonym dzisiaj już często osobom dorosłym. Ale też, co jest niezwykle istotne, jest też działanie i prewencyjne i edukacyjne – wskazał.– W trakcie prac nad projektem rzeczywiście dostrzegliśmy pewne jego niedoskonałości.(...) Złożę pani marszałek dziewięć poprawek. Myślę, że one odpowiedzą na te wątpliwości, które w trakcie pracy w komisji zostały zgłoszone – przekazał. Dodał, że PiS wnosi o uchwalenie ustawy po przyjęciu przedłożonych poprawek. Krzysztof Paszyk (PSL) podkreślił, że „mimo uwag i błędów, których jest całe mnóstwo i mimo nienajlepszej konstrukcji prawnej” PSL poprze ten projekt „dla dobra skrzywdzonych dzieci i dzisiaj dorosłych, którzy przeżyli piekło w związku z wykorzystywaniem seksualnym”. – Mam jednak nadzieję, że Senat wniesie stosowne poprawki do tej ustawy, żeby mogła służyć społeczeństwu w pełnym wymiarze – wskazał.Posłanka Kukiz'15 Barbara Chrobak powiedziała, że utworzenie tej komisji to „dobra inicjatywa”. – Klub Kukiz'15 powtarza: stop pedofilii, stop wykorzystywaniu dzieci, stop pobłażaniu dla sprawców, niezależnie od ich pozycji w hierarchii społecznej, dlatego opowiadamy się za przyjęciem projektu ustawy – akcentowała.Joanna Scheuring-Wielgus (Teraz!) mówiła z kolei, że pedofilia jest „najbardziej obrzydliwą zbrodnią; powinna być niszczona w zarodku”. – Ale gdybyście państwo rzeczywiście chcieli podejść do tego rzetelnie, żeby powołać komisję, to byście przeprowadzili konsultacje, rozmawialibyście z tymi, którzy naprawdę znają ten problem, wiedzą o czym mówią, wiedzą w czym jest rzecz i jak należy zbudować taką komisję – oceniła. Dodała, że w tym przypadku nic takiego się nie wydarzyło. Sygnalizowała „szereg błędów” zawartych w projekcie ustawy, m.in. brak przepisów zobowiązujących do współpracy z organami ścigania instytucji takich jak np. kościół, ani sankcji za utrudnianie śledztwa tych instytucji. Projekt o państwowej komisji ds. pedofiliiRządowy projekt o państwowej komisji ds. pedofilii wpłynął do Sejmu 16 lipca. Dwa dni później podczas pierwszego czytania projekt został skierowany do dalszych prac w komisji ustawodawczej.Celem działania komisji ma być m.in. wydawanie postanowień o wpisie do Rejestru Sprawców Przestępstw na Tle Seksualnym, zawiadamianie odpowiednich organów o podejrzeniu popełnienia przestępstwa pedofilii, ale także o przypadkach niezawiadomienia właściwego organu o podejrzeniu przestępstwa pedofilii. Do zadań komisji będzie też należeć identyfikowanie zaniedbań i zaniechań, jeśli chodzi o wyjaśnianie przypadków nadużyć seksualnych.",,
USA rozpoczęły proces wyjścia z paryskiego porozumienia klimatycznego,Stany Zjednoczone jako pierwsze państwo spośród sygnatariuszy paryskiego porozumienia klimatycznego z 2015 r. rozpoczęły formalny proces wycofywania się z tej umowy. Nakładała ona na USA obowiązek ograniczenia emisji gazów cieplarnianych.,"Sekretarz stanu USA Mike Pompeo poinformował, że władze w Waszyngtonie przesłały w tej sprawie stosowną notę do ONZ. W oświadczeniu szef amerykańskiej dyplomacji nazywał układ z Paryża „niesprawiedliwym ekonomicznym brzemieniem” dla amerykańskiej gospodarki.Pompeo napisał na Twitterze, że Stany Zjednoczone są „dumne z pozycji światowego lidera” w ograniczaniu emisji gazów cieplarnianych, rozwoju gospodarki i zapewnianiu energii dla obywateli. „Nasz model jest realistyczny i pragmatyczny” – przekonywał.Prezydent USA Donald Trump wielokrotnie krytykował paryskie porozumienie klimatyczne. Na październikowym wiecu przedwyborczym w Pensylwanii mówił, że nie chce „karać Amerykanów wzbogacając trucicieli”. Wcześniej w czerwcu 2017 r.  deklarował, że USA „całkowicie wstrzymują wprowadzanie w życie postanowień niewiążącego porozumienia paryskiego oraz drakońskich finansowych i gospodarczych obciążeń, jakie umowa ta nakłada na nasz kraj”.Formalne krokiPoniedziałek to pierwszy dzień, gdy amerykańska administracja ma możliwość podjęcia formalnych kroków dotyczących rozpoczęcia procesu wycofywania USA z układu. Jego zapisy zobowiązywały państwa do niewychodzenia z porozumienia w trakcie trzech lat od jego wejścia w życie, czyli od 4 listopada 2016 r.Procedura odstąpienia od umowy zaczyna się od poinformowania ONZ i trwa następnie przez rok. Oznacza to, że USA opuszczą układ 4 listopada 2020 r. – dzień po wyborach prezydenckich w tym kraju. Będą tym samym pierwszym krajem, który wycofał się z umowy.Układ z Paryża podpisało blisko 200 państw. Każdy kraj zobowiązał się w nim do ograniczeń emisji gazów cieplarnianych, które prowadzą do zmian klimatycznych. To pierwsza w historii międzynarodowa umowa zobowiązująca wszystkie państwa świata do działań na rzecz ochrony klimatu.",,
Łomża: Będzie druga tura wyborów prezydenta miasta,"W Łomży (Podlaskie) będzie druga tura wyborów prezydenta tego miasta – wynika z nieoficjalnych wyników wyborów podanych przez lokalne media. Zmierzą się w niej urzędujący prezydent, startujący z własnego komitetu, Mariusz Chrzanowski i kandydatka PiS Agnieszka Muzyk.","Według danych opublikowanych przez portal www.mylomza.pl na podstawie danych ze wszystkich 32 obwodowych komisji wyborczych, Mariusz Chrzanowski uzyskał 44,19 proc. głosów, a Agnieszka Muzyk 23,07 proc. Miejska Komisja Wyborcza w Łomży poinformowała PAP, że brakuje jej jeszcze danych z protokołu z ostatniej komisji obwodowej i zaznaczono, że komisja nie będzie podawała cząstkowych wyników wyborów. Według danych przedstawionych przez mylomza.pl trzeci wynik uzyskał kandydat Koalicji Obywatelskiej Maciej Borysewicz – 21,34 proc. Pozostali kandydaci uzyskali: Mirosław Derewońko (KWW Mirosława Derewońko) – 1,41 proc., Dariusz Janicki (SLD Lewica Razem) – 1,1 proc., Zbigniew Prosiński (Bezpartyjni Samorządowcy) – 3,85 proc., Tadeusz Zaremba (KWW Przyjazna Łomża) – 5,04 proc.",,
"Miller: nie sądzę, żeby ktokolwiek chciał nas wypchnąć z UE","– Traktat z Lizbony mówi, że kraj może wystąpić z Unii Europejskiej, ale na własne życzenie.  W Polsce ja nie widzę takich tendencji  – ocenił w programie „Gość poranka”  w TVP Info były lider SLD Leszek Miller.   Były premier jest przekonany o trwałości polskiej demokracji i nie sądzi, by mogła się ona załamać pod wpływem „zachowania jednego czy drugiego ministra, czy nawet całego rządu”.","Były premier  Leszek Miller 16 kwietnia 2003 r.  podpisał w imieniu Polski traktat akcesyjny, na którego mocy 1 maja 2004 r. nasz kraj wszedł do UE. Po latach od tamtych wydarzeń jest przekonany o trwałej obecności Polski we Wspólnocie.  „Tylko na własne życzenie” –  Nie sądzę, żeby ktokolwiek z Unii Europejskiej chciał nas wypchnąć. Tym bardziej, że traktat z Lizbony mówi, że kraj może być przyjęty do UE i może z niego wystąpić, ale na własne życzenie – tak jak w tej chwili czyni to Wielka Brytania, przeprowadzając referendum i pytając obywateli, czy chcą dalej pozostawać w Unii  – podkreślił Miller w TVP Info. – W Polsce ja nie widzę takich tendencji i takich zamiarów.  Zresztą myślę, że przytłaczająca większość moich rodaków w takim referendum odpowiedziałaby twierdząco, że chce  być dalej w Unii Europejskiej – powiedział były premier.                                                teraz odtwarzaneMiller: mam lepszą ocenę trwałości mojego  kraju Trwałość przemian Były szef SLD odniósł się też do słów Bronisława Komorowskiego, który w wywiadzie dla „Gazety Wyborczej”  skrytykował działania rządu PiS ws. Trybunału Konstytucyjnego. Były prezydent mówił, że „strach pomyśleć, co będzie jutro”. – Ja nie mogę powiedzieć, że te dwadzieścia parę lat budowy w Polsce demokracji parlamentarnej, gospodarki rynkowej, że to wszystko poszło na marne i że wystarczy podmuch, że wystarczy jakieś zachowanie jednego czy drugiego ministra, czy nawet całego rządu, a Polska się załamie – ocenił Miller.– Mam lepszą ocenę trwałości mojego  kraju – zapewnił były premier i podkreślił, że nie uważa, by „jakieś działanie, które może być dyskusyjne, podważyło dorobek i trwałość przemian”.",,
"Szef MON: Dziś Polska jest bezpieczna, ale trzeba patrzeć w dłuższej perspektywie","Polska może się rozwijać, kiedy będzie bezpieczna; dziś jest bezpieczna, ale trzeba patrzeć w perspektywie dłuższej – powiedział szef MON Mariusz Błaszczak, który w podwarszawskim Raszynie wziął udział w przysiędze 300 absolwentów szkół ponadpodstawowych, elewów służby przygotowawczej. W uroczystości wzięły udział osoby, które uczestniczyły w pierwszej edycji programu „Certyfikowane Wojskowe Klasy Mundurowe”.","– Bardzo się cieszę z waszej konsekwencji, z waszego wyboru życiowego. To niewątpliwie wzmacnia możliwości obronne RP – wasza decyzja, wasza determinacja wasze zaangażowanie, wasza odwaga – powiedział minister, dziękując zgromadzonym za to, że wiążą swoją przyszłość z Wojskiej Polskim.  – Jesteście młodym pokoleniem. To wy przejmiecie ster rządów w naszym kraju. Musicie być przygotowani, by sprostać wyzwaniom, jakie stoją przed Polską – dodał Błaszczak.Jego zdaniem, niezwykle istotne dla przyszłych pokoleń jest „wychowanie w poczuciu patriotyzmu, w poczuciu służby dla Polski, dla naszej wspólnoty narodowej, dla nas wszystkich”.– Polska może rozwijać się wtedy, kiedy będzie bezpieczna. Dziś jest bezpieczna, ale trzeba patrzeć w perspektywie dłuższej – powiedział szef resortu obrony narodowej.Kierując swoje słowa do zgromadzonych, Błaszczak powiedział, że zadaniem jego, rządu i premiera Mateusza Morawieckiego „jest stwarzanie warunków do rozwoju Wojska Polskiego i do waszego osobistego rozwoju”. – Żebyście mogli nabywać umiejętności, kształtować postawy, żebyście mogli stać na straży bezpieczeństwa naszej ojczyzny – dodał.",,
„Wybory będą słodko-kwaśne”,"– To będą słodko-kwaśne wybory. To będzie zwycięstwo PO, ale gorsze niż cztery lata temu. Dla PiS to będzie dobry wynik, ale nie zwycięstwo. Z kolei dla SLD to będzie być może gotowość do bycia w koalicji, ale wynik też nie będzie satysfakcjonujący – powiedział w TVP Info Aleksander Kwaśniewski. Były prezydent apelował, aby „nie stracić swojego głosu i iść głosować”. Zdradził również, że będzie doradzał kolegom z SLD wejście do rządu – jeśli będzie taka możliwość.","– Trudno ufać sondażom, ale moja intuicja mówi mi, że wybory parlamentarne wygra Platforma Obywatelska, z niewielką przewagą nad Prawem i Sprawiedliwością – powiedział gość TVP Info.Były prezydent zwrócił uwagę, że w głosowaniu wezmą udział dwie grupy wyborców. – Jedną z nich będą twardzi zwolennicy swoich partii. Tu rodzi się pytanie, na ile uda się partiom ich zmobilizować. Druga grupa, jakieś kilkanaście procent obywateli, nie wie czy pójdzie na wybory. I to oni mogą zdecydować – podkreślił Aleksander Kwaśniewski.Według niego, obie czołowe partie stracą nieco głosów, w porównaniu z wyborami sprzed czterech lat. – Jesteśmy w męczącym uścisku dwóch ugrupowań, to wpłynie na ich wyniki – mówił, dodając, że scena polityczna wciąż ewoluuje. – Dziś nie ma tego dramatyzmu, co cztery lata temu, kiedy trzeba było odsunąć PiS od władzy – dodał.Aleksander Kwaśniewski zdradził też, jaki rząd widziałby po wyborach. – Widzę dwie jego cechy: po pierwsze zachowanie stabilności i przewidywalności, m.in. w polityce zagranicznej czy w finansach. I tę stabilność rząd Tuska nam dał. Druga cecha to dynamika. Obawiam się, że przy kontynuacji obecnej koalicji, ta będzie dość statyczna – mówił były prezydent. Zwrócił jednak uwagę, że Donald Tusk  może zostać pierwszym premierem III RP, który będzie sprawował urząd przez dwie kadencje. Gość TVP Info dodał też, że będzie zachęcał władze SLD do wejścia do rządu, jeśli byłaby taka możliwość. – Będę optował, żeby weszli do rządzenia. Skoro politycy nie chcą się uczyć w opozycji, niech to robią rządząc – powiedział. Na koniec zaapelował o udział w głosowaniu. – Ważne jest to, aby nie stracić swojego głosu. Należy iść i zagłosować – apelował były prezydent.  Sam zagłosuje na SLD. – Ja jestem związany z lewicą i jestem człowiekiem „nietransferowalnym” – zakończył.",,
Premier: Przedstawiliśmy kilka nowych propozycji kandydatów na szefa KE,"– Mamy dzisiaj bez wątpienia nowe otwarcie w Unii Europejskiej, to nowe otwarcie wymaga nowych twarzy i pomysłów, jak również rozwiązywania konfliktów; mamy do czynienia z formowaniem Unii na najbliższe lata – powiedział w poniedziałek w Brukseli premier Mateusz Morawiecki.","Morawiecki powiedział dziennikarzom, że podczas nadzwyczajnego szczytu UE zwołanego w celu obsadzenia najważniejszych stanowisk unijnych, czuło się na sali obrad atmosferę, w której z jednej strony uczestnicy chcieliby doprowadzić do jakiegoś wyboru kandydatów. – Ale z drugiej strony, (...) żeby to nowe otwarcie wiązało się z nowymi ideami i z nowymi ludźmi –  podkreślił premier.– Mamy dzisiaj bez wątpienia nowe otwarcie w Unii Europejskiej, to nowe otwarcie wymaga nowych twarzy, nowych pomysłów, rozwiązywania konfliktów również, które będą do zaakceptowania znaczącą, ogromną większość UE – zauważył szef polskiego rządu. Jak dodał, nie wyobraża sobie, żeby Polska teoretycznie będąc nawet w większości przegłosowała np. Włochy i jakieś inne państwo, albo Hiszpanię i Belgię.– Jeżeli mamy do czynienia ze znaczącą częścią naszego kontynentu, naszej UE, to nie powinniśmy opierać się wyłącznie o sztywne procedury, bardzo twarde reguły, bo to jest coś więcej niż tylko głosowanie nad dyrektywą o bananach czy dyrektywą nawet bardzo ważną azotową, albo o mobilności. To jest coś dużo, dużo więcej, to jest formowanie kształtu UE na najbliższe 5 lat, a te 5 lat mogą być determinujące na kolejne wiele lat – podkreślił Morawiecki. „Kilka nowych propozycji kandydatów na szefa KE” – Przedstawiliśmy kilka nowych propozycji kandydatów na funkcję szefa Komisji Europejskiej pokazując dużą elastyczność; to są bardzo dobre kandydatury – powiedział premier Morawiecki.Szef rządu wskazywał, że do wielu przywódców państw UE przyszła refleksja, że konieczne są większe starania do wypracowania kompromisu w sprawie kandydatur. – Nowa Europa potrzebuje nowych twarzy, które nie kojarzą się z atakiem na innych, nie starają się wyszukiwać problemów, tylko raczej starają się budować mosty pomiędzy państwami – dodał Morawiecki.– Kilka nowych propozycji w odniesieniu do funkcji przewodniczącego Komisji Europejskiej zostało już teraz zaproponowanych przez nas, przez pana premiera (Czech Andreja) Babisza, przeze mnie. To są bardzo dobre kandydatury, ale nie chciałbym teraz o nich mówić, ponieważ chciałbym, aby ta refleksja była przede wszystkim przetrawiona przez państwa, które do tej pory miały inne koncepcje – podkreślił premier.Morawiecki zwracał uwagę, że w eurowyborach zwyciężyła Europejska Partia Ludowa i to ona ma prawo wysunąć swojego kandydata na szefa KE. – Jaki to będzie kandydat? Kilku takich zaproponowaliśmy, pokazując z resztą dużą elastyczność, można nawet powiedzieć bardzo dużą elastyczność – oświadczył premier.– Paru premierów do mnie podeszło i z uznaniem wyraziło się o tym, że rzeczywiście my nie jesteśmy sztywni, my nie upieramy się przy jakiejś bardzo konkretnej, jednej kandydaturze, że musi ten czy tamten człowiek otrzymać dane stanowisko. Nam chodzi o priorytety, nam chodzi o to, żeby ludzie wybrani na stanowiska będą dawali gwarancję, że będą jednoczyć, a nie atakować – dodał Morawiecki. „Kraje V4 zdecydowanie przeciw kandydaturze Fransa Timmermansa” – Nasza postawa dotyczyła głównie tego, by wybrać kandydatów, którzy dają możliwie największą gwarancję szukania kompromisów; w przypadku kandydatury Fransa Timmermansa kraje V4 były zdecydowani przeciw, również Włochy i kilka krajów Europy Środkowej – powiedział Morawiecki.Podczas briefingu szef rządu oświadczył, że „nasze zdanie przede wszystkim jest takie, że musimy wybierać tych ludzi, którzy potrafią budować kompromisy”. – Przecież wybory do Parlamentu Europejskiego, które odbyły się kilka tygodni temu pokazały, że Europa jest dużo bardziej podzielona niż wcześniej. To oznacza, że każde kolejne wybory, wszystkie kolejne decyzje muszą być w umiejętny sposób zarządzane. Muszą w odpowiedni sposób uwzględniać interesy możliwie wszystkich państw członkowskich – mówił Morawiecki.– My wierzymy w Europę ojczyzn, która jednak chce ze sobą jak najbliżej współpracować i my tę współpracę deklarujemy – dodał.Morawiecki zapewnił, że postawa Polski podczas szczytu, „tych kilkudziesięciu rozmów, które odbyłem w kuluarach, ale również podczas sesji plenarnej dotyczyła przede wszystkim tego, aby wybrać kandydatów, którzy dają możliwie największą gwarancję szukania kompromisów, budowania mostów pomiędzy poszczególnymi państwami”.Dodał, że pierwotna propozycja, która padła podczas szczytu nie odpowiada takiemu kryterium. – Przede wszystkim uważamy, że powinni to być kandydaci, którzy są do zaakceptowania przez ogromną większość państw członkowskich, nie tylko w związku z procedurą, która obowiązuje, że musi być co najmniej 21 krajów członkowskich za daną kandydaturą przewodniczącego KE. Trzeba przecież uwzględniać rzeczywiście ile i jakie kraje są za daną kandydaturą – mówił.– W przypadku kandydatury Fransa Timmermansa kraje wyszehradzkie były zdecydowanie przeciw, ale również Włochy, a także co najmniej kilka krajów Europy Środkowej dzieliło nasz pogląd, zgadzało się z nami, choć nie wyrażali tego aż tak bardzo wprost i bardzo jednoznacznie – relacjonował Morawiecki. „Zostaję w Brukseli, będę prowadził rozmowy z innymi premierami i prezydentami” – Zostaję w Brukseli, będę dalej prowadził rozmowy z innymi premierami i prezydentami; jest szansa na wypracowanie kompromisu, ale i na refleksję, że ważna jest jego jakość, a nie czas – powiedział Mateusz Morawiecki.Premier by pytany przez dziennikarzy w Brukseli, czy wyobraża sobie, że w najbliższym czasie dojdzie do głosowania nad kandydaturą Fransa Timmermansa na przewodniczącego Komisji Europejskiej.– Czy głosowanie będzie możliwe - trudno mi powiedzieć. Głosowanie jest zawsze ryzykowne dla obu stron, nawet dla tej wygranej strony – odpowiedział Morawiecki. Jak dodał, nawet jeśli kandydat na szefa KE uzyskałby 21 unijnych głosów, ale przy sprzeciwie „siedem państw dużych, istotnych”, to należałoby się zastanowić, czy to byłoby dobre dla UE.– Będę oczywiście prowadził liczne rozmowy teraz też, przed chwilą je prowadziłem. Ta przerwa w Radzie Europejskiej jest teoretyczna można powiedzieć, ponieważ non stop odbywają się rozmowy – podkreślił szef rządu. Wyraził nadzieję, że idą one w dobrym kierunku.– Jest szansa na wypracowanie kompromisu, ale i taka refleksja, że nie czas jest najważniejszy, ale jakość tego kompromisu. Mam wrażenie, że ona przedarła się do świadomości kilku innych premierów UE i to spowodowało, że ci, którzy tak mocno parli do tego, by to rozwiązanie dziś zapadło, w końcu ustąpili i przyznali, że ta ponowna refleksja jest bardzo potrzebna – zaznaczył Morawiecki.– Nie wracam do kraju, zostaję tutaj i będę dalej prowadził rozmowy z różnymi premierami i prezydentami – oświadczył premier. Potwierdził, że już ma zaplanowane takie spotkania.",,
Eurostat: Polski eksport wzrósł o 3 proc. w pierwszym kwartale,"Polski eksport w okresie styczeń-kwiecień br. wzrósł o 3 proc. rok do roku i osiągnął ok. 74,6 mld euro – wynika z opublikowanych danych Europejskiego Urzędu Statystycznego. Natomiast wskaźnik inflacji w maju wyniósł dla Polski 2,2 proc.","Według wstępnych danych Eurostatu, w okresie styczeń-kwiecień eksport 28 krajów UE wzrósł o 4,9 proc., do ok. 654,9 mld euro, a import o 6,6 proc., do ok. 676,7 mld euro. „W rezultacie odnotowano wzrost deficytu o 11,4 mld euro, do ok. 21,7 mld euro” – wskazuje MPiT. Największym partnerem handlowym UE w analizowanym okresie były Stany Zjednoczone, z którymi obroty osiągnęły wartość ponad 241 mld euro. Na kolejnym miejscu uplasowały się Chiny (obroty ok. 206,5 mld euro) i Szwajcaria (ponad 91 mld euro). „W ujęciu przedmiotowym najszybciej rósł eksport artykułów rolno-spożywczych (o 9,6 proc. rdr, do ok. 42,4 mld euro) oraz wyrobów przemysłu chemicznego (o 7,8 proc. rdr, do ok. 126,4 mld euro). Sprzedaż dominujących w unijnym eksporcie wyrobów przemysłu elektromaszynowego (ok. 40 proc. udziału) wzrosła o 3 proc. rdr, do ok. 264,5 mld euro” – zaznacza resort. Najszybszy wzrost importu odnotowano w przypadku wyrobów przemysłu chemicznego (o 10,7 proc. rdr, do ok. 73,7 mld euro) oraz wyrobów przemysłu elektromaszynowego (o 8 proc. rdr, do ok. 213,7 mld euro). Szybszy niż przeciętnie eksport towarów spośród państw UE28 odnotowano w 17 krajach, z kolei szybszy niż przeciętnie import odnotowano w 11. Z opublikowanych Eurostatu wynika też, że w maju wzrost wskaźnika inflacji HICP spowolnił wobec kwietnia do 1,2 proc. z 1,7 proc. w strefie euro, a w całej UE do 1,6 proc. z 1,9 proc. (rok do roku). „Najwyższy wkład do rocznej stopy inflacji w strefie euro miały usługi (+0,47 p.p.) i energia (+0,38 p.p.)” – wskazują eksperci MPiT w informacji o danych Eurostatu. Jak dodają, najniższy wzrost wskaźnika odnotowano na Cyprze (+0,2 proc.), w Portugalii (+0,3 proc.) i Grecji (+0,6 proc.), natomiast najwyższy w Rumunii (+4,4 proc.), na Węgrzech (+4 proc.) i Łotwie (+3,5 proc.). „Dla Polski wskaźnik wyniósł 2,2 proc. i wzrósł wobec kwietnia o 0,1 p.p., podobnie jak w krajach regionu” – zaznacza MPiT.",,
Donald Trump zaprasza Putina do Białego Domu,"Prezydent USA Donald Trump polecił swemu doradcy ds. bezpieczeństwa narodowego Johnowi Boltonowi, by zaprosił rosyjskiego przywódcę Władimira Putina do Białego Domu - poinformowała w czwartek na Twitterze rzeczniczka Białego Domu Sarah Sanders.","Rozmowy w sprawie spotkania przywódców są już w toku; do wizyty Putina w Waszyngtonie miałoby dojść na jesieni.Wcześniej w czwartek Trump napisał na Twitterze, że spotkanie z prezydentem Rosji Władimirem Putinem „było wielkim sukcesem, z wyłączeniem prawdziwego wroga ludu - Fake News Media”. „Czekam z niecierpliwością na nasze drugie spotkanie” - dodał.Trump wyjaśnił, że oczekuje kolejnej rundy rozmów, aby wraz z Putinem zająć się „wdrażaniem niektórych, spośród wielu rzeczy, o których dyskutowaliśmy, włącznie z powstrzymaniem terroryzmu, bezpieczeństwem Izraela, proliferacją broni nuklearnej, cyberatakami, handlem, Ukrainą, pokojem na Bliskim Wschodzie, Koreą Północną i innymi” .",,
Prawy Sektor manifestuje na Majdanie. Nie chce rządów Poroszenki,"Nawet kilka tysięcy osób zgromadziło się we wtorek na kijowskim Majdanie. To głównie członkowie skrajnie prawicowego ruchu Prawy Sektor, którzy manifestowali swoje niezadowolenie z obecnych rządów.","Nie wiadomo dokładnie, ile osób zgromadziło się na Majdanie. Według różnych doniesień zjawiło się od tysiąca do nawet 5 tys. ludzi. Członkowie ruchu domagali się zwołania referendum. Ukraińcy mieliby w nim zdecydować, czy chcą wyrażenia wotum nieufności władzom w Kijowie, uznania operacji w Donbasie za wojnę i zalegalizowania działalności batalionów ochotniczych. Manifestacja miała charakter pokojowy, a lider ugrupowania Dmytro Jarosz zapewniał, że nie ma zamiaru naruszać prawa. - Wiemy, że spodziewano się po nas podpaleń Rady Najwyższej, szturmów budynków rządowych, ale my nie damy się złapać na ten putinowski haczyk i jesteśmy przeciwko destabilizacji - mówił Jarosz w Kijowie. Jeżeli nie uda się zorganizować referendum, to Prawy Sektor zapowiada organizację plebiscytu, czyli de facto sondażu ulicznego.",,
Stos ludzkich zwłok w ciężarówce. Aresztowano kierowcę,"W ciężarówce na terenie parku przemysłowego w hrabstwie Essex, w południowo-wschodniej Anglii, znaleziono zwłoki 39 osób – poinformowała brytyjska policja. 25-letni kierowca ciężarówki został aresztowany.","Jak podejrzewają służby, ciężarówka przyjechała do Wielkiej Brytanii z Bułgarii, choć kierowca pochodzi z Irlandii Północnej. – Jesteśmy w trakcie identyfikacji ofiar, ale będzie to długi proces – powiedział szef policji w Essex Andrew Mariner.    Wśród osób, których zwłoki znaleziono w ciężarówce było 38 dorosłych i jeden nastolatek. Na razie nie wiadomo, z jakich krajów były ofiary.  Brytyjski premier Boris Johnson oświadczył, że jest przerażony informacją o odkryciu ciał. – Jestem przerażony tym tragicznym incydentem w Essex. Otrzymuję na bieżąco informacje z ministerstwa spraw wewnętrznych i będziemy współpracować z policją w Essex w celu wyjaśnienia, co się stało. Moje myśli są ze wszystkimi tymi, którzy stracili życie i z ich bliskimi – powiedział Johnson.",,
Prezydent Czech poparł budowę Nord Stream 2,"Podczas wizyty w Rosji prezydent Czech Milosz Zeman wyraził poparcie dla budowy gazociągu Nord Stream 2, który ma biec z Rosji do Niemiec po dnie Morza Bałtyckiego – podały w piątek rosyjskie media.","Jak poinformował czeski portal Info.cz, Zeman wyraził poparcie dla Nord Stream 2 w czwartek, w wypowiedzi dla czeskiej stacji telewizyjnej Barrandov. Pytany, czy istnieje sprzeciw wobec budowy Nord Stream 2, odpowiedział:  – W Polsce tak, u nas nie. – Cieszę się, że mogę państwa poinformować, iż także po konsultacji z ministrem przemysłu i handlu wyraziłem pełne poparcie Republiki Czeskiej dla gazociągu Nord Stream 2 –  byśmy byli ściśli – dlatego, że dla Republiki Czeskiej oznaczałoby to korzyść ekonomiczną w wysokości około 1 miliarda euro –  cytuje jego słowa portal Parlamentni listy.cz. – Polska już troszkę ucierpiała przez to, iż wskutek sporów o opłaty tranzytowe - a ten poprzedni gazociąg wiódł przez Morze Bałtyckie, a nie przez polskie terytorium, a jak państwo wiecie Morze Bałtyckie jest bardzo tolerancyjne, gdyż opłat tranzytowych nie pobiera –  zatem z tego wynika, że da się zrozumieć opór Polski wobec tego produktu. Ale powtarzam państwu ponownie, że podobnie jak (były kanclerz Niemiec) Gerhard Schroeder również ja zdecydowanie popieram ten projekt z powodów, które właśnie przytoczyłem, i cieszę się, że wspiera mnie w tym minister przemysłu i handlu – powiedział Zeman. Prezydent Czech kończy w piątek kilkudniową wizytę w Rosji, w trakcie której spotkał się z prezydentem Władimirem Putinem i premierem Dmitrijem Miedwiediewem. Strona rosyjska podawała w materiałach, przygotowanych na spotkanie prezydentów, że Moskwa prowadzi konsultacje z Czechami w sprawie wsparcia dla Nord Stream 2, dotyczące wykorzystania czeskiego systemu gazociągów w tranzycie gazu.",,
"„Myślę, że moje zwłoki też ekshumują”","Nonsensowne, nawet cyniczne jest porównywanie okolicznościowego spotkania, z uciążliwym fizycznie i psychicznie zasiadaniem przez lata na ławie sądowej – ocenia Wojciech Jaruzelski. Zaznacza, że wróci na ławę oskarżonych, jeśli lekarze uznają to za możliwe. Generał odniósł się także do  „jałowej” ekshumacji zwłok gen. Władysława Sikorskiego.","W przesłanym dziś oświadczeniu  gen. Jaruzelski podziękował wszystkim, którzy okazali mu „życzliwość i zrozumienie”, w szczególności ludziom lewicy. „Dziękuję też komitetowi, który pod przewodnictwem prezydenta Aleksandra Kwaśniewskiego zorganizował i upamiętnił moje urodziny” – napisał.Zaznaczył, że stara się nie osądzać tych, którzy po raz kolejny manifestowali swą nienawiść do niego i w ogóle do lewicy, „wznosząc nawet krwiożercze hasła”.„To głównie ludzie młodzi, ze skrajnej prawicy, ale nie wyłącznie. Znalazłoto odbicie w wypowiedziach niektórych – nawet znanych i politycznie wysokousytuowanych – osób. Zgorszyły się one moją obecnością na owym spotkaniu i jednocześnie zawieszeniu mojego udziału w rozprawach sądowych” – brzmi dalsza część oświadczenia generała.Jaruzelski ocenił, że porównywanie okolicznościowego spotkania z „uciążliwym fizycznie i psychicznie” zasiadaniem przez lata na ławie sądowej jest „nonsensowne, nawet cyniczne”.„Przeszedłem kilka bardzo ciężkich chorób, czuję się źle, ale jeśli lekarzeuznają to za możliwe, wrócę na sądową ławę jako oskarżony o kierowaniezorganizowanym związkiem przestępczym (...) Zaznaczam, iż według tegożartykułu oskarżani i osądzani byli bossowie sławetnych gangów i bandyckichmafii” – napisał generał.Odnosząc się do wniosku prokuratury katowickiego oddziału IPN Jaruzelskiocenił, że ma ona za sobą trening w postaci bardzo kosztownej, a w skutkach jałowej ekshumacji zwłok gen. Władysława Sikorskiego. „Myślę, że być może wkrótce odbędzie się powtórka takiej operacji wobec mnie, dla upewnienia, czy rzeczywiście byłem chory” – napisał generał.W swoim oświadczeniu Jaruzelski ocenił także, że „bez stanu wojennego niewiadomo czy, kiedy i jakim kosztem doszłoby do historycznego porozumienia iOkrągłego Stołu”.Jego zdaniem „istotnym wsparciem dla tej tezy” jest wypowiedź prezesa PiS Jarosława Kaczyńskiego, zamieszczona w książce Teresy Torańskiej z 1994 roku, pt. „My”, w której tak ocenił on „Solidarność”: „Ten monstrualny ruch ze względu na swój charakter i konstrukcję do demokracji się nie nadawał (...) gdyby »Solidarność« w 1989 r. miała siłę z 1981 roku, to w ogóle żadnego normalnego mechanizmu demokratycznego w Polsce by się nie zbudowało”.„Jarosław Kaczyński – w sposób oczywiście niezamierzony – okazuje w tensposób zrozumienie dla obaw i decyzji władz. Logicznie bowiem rzecz biorąc,stan wojenny osłabiając, blokując impet »Solidarności«, przyczynił się do tego, że po kilku latach, w odmienionej sytuacji międzynarodowej, »zbudowanie owych demokratycznych mechanizmów« stało się możliwe” - napisał generał, podkreślając jednocześnie, że liczy na aktualny komentarz prezesa PiS. IPN pyta o stan zdrowia generałaW styczniu ub.r. Sąd Okręgowy w Warszawie uznał, że stan wojenny nielegalnie wprowadziła tajna grupa przestępcza pod wodzą Jaruzelskiego w celu likwidacji Solidarności, zachowania ówczesnego ustroju oraz osobistych pozycji we władzach.W ostatnich dniach, po obchodach 90. urodzin generała, katowicki IPN zwrócił się do warszawskiego sądu, by ten zlecił weryfikację opinii, zgodnie z którymi Jaruzelski nie może uczestniczyć w procesach sądowych ze względu na stan zdrowia.Jaruzelski jest oskarżony przez IPN o kierowanie zbrojnym związkiemprzestępczym, który bezprawnie przygotowywał i wprowadził w Polsce 13 grudnia 1981 r. stan wojenny. Stoi też pod zarzutem kierowania masakrą robotników na Wybrzeżu w grudniu 1970 r. Latem 2011 r. lekarze uznali, że przez co najmniej 12 miesięcy generał nie może uczestniczyć w procesach, natomiast w połowie ub. roku zespół biegłych lekarzy różnych specjalności orzekł, że Jaruzelski jest trwale niezdolny do udziału w procesach.Szefowa pionu śledczego katowickiego IPN prok. Ewa Koj mówiła we wtorek, że skierowanie wniosku o weryfikację opinii o stanie zdrowia było obowiązkiemIPN, jako jednej ze stron zawieszonego postępowania dotyczącego prowadzeniastanu wojennego.",,
Elektryczny Harley-Davidson. Ekologia zamiast charakterystycznego warkotu,"Słynny producent motocykli Harley-Davidson zaprezentował swój pierwszy model elektryczny. Nie wejdzie on na razie do masowej produkcji, producent chce go najpierw udostępnić wąskiej grupie chętnych w USA.","Pierwsza i zasadnicza różnica to brzmienie silnika. Tradycyjne harley’e są przeraźliwie hałaśliwe. Model elektryczny – Project LiveWire – jest cichszy, ale nie aż tak bardzo. Wiceprezes firmy Mark-Hans Richer porównuje odgłos do szumu myśliwca lądującego na lotniskowcu. Jego maksymalna prędkość to 148 kilometrów na godzinę. Na pełnym, ładowanym przez trzy i pół godziny akumulatorze, może przejechać 85 kilometrów. Analitycy nie są pewni czy pomysł chwyci i po testach w USA LiveWire znajdzie nabywców. Harley-Davidson nie jest jedynym dużym producentem motocykli, który inwestuje w model elektryczny; swój prototyp ma też Yamaha.CZYTAJ TAKŻE  Papieski Harley Davidson sprzedany",,
Areszt dla muzułmanki. Krzyczała „wstydźcie się” w kierunku parady LGBT [WIDEO],"„Wstydźcie się” – usłyszeli uczestnicy parady środowisk LGBT w Londynie. Zdarzenie zarejestrowano w czasie manifestacji w Waltham Forest, we wschodniej części miasta. Po przeanalizowaniu nagrania lokalna policja podjęła decyzję o aresztowaniu zakwefionej kobiety, która głośno wyraziła swój sprzeciw. Zachowanie 38-latki uznano za homofobiczne i naruszające przepisy o porządku publicznym – podał „The Guardian”.","O zatrzymaniu muzułmanki funkcjonariusze z Waltham Forest poinformowali na Twitterze. Materiał wideo obiegł media społecznościowe. Na nagraniu widać, jak kobieta do przechodzących osób z flagą symbolizującą środowiska LGBT wykrzykuje: „wstydźcie się, wy nikczemni ludzie” oraz „Bóg stworzył Adama i Ewę, nie Adama i Steve’a”. Kamera nie zarejestrowała, by 38-latka atakowała fizycznie uczestników parady.Mimo to, funkcjonariusze ją zatrzymali.",,
„Donald Tusk chce wykończyć Grzegorza Schetynę”,"Przyszły poseł Prawa i Sprawiedliwości Jacek Ozdoba spodziewa się, że najbliższe tygodnie upłyną pod znakiem brutalnej walki w Platformie Obywatelskiej. W jego opinii nie zmieni tego ostatnie spotkanie przewodniczącego PO z szefem Rady Europejskiej w Brukseli.  – Choć Donald Tusk powinien być apolityczny i nie mieszać się w wewnętrzne sprawy kraju ani partii politycznej, to chce trochę namieszać i wykończyć Grzegorza Schetynę  – ocenia Ozdoba w rozmowie z portalem tvp.info.","Ozdoba przekonuje, że przed byłym premierem stoi trudne zadanie. – Frakcja Donalda Tuska została praktycznie wyeliminowana podczas kampanii wyborczej. Te osoby nie były umieszczone na listach – stwierdził poseł elekt. Polityk przewiduje, że prędzej czy później szef PO wyciągnie konsekwencje wobec osób, które w tej chwili kwestionują jego przywództwo. – Kiedyś polityk Platformy Obywatelskiej powiedział, że Grzegorz Schetyna jest nazywany „Nie ma zmiłuj, nie ma przebacz Grzegorz Schetyna”. Sądzę, że niektórzy będą się bać – mówił przyszły poseł. Wcześniej „Wprost” podał, że Donald Tusk „dał zielone światło, by zniszczyć Schetynę”. Szef Rady Europejskiej ma namawiać z Brukseli potencjalnych konkurentów przewodniczącego PO, żeby wystartowali przeciwko Schetynie w partyjnych wyborach. – Moim zdaniem nie ma to umocowania w faktach. Ja nie wierzę w takie spekulacje i teorie spiskowe – powiedział nam senator PO Tomasz Grodzki. – To, że między obu panami jest „szorstka przyjaźń” wie cała Polska przynajmniej od 10 lat. Nic nie wskazuje na to, żeby miało coś się zmienić. Tym bardziej, że Grzegorz Schetyna nie odnosi sukcesów jako charyzmatyczny lider Platformy Obywatelskiej. Gdyby odnosił sukcesy, to jego relacje z Donaldem Tuskiem zapewne byłyby inne – mówił nam senator PiS Jan Maria Jackowski. Z nieoficjalnych informacji wynika, że Donald Tusk próbuje zablokować ewentualną kandydaturę Małgorzaty Kidawy-Błońskiej na prezydenta. Niechęci do wicemarszałek Sejmu nie kryła ostatnio Julia Pitera. Sympatyzująca z Tuskiem była europosłanka stwierdziła, że Kidawa-Błońska to „figurantka”. Niechętna Schetynie Pitera podejrzewa też, że wicemarszałek jako kandydatka na prezydenta mogłaby nie podołać fizycznie w czasie kampanii, biorąc pod uwagę pełnego energii prezydenta Andrzeja Dudę.  Konrad Berkowicz, który zdobył mandat z ramienia Konfederacji, twierdzi, że rozgrywki wewnątrz PO pokazują, w jakim kryzysie jest Koalicja Obywatelska. – Z jednej strony jest pomysł Donalda Tuska, który jest „materiałem” już dawno wyczerpanym i dla dużej części Polaków skompromitowanym. Z drugiej Grzegorza Schetyny, który jest nielubiany nawet wśród wyborców i działaczy Koalicji Obywatelskiej. Dopóki Koalicja Obywatelska nie znajdzie kogoś nowego, to Andrzej Duda będzie miał szanse na reelekcję – ocenił  Berkowicz. Przyszły parlamentarzysta nie spodziewa się też, żeby kondycję PO poprawili Borys Budka, Bogdan Zdrojewski czy Małgorzata Kidawa-Błońska, gdyby któreś z nich odebrało Schetynie władzę w partii. – Wszystkie trzy propozycje personalne pokazują, w jak głębokim kryzysie jest ta część opozycji – mówił poseł elekt Konfederacji. Artur Dunin, który dostał się do Senatu z poparciem Koalicji Obywatelskiej przekonuje, że słowa Pitery o Kidawie-Błońskiej są przesadzone. – Małgosia Kidawa-Błońska jest osobom wbrew pozorom dynamiczną, samodzielną. Na pewno spełnia wszystkie kryteria do bycia kandydatem – powiedział.",,
Prezydent Duda i premier Morawiecki na czele sondażu zaufania do polityków,"Prezydent pozostaje liderem zaufania politycznego, jednak taki sam wynik - 46,7 proc. poparcia - otrzymał w styczniu premier Mateusz Morawiecki. Oznacza to 18 pkt. proc. wzrostu poparcia dla szefa rządu w stosunku do poprzedniego miesiąca – wynika z najnowszego sondażu IBRiS dla Onetu.","Jednocześnie brak zaufania do Andrzeja Dudy zadeklarowało 39,1 proc. badanych, w przypadku Mateusza Morawieckiego było to 28,9 proc.Poza prezydentem i premierem dużym zaufaniem Polaków cieszy się także wicepremier Beata Szydło (40,9 proc.) oraz minister sprawiedliwości Zbigniew Ziobro (34,4 proc.), a także prezes PiS Jarosław Kaczyński (34,2 proc.).W przypadku Beaty Szydło i Jarosława Kaczyńskiego także odnotowano wzrost zaufania, w wysokości odpowiednio 7 i 5 pkt proc.Jak wynika z sondażu zamieszczonego w niedzielę na stronach Onetu, najmniejszym zaufaniem Polacy obdarzają wciąż szefa MON Antoniego Macierewicza (67,2 proc. ocen negatywnych), przy czym polityk odnotował lepszy wynik, niż miesiąc wcześniej.",,
Ksiądz zamordowany tuż po mszy,"37-letni filipiński ksiądz o. Mark Antonthy Yuaga Ventura został zamordowany przez nieznanego sprawcę. Przyczyny morderstwa nie są znane, ale mogą mieć związek z zaangażowaniem duchownego w walkę o prawa autochtonów.","Do zabójstwa doszło w niedzielę rano czasu lokalnego w mieście Gattaran, leżącym w prowincji Cagayan na wyspie Luzon. Według doniesień Filipińskiej Konferencji Episkopatu zamaskowany mężczyzna wszedł do sali gimnastycznej, gdzie ksiądz po mszy św. błogosławił dzieci i oddał do niego dwa strzały.Policja wszczęła śledztwo. Media spekulują, że morderstwo mogło mieć związek z działalności o. Ventury na rzecz poprawy losu autochtonów oraz jego walką przeciwko miejscowemu przemysłowi wydobywczemu.Śmierć 37-letnigo duchownego jest drugą na Luzonie od grudnia ubiegłego roku. Wówczas w mieście Jaen nieznani dotychczas sprawcy zamordowali znanego w całej okolicy ze swego zaangażowania w obronie sprawiedliwości społecznej, a zwłaszcza praw ludzi ubogich ks. Marcelito Paeza. Był on też koordynatorem duszpasterstwa rolników.W styczniu prokurator wniósł zarzut morderstwa przeciwko dwóm oficerom filipińskiej armii, którzy wraz z innymi są członkami paramilitarnej milicji „Bagani”. Prawdopodobnie to także oni w październiku 2011 roku zastrzelili włoskiego misjonarza ks. Fausto Tentorio niedaleko jego kościoła na Mindanao.",,
"Pompeo: USA nie chcą wojny z Iranem, ale będą bronić swobody żeglugi","– Choć nie ma wątpliwości, że to Iran jest odpowiedzialny za czwartkowe ataki na dwa tankowce w Zatoce Omańskiej, Stany Zjednoczone nie chcą wojny z tym krajem - oświadczył szef amerykańskiej dyplomacji Mike Pompeo.","– Prezydent Trump zrobił wszystko, co mógł, by zapobiec wojnie. Nie chcemy wojny – powiedział Pompeo w rozmowie ze stacją Fox News. Zastrzegł jednak, że Waszyngton zagwarantuje swobodę przepływu przez kluczowe szlaki morskie.  – Stany Zjednoczone zapewniają, że podejmiemy wszystkie konieczne działania, dyplomatyczne i inne, by osiągnąć ten cel – zapewnił amerykański sekretarz stanu. W czwartek w Zatoce Omańskiej w pobliżu cieśniny Ormuz doszło do ataku na dwa tankowce - japoński i norweski - wskutek czego zostały one uszkodzone, a ich załogi ewakuowano. Stany Zjednoczone natychmiast obarczyły odpowiedzialnością za ataki Iran, jednak władze tego kraju kategorycznie temu zaprzeczają.  Cieśnina Ormuz to najważniejsza trasa transportu ropy naftowej z Zatoki Perskiej - transportowana jest przez nią jest około jedna piąta światowego zużycia tego surowca.",,
Strzały w Donbasie nie milkną. Separatyści łamią rozejm,"Separatyści łamią zawieszenie broni – twierdzi ukraińska armia. Wcześniej, wojskowi informowali o tym, że strzały w Donbasie ucichły. Bojówkarze jednak wznowili ataki. Świąteczne wstrzymanie ognia miało obowiązywać od soboty. Na zawieszenie broni umówiono się z separatystami w ramach mińskiej grupy trójstronnej.","Do ostrzałów z wykorzystaniem broni strzeleckiej dochodziło w okolicach miejscowości Żowte, Marynka, Szyrokine i Nowotroickie. Jak czytamy w komunikacie, ukraińska armia nie odpowiadała na prowokacje.  – Witam z zadowoleniem osiągnięcia grupy kontaktowej w odpowiedzi na moją inicjatywę porozumienia w sprawie wprowadzenia trwałego systemu zawieszenia broni, począwszy od godziny 0.00 dnia 24 grudnia. Mam nadzieję, że zawieszenie broni, które rozpocznie się przed Nowym Rokiem i świętami Bożego Narodzenia, będzie miało trwały charakter – mówił wcześniej ukraiński prezydent Petro Poroszenko.Poroszenko potwierdził, że Ukraina jest gotowa wypełnić zobowiązanie do przerwania ognia, a także inne zobowiązania podjęte w Mińsku. Zaapelował też do Rosji, aby natychmiast uwolniła zakładników i osoby nielegalnie zatrzymane, w tym na terytorium Rosji.",,
Fundusz Trójmorza. W lutym dowiemy się o pierwszym projekcie,"W lutym ma zostać ogłoszona informacja o szczegółach pierwszego projektu, w który zaangażuje się Fundusz Trójmorza. Mówili o tym w Warszawie przedstawiciele banków, które zainicjowały powstanie Funduszu – Banku Gospodarstwa Krajowego oraz rumuńskiego EximBanku.","Fundusz stanowi ekonomiczny wymiar Inicjatywy Trójmorza, która zrzesza 12 państw Unii Europejskich leżących w obszarze Adriatyku, Bałtyku i Morza Czarnego. Wysokość środków Funduszu Trójmorza ma wynieść od 3 do 5 miliardów euro. Jednak potrzeby nakładów na transport, energetykę i sektor cyfrowy to ponad 500 miliardów euro do 2030 roku dla całego regionu.   Prezes BGK Beata Daszyńska-Muzyczka powiedziała Polskiemu Radiu, że Fundusz ma być wehikułem inwestycyjnym inspirującym do realizowania kluczowych projektów w regionie Trójmorza. – Jesteśmy regionem o dużym potencjale i dobre, mądre, efektywne połączenie trzech źródeł finansowania, czyli Fundusz jako inspirator, ten 1 procent wszystkich potrzeb, fundusze publiczne przeznaczone na infrastrukturę i środki europejskie. Dzięki takiemu połączeniu i mądrej współpracy jesteśmy w stanie zaadresować te potrzeby – zadeklarowała prezes BGK i szefowa rady nadzorczej Funduszu.   Za kilka tygodni mają być znane pierwsze inicjatywy, w które zaangażuje się Fundusz Trójmorza. W ocenie Daszyńskiej-Muzyczki, współpraca „zaczyna nabierać rumieńców”. – Są bardzo ciekawe pomysły i chyba właśnie w lutym powiemy o tej przysłowiowej pierwszej łopacie. Natomiast profesjonalne przygotowanie zarządzającego aktywami pokazuje, że dokonaliśmy dobrego wyboru. To są profesjonaliści, którzy mają ogromne doświadczenie w inwestycjach energetycznych, transportowych, cyfrowych - nie tylko w Europie, ale też na świecie – mówiła prezes BGK. – Jednym z kluczowych powodów, dla których wybraliśmy międzynarodowych doradców Funduszu było ich doświadczenie w przyciąganiu środków z rynków światowych. Wciąganie inwestorów prywatnych to najważniejsza rzecz. Jako same narodowe banki promocyjne jesteśmy małymi instytucjami finansowymi. Musimy przyciągnąć prywatny kapitał do Funduszu – powiedziała Corina Vulpes. Na ten temat przedstawiciele BGK prowadzili ostatnio rozmowy z inwestorami i dużymi bankami japońskimi.   Polski BGK i rumuński EximBank zapowiedziały wpłaty do Funduszu w łącznej kwocie przekraczającej 500 milionów euro. Jeszcze w tym roku ten wartość tego instrumentu ma ulec podwojeniu.   Członkami Inicjatywy Trójmorza są Polska, Litwa, Łotwa, Estonia, Czechy, Słowacja, Węgry, Austria, Rumunia, Bułgaria, Słowenia i Chorwacja. Kraje te zamieszkuje 111 milionów osób, co stanowi 22 procent ludności całej Unii Europejskiej.Formuła współpracy została zapoczątkowana z inicjatywy prezydentów Polski i Chorwacji, Andrzeja Dudy i Kolindy Grabar-Kitarović w 2015 r.",,
Chrześcijanie ze Strefy Gazy bez wstępu do Jerozolimy,"Izrael nie udzielił ani jednego pozwolenia chrześcijanom ze Strefy Gazy, aby mogli udać się na Święta Paschalne do Jerozolimy. Decyzję tłumaczy obawą, że pielgrzymi pozostaną nielegalnie na Zachodnim Brzegu Jordanu.","Informację tę podał Wadie Abunassar, dyrektor Międzynarodowego Centrum Konsultacji, odpowiedzialny za komunikację z mediami głównych Kościołów chrześcijańskich w Ziemi Świętej. Jego zdaniem Jerozolima powinna być otwarta dla wszystkich. Jak podkreślił, swobodny dostęp do miejsc świętych powinien być zapewniony wszystkim bez żadnych ograniczeń, a argumenty dotyczące bezpieczeństwa nie mogą przeważać nad poszanowaniem podstawowego prawa wolności.",,
Wielki pożar hotelu i dym nad miastem,"Pożar hotelu Claremont w Eastbourne na południowym wybrzeżu Wielkiej Brytanii. Ogień pojawił się w piwnicy i rozprzestrzenił się na wyższe piętra budynku pochodzącego z epoki wiktoriańskiej, jak podkreślają brytyjskie media. Zaraz po wybuchu pożaru wszyscy zostali ewakuowani.","Na miejsce zdarzenia przyjechało 12 wozów strażackich. Według BBC, ewakuowano także osoby z przyległego hotelu Pier. Nie ma ofiar. Jak poinformowało pogotowie ratunkowe, jedna osoba z problemami oddechowymi została zabrana do szpitala, a sześciu udzielono pomocy z powodu mniejszych zranień. Jak podaje Sky News powołując się na służby, hotel został poważnie zniszczony i będzie wymagać ekspertyzy zanim zostaną podjęte jakiekolwiek decyzje związane z jego przyszłością. Płomienie strawiły m.in. dach. Funkcjonariusze starali się, aby ogień nie rozprzestrzenił się na okoliczne budynki. Nad miastem unosił się dym. Mieszkańcom zalecono więc, aby nie otwierali okien.",,
Pomnik „Solidarności” w Warszawie na 100. rocznicę odzyskania niepodległości przez Polskę,"Pomnik w formie napisu „Solidarność” stanie w Warszawie na skwerze u zbiegu ulic Świętokrzyskiej i Kopernika, w 100. rocznicę odzyskania przez Polskę niepodległości. Na monumencie znajdą się cytaty wypowiedzi papieża Jana Pawła II i prezydenta USA Ronalda Reagana.","Pomnik mający stanąć w Śródmieściu stolicy na Skarpie Wiślanej upamiętni ruch społeczny „Solidarność” w walce z komunizmem. Inicjatorem budowy pomnika jest Fundacja im. Ronalda Reagana, która poniesie koszt jego powstania.Prezes Fundacji Janusz Dorosiewicz zaznaczył, że w latach 80. „Solidarność” miała 10 milionów członków i „wszyscy popierali stoczniowców”. – Dlatego każdy ma prawo do obchodów i upamiętniania tego fenomenu, jakim była „Solidarność” – powiedział. Dodał, że „prezydent Reagan w ruchu społecznym »Solidarność« upatrywał siły, która przyczyni się do upadku komunizmu”. – Prezydent Reagan wspierał moralnie i finansowo zdelegalizowaną „Solidarność” – zauważył. Rola „S” w upadku komunizmuDorosiewicz podkreślił rolę „Solidarności” w upadku komunizmu, to ona „otworzyła bramy wolności”. – Potem runął mur berliński i Europa Wschodnia zaczęła uzyskiwać niepodległość – powiedział. Sam pomnik, zdaniem fundatora, ma podkreślić „wkład społeczeństwa polskiego w odzyskanie wolności przez Europę Wschodnią, co było istotą powstania wielkiej Unii Europejskiej”. Na pomniku, który obecnie jest w fazie projektowania, znajdą się dwa cytaty. Pierwszy z nich, to słowa papieża Jana Pawła II: „Było to przełomowe wydarzenie w historii naszego narodu, ale także w dziejach Europy – »Solidarność« otworzyła bramy do wolności”. Drugi zaś to zdanie wypowiedziane przez prezydenta Stanów Zjednoczonych Ronalda Reagana: „Żadna broń w światowych arsenałach nie jest tak groźna, jak wola i moralna odwaga wolnych mężczyzn i kobiet”. Pomnik wbrew NSZZ „Solidarność”?– Najważniejsze jest to, co ten symbol niesie, że wolność zawsze zwycięży – podkreślił na briefingu poseł Platformy Obywatelskiej Andrzej Halicki. Poseł odniósł się też do protestu NSZZ „S” ws. wykorzystania na pomniku znaku „Solidarności”. W piśmie do stołecznych radnych z 2014 roku związek ostrzegał, że wykorzystanie znaku bez ich zgody będzie naruszeniem prawa. Halicki zaznaczył, że pomnik powstaje pod okiem i nadzorem Jerzego Janiszewskiego, który jest autorem znaku „Solidarność”.Poseł zauważył, że „Solidarność” to nie tylko związek zawodowy, ale ruch społeczny. – Wszyscy jesteśmy właścicielami tego znaku w wolnej Polsce – dodał. – Mamy wręcz obowiązek w wolnej, demokratycznej Polsce pamiętać o tym, jaki wkład tego masowego – formalnie 10-milionowego ruchu, ale przecież obejmującego wszystkich Polaków, bez mała wszystkich Polaków – miał miejsce – zaznaczył polityk. „Inwestycja” w tokuNa skwerze ustawiona została tablica informująca o inwestycji. Znajduje się na niej replika zdjęcia „Strajk w Stoczni Gdańskiej w sierpniu 1988 r.” autorstwa Tomasza Czesława Gutry. Z artystą została podpisana umowa licencyjna na korzystanie z jego dzieła. Dodatkowo na tablicy zamieszczono informację, że „w 2018 roku, w tym miejscu, w setną rocznicę odzyskania niepodległości przez Polskę, zostanie odsłonięty pomnik upamiętniający ruch społeczny »Solidarność« w walce z komunizmem”. Symbol obecnych czasówWiceprezydent stolicy Renata Kaznowska mówiła, że chce, aby pomnik „Solidarności” wraz ze skwerem, na którym stanie, był symbolem nie tylko Warszawy, ale i „obecnych czasów”. Przewodnicząca Rady Warszawy Ewa Malinowska-Grupińska oceniła, że „dziś dla mieszkańców Warszawy Solidarność, to przede wszystkim poczucie obowiązku pomocy tym, którzy zostali dotknięci tragedią”. – Warszawa sama doświadczyła ogromnych nieszczęść i doświadczyła wspaniałej solidarności i pomocy od innych. Dzisiaj naszym obowiązkiem jest odpłacać. Odpłacać dobrem za dobro – dodała radna. Rada miasta zgodziła się na budowę pomnika, podejmując w tej sprawie uchwałę 11 września 2014 roku.",,
Oficjalnie: Hanna Gronkiewicz-Waltz i Jacek Sasin w drugiej turze wyborów w stolicy,"Urzędująca prezydent Warszawy Hanna Gronkiewicz-Waltz z Platformy Obywatelskiej i kandydat Prawa i Sprawiedliwości Jacek Sasin spotkają się w drugiej turze wyborów prezydenta stolicy. W pierwszej turze wyborów Gronkiewicz-Waltz uzyskała 47,19 proc. głosów, a Sasin 27,71 proc. – podała w nocy oficjalnie Miejska Komisja Wyborcza.","Pozostali kandydaci otrzymali: Piotr Guział (Warszawska Wspólnota Samorządowa) - 8,54 proc. proc. (53 261 osób); Przemysław Wipler (Nowa Prawica) - 4,21 proc. (26 249); Sebastian Wierzbicki (SLD Lewica Razem) - 4,14 proc. (25 817); Joanna Erbel (Zieloni) - 2,41 proc. (15 030); Andrzej Rozenek startujący z list własnego komitetu - 2,28 proc. (14 223).Kandydaci, którzy otrzymali poniżej 2 proc. głosówPoniżej 2 proc. głosów otrzymali: Agata Nosal-Ikonowicz (komitet Sprawiedliwości Społecznej Piotra Ikonowicza); Andrzej Gorayski (Demokracja Bezpośrednia); Zbigniew Wrzesiński (Wspólnota Patriotyzm Solidarność); Mariusz Dzierżawski (Warszawa dla Rodziny).Druga tura wyborów odbędzie się 30 listopada. Hanna Gronkiewicz-Waltz już zaproponowała przedwyborczą debatę swojemu kontrkandydatowi, a na co Sasin odpowiedział pozytywnie. W środę sztaby obu kandydatów mają ustalić szczegóły.W obecnych wyborach oddano 623 882 ważne głosy. 1 338 555 osób było uprawnionych do głosowania; z urny wyjęto 634 727 kart do głosowania, co oznacza, że frekwencja wyniosła 47,42 proc.Walka o fotel prezydenta Warszawy sprzed czterech latCztery lata temu wyścig o fotel prezydenta Warszawy Hanna Gronkiewicz-Waltz wygrała w pierwszej turze. Oznaczało to dla niej drugą kadencję rządów w mieście. Prezydent poparło wtedy ponad 345 tys. osób, co pozwoliło jej zebrać 53,67 proc. głosów. Pokonała m.in. Czesława Bieleckiego, kandydata bezpartyjnego popieranego przez PiS, który osiągną drugi wynik w stolicy – 23,16 proc. (149 tys. 200 głosów) oraz Wojciecha Olejniczaka (SLD), który otrzymał 13,33 proc. poparcia (85 tys. 889 głosów).Na dalszych miejscach znaleźli się m.in.: Janusz Korwin-Mikke (wtedy Ruch Wyborców Janusza Korwin-Mikkego) – 3,9 proc., Romuald Szeremietiew (niezależny) – 2,16 proc., Katarzyna Munio (""Wspólnota Samorządowa"") – 1,78 proc. czy Waldemar Fydrych (lider Pomarańczowej Alternatywy).Frekwencja w wyborach na prezydenta Warszawy wyniosła 47,96 proc. PKW kłopoty z liczeniemPaństwowa Komisja Wyborcza boryka się z kłopotami z funkcjonowaniem systemu informatycznego. W poniedziałek wieczorem komisje terytorialne mogły już korzystać w pełni z systemu elektronicznego przy ustalaniu wyników wyborów tam, gdzie głosowanie jest większościowe, czyli przy wyborach wójtów, burmistrzów, prezydentów i radnych gminnych. W nocy z wtorku na środę PKW podała oficjalne wyniki głosowania właśnie na wójtów, burmistrzów i prezydentów miast. We wtorek system nie działał natomiast w pełni dla głosowań proporcjonalnych, czyli przy ustalaniu wyników w wyborach do sejmików, rad powiatów, rad miast na prawach powiatów i dzielnic Warszawy. Komisje powiatowe liczą wyniki ręcznie.",,
Mosbacher: USA rozmieszczą więcej wojsk w Polsce,"Stany Zjednoczone planują znacząco zwiększyć liczbę swych żołnierzy w Polsce w sytuacji, gdy administracja prezydenta Donalda Trumpa wzmacnia swoje zaangażowanie w Europie Środkowej – poinformowała ambasador USA w Warszawie Georgette Mosbacher."," Oswiadczenie PentagonuStany Zjednoczone nie osiągnęły jeszcze żadnego porozumienia z Polską w sprawie zwiększenia liczby amerykańskich wojsk w Polsce i rozmowy na ten temat są kontynuowane – oświadczył rzecznik ministerstwa obrony USA Eric Pahon.– Jakiekolwiek spekulacje na temat zwiększenia liczby żołnierzy są w tym momencie bezpodstawne. Kontynuujemy dyskusje z naszymi polskimi sojusznikami i żadne porozumienia nie zostały jeszcze osiągnięte. Kontynuujemy dyskusje i poinformujemy o ich wynikach w stosownym momencie – powiedział Pahon, cytowany przez agencję Reutera.",,
Beata Szydło przedstawiła kandydatów PiS w okręgu małopolsko-świętokrzyskim. „Znane nazwiska”,"Wicepremier Beata Szydło, eurodeputowany Ryszard Legutko i wiceminister sprawiedliwości Patryk Jaki otwierają listę kandydatów PiS w wyborach do Parlamentu Europejskiego w okręgu małopolsko-świętokrzyskim – ogłoszono podczas konferencji prasowej w Krakowie.","Na czwartym miejscu listy znalazł się poseł PiS Dominik Tarczyński. Piąte miejsce zajmuje poseł Włodzimierz Bernacki, a szóste posłanka Barbara Bartuś.Na kolejnych miejscach znaleźli się: Elżbieta Duda, Michał Cieślak z Porozumienia, poseł PiS Arkadiusz Mularczyk i Anna Krupka.W lutym Komitet Polityczny PiS podjął decyzje dotyczące „jedynek” i „dwójek” na listach w wyborach do PE. Wśród „jedynek” są m.in. szef MSWiA Joachim Brudziński, wicepremier Szydło, Jacek Saryusz-Wolski, wicemarszałek Senatu Adam Bielan, Witold Waszczykowski, Elżbieta Kruk, Karol Karski, Tomasz Poręba, Zdzisław Krasnodębski, minister edukacji Anna Zalewska i Anna Fotyga.Natomiast wśród „dwójek” znaleźli się m.in.: wicemarszałek Sejmu, rzeczniczka PiS Beata Mazurek, wiceminister kultury Jarosław Sellin, minister Beata Kempa, wicemarszałek Senatu Maria Koc, rzeczniczka rządu Joanna Kopcińska, wiceminister inwestycji i rozwoju Andżelika Możdżanowska.",,
"Polacy – porzeczki, Kanada – wolność. Mapa osiągnięć narodów","Miłośnicy porzeczek powinni zamieszkać w Polsce, zaś muzyki pop – w Szwecji. Serwis Informationisbeautiful.net przygotował mapę, na której pokazano, w czym poszczególne nacje są najlepsze.","Mapę opracowano na podstawie statystyk zebranych w oparciu o między innymi wyszukiwania w internecie oraz dane Banku Światowego. Największe osiągnięcia podzielono na dziewięć kategorii, to między innymi: „towary”, „psychologia”, „ekologia”, „gastronomia”, „ekonomia”, a nawet „paskudztwa”.Sukces Polaków – porzeczki – trafił do kategorii „gastronomia”. Podobnie jak kardamon w przypadku Gwatemalczyków, wanilia – mieszkańców Madagaskaru, konina – Argentyńczyków, czy whisky w przypadku Francuzów. Ostatni przykład wskazuje, że niektóre wyniki są osobliwe, bo w przypadku Francji raczej powinien być to koniak lub brandy. Paszporty i rękawiceDo kategorii „przyjemności” załapali się między innymi Niemcy, dzięki „najlepszym paszportom”, Panamczycy, za emerytury, i mieszkańcy Singapuru za gumowe rękawice.W przypadku naszych wschodnich sąsiadów wskazany został alkohol, zaś Litwini mogą się poszczycić najszybszym Wi-Fi. Telekomunikacyjne osiągnięcia, choć niekoniecznie godne naśladowania, mają Amerykanie, których „sukcesem” jest spam.Amerykanie trafili do kategorii czarnej – „paskudztw”. W niej wyjątkowo neutralną, bo tylko cenzurę Twittera, mają Turcy. Chiny to już uwięzieni dziennikarze, Królestwo Suazi w południowej Afryce – HIV, zaś Etiopia – dzieci z niedowagą; co ciekawe, leżąca niedaleko Libia to już dzieci z nadwagą. Zdecydowanie lepiej być Kanadyjczykiem (wolność) czy Brytyjczykiem (miliarderzy).",,
"Zjednoczona Lewica proponuje  2,5 tys. zł  płacy minimalnej i 37-godzinny tydzień pracy","– Przyciągamy licznych inwestorów, ale takich, którzy liczą na tanią siłę roboczą – ubolewał lider SLD Leszek Miller na konferencji prasowej zorganizowanej wspólnie z przewodniczącym Twojego Ruchu Januszem Palikotem.  Politycy Zjednoczonej Lewicy zaproponowali skrócenie tygodnia pracy do 37 godzin i pensję minimalną na poziomie 2500 złotych. Wyrazili też pragnienie, by  w perspektywie długoterminowej Polacy zarabiali co najmniej tysiąc euro miesięcznie.","Leszek Miller i Janusz Palikot przedstawili w sobotę swoje pomysły gospodarcze. Lider SLD mówił głównie o postulatach socjalnych pracowników. Podkreślał zwłaszcza problem niskich płac w Polsce, które Lewica chce podnieść przez ustalenie minimalnej stawki godzinowej.  Polska jak Bangladesz czy Niemcy? – Jesteśmy krajem, który niestety konkuruje z innymi głównie tanią siłą roboczą. Przyciągamy inwestorów, ale takich, którzy poszukują nisko opłacanych pracowników. Potrzebny jest zasadniczy przełom, odwrócenie tych niekorzystnych tendencji. Musimy wybrać, czy chcemy mieć taką strukturę produkcji, jak Bangladesz, czy taką jak Niemcy, czy Wielka Brytania – mówił lider Sojuszu.   – Rynek utrwalił już strukturę naszej gospodarki – dużo pracować i mało zarabiać. Jak można to zmienić? Poprzez interwencję państwa. Chcielibyśmy zaproponować kilka takich rozwiązań – powiedział. Nowy rodzaj podatnika  Leszek Miller zaproponował skrócenie tygodnia pracy do 37 godzin i pensję minimalną na poziomie 2500 złotych. – Chcemy, by w perspektywie długoterminowej Polacy zarabiali minimum 1000 euro miesięcznie – dodał.   Janusz Palikot mówił z kolei o  reformie systemu podatkowego, która miałaby wesprzeć małe przedsiębiorstwa. Zaproponował podatek PIT 0 proc. dla osób zarabiających rocznie poniżej 21 tys. zł. Jak mówił, Zjednoczona Lewica chce chcemy wprowadzić nowy rodzaj podatnika – firmę rodzinną.",,
Byli współpracownicy służb bezpieczeństwa PRL nie będą mogli pracować w MSZ,"Prezydent Andrzej Duda podpisał nowelizację ustawy o służbie zagranicznej, która wprowadza negatywną przesłankę zatrudnienia w MSZ dla byłych współpracowników organów bezpieczeństwa z lat 1944-1990 – poinformowała w poniedziałek kancelaria prezydenta.","Nowelizacja ustawy o służbie zagranicznej oraz ustawy o ujawnianiu informacji o dokumentach organów bezpieczeństwa państwa z lat 1944-1990 zakłada m.in., że w MSZ nie będą mogły być zatrudnione osoby, które między 22 lipca 1944 r., a 31 lipca 1990 r. pracowały lub pełniły służbę w organach bezpieczeństwa państwa lub były współpracownikami tych organów.Celem nowych regulacji jest – jak wskazywali wnioskodawcy, grupa posłów PiS – rozciągnięcie obowiązku lustracyjnego na „wszystkie kategorie pracowników zatrudnionych w MSZ, polskich placówkach zagranicznych, a także w jednostkach nadzorowanych przez MSZ”.Zgodnie z nowelą, stosunki pracy osób zatrudnionych w służbie zagranicznej, pracowników MSZ i placówek zagranicznych, które przed dniem wejścia w życie ustawy złożą dokumenty potwierdzające ich pracę lub służbę w organach bezpieczeństwa państwa lub współpracę z tymi organami wygasną po upływie 60 dni od dnia jej wejścia w życie. Z kolei stosunki pracy tych osób, które złożą oświadczenie potwierdzające ich pracę lub służbę w organach bezpieczeństwa państwa lub współpracę z tymi organami na mocy nowych przepisów, wygasną po upływie 30 dni od dnia złożenia oświadczenia. Oświadczenia lustracyjne  Ustawa stanowi, że niezłożenie oświadczenia lustracyjnego traktuje się tak samo, jak złożenie oświadczenia niezgodnego z prawdą – jako obligatoryjną przesłankę pozbawienia tej osoby pełnionej przez nią funkcji publicznej.W pierwszej połowie grudnia poprawki do ustawy wprowadził Senat; zostały one zaakceptowane przez Sejm. Jedna z przyjętych senackich poprawek przewiduje, że rygorem ustawy objęte będą też osoby zajmujące wysokie stanowiska w urzędzie obsługującym ministra właściwego ds. zagranicznych, które wchodzą w skład korpusu służby zagranicznej.",,
Biały Dom: Trump przybędzie do Warszawy w najbliższym możliwym terminie,"Biały Dom informuje, że prezydent Donald Trump przybędzie do Warszawy w najbliższym możliwym terminie. Podczas telekonferencji wysoki rangą przedstawiciel urzędu amerykańskiego prezydenta podkreślał znaczenie Polski w relacjach USA. Zapowiedział też ogłoszenie porozumienia w sprawie sieci telekomunikacyjnej 5G.","– Prezydent miał poczucie, że jego miejsce jest w Białym Domu, aby monitorować ekstremalnie groźny huragan Dorian – powiedział wysoki rangą przedstawiciel prezydenta. Poinformował, że nowy termin wizyty Trumpa w Polsce zostanie wyznaczony w bliskiej przyszłości. Jak mówił, do wizyty w Warszawie dojdzie „tak szybko, jak pozwoli na to kalendarz” prezydenta USA. Biały Dom podkreśla strategiczne znaczenie Polski dla Stanów Zjednoczonych, współpracę w ramach NATO i w dziedzinie energetyki. Podczas wizyty wiceprezydenta Pence’a ma zostać podpisana deklaracja w sprawie sieci 5G. – To niezwykle ważny sygnał o wzmocnieniu współpracy między Polską a Stanami Zjednoczonymi, świadczący o wspólnym podejściu obu krajów do 5G – podkreślił urzędnik Białego Domu.",,
"25 lat temu zmarł generał Maczek, dowódca 1. Dywizji Pancernej","25 lat temu, 11 grudnia 1994 r., w Edynburgu zmarł gen. Stanisław Maczek, dowódca 1. Polskiej Dywizji Pancernej, wsławionej walkami pod Falaise podczas inwazji sił alianckich w Normandii w roku 1944 i wyzwoleniem holenderskiej Bredy.","„Był żołnierzem i dowódcą, o którym mawiało się, że nie przegrał żadnej bitwy (...). Uosabiał najlepsze cechy oficera i znakomitego dowódcy nowoczesnych wojsk. Był zarówno teoretykiem, jak i znakomitym organizatorem i praktykiem broni pancernej” – pisał o gen. Maczku Piotr Potomski („Generał broni Stanisław Władysław Maczek”).  Stanisław Maczek urodził się 31 marca 1892 r. w Szczercu pod Lwowem. W latach 1910-1914 studiował filozofię i filologię polską na Uniwersytecie Lwowskim. W tym czasie odbył szkolenie w Związku Strzeleckim. Służbę w Legionach Polskich uniemożliwiło mu powołanie do armii austriackiej.  Podczas I wojny światowej walczył na froncie rosyjskim w Karpatach i froncie włoskim w Alpach. „Zaznajamia się z prozą walki, będącą nieraz szokiem dla młodego intelektualisty (...) ze śmiercią podwładnych mu żołnierzy i z poświęceniem kolegów dla ratowania innych. Te lata wojny ukształtowały go i zahartowały jako pełnokrwistego żołnierza” – pisał o wpływie doświadczeń I wojny światowej na późniejsze losy gen. Maczka Tadeusz A. Wysocki („Generał Stanisław Maczek”).  Po kapitulacji państw centralnych 11 listopada 1918 r. Maczek przedostał się do Krosna, gdzie wstąpił do Wojska Polskiego. Początkowo dowodził batalionem krośnieńskim przeznaczonym do odsieczy oblężonego Lwowa. W kwietniu 1919 r. otrzymał przydział na dowódcę tzw. lotnej kompanii w 4. Dywizji Piechoty, która zasłużyła się w walkach m.in. o Drohobycz i Stanisławów. Po ustaniu walk polsko-ukraińskich Maczek, w stopniu majora, został przeniesiony do zadań sztabowych.  Po wybuchu wojny polsko-bolszewickiej odtworzył swój batalion szturmowy i walczył z nim podczas obrony Lwowa. Po wojnie Maczek pozostał w wojsku. W 1923 r. uzyskał awans na podpułkownika. Ukończył studia uzupełniające w Wyższej Szkole Wojennej, a następnie był szefem ekspozytury wywiadu wojskowego we Lwowie. Pełnił funkcję zastępcy dowódcy 76. Pułku Piechoty oraz dowodził 81. Pułkiem Strzelców Grodzieńskich.  W 1938 r. otrzymał dowództwo 10. Brygady Kawalerii, pierwszej polskiej jednostki zmotoryzowanej stanowiącej zalążek sił pancernych.  Podczas kampanii 1939 r. dowodzona przez Maczka jednostka zadała ciężkie straty niemieckiemu XXIII Korpusowi Pancernemu. 10 BK uczestniczyła w walkach odwrotowych mających na celu opóźnienie marszów przeciwnika. „Sposób prowadzenia przez niego (Maczka – przyp.red.) walki został uznany za taktyczne osiągnięcie wojsk polskich w kampanii 1939 r.” – zwrócił uwagę Potomski.  Walczył także podczas obrony Lwowa, jednak po wkroczeniu Armii Czerwonej został zmuszony wraz z jednostką do przekroczenia granicy Węgier, gdzie został internowany.  Przez Węgry Maczek przedostał się do Francji, gdzie, po awansie na generała brygady, częściowo odtworzył swój pancerno-motorowy oddział - 10. Brygadę Kawalerii Pancernej, z którą u boku wojsk francuskich walczył później w Szampanii. Za udział w walkach we Francji otrzymał Krzyż Virtuti Militari IV klasy.   Gen. Maczek był zwolennikiem prowadzenia wojny w sposób nowoczesny, za pomocą cechujących się dużą manewrowością i szybkością samodzielnych pancernych związków taktycznych, które zapewniły m.in. Niemcom zwycięstwo w kampanii 1939 r. Jego zdaniem, rola piechoty na polach bitew wyraźnie zmalała od czasów I wojny światowej; jej efektywność zależała od wsparcia m.in. lotnictwa i broni pancernej. 1. Dywizja Pancerna przeszła szlak bojowy przez Francję, Belgię, Holandię i Niemcy. W 1944 r. brała udział w inwazji sił alianckich w Normandii. Odegrała znaczącą rolę w bitwie pod Falaise, zamykając okrążenie wokół niemieckich 7. Armii i 5. Armii Pancernej w tzw. kotle. Uczestniczyła także w wyzwalaniu Bredy oraz w zdobyciu niemieckiego Wilhelmshaven. – Bijcie się twardo, ale po rycersku – mówił do swych żołnierzy gen. Maczek po wkroczeniu do Niemiec wiosną 1945 r.  W 1945 r. gen. Maczek został odznaczony Komandorią Krzyża Legii Honorowej, a później awansowany do stopnia generała dywizji; do demobilizacji dowodził polskimi oddziałami w Wielkiej Brytanii.  Po wojnie osiadł na stałe w Szkocji, a ponieważ nie przysługiwała mu emerytura, pracował m.in. jako barman. W 1946 r. pozbawiony został obywatelstwa polskiego, które zostało mu przywrócone w 1971 r.  W 1990 r. otrzymał awans do stopnia generała broni, a w 1992 r. został Kawalerem Orderu Orła Białego. Na wniosek mieszkańców Bredy nadano mu honorowe obywatelstwo Holandii.  Stanisław Maczek zmarł 11 grudnia 1994 r. w Edynburgu. Został pochowany na cmentarzu żołnierzy polskich w Bredzie.",,
Trump wycofał kandydaturę Ratcliffe'a na szefa wywiadu,Prezydent Donald Trump wycofał w piątek kandydaturę konserwatywnego republikańskigo kongresmena Johna Ratcliffe'a na dyrektora wywiadu narodowego tłumacząc to m. in. jego brakiem doświadczenia.,"Dyrektor wywiadu narodowego nadzoruje 17 cywilnych i wojskowych agencji wywiadu, w tym Centralną Agencję Wywiadowczą (CIA)Według źródeł poinformowanych, na które powołuje się Agencja Reutera, Trump rozważa obecnie na to stanowisko kandydatury republikańskich kongresmenów Michaela McCaula i Devina Nunesa. McCaul to były przewodniczący komisji ds. bezpieczeństwa krajowego Izby Reprezentantów a Nunes był przewodniczącym komisji ds. wywiadu tej izby.Prezydent oświadczył w piątek dziennikarzom, że „ma listę trzech osób”, potencjalnych kandydatów na to stanowisko, których kandydatury rozważy podczas weekendu. Ubolewał też , że media nieprzychylnie komentowały decyzję Ratcliffe'a wycofania się z procesu zatwierdzania jego kandydatury w Senacie.Podkreśla się, że wakat na stanowisku dyrektora wywiadu trwa w trudnym okresie dla amerykańskich agencji wywiadowczych. Stoją one w obliczu wielu wyzwań takich jak groźba zagranicznej ingerencji w najbliższe wybory w USA, wzrastające zagrożenie ze strony Chin i Iranu oraz potrzeba zakończenia zaangażowania amerykańskiego w konflikty w Afganistanie, Iraku i Syrii.",,
WJC potępił „antysemickie” spalenie kukły Judasza w Pruchniku,"Światowy Kongres Żydów (World Jewish Congress; WJC) potępił w niedzielę „antysemickie” spalenie kukły Judasza Iskarioty w ramach wielkopiątkowego rytuału, którego tradycja została wznowiona w tym roku w Pruchniku w południowo–wschodniej Polsce.","W wydanym przez WJC komunikacie zaznaczono, że źródłem zaniepokojenia Kongresu były doniesienia o tym, że powieszona i spalona podobizna Judasza Iskarioty „była wykonana w taki sposób, by wyglądać jak stereotypowe wyobrażenie Żyda”.W imieniu WJC na temat incydentu wypowiedział się dyrektor wykonawczy i jeden z wiceprezesów Światowego Kongresu Żydów, Robert Singer. Wyraził on „niesmak i oburzenie” wobec tej „jawnie antysemickiej manifestacji” – zaznaczono.„Żydzi są głęboko zaniepokojeni upiornym odradzaniem się średniowiecznego antysemityzmu, który prowadził do niewyobrażalnej przemocy i cierpień” – zaznaczył w swej wypowiedzi Singer. „Można się tylko zastanawiać, jaka byłaby reakcja Jana Pawła II, który uczył katolików w swej ojczystej Polsce i na całym świecie, że antysemityzm jest grzechem przeciwko Bogu i człowiekowi, na tak jawne odrzucenie jego nauk. Możemy tylko mieć nadzieję, że Kościół oraz inne instytucje uczynią wszystko, co w ich mocy, by pokonać te przerażające przesądy, które są plamą na dobrym imieniu Polski” – czytamy w komunikacie. Zapomniana tradycja powróciła Komunikat WJC odnosi się do sądu nad Judaszem, jaki odbył się w Wielki Piątek w położonym w południowo–wschodniej Polsce miasteczku Pruchnik. Kukła, której nadano wygląd kojarzony ze stereotypowym wyobrażeniem Żyda (z pejsami, brodą, długim nosem i jarmułką na głowie) otrzymała 30 uderzeń kijami, co odpowiadało ilości srebrników, które Iskariota otrzymał za zdradę Jezusa Chrystusa.W biciu kukły uczestniczyły dzieci zachęcane do tego przez dorosłych. Następnie podobizna Judasza była wleczona ulicami miasta. „Sąd” zakończył się na moście, gdzie kukle obcięto głowę, a tułów podpalono i wrzucono do rzeczki.Tradycja „sądu nad Judaszem” sięga XVIII w., ale w ostatnich latach była zapomniana. W 2019 r. została wznowiona.",,
Płoną meczety w Szwecji. Winni neonaziści?,Drugi meczet w ciągu pięciu dni podpalono w Szwecji. Tym razem podpalono świątynię w mieście Esloev na południu kraju. Nie ma poszkodowanych – poinformowała szwedzka policja.,"Incydent miał miejsce około godz. 3 nad ranem w meczecie usytuowanym na parterze kamienicy w Esloev. Policja wszczęła już w tej sprawie śledztwo.  W czwartek, w Boże Narodzenie, pięć osób odniosło obrażenia na skutek podpalenia meczetu przez nieznanego sprawcę w mieście Eskilstuna, również na południu Szwecji. W chwili wybuchu pożaru w meczecie znajdującym się na parterze mieszkalnego budynku znajdowało się ok. 15-20 osób.  Do incydentów doszło w czasie, gdy w Szwecji trwa ostra debata o polityce imigracyjnej kraju. Skrajna prawica chce ograniczyć o 90 proc. liczbę osób mających prawo ubiegać się o azyl w Szwecji, podczas gdy partiom głównego nurtu zależy na utrzymaniu dotychczasowego liberalnego podejścia.  W samej Eskilstunie, gdzie znaczną część mieszkańców stanowią imigranci, doszło w tym roku do starć z udziałem grup neonazistowskich.",,
Franciszek w Bogocie: Kościół nie może postępować jak kolonizatorzy,"Ponad milion osób uczestniczyło we mszy, odprawionej przez papieża Franciszka w stolicy Kolumbii, Bogocie – podały miejscowe władze. – Kościół w Ameryce Łacińskiej nie może zachowywać się jak kolonizatorzy, który ją złupili – powiedział wcześniej Ojciec Święty. Podczas spotkania z hierarchami całego kontynentu przyznał, że „wielu zrobiło to w przeszłości”.  W homilii apelował, by rozproszyć mroki nienawiści i pragnienia zemsty.","W przemówieniu, w czasie spotkania z kierownictwem Konferencji Episkopatu Ameryki Łacińskiej(CELAM), w siedzibie nuncjatury w Bogocie papież oświadczył: „Obecność Kościoła w Ameryce Łacińskiej nie może polegać na pozostawaniu, tak jakby miał walizki w ręku gotowy do odjazdu po tym gdy ją ograbił, jak zrobiło to wielu w przeszłości”.– Ci, którzy tak działają, patrzą z poczuciem wyższości i pogardą na jego metyskie oblicze; próbują skolonizować jej duszę tymi samymi upadłymi i przerobionymi formułami na temat wizji człowieka i życia - dodał Franciszek.Zabijanie pacjenta Zdaniem papieża powtarzając te same recepty „zabija się pacjenta, wzbogacając lekarzy”.– Pomija się głębokie racje, które drzemią w sercu ludu i czynią go silnym w jego marzeniach, mitach, mimo licznych rozczarowań i niepowodzeń - zauważył. Takie postępowanie, ostrzegł papież, to „manipulacje polityczne i zdrada nadziei ludów kontynentu, to pozostawianie za sobą spalonej ziemi i szykowanie terenu gotowego na nieustanny powrót tego samego, ale w nowej szacie”.– Silni ludzie i utopie obiecywali magiczne rozwiązania, błyskawiczne odpowiedzi, natychmiastowe efekty – dodał papież.Jego zdaniem Kościół bez ludzkich ambicji, szanujący wielorakie oblicze kontynentu, którego nie uważa za wadę lecz za odwieczne bogactwo „musi nadal pełnić pokorną służbę na rzecz prawdziwego dobra człowieka Ameryki Łacińskiej”.Wskazał, że kościół ten „musi niestrudzenie pracować na rzecz budowy mostów, obalenia murów, scalania różnorodności, krzewienia kultury spotkania i dialogu, nauczania przebaczenia i pojednania, poczucia sprawiedliwości, odrzucenia przemocy i odwagi pokoju”. – Żadna trwała konstrukcja w Ameryce Łacińskiej nie może wyzbyć się tego niewidzialnego, lecz niezbędnego fundamentu – mówił papież do hierarchów.W parku Simona Bolivara w Bogocie Franciszek odprawił mszę, w intencji pokoju i sprawiedliwości, z udziałem ponad miliona osób. W tym samym miejscu mszę odprawił Jan Paweł II w 1986 roku. W czasie mszy w stołecznym parku Simona Bolivara Franciszek mówił, że w Kolumbii, podobnie jak w innych częściach świata, „są gęste ciemności, które zagrażają i niszczą życie”.Jak wyjaśnił, to „mroki niesprawiedliwości i nierówności społecznej, korumpujące ciemności interesów osobistych, bądź grupowych, konsumujące w sposób egoistyczny i nieopanowany to co przeznaczone jest dla dobra wszystkich, mroki braku szacunku dla ludzkiego życia”.",,
Erdogan za niezwłocznym przywróceniem kary śmierci,"Prezydent Turcji Recep Tayyip Erdogan wypowiedział się w niedzielę na temat niezwłocznego przywrócenia kary śmierci po nieudanym przewrocie wojskowym, który miał miejsce w piątek. Kara śmierci w Turcji została zniesiona przeszło 12 lat temu.","W trakcie przemówienia do zebranych w Stambule zwolenników, którzy mieli nawoływać do przywrócenia kary śmierci, prezydent Recep Tayyip Erdogan powiedział iż: „Nie możemy zignorować takiej prośby”. Kara śmierci została oficjalnie zniesiona w Turcji w 2004 r., co umożliwiło krajowi rozpoczęcie negocjacji akcesyjnych z Unią Europejską. Praktycznie żaden wyrok kary śmierci nie został w Turcji wykonany od 1984 r. Prezydent wezwał również swoich zwolenników do kontynuacji protestów na ulicach i placach miast, gdyż jak stwierdził, zagrożenie nie zostało całkowicie wyeliminowane. W nocy z piątku na sobotę, dziesiątki tysięcy Turków wyszły na ulicę protestować przeciwko zamachowi stanu i starło się z żołnierzami biorącymi udział w puczu. Masowe zatrzymaniaW następstwie nieudanego przewrotu, zatrzymano już ok. 6 tys osób, w tym wielu wysokich rangą generałów i członków wymiaru sprawiedliwości. Prezydent zapowiada dalsze oczyszczanie instytucji publicznych z „wirusa” odpowiedzialnego za piątkową próbę przewrotu. Zatrzymany został jeden z najbliższych współpracowników prezydenta Erdogana, jego doradca do spraw bezpieczeństwa pułkownik Ali Yazici. Do aresztu trafił również dowódca bazy lotniczej w Incirlik generał Bekir Ercan Van. Baza ta posiada strategiczne znaczenie dla koalicji walczącej z tzw. Państwem Islamskim, z niej startują samoloty dokonujące nalotów na fanatyków w Syrii. Sama baza już wznowiła normalny tryb pracy.Życie wraca do normyPremier Turcji Yildirim zapewnia, ze sytuacja w kraju jest już pod kontrolą: „Nasz naród może odetchnąć. Życie wraca do normy. Nasi obywatele będą wykonywać swoją pracę w sklepach, biurach, na farmach - będziemy normalnie żyć”. Jednocześnie, media donoszą, iż na drugim co do wielkości lotnisku Stambułu – Sabiha – broni się jeszcze grupa rebeliantów, a samo lotnisko jest pod ostrzałem. Jak podaje tureckie MSZ liczba ofiar śmiertelnych zamachu stanu wzrosła do ponad 290, przy czym ponad setka zabitych to puczyści, a ponad 1400 osób zostało rannych.",,
„Nowe otwarcie” Partii Demokratycznej,"O otwarcie polskiej sceny politycznej na nowe
ugrupowania, gdyż obecny system partyjny hamuje rozwój kraju – apelowano
podczas kongresu  Partii Demokratycznej. 
W spotkaniu pod hasłem „Nowe otwarcie” wzięli udział m.in. b. prezydent Aleksander Kwaśniewski i b. premier Włodzimierz Cimoszewicz, a b. prezydent Lech Wałęsa wystosował do zgromadzonych list.","– Budujemy Partię Demokratyczną nie dla siebie – mówił szef partiiAndrzej Celiński, otwierając spotkanie.  Przekonywał, że PD jest Polsce potrzebna, a jej zadaniem jest opisaniestandardów skutecznego państwa. – Do tego musimy zebrać ludzi z autorytetem zrozmaitych stron naszego kraju. Musimy odbudować filozofię +okrągłego stołu+,nie wstydzić się tej filozofii – podkreślił.Jak tłumaczył, zamierza też przyciągnąć do PD młodych, dobrze wykształconychludzi, którzy chcą być politycznie aktywni, jednak funkcjonujący w Polscesystem partyjny do tej pory ich do tego zniechęcał. Zdaniem Celińskiegonajsilniejszym hamulcem rozwoju naszego kraju jest system partyjny. ”Partiezamknęły się w sobie, stały się biurami zatrudnienia” - ocenił.Jak mówił, Polska potrzebuje „zmiany warty” na scenie politycznej. – Większośćz nas to są siwe głowy, większość z nas w czynnej polityce udziału brać niebędzie, większość z nas niech się nie wybiera do parlamentu – zwrócił się dozgromadzonych przedstawicieli i sympatyków PD. – Zbudowaliśmy dom, daliśmy Polsce pokój i wolność. Ale to nie jest przepustkado rządzenia. Urządzać ten dom powinni ci, którzy będą w nim mieszkać, 30 i40-latkowie –  konkludował. Celiński zapowiedział, że w kolejnych miesiącach będą organizowane debatyprogramowe PD; pierwsza ma się odbyć jeszcze w listopadzie.Były prezydent Lech Wałęsa skierował do uczestników spotkania list, w którym napisał m.in., że „Polska potrzebuje demokratów”. „Głęboko wierzę, że wasze spojrzenie zarówno doświadczonych działaczy jak i ludzi młodych, chcących budować Polskę nowoczesną (...) stanowi wielką wartość” –  napisał Wałęsa. Dodał, że był i jest nadal zwolennikiem łamania monopoli na sceniepolitycznej. Kwaśniewski liczy na PDKwaśniewski ocenił, że Polsce potrzebne są wartości reprezentowane przeztakie środowiska jak Partia Demokratyczna. Życzył jej politykom, by zdołaliprzełamać obecny impas i w przyszłości aktywniej uczestniczyć w życiupublicznym. Według Kwaśniewskiego, w Polsce należy zmienić prawo dotyczące systemupartyjnego tak, aby otworzyć scenę polityczną na nowe ugrupowania. Uważa, że z odpowiednią inicjatywą powinien wyjść prezydent Bronisław Komorowski.Postulował też reformę systemu sprawiedliwości w celu zlikwidowaniaprzewlekłości postępowań i reformę edukacji, która „kształtowałaby młodychPolaków dla Europy, dla konkurencyjności i innowacyjności”. Senator niezależny Włodzimierz Cimoszewicz podkreślił, że w obliczuGlobalizacji, konieczne jest wspólne działanie państw UE, bo w pojedynkę żadnenie jest w stanie sprostać wyzwaniom współczesności. Opowiedział się zawzmocnieniem integracji UE, m.in. w kwestii polityki zagranicznej. Jakzauważył, Unia nadal nie ma wspólnej polityki wobec Chin czy Indii, a w tychobszarach nadal dominują polityki narodowe i partykularne interesy państw.W dalszej części spotkania głos zabierali eksperci, którzy mówili okoniecznych zmianach w różnych sferach życia politycznego i w gospodarce.Konstytucjonalista i politolog z Uniwersytetu Wrocławskiego dr BartłomiejNowotarski źle ocenił dostęp obywateli do informacji publicznej. Postulowałteż zmniejszenie presji politycznej na wymiar sprawiedliwości. Jego zdaniemrozdzielenie funkcji ministra sprawiedliwości i prokuratora generalnego byłopierwszym krokiem w tym kierunku, ale konieczne są następne.Burmistrz warszawskiego Ursynowa Piotr Guział przekonywał, że obecnienajważniejszym wyzwaniem polityków jest zbudowanie zaufania do państwa.– Nasze pokolenie powinno zacząć od samego dołu, tam gdzie to państwo sięsprawdziło, czyli od samorządów – podkreślił.Jak powiedział, władze centralne powinny tworzyć ramy państwa, zajmując siępolityką zagraniczną i obronną, a samorząd powinien te ramy wypełniać.Postulował scedowanie na samorząd jak największej liczby zadań publicznych,ale przy jednoczesnym przekazaniu na nie odpowiedniej ilości środkówfinansowych.Z kolei geolog z Uniwersytetu Warszawskiego prof. Krzysztof Szamałek odniósłsię do kwestii gazu łupkowego. Jego zdaniem w tej sprawie w Polsce dominujemyślenie w kategoriach marzeń a nie realizmu.Według Szamałka konieczna jest debata, czy może zamiast wydawać pieniądze naposzukiwanie niepewnego gazu łupkowego, lepiej będzie przekazać je naeksploatację gazu ze złóż konwencjonalnych. – Gaz z łupków być może w Polscejest, ale żeby potwierdzić jego obecność, trzeba wykonać badania. Z kolei wprzypadku gazu konwencjonalnego złoża te istnieją i zaspokajają naszepotrzeby w dużej mierze –  dowodził.Partia Demokratyczna powstała w 2005 roku z przekształcenia Unii Wolności.                                                    1                                            Od lewej: przewodniczący PD Andrzej Celiński, poseł SLD Ryszard Kalisz, przewodniczący OPZZ Jan Guz oraz b. premier Włodzimierz Cimoszewicz  (fot.  PAP/Tomasz Gzell)",,
Sąd partyjny obraduje ws. dalszego losu Napieralskiego w SLD,W siedzibie SLD odbywa się partyjny sąd nad Grzegorzem Napieralskim. Politycy Sojuszu zaczęli obradować po południu. Grzegorz Napieralski przedstawił już argumenty w swojej obronie.  W styczniu wniosek o jego ukaranie złożył szef Sojuszu Leszek Miller. Powodem były liczne wypowiedzi Napieralskiego dotyczące kondycji SLD oraz słabego wyniku w wyborach samorządowych.,"Pełnomocnik zarządu SLD zapowiedział, że złoży wniosek o wyrzucenie z Sojuszu byłego lidera. Z kolei Napieralski w piątek złożył w sądzie pozew o uznanie nieważności uchwały o jego zawieszeniu, wysłał też do partii wniosek o zawieszenie i ukaranie szefa SLD Leszka Millera.  W poniedziałek na antenie TVP Info Grzegorz Napieralski wyjaśniał, że kiedy był zawieszany w prawach członka partii 9 stycznia, to partia nie przygotowała nawet wniosku o jego zwieszenie. – Ten wniosek został złożony dopiero 25 lutego. Więcej, dokumenty, które w tym wniosku, czyli oskarżeniu się znajdują, uwzględniają moje wypowiedzi z okresu po 9 stycznia. Więc za co ja 9 stycznia zostałem zawieszony? – pytał Grzegorz Napieralski w TVP Info. Były przewodniczący SLD dodał, że „jeżeli Miller chce go wyrzucić, to niech przeprowadzi to zgodnie z procedurą”, dlatego będzie apelował o odroczenie sądu partyjnego.",,
Zespół Macierewicza  podsumował prace,"28 miesięcy od katastrofy smoleńskiej parlamentarny zespół Antoniego Macierewicza dokonał pierwszych podsumowań. Zebrany w formie publikacji materiał można podzielić na trzy części: przyczyn, które doprowadziły do katastrofy, wydarzeń związanych z samą tragedią i działań po niej.","Według Antoniego Macierewicza do katastrofy smoleńskiej doprowadziły wspólne działania rządu Donalda Tuska i ówczesnego premiera Rosji Władimira Putina mające na celu rozdzielenie wizyt w Katyniu.Polityk PiS dodał, że administracja rządowa blokowała działania Kancelarii Lecha Kaczyńskiego, by nie doszło do spotkania urzędników polskiego prezydenta z przedstawicielami Dmitrija Miedwiediewa. – Urzędnicy ambasady polskiej w Moskwie otrzymali zakaz takiej współpracy, podobnie, jak otrzymano zakaz przekazywania informacji na temat działań polskiej dyplomacji do urzędu prezydenckiego – powiedział Macierewicz. Dodał, że bez tego działania nie doszłoby do katastrofy, za którą współodpowiedzialność spada na rząd Donalda Tuska.Poseł Macierewicz powiedział, że z całą pewnością można stwierdzić, iż piloci Tu-154M nie zamierzali lądować na lotnisku w Smoleńsku. Dodał, że dowodzi tego zrekonstruowana przez ekspertów zespołu smoleńskiego ze Stanów Zjednoczonych trajektoria lotu.Przesądza ona ostatecznie – mówi Macierewicz – że samolot nigdy nie zszedł poniżej 18 metrów nad poziomem gruntu i nigdy nie mógł nawet dotknąć brzozy, którą wykreowano na głównego sprawcę tragedii. Dodał, że prawdopodobna wydaje się hipoteza inżyniera Grzegorza Szuladzińskiego z Australii o dwóch eksplozjach na pokładzie samolotu.Antoni Macierewicz poinformował, że jeśli chodzi o działania już po tragedii, to okazało się, że to nie załącznik nr 13 do konwencji chicagowskiej był podstawą wyjaśniania przyczyn katastrofy.Polityk podkreślił, że premier Donald Tusk zaaprobował rozporządzenie Władimira Putina. W jego ocenie, to jest powodem, dla którego żadna międzynarodowa instytucja nie chce zająć się zbadaniem przyczyn katastrofy.Antoni Macierewicz zapowiedział kontynuację prac zespołu smoleńskiego. Polityk liczy, że pod koniec tego roku uda się zamknąć – jak to określił – całość spraw technicznych. Cały raport ma być gotowy najdalej za rok.Polityczne komentarze dla TVP Info:Cezary Tomczyk (PO):  – W dzisiejszym spotkaniu zespołu Antoniego Macierewicza wziął udział szef klubu parlamentarnego PiS. W związku z tym firmuje jego działania. Nie było co prawda Jarosława Kaczyńskiego, ale wiemy, że w tych pracach uczestniczy i jest na bieżąco.Leszek Miller (SLD):  – Na fałszywej legendzie, że Rosjanie do spółki z Donaldem Tuskiem zabili nam najlepszego prezydenta, PiS żywi się poparciem pewnej części Polaków i gdyby zrezygnowali z tej retoryki, wyborcy mogliby się od nich odsunąć.Janusz Piechociński (PSL):  – Widzę wypowiedź posła Macierewicza w innym kontekście. W kontekście niedawnych zapowiedzi PiS skrętu do centrum i odstawienia Macierewicza na boczny tor.Tadeusz Cymański (Solidarna Polska):  – Dotychczasowy przebieg wydarzeń, pokaz niekompetencji, zaniedbań, błędów i sprzecznych opinii, daje podstawy do każdej wersji i żadnej wersji nie można wykluczyć. W tym miejscu trzeba podziękować, że komisja na własną rękę, wyręczając bierność i nieporadność państwa, próbuje znaleźć dojście do prawdy.Mariusz Błaszczak (PiS):  – Zespół, którym kieruje Antoni Macierewicz odegrał ważną rolę, jeśli chodzi o wyjaśnienie przyczyn katastrofy smoleńskiej. Gdyby nie praca tego zespołu, to wciąż mielibyśmy do czynienia z kłamstwem rosyjskim, kłamstwem smoleńskim, obciążającym winą za katastrofę polskich pilotów i nieżyjącego generała.",,
Rosyjski samolot nieplanowo wylądował na Okęciu. Pijany pasażer szturmował  kokpit,"Samolot pasażerski Aerofłotu lecący z Barcelony do Moskwy wylądował na Lotnisku Chopina w Warszawie. Na pokładzie znajdował się agresywny mężczyzna pod wpływem alkoholu, którego wyprowadziła Straż Graniczna – poinformował w mjr SG Krzysztof Grzech.","„Kapitan zdecydował o lądowaniu w Warszawie, gdzie na pokład weszła polska straż graniczna, która ujęła i wyprowadziła pasażera” – powiedział. Jak dodał, po dotankowaniu samolot wyleciał do Moskwy. Około 40-letni mężczyzna, lecący w klasie biznes, awanturował się i próbował wtargnąć do kokpitu. – Wszyscy pasażerowie z klasy biznes przeszli na tył samolotu, załoga próbowała go uspokoić. Byli zmuszeni lądować ze względu na to, że agresywny pasażer nie wykonywał ich poleceń i stanowił zagrożenie dla bezpieczeństwa lotu – zaznaczył Krzysztof Grzech. Mężczyzna w chwili zatrzymania przez Straż Graniczną miał 1 promil alkoholu w wydychanym powietrzu. Rosjanin będzie osadzony w policyjnym pomieszczeniu dla osób zatrzymanych i służby będą prowadzić dalsze czynności w tej sprawie. Grozi mu 500 zł mandatu za naruszenie porządku na pokładzie samolotu. Jak dodał Grzech, linia lotnicza może również wystąpić o zwrot kosztów poniesionych za międzylądowanie.",,
Posłanka lewicy o dyskotece LGBT pod oknem papieskim: Nie dziwię się temu wyborowi,"Nie rozumiem tego problemu; z tego co widziałam, osoby, które tam demonstrowały, po prostu tańczyły na ulicy – w ten sposób w programie „Twój Wybór” Magdalena Biejat, nowo wybrana posłanka z list SLD, skomentowała wczorajszą dyskotekę, którą środowiska LGBT urządziły pod oknem papieskim w Krakowie w rocznicę wyboru Karola Wojtyły na papieża.","Pretekstem do zorganizowania demonstracji było pierwsze czytanie obywatelskiego projektu ustawy „Stop pedofilii”, który przygotowała Fundacja Pro-Prawo do Życia. Jego celem ma być „zapewnienie prawnej ochrony dzieci i młodzieży przed deprawacją seksualną i demoralizacją”.Zdaniem przyszłej posłanki demonstrujące w środę osoby „po prostu tańczyły na ulicy”. – Zapewne dlatego, że projekt został zgłoszony pod pretekstem walki z pedofilią, a w tej chwili największym problemem czynów pedofilnych są te dokonywane przez przedstawicieli Kościoła – stwierdziła Biejat i dodała, że „nie dziwi się temu wyborowi” miejsca przez protestujących. Jacek Ozdoba, poseł elekt z Solidarnej Polski, podkreślił na antenie TVP3 Warszawa, że zgłoszony pomysł to projekt obywatelski, który do Sejmu trafił zgodnie z przepisami i dopiero teraz politycy będą decydować o tym, czy trafi pod dalsze obrady, czy ewentualnie zgłoszone zostaną do niego poprawki. Po wyjściu z telewizyjnego studia Magda Biejat napisała w mediach społecznościowych, że „wyszła właśnie z TVP, gdzie państwo bardzo emocjonują się tym, że wczoraj grupa mieszkańców Krakowa tańczyła z flagami tęczowymi pod oknem papieskim”.„No po prostu skandal. Tańczyli na ulicy. Czekam kiedy ktoś się powoła na wczorajszą uchwałę Sejmu w sprawie ataków LGBT na Kościół Katolicki” – stwierdziła. Projekt zakłada zaostrzenie kar dla osób pochwalających pedofilię. Nie ma w nim mowy o karach więzienia za edukację seksualną. §1. Kto publicznie propaguje lub pochwala zachowania o charakterze pedofilskim, podlega grzywnie, karze ograniczenia wolności albo pozbawienia wolności do lat 2. §2. Tej samej karze podlega, kto publicznie propaguje lub pochwala podejmowanie przez małoletniego obcowania płciowego. §3. Jeżeli sprawca dopuszcza się czynu określonego w §2 za pomocą środków masowego komunikowania, podlega karze pozbawienia wolności do lat 3. §4. Kto propaguje lub pochwala podejmowanie przez małoletniego obcowania płciowego lub innej czynności seksualnej, działając w związku z zajmowaniem stanowiska, wykonywaniem zawodu lub działalności związanych z wychowywaniem, edukacją, leczeniem małoletnich lub opieką nad nimi albo działając na terenie szkoły lub innego zakładu lub placówki oświatowo–wychowawczej lub opiekuńczej, podlega karze pozbawienia wolności do lat 3.”",,
"Trump straszył Turcję, że USA „zdewastują ją ekonomicznie”. Teraz zmienia ton","Prezydent USA Donald Trump ocenił na Twitterze, że „turecko-amerykańska współpraca gospodarcza kryje w sobie ogromny potencjał rozwojowy”. Jeszcze dzień wcześniej straszył, że USA „zdewastują Turcję ekonomicznie, jeśli zaatakuje Kurdów”.","Prezydent Trump rozmawiał w poniedziałek telefonicznie z prezydentem Turcji Recepem Tayyipem Erdoganem. Przywódcy omawiali współpracę w Syrii w związku z rozpoczęciem przez siły amerykańskie wyłączania się z tego konfliktu.Trump podkreślił ze swej strony, że rozmowa służyła głównie temu, by zrozumieć, w jakim miejscu znajdują się oba kraje, gdy chodzi o wieloaspektowe i uwieńczone licznymi sukcesami w ostatnich 2 tygodniach zwalczanie niedobitków Państwa Islamskiego. – Mówiliśmy też o rozwoju współpracy gospodarczej między USA i Turcją – wyjaśnił.Zgodnie z komunikatem Białego Domu Trump starał się uspokoić Erdogana. Oświadczył, że chce współpracować z Turcją, a także, iż zamierza uwzględniać obawy Ankary dotyczące bezpieczeństwa w północno-wschodniej Syrii. Miał też podkreślić, że dla USA jest istotne, aby Turcja nie represjonowała Kurdów, ani innych grup, „z którymi wspólnie walczyliśmy, by pokonać Państwo Islamskie”.Według władz tureckich Erdogan i Trump omawiali w poniedziałek ustanowienie w północnej Syrii 32-kilometrowej strefy bezpieczeństwa oczyszczonej z milicji. W rozmowie telefonicznej obaj przywódcy podkreślili potrzebę pełnej mapy drogowej dotyczącej granicznego miasta Manbidż. Wskazywali też, że trzeba unikać dawania jakiejkolwiek okazji elementom starającym się zablokować planowane wycofanie sił USA z Syrii – poinformowała strona turecka. Apel do KurdówW niedzielę Trump zagroził Turcji katastrofą gospodarczą w przypadku ataku tureckiej armii na Kurdów po wycofaniu wojsk amerykańskich z Syrii. Prezydent USA wezwał jednocześnie syryjskich Kurdów, aby nie „prowokowali” Ankary, i zaproponował utworzenie strefy bezpieczeństwa.„Stany Zjednoczone zdewastują Turcję ekonomicznie, jeśli zaatakuje ona Kurdów” – napisał Trump w niedzielę na Twitterze. „Rosja, Iran i Syria są największymi beneficjentami długotrwałej walki USA z Państwem Islamskim, my też na tym korzystamy, ale teraz jest czas, aby naszych żołnierzy sprowadzić do domu. Stop wojnom bez końca” – podkreślił.Minister spraw zagranicznych Turcji Mevlut Cavusoglu oświadczył w poniedziałek, że niczego nie da się osiągnąć, grożąc ekonomicznie jego krajowi. Dodał, że partnerzy strategiczni nie powinni komunikować się za pomocą mediów społecznościowych.",,
Szydło o ustawie o IPN : Porozumienie nie może się odbyć kosztem prawdy,"– Mam nadzieję, że dojdzie do porozumienia. I tak, jak deklarował to premier Netanjahu w rozmowie z premierem Morawieckim, dojdzie do pracy zespołów, które będą mogły wspólnie wypracować porozumienie. Ale porozumienie nie może się odbyć kosztem prawdy – powiedziała w „Gościu Wiadomości” wicepremier Beata Szydło, komentując burzę wokół nowelizacji ustawy o IPN.","Zdaniem wicepremier Beaty Szydło przyjęcie ustawy o IPN bez poprawek to bardzo dobra decyzja. Do głosowania w Senacie ma dojść jeszcze w środę. – Ta ustawa wreszcie kończy z tym, że można bezkarnie kłamać na temat tego, że były „polskie obozy śmierci”. To nieprawda – podkreśliła. Dodała, że obozy budowali Niemcy, a Polacy tak, jak Żydzi byli ofiarami. – Nie ma w tej ustawie niczego, co godziłoby w nasze relacje czy poszukiwanie prawdy i mówienie o niej w tym rozumieniu, o którym mówi państwo Izrael – powiedziała. Podkreśliła, że Holokaust był wielką tragedią wywołaną przez Niemców i należy ścigać wszystkich, którzy to kwestionują. – I polskie państwo to robi – zapewniła. – Natomiast nie możemy pozwolić na to, żeby kłamano i mówiono, że były „polskie obozy śmierci – dodała.",,
Biedroń: Usunięcie krzyża na Giewoncie to nie jest dobry pomysł,"Pomysł usunięcia krzyża na Giewoncie nie ma nic wspólnego z postulatem świeckiego państwa, to nie jest dobry pomysł – ocenił lider partii Wiosna i szef sztabu wyborczego lewicy Robert Biedroń.","Biedroń został zapytany w Polsat News, czy po tragedii na Giewoncie, kiedy od uderzenia pioruna zginęły cztery osoby, krzyż stojący na górze powinien zostać usunięty. Polityk ocenił, że „nie jest to dobry pomysł”.– Jestem za świeckim państwem, jestem za rozdziałem państwa od Kościoła, tylko że krzyż na Giewoncie nie ma z tym nic wspólnego – podkreślił Biedroń. Ocenił też, że „problemem nie jest krzyż na Giewoncie”, tylko takie zabezpieczenie turystów, by do podobnych tragedii nie dochodziło w przyszłości. Lider Wiosny odniósł się również do wypowiedzi startującej w wyborach parlamentarnych z list KW SLD Joanny Senyszyn, która napisała na Twitterze, że „Radio Maryja broni morderczego krzyża na Giewoncie”. Ocenił, że takie wypowiedzi są wyrazem frustracji Senyszyn, która wynika z dominacji Kościoła katolickiego w Polsce. Przyznał, że Senyszyn – jako osoba o poglądach antyklerykalnych – wypowiada się w tych kwestiach w sposób jaskrawy.",,
„Niech Waldemar Pawlak poda się do dymisji”,"– Jeśli premier Pawlak ma kłopoty, niech wystąpi z rządu. Odpowiedzialny polityk powinien powiedzieć: podaję się do dymisji, bo nie mogę realizować swoich zamiarów – powiedział na antenie TVP Info były premier Leszek Miller z SLD. Dodał, że nie ma zamiaru na razie spotykać się z prof. Piotrem Glińskim, kandydatem PiS na premiera.",,,
Budka o zatrzymaniu brata i b. asystenta Bieńkowskiej: Chodzi o przykrycie wydarzeń z weekendu,"Zatrzymanie b. asystenta i brata unijnej komisarz Elżbiety Bieńkowskiej to próba przykrycia wydarzeń z weekendu i wypowiedzi polityków PiS, które padły podczas konwencji tej partii – uważa wiceszef Platformy Obywatelskiej Borys Budka.","– Sprawa dosyć oczywista, jeżeli chodzi o czas, miejsce. Nie bez przyczyny poniedziałek zaczyna się od zatrzymania kogokolwiek, bo myślę, że czas przykryć to, co miało miejsce w weekend, czyli haniebne słowa prezesa Jarosława Kaczyńskiego, haniebne grafiki, które tworzone są przez parlamentarzystów PiS, haniebne odwoływanie się do najgorszych wzorców propagandy z epoki słusznie minionej, haniebne szukanie wśród osób z mniejszości jakichś wrogów społecznych – powiedział Budka podczas poniedziałkowej konferencji prasowej w Katowicach. – Myślę, że ktoś w PiS-ie zrozumiał, że nie tędy droga i teraz będą kolejne jakieś tam zatrzymania – dodał polityk. Jak zaznaczył, o szczegóły sprawy trzeba pytać w prokuraturze, bo nie ma wiedzy na ten temat. Funkcjonariusze katowickiej delegatury Centralnego Biura Antykorupcyjnego zatrzymali pięciu śląskich przedsiębiorców i notariusza prowadzącego kancelarię notarialną w Tychach. Śledztwo dotyczy podejrzenia popełnienia oszustw na szkodę Narodowego Centrum Badań i Rozwoju, podmiotów gospodarczych i osób prywatnych. Wśród zatrzymanych w poniedziałek przez CBA jest brat komisarz UE Elżbiety Bieńkowskiej – Jarosław M. oraz były asystent Bieńkowskiej, która wcześniej była senatorem, Lech B., który miał kierować grupą przestępczą zajmującą się przestępstwami gospodarczymi.",,
Sondaż: Który z komitetów w największym stopniu gwarantuje ochronę praworządności?,"„Który z komitetów w największym stopniu gwarantuje ochronę praworządności w Polsce?” – brzmiało pytanie, jakie zadał Polakom IBRiS w ankiecie zleconej przez Interię. Według respondentów tą partią jest Prawo i Sprawiedliwość. Na ten komitet wyborczy wskazało 29,3 proc. ankietowanych.","Na drugim miejscu znalazła się Koalicja Obywatelska, którą wskazało 20,5 proc. badanych. Z kolei Lewica czyli Sojusz Lewicy Demokratycznej, Wiosnę i Razem, wskazało 10,5 proc. ankietowanych. Niskim stopniem zaufania w sprawie gwarantowania ochrony praworządności cieszą się Polskie Stronnictwo Ludowe i Kukiz'15 (3,8 proc.). W tej kwestii więcej ankietowanych wskazało na Konfederację (6,1 proc.).Prawie jedna trzecia badanych nie potrafiła wskazać komitetu wyborczego, który zagwarantowałby zachowanie praworządności w Polsce (29,8 proc.).Badanie dla Interii zrealizowano w dniach 28-29 września metodą telefonicznych, standaryzowanych wywiadów kwestionariuszowych wspomaganych komputerowo (CATI) na reprezentatywnej próbie 1100 osób.",,
"Wysiadł z autobusu, bo nie chciał promować LGBT. Tysiące rodaków wspiera kierowcę","Prawie 23 tys. osób wsparło do tej pory kierowcę autobusu w Norwich w angielskim hrabstwie Norfolk, zwolnionego za odmowę udziału w promocji ideologii LGBT. Pracownik przedsiębiorstwa Konectbus nie chciał prowadzić wozu, w którym wyświetlał się sześciokolorowy symbol LGBT, więc wysiadł z pojazdu i usiadł za kierownicę innego. Jego zachowanie zauważyła i stosowny donos złożyła 19-letnia pasażerka autobusu; przeciw kierowcy pracodawca wszczął postępowanie.","Od kilku dni na stronie organizacji CitizenGo udostępniona jest petycja żądająca przywrócenia 50-letniego mężczyzny  do pracy. Wsparło ją dotąd 22 tys. 871 osób. Zdaniem pomysłodawców akcji obrony kierowcy jednoznaczna reakcja Brytyjczyków na ten incydent dowodzi, że są oni przeciwni zmuszaniu pracowników do wspierania i promowania zasad niezgodnych z ich osobistymi przekonaniami.  Jak zauważają, zwykli ludzie mają dość już „wszechobecnej tęczowej flagi” i czują się urażeni tym, w jaki sposób firmy i publiczne instytucje posługują się „politycznym symbolem”, by „wymusić bezkrytyczną akceptację bardzo problematycznej ideologii”.",,
Chorwaci przerzucili ponad cztery tysiące imigrantów przez granicę z Węgrami. Konwój eskortowała policja,"Rząd Węgier zarzuca Chorwatom, że minionej doby bez wcześniejszego uzgodnienia przetransportowali autobusami i pociągiem ponad 4 tys. imigrantów przez granicę chorwacko-węgierską. Węgrzy podają z kolei, że rozbrojono chorwackich policjantów, eskortujących pociąg.","Do  incydentu na granicy chorwacko-węgierskiej doszło w nocy w przygranicznej miejscowości Magyarboly. Według władz węgierskich pociąg z ok. tysiąca imigrantów wjechał bez zapowiedzi na terytorium Węgier wraz z 40 uzbrojonymi chorwackimi policjantami, którzy następnie zostali rozbrojeni, a maszynista składu – zatrzymany –  poinformował doradca ds. bezpieczeństwa węgierskiego premiera Gyoergy Bakondi. Incydent został pokazany przez jedną z węgierskich telewizji. Rzecznik rządu w Budapeszcie Zoltan Kovacs powiedział, że to, co zobaczył, można uznać za naruszenie granicy. Z kolei chorwackie służby zaprzeczają, jakoby pociąg z imigrantami wjechał na Węgry bez wcześniejszej obustronnej zgody. Rzecznik chorwackiej policji Jelena Bikic oświadczyła w rozmowie z agencją Reutera, że zostało zawarte porozumienie co do eskorty policyjnej pociągu z uchodźcami. Jak podkreśliła, nie doszło do żadnego rozbrojenia ani zatrzymań funkcjonariuszy chorwackich. Dodała, że 36 policjantów już wróciło do kraju.  Imigranci trafili do ośrodków  W piątek po stronie chorwackiej nad granicę przyjechały 22 autobusy z migrantami; w każdym autobusie było ok. 60 osób, w tym kobiety i dzieci – podała AFP. Reuters podał, że pojazdów było 10. Gdy setki migrantów opuszczały autobusy, po stronie węgierskiej policja zajęła pozycje. Rozlokowano też żołnierzy i dwa wojskowe pojazdy Humvee z bronią maszynową oraz podstawiono autobusy. Węgierska policja poinformowała, że migrantów przewieziono do ośrodków przyjęć i rejestracji w miejscowościach Szentgotthard i Vamosszabadi przy granicy z Austrią. Migranci zostali tam przewiezieni z chorwackiego miasta Beli Manastir, kilka kilometrów od granicy z Węgrami. Według Reutera próbowali oni przekroczyć wcześniej granicę serbsko-węgierską, ale zostali cofnięci przez węgierskie służby; dlatego z Serbii skierowali się do Chorwacji. Zamknięte przejścia graniczne  Szef węgierskiej dyplomacji Peter Szijjarto zarzucił w piątek Chorwatom, że ci przewożąc migrantów zachęcają ich do nielegalnego przekraczania granicy z Węgrami, czyli popełnienia przestępstwa. Zaprzeczył, jakoby odbyło się to w ramach skoordynowanej z władzami Chorwacji akcji. – To nieprawda. Zażądaliśmy od chorwackiego rządu, aby przestał rozpowszechniać fałszywe informacje – powiedział. W czwartek Chorwacja zamknęła siedem z ośmiu przejść granicznych z Serbią, po tym gdy Węgry zamknęły swoją granicę z Serbią i na terytorium Chorwacji przedostało się kilkanaście tysięcy uchodźców. Chorwacja nie może przyjąć i nie będzie przyjmować już ciężaru migrantów, rejestrować ich ani umieszczać w obozach – zapowiedział chorwacki premier Zoran Milanović. Szef Komisji Europejskiej Jean-Claude Juncker w piątkowej nocnej rozmowie telefonicznej z premier Chorwacji zaoferował wsparcie techniczne i logistyczne przy przyjmowaniu uchodźców. Wskazał także na konieczność wzmocnienia ochrony zewnętrznej granicy UE oraz zwiększenia unijnej pomocy dla państw borykających się z zalewem imigrantów. ",,
Rosja: Sprawa katastrofy smoleńskiej niezakończona. Wrak nie będzie zwrócony,"Rzeczniczka MSZ Rosji Maria Zacharowa powiedziała, że sprawa karna, prowadzona przez rosyjski Komitet Śledczy w sprawie katastrofy smoleńskiej, nie została zakończona. Powtórzyła też stanowisko, że wrak samolotu nadal nie może zostać zwrócony Polsce.","Przedstawicielka MSZ na konferencji prasowej przypomniała, że minęła dziewiąta rocznica katastrofy; że w Polsce trwa śledztwo prowadzone przez prokuraturę i została utworzona podkomisja ds. zbadania przyczyn katastrofy. Oznajmiła, że „wbrew wnioskom Międzypaństwowego Komitetu Lotniczego i polskiej Komisji Badania Wypadków Lotniczych; po prostu wbrew zdrowemu rozsądkowi, nadal pojawiają się rozmaite irracjonalne wersje katastrofy, w tym twierdzenia o jakichś wybuchach na pokładzie samolotu z prezydentem”. Wymieniła także – jak to ujęła – „żądania, pretensje i oskarżenia adresowane do strony rosyjskiej w związku z jakoby sprzecznym z prawem przetrzymywaniem elementów” samolotu. Zaznaczając, że chodzi o komentarz do częstego poruszania tego tematu w mediach, oświadczyła, że w Rosji „w swoim czasie wszczęto sprawę karną dotyczącą katastrofy” i że śledztwo, które powierzono Komitetowi Śledczemu Federacji Rosyjskiej, „nie jest jeszcze zakończone”. Powtórzyła wcześniej wyrażane stanowisko, iż wrak samolotu stanowi dowód rzeczowy. Dodała, że zgodnie z rosyjskim kodeksem postępowania karnego szczątki samolotu „powinny być przechowywane podczas sprawy karnej aż do uprawomocnienia się wyroku”. – Z tego powodu przekazanie Polsce elementów samolotu jest po prostu niemożliwe do podjęcia ostatecznej decyzji procesowej w stosownej sprawie karnej prowadzonej w Rosji – oświadczyła. – W kolejną rocznicę tragicznego wydarzenia, które przyniosło przed dziewięcioma laty rzeczywiście wielkie ludzkie nieszczęście, w tym również połączyło nasze narody (...), wzywamy stronę polską do adekwatnego zdania sobie sprawy z trudnych okoliczności katastrofy pod Smoleńskiem. Jej skutki do tej pory wymagają od nas profesjonalnego, uczciwego i, oczywiście, delikatnego podejścia. Jesteśmy zainteresowani tym, by w rezultacie wszystkich procedur prawnych ostatecznie tę sprawę zakończyć – oznajmiła Zacharowa. Zapewniła, że właściwe organy rosyjskie „są w pełni otwarte do współdziałania ze stroną polską” i że „przejawiały takie stanowisko w ciągu wszystkich tych lat”.",,
Beata Szydło: W 2019 r. niewykluczone poszerzenie programu 500 Plus,"– Niewykluczone, że w 2019 r. uda się poszerzyć obecną formułę programu 500 Plus – powiedziała na spotkaniu w Lesznie (Wielkopolskie) wicepremier Beata Szydło. Jak podkreśliła, wiele będzie zależało od wyników gospodarczych kraju.","W trakcie spotkania z mieszkańcami Leszna w miejskim teatrze wicepremier była pytana o przyszłość programu 500 Plus i o jego ewentualne modyfikacje. Jak zapewniła, program z pewnością będzie kontynuowany. Nie wykluczyła też, że w najbliższej przyszłości uda się go poszerzyć. Beata Szydło przypomniała, że już w trakcie przygotowywania programu pojawiały się propozycje np. objęcia nim także pierwszego dziecka. – Jesteśmy na początku roku budżetowego, więc w tym roku na pewno nic się nie zmieni, ale jeżeli sytuacja gospodarcza będzie na to pozwalała, to 2019 r. takie zmiany być może zostaną przyjęte – powiedziała. – Liczymy na to, że będzie coraz lepszy rozwój gospodarczy Polski. Udało nam się uszczelnić system podatkowy, jest więcej dochodów, ludzie coraz więcej zarabiają, jest coraz większa konsumpcja. Możemy mieć nadzieję na to, że wyniki budżetu będą coraz lepsze – dodała wicepremier. Szydło wyraziła nadzieję, że program nadal będzie się przyczyniał do zwiększania dzietności polskich rodzin. – Oby tych środków trzeba było co roku zabezpieczać coraz więcej. Program z jednej strony miał dawać wsparcie finansowe rodzinom, ale z drugiej - liczymy na to, że będzie też motywował młode rodziny do tego, żeby miały coraz więcej dzieci – powiedziała.Wicepremier przyznała, że ma świadomość, że dodatkowe środki przyznawane w ramach 500 Plus nie są jedynym elementem wpływającym na decyzję o powiększeniu rodziny.– Żeby rodzina mogła i chciała mieć dzieci, musi być spełnionych dużo więcej warunków. Musi mieć pewność tego, że będzie miała gdzie mieszkać, że będzie praca, dobre wynagrodzenie. To wszystko się spełnia, bo zarobki w Polsce przecież rosną, pracy jest coraz więcej, mieszkania w ramach programu Mieszkanie plus też już zaczynają być (...) realizowane. Wszystko więc zmierza w dobrą stronę – powiedziała.",,
Szef MI6: Trwa wyścig technologiczny wywiadów,"Szef brytyjskiego wywiadu zagranicznego MI6 Alex Younger ostrzegł, że Wielka Brytania jest zmuszona do coraz bardziej wymagającej rywalizacji technologicznej z konkurencyjnymi potęgami światowymi, m.in. Rosją i Chinami.","Treść jego przemówienia na szkockim Uniwersytecie w St Andrews została we wtorek omówiona przez wiele brytyjskich mediów, m.in. dziennik „The Times”. W zaledwie drugim publicznym wystąpieniu od objęcia swojego stanowiska przed czterema laty Younger – znany skrótowo jako „C” – zaznaczył, że brytyjskie służby muszą „szybciej znajdować innowacje” niż rywale, aby móc odpowiadać na działania wynikające z rosnących możliwości technologicznych konkurencyjnych sił. Szef MI6 zaznaczył, że „był świadkiem tego, jakie szkody mogą wyrządzić nowe technologie, jeśli trafią w ręce wyszkolonego przeciwnika, który nie jest powstrzymywany przez jakiekolwiek poczucie moralności”. W tym kontekście wspomniał m.in. o ryzyku cyberataków na kluczową infrastrukturę państwową lub podejmowaniu prób dezinformowania opinii publicznej. – Kiedy mierzymy się z tego typu atakami, nasze i naszych sojuszników podejście charakteryzuje się próbą podkreślenia kosztów takiego zachowania. Naszą intencją jest to, aby Rosjanie uznali, że zyski, które dla nich wynikają z tej działalności nie są warte tego ryzyka – podkreślił. Dopytywany, czy Wielka Brytania mogła lepiej zadbać o bezpieczeństwo Skripala, szef MI6 podkreślił, że były rosyjski szpieg i współpracownik wywiadu brytyjskiego został w przeszłości ułaskawiony przez prezydenta Rosji Władimira Putina. – Nie będziemy ponownie zakładali, że to ma jakiekolwiek znaczenie – dodał, podważając wiarygodność Kremla. W trakcie swojego wystąpienia Younger ostrzegł jednak również przed rosnącą rolą państw Azji, w tym np. Chin i firmy Huawei, która pracuje nad technologią mobilną 5G. Szereg państw – w tym będące wraz z Wielką Brytanią w tzw. Sojuszu Pięciorga Oczu (porozumienie organizacji wywiadowczych) Nowa Zelandia i Australia – zablokowały dostęp tej firmy do sieci 5G, wskazując na ryzyko dla bezpieczeństwa narodowego. – Musimy zdecydować, do jakiego stopnia czujemy się z komfortowo z tym, że Chińczycy będą mieli kontrolę nad tymi technologiami i platformami. Nasi sojusznicy zajęli dość jednoznaczne stanowiska w tej sprawie – przyznał. Szef MI6 zaznaczył w tym kontekście, że „w Chinach mają inne ramy prawne i etyczne, które sprawiają, że mogą używać i manipulować danymi na skalę, o której my tylko możemy pomarzyć”. Younger wykorzystał również swoje przemówienie na uniwersytecie, którego jest absolwentem, do wezwania młodych ludzi do rozważenia kariery w wywiadzie, omawiając m.in. swoje osobiste doświadczenie z pracy w regionie Bałkanów Zachodnich i w Afganistanie. – Stereotyp mówi, że trzeba mieć szczególnego typu (charakter), aby dołączyć do MI6. To nie jest prawda. (…) Nie ma znaczenia, skąd jesteś. Jeśli chcesz coś zmienić (…) to mamy nadzieję, że się do nas zgłosisz – powiedział Younger.",,
Zbiorowe pozwy przeciwko producentowi środka chwastobójczego,"Pół miliarda dolarów domaga się kancelaria prawna z Toronto od producenta środka chwastobójczego Roundup. Jak twierdzą prawnicy, to największy w Kanadzie pozew zbiorowy przeciwko firmie Bayer.","Roundup zawiera glifosat, któremu zarzuca się, że powoduje problemy zdrowotne, w tym zachorowania na raka. W 2015 r. Światowa Organizacja Zdrowia zakwalifikowała tę substancję jako „prawdopodobnie rakotwórczą dla ludzi”.Tylko w USA pozwów przeciwko Monsanto i firmie Bayer – przejętej przez Monsanto – jest ok. 18 tys., jak podkreślały kanadyjskie media. W tym roku przeciwko producentom Roundupu skierowano pozwy w Kolumbii Brytyjskiej, Manitobie, Quebecu i Saskatchewan. Tymczasem pozew zbiorowy złożony przez kancelarię prawną Diamond and Diamond z Toronto jest wnoszony w imieniu ponad 60 osób jako pierwszy tego typu w Kanadzie – poinformowali prawnicy w środę. Wśród pozywających są zarówno osoby chore, jak i domagające się odszkodowania po śmierci bliskich.Prawnicy – w imieniu swoich klientów – domagają się odszkodowań, a także uznania przez producentów Roundupu, że wprowadzili ten środek do sprzedaży bez dochowania należytej ostrożności. Kanadyjskie media powołując się na szefa działu sporów handlowych i prawnych w kancelarii podały, że pozew dotyczy nie tylko aspektu finansowego. Skarżący chcą też doprowadzić do „zmiany zachowania” producentów, by w przyszłości w Kanadzie nie powtórzyły się podobne przypadki. Firma Bayer podała w komunikacie, że choroby wskazywane przez skarżących nie zostały spowodowane przez tę substancję, a „dokładne badania” wskazują, że glifosat „nie jest rakotwórczy”. We wrześniu br. burmistrz Montrealu Valerie Plante poinformowała, że miasto wprowadzi całkowity zakaz używania na swoim terenie herbicydów zawierających glifosat.W 2017 r. Pest Management Regulatory Agency (PMRA) – agencja kanadyjskiego resortu zdrowia zajmująca się oceną środków ochrony roślin – zezwoliła na dalsze użycie glifosatu w Kanadzie i tę ocenę potwierdziła w styczniu br. PMRA oceniła wówczas, że analiza ponad 1300 badań wskazuje, że glifosat jest bezpieczny dla ludzi, jeśli jest stosowany zgodnie z zaleceniami. Do tej decyzji zgłoszono jednak kilka protestów, wskazując na brak obiektywizmu w wielu artykułach o glifosacie.W sierpniu ub. r. sąd w USA nakazał Bayerowi wypłatę odszkodowania w kwocie 289 mln USD, zredukowanej później do 78 mln, na rzecz Dewayne'a Johnsona, pracownika szkoły w Kalifornii cierpiącego na chorobę nowotworową. Jak twierdził, spowodowało ją stosowanie Roundupu w pracach ogrodniczych na terenie szkoły. W maju br., również w USA, sąd zasądził odszkodowanie w wysokości 2 mld USD, zredukowane dwa miesiące później do 86,7 mln USD.",,
Misiło drąży temat „kotwicy”. Halicki: Nie powinno go być na listach PO,"Poseł PO Piotr Misiło zmienia podejście. Udostępniona przez niego w niedzielę grafika z symbolem Polski Walczącej na tle tęczowej flagi LGBT została skrytykowana nie tylko przez internautów, ale także polityków jego własnej partii. Choć starał się bronić grafiki, w końcu zdecydował się ją usunąć i przeprosił.  W poniedziałek zamieścił na Twitterze inną – także zawierającą „kotwicę”, jednak już w biało-czerwonych barwach i z godłem Polski.","Niedzielny tweet z symbolem PW na tęczowym tle Piotr Misiło opatrzył hasztagiem #ChwałaBohaterom. Niżej polityk napisał: „W 1944 stolicy bronili także geje i lesbijki. Czy się to komuś podoba czy nie. Zrozumcie to wreszcie prawicowi dyletanci”. Mimo początkowego milczenia polityków Platformy, krótko przed południem głos zabrał rzecznik partii Jan Grabiec. W twitterowym wpisie stwierdził, że jego partia „nigdy się nie zgodzi” na łączenie Znaku Polski Walczącej z „symbolami ideowymi czy politycznymi”.  Kilka minut po tej wypowiedzi poseł PO-KO usunął swój wpis i zamieścił oświadczenie, w którym przeprosił „urażonych”. Stwierdził, że nie chciał nikogo obrazić, tylko wyrazić hołd ofiarom powstania warszawskiego, w tym „ofiarom nieheteroseksualnym”.",,
Samotny protest przeciwko reformie sądownictwa w Myśliborzu,"Opozycja wspiera protesty przeciwko zmianom w sądownictwie. Także wtedy, gdy przyciągają tylko jednego protestującego, jak w Myśliborzu czy Słupsku. „Przyjadę Pani Mariolu do Myśliborza aby stanąć obok Pani. Dziękuje za wspaniałą postawę” – napisał na Twitterze poseł Nowoczesnej Piotr Misiło.","Opozycyjni politycy coraz częściej przyznają, że na protesty przeciw reformie wymiaru sprawiedliwości przychodzi coraz mniej osób. Zauważył to m. in. prezydent Słupska Robert Biedroń.W rozmowie z dziennikarzem polityk przyznał, że kilka dni temu udział w takim proteście wzięła tylko jedna osoba. Podobną uwagę ma polityk Nowoczesnej Piotr Misiło. Poseł postanowił wesprzeć tych, którzy urządzają wiece w nielicznym gronie. Na swoim koncie na Twitterze Misiło zamieścił wpis, w którym podziękował „za wspaniałą postawę” jedynej protestującej pod sądem rejonowym w Myśliborzu.",,
„Zasady rodem z Białorusi”. Dziennikarz odpowiada na groźby władz Gdańska,"– W mieście solidarności i wolności, gdzie włodarze na każdym kroku mówią o wolnych mediach, panują zasady rodem z Białorusi wobec dziennikarzy, którzy ujawniają nieprawidłowości  – powiedział portalowi tvp.info Krzysztof Koprowski z trójmiasto.pl. Dziennikarz opisał problem nieszczelności w głosowaniu nad Budżetem Obywatelskim, na co w odpowiedzi rzecznik miasta, były reporter TVN, zagroził mu prokuraturą i UODO.","„Na nieco ponad dobę przed zakończeniem głosowania w gdańskim Budżecie Obywatelskim udało nam się oddać głos w imieniu kilku osób, a nawet wejść do panelu głosowania, podając się za włodarzy Gdańska – w tym prezydent Aleksandrę Dulkiewicz. Sprawdziliśmy też, kiedy głosowali niektórzy wiceprezydenci i urzędnicy. Do tego wszystkiego wystarczyła nam jedynie znajomość łatwo dostępnych numerów PESEL.” – ujawnił na portalu trojmiasto.pl w tekście pt. „Nieszczelność w głosowaniu na projekty Budżetu Obywatelskiego w Gdańsku” Krzysztof Koprowski. W swoim artykule dziennikarz przedstawił dowody na niemal zerową weryfikację wprowadzanych danych, pisząc, że „potrzebne są gruntowne zmiany systemu informatycznego”.  W odpowiedzi na ten artykuł Daniel Stenzel – były reporter TVN24, teraz rzecznik prezydent miasta, zaatakował dziennikarza.  Mimo że w komunikacie miasta nie wskazano jakichkolwiek nieprawdziwych informacji w tekście, zarzucono redaktorowi Koprowskiemu działania „sprzeczne z zasadami rzetelnej pracy dziennikarskiej”, które „podważają zaufanie mieszkańców Gdańska do głosowania na projekty Budżetu Obywatelskiego i godzą w dobre imię prezydent miasta Aleksandry Dulkiewicz”. Urzędnik oskarżył dziennikarza, że to co zrobił jest „niezgodne z prawem i dobrymi obyczajami” i zagroził prokuraturą.  – Zgłosimy do prokuratury zawiadomienie o możliwości popełnienia przestępstwa polegającego na nieuprawnionym wykorzystaniu danych osobowych prezydent Aleksandry Dulkiewicz i jej współpracowników. Podobnie zawiadomiony zostanie Prezes Urzędu Ochrony Danych Osobowych  – zapowiedział rzecznik miasta Gdańsk.  Stenzel na konferencji prasowej potwierdził, że miasto chce się spotkać z dziennikarzem w sądzie. Portal tvp.info poprosił o komentarz autora tekstu, Krzysztofa Koprowskiego. „Okazuje się, że w mieście solidarności i wolności, gdzie włodarze na każdym kroku mówią o wolnych mediach, panują zasady rodem z Białorusi wobec dziennikarzy, którzy ujawniają nieprawidłowości w działaniach urzędników. Mieszkańcy wciąż nie usłyszeli od pani prezydent słowa »przepraszam« ani też zapewnień, że ich dane są bezpieczne (o ile są bezpieczne?), a jedynie informację, że dziennikarzowi grozi kara pozbawienia wolności lub/i wysoka kara finansowa” – napisał reporter trojmiasto.pl.  „Warto przypomnieć, że jest to już kolejny błąd informatyczny, za który przypuszczalnie żaden z urzędników nie poniesie konsekwencji. Wcześniej w budżecie obywatelskim zgubiono głosy kilkudziesięciu tysięcy mieszkańców, zaś w kwietniu tego roku mogło dojść do wycieku danych 18,5 tys. gdańszczan z loterii PIT (w tym numerów PESEL)” – dodał, przypominając publikacje na ten temat jakie się ukazały na jego portalu. Pomógł chronić dane, a pyta o niego policja Aktywiści donoszą na gdański budżet obywatelski do prokuratury",,
Syria: nawet sto ofiar ataku lotniczego. Użyto gazów bojowych?,"Co najmniej 65 osób zginęło, a 350 zostało rannych we wtorek rano w ataku z powietrza w prowincji Idlib na północnym zachodzie Syrii – poinformowało Syryjskie Obserwatorium Praw Człowieka. Według związku organizacji medycznych UOSSM bilans jest jeszcze bardziej krwawy – odpowiednio 100 i 400 osób. Wśród śmiertelnych ofiar jest wiele dzieci. Specjalny wysłannik ONZ ds. Syrii Staffan de Mistura poinformował, że w ataku prawdopodobnie wykorzystano broń chemiczną.","Syryjskie Obserwatorium Praw Człowieka w Londynie podało, że ataku na miejscowość Chan Szajchun w kontrolowanej przez syryjskich rebeliantów prowincji (muhafazie) Idlib  dokonały najprawdopodobniej syryjskie lub rosyjskie samoloty. Syryjskie wojsko nie komentuje doniesień.W wyniku ataku wiele osób dusiło się – podało Obserwatorium, powołując się na źródła medyczne, które mówią o „ataku trującym gazem”. Nie poinformowano, o jaki gaz chodzi. De Mistura, przedstawiciel ONZ atak określił jako „przerażający”. Zapowiedział też, że sprawą zajmie się Rada Bezpieczeństwa. Już teraz bada ją ONZ-owska komisja śledcza zajmująca się Syrią.",,
„Konstytucja” zniknęła z gmachu Sądu Najwyższego,"Kilkumetrowej wysokości baner z napisem „konstytucja”, który przez miesiąc wisiał na gmachu Sądu Najwyższego przy pl. Krasińskich w Warszawie, został zdjęty. Prawdopodobnie usunęły go osoby z Komitetu Obrony Demokracji. Najprawdopodobniej działacze KOD w miejsce starego powieszą nowy baner.","Wielki baner wisiał na gmachu SN przez miesiąc. Na początku października działacze KOD i Obywateli RP po uzyskaniu zgody dyrekcji SN wywiesili wielki transparent, kojarzony ze sprzeciwem wobec reformy sądownictwa i skrajną opozycją.– Ten znak, to słowo jest niewinne, jest politycznie obojętne, jest politycznie bezbarwne. Jesteśmy przed sądem, ten sąd broni sprawiedliwości. Sprawiedliwość jest bezpartyjna, sprawiedliwość nie może zależeć od chwilowych koniunktur politycznych – mówił wówczas lider Obywateli RP Paweł Kasprzak.Podczas briefingu prasowego wskazywał, że Sad Najwyższy „dzięki odpowiedzialnej postawie” swoich sędziów trwa jako „niezawisła władza sądownicza wciąż demokratycznej RP”.– Kierownictwo sądu wyraziło zgodę na wywieszenie tego banera, właśnie dokładnie tego. To wcale nie oznacza, że kierownictwo będzie się zgadzać na wszelkie inne hasła, choćby takie obojętne czy niezabarwione polityczne – mówił wtedy rzecznik SN sędzia Michał Laskowski.",,
Kapłan wyklęty. Ks. Toufar zapłacił życiem za cud,"O ile władze kościelne zwykle krytycznie patrzą na domniemane cuda, o tyle komunistyczna bezpieka – niezależnie od kraju – zawsze reagowała na nie alergicznie. Gdy z niewyjaśnionych przyczyn w grudniu 1949 roku zaczął poruszać się krzyż podczas mszy, ks. Josef Toufar, proboszcz parafii we wsi Číhošt na pograniczu Czech i Moraw, zapłacił za to najwyższą cenę. Obecnie trwa jego proces beatyfikacyjny.","Schyłek 1949 roku to był szczególny okres. Choć komuniści od roku mieli pełnię władzy politycznej w Czechosłowacji, chcieli przejąć od Kościoła katolickiego również władzę nad rządem dusz. W tym czasie była to bowiem jedna z niewielu organizacji stawiających opór, choćby bierny.Komunistyczny dyktator Klement Gottwald chciał za wszelką cenę zgnieść wszelki opór. Chory na syfilis i uzależniony od alkoholu przywódca szykował się do bezwzględnej rozprawy w Kościołem, podobnej do tej, którą zamierzali przedsięwziąć również jego towarzysze w Polsce i innych krajach pod sowiecką okupacją. Do więzień trafiali pierwsi czescy i słowaccy biskupi.Ironia losu11 grudnia w sennej wsi Číhošt, leżącej około 7 km od miasta Ledeč nad Sázavou, doszło do cudownego wydarzenia, które jak na ironię pozwoliło komunistom dodatkowo zmobilizować aparat represji. Tego dnia przypadała trzecia niedziela Adwentu. Ks. Josef Toufar wygłaszał w pochodzącym z XIV wieku kościele pw. Wniebowzięcia Najświętszej Marii Panny kazanie, w którym mówił o obecności Zbawiciela w tabernakulum. Nagle drewniany krzyż stojący na ołtarzu wyraźnie się pochylił, zdawałoby się – potwierdzał słowa proboszcza.47-letni kapłan, od roku służący parafii, nie zwrócił uwagi na ten fenomen, stał bowiem tyłem do ołtarza. Dalej odprawiał kazanie, nie przejmując się skonsternowanymi minami wiernych. Niektórzy, w tym kowal Vacláv Pospisil, po mszy podeszli do Toufara i opowiedzieli o tym, co widzieli. Duchowny początkowo zlekceważył fantastyczne opowieści, ale gdy w kolejnych dniach przychodzili kolejni parafianie i dokładnie opisywali wydarzenie, zaczął spisywać ich relacje. Łącznie ksiądz zebrał relacje od 19 świadków w wieku od 10 do 45 lat. Byli to zarówno dorośli, jak i dzieci. Naturalnie większość to byli ludzie wierzący, ale wśród nich znalazł się nawet – jak wyjaśnił – „prawie niewierzący”, którego coś pchnęło, żeby pójść akurat tego dnia do kościoła.„Pochylił się najpierw, powoli, w stronę prawą – od strony ołtarza – czyli stronę czytania listów, potem z powrotem, w stronę Ewangelii – czyli prawą, patrząc od ołtarza – znów w stronę listów i z powrotem w stronę Ewangelii, by powrócić do pozycji wyjściowej. Odchylenie w stosunku do osi wynosiło, według świadków, 45-50 stopni” – opisał ksiądz zjawisko w liście do proboszcza z miasteczka Křešín ks. Jana Dvořáka. Na koniec krzyż przechylił się do przodu i zamarł.Lotem błyskawicyWieści o cudzie szybko rozeszły się po okolicy, ale sam ks. Toufar – podobnie jak dzisiejsi hierarchowie – podchodził do zdarzenia dość krytycznie. Próbował tonować nastroje wiernych. „Nie da się jednoznacznie powiedzieć, że byliśmy świadkami cudu. Nie da się stwierdzić, że był to znak dobra czy zła. Wiemy tylko jedno, że Krzyż się pochylił” – powiedział podczas jednego z kazań.Ostrożne podejście wynikało po części z jego własnych losów, droga do duchowieństwa była bowiem w jego przypadku niezwykle kręta. Na świat Josef Toufar przyszedł w rodzinie chłopskiej 14 czerwca 1902 roku na Morawach, wówczas leżących na terenie Austro-Węgier. Zdobył wykształcenie stolarza i do 26. roku życia, z wyjątkiem przerwy na odbycie zasadniczej służby wojskowej, pomagał rodzicom w prowadzeniu gospodarstwa. Dopiero po ich śmierci zdecydował się zrealizować marzenie z dzieciństwa i zostać kapłanem. Święcenia przyjął w wieku 38 lat.Gdy echo wieści o cudownym krucyfiksie zaczęło cichnąć, doszło do drugiego fenomenu. Tym razem krzyż zaczął się poruszać na oczach wiernych podczas Bożego Narodzenia. Zostało to utrwalone na zdjęciu, które na prośbę proboszcza wykonał fotograf Josef Peške z miasteczka Čáslav. Został on potem za to skazany na 13 lat więzienia.                                                    Do niewyjaśnionego zjawiska doszło w kościele pw. Wniebowzięcia Najświętszej Marii Panny w Číhošti (fot. Wiki/JirkaSv) Kolejny „cud w Číhošti” wywołał jeszcze większe poruszenie. Do kościoła zaczęli pielgrzymować wierni z całego kraju, choć podróżowanie w tamtych ponurych czasach nie było zadaniem łatwym. Fenomenem zainteresował się także ks. Ottavio de Liva, późniejszy arcybiskup, z watykańskiej nuncjatury w Pradze.Pretekst do wojnyTańczący krucyfiks ściągnął niestety również uwagę komunistycznej bezpieki. Tryby morderczej machiny uruchomił policjant Antonín Goldbricht z miasta Ledeč nad Sázavou. Przesłuchał świadków i napisał pierwszy meldunek do wyższej instancji. Raport dotarł wysoko, do samego twardogłowego komunisty Gottwalda, który uznał, że zdarzenie to będzie idealnym pretekstem do wydania otwartej wojny Kościołowi.Warto dodać, że podczas odwilży w 1968 roku Goldbricht opowiedział, jak faktycznie wyglądały oględziny. „Za zgodą proboszcza zniosłem krzyż z ołtarza i zbadałem go. Ustaliłem, że lekkie wychylenie spowodowane może być kiepskim stanem gwoździa przytrzymującego krzyż do podstawy. Zbadałem przestrzeń wokół miejsca, gdzie krzyż stał i nie dostrzegłem żadnych śladów zewnętrznej ingerencji” – relacjonował po latach.Wkrótce o wiejskim proboszczu debatowało już Biuro Polityczne Komunistycznej Partii Czechosłowacji. Osobliwością mieli zająć się śledczy, zaś ich dochodzenie otrzymało najwyższy priorytet. Osobiście nadzorował je minister sprawiedliwości Alexej Čepička, prywatnie zięć Gottwalda. Wiadomo było, że sprawa nie rozejdzie się po kościach. 28 stycznia 1950 roku na parafii w Číhošti stawili się dwaj dziennikarze, którzy rzekomo chcieli zebrać materiały do reportażu na temat cudownych zjawisk. Chcieli zwiedzić kościół i poprosili ks. Toufara, żeby ich oprowadził. Okazało się jednak, że to nie żadni dziennikarze, a agenci Státní bezpečnosti (StB), czyli czechosłowackiej bezpieki, ze specjalnej jednostki 701 A. Nagle rzucili się na duchownego, pobili i zawlekli do samochodu. Żywy z rąk komunistycznych służb już się nie wydostał.Brutalne śledztwoDuchowny trafił do więzienia w Valdicach koło Jiczyna. Rozpoczęło się brutalne śledztwo. Czechosłowaccy śledczy dorównywali pod względem okrucieństwa swoim kolegom choćby z Polski. Kierował nimi por. Ladislav Mácha, który już przed wojną działał w partii komunistycznej. Mácha był takim sadystą, że podczas odwilży w latach 60. został wydalony ze służby za znęcanie się nad więźniami.Bezlitosne katowanie ks. Toufara odbywało się każdego dnia, aż do utraty przez więźnia przytomności. Twardego chłopskiego charakteru nie dało się łatwo złamać. Pisemny rozkaz Osvalda Závodskego, późniejszego szefa StB, nie pozostawiał jednak wątpliwości: „Wyciągnąć z oskarżonego zeznania za każdą cenę”.Bicie nie było zresztą jedyną torturą. Komuniści nie byli tak prymitywni jak Gestapo, korzystali z niezwykle bogatego zasobu metod opracowanych przez NKWD. Proboszcz był głodzony, dręczony brakiem snu, zaś po wielogodzinnych sesjach, wrzucano go do zimnej celi bez pryczy, gdzie spał na betonowej podłodze. Chciano, żeby podpisał przyznanie się do sfabrykowanych zarzutów wykorzystywania seksualnego dzieci oraz do skrytego poruszania krzyżem. W latach 90., już po upadku systemu sprawiedliwości społecznej, eksperci sądowi sprawdzili sfabrykowane przez bezpiekę urządzenie i okazało się, że nie mogło działać. Zbadano również dokładnie kościół i nie znaleziono żadnych dowodów, żeby kiedykolwiek jakiś stworzony ludzką ręką mechanizm wprawiał krucyfiks w ruch. Co wydarzyło się 11 i 25 grudnia 1949 roku – pozostanie tajemnicą.Wielodniowe katowanieWiadomo jednak, co się stało kilka tygodni po tym niewytłumaczalnym zjawisku. 22 lutego 1950 roku, po wielodniowym katowaniu, ks. Toufar, mający już liczne obrażenia wewnętrzne, rzekomo podpisał zeznanie, w którym potwierdził, że miał molestować nieletnich chłopców, zaś krucyfiks był wprawiany w ruch przy pomocy urządzeń ukrytych za ołtarzem.Bezpieka triumfowała. Nazajutrz proboszcz został przewieziony do kościoła, gdzie przed kamerą miał odegrać inscenizację cudu. Ks. Toufar był tak zmaltretowany, że nie mógł ustać na nogach, pokazano tylko urywek z nim jak stoi na ambonie. W pozostałych ujęciach zastąpił go okryty złą sławą dr Karel Čížek, oskarżyciel w wielu procesach politycznych, ale filmowano go bez pokazywania twarzy. Pokazywany w Czechosłowacji ohydny film propagandowy „Biada temu, od którego przychodzi zgorszenie” miał być dowodem niecnych knowań kleru.W filmie Přemysla Freimana pojawiła się m.in. animowana scena, w której krucyfiks jest poruszany sznurkiem ciągnącym się z Hradca Kralove, gdzie mieściła się siedziba diecezji. Na tym jednak inwencja propagandzistów się nie kończyła. Okazało się bowiem, że stali za tym hierarchowie z Pragi, czyli oczywiście agenci Rzymu, gdzie dalej sięgał sznur. Za sznurki pociągał natomiast amerykański imperialista pod postacią pająka rezydujący na Wall Street. Obraz nie spełnił jednak nadziei komunistów. Nikogo nie przekonał o winie księdza, a do tego wzbudził dodatkowe zainteresowanie wydarzeniami w Číhošti, na tym natomiast władzom należało najmniej. Kolejnym krokiem miał być proces pokazowy, ale stan zdrowia duchownego gwałtownie się pogorszył.25 lutego trafił pod fałszywym nazwiskiem do rządowej kliniki SANOPZ, przy ul. Legerověj w Pradze (W 1968 roku trafił tam też Jan Palach po dokonaniu samospalenia). Komuniści potrzebowali go żywego, operacja nie zdołała jednak uratować więźniowi życia. Zmarł tego dnia o godz. 20.25. Lekarze nie byli w stanie poradzić sobie z licznymi obrażeniami zewnętrznymi i wewnętrznymi, powstałymi w wyniku ustawicznego bicia. Takiej przyczyny nie można było jednak wpisać do dokumentów. StB wymyśliła „rozległe zapalenie otrzewnej w wyniku perforacji żołądka lub jelit”.Prawda po latachDopiero podczas odwilży w 1968 roku lekarze mogli opowiedzieć o faktycznym stanie pacjenta. „Zrobiliśmy wszystko, co w ludzkiej mocy, ale tego człowieka nie dało się uratować. Był nadzwyczaj brutalnie pobity, skatowany na śmierć. Powiem jasno – zamordowany!” – opowiadał dr František Maurer, który uczestniczył w operacji. „Po zastosowaniu anestezji i otwarciu jamy brzusznej dosłownie wypłynęła z niej mętna, żółta ciecz” – dodał.„Byłam w obozie koncentracyjnym, widziałam wiele w życiu, ale nigdy aż tak strasznego przypadku przemocy. Na jego ciele nie było miejsca niepokrytego krwią. Z ust stale ciekły mu ślina i krew” – zeznała jedna z pielęgniarek.Rodzinę proboszcza poinformowano o jego śmierci dopiero po czterech latach. Miejsca pochówku nie ujawniono. Wiadomo, że jego ciało wrzucono pod fałszywym nazwiskiem Josef Zouhar do zbiorowej mogiły przy murze cmentarza we wsi Ďáblice, która dziś jest częścią Pragi. Przypuszczalnie razem ze zdechłym słoniem, który padł w praskim zoo bądź cyrku, który wówczas występował w okolicy.                                                    Bezpieka zabrała krucyfiks, jego losy pozostają nieznane (fot. Wiki/Hana Kubíková) Naturalnie komunistom śmierć ks. Toufara była nie na rękę. Po pierwsze, ludzie mogli nabrać podejrzeń, że nie była przypadkowa. Po drugie, był potrzebny do procesu pokazowego. Niezadowolenie przelało się na sadystycznego śledczego por. Máchę. Nie odpowiedział jednak za zabójstwo, tylko niepowodzenie w przesłuchaniu, za co otrzymał... naganę. Dopiero w latach 90. skazano go na dwa lata więzienia, ale wobec złego stanu zdrowia nawet na pięć minut nie trafił za kraty. Zmarł 30 października w wieku 95 lat, nie odpowiedziawszy za swoje zbrodnie.Sfabrykowane materiałyW 1994 roku Urząd ds. Badania i Dokumentacji Zbrodni Komunistycznych (UDV), czeski odpowiednik IPN, wszczął śledztwo ws. śmierci proboszcza z Číhošti. Analiza akt StB wykazała, że oskarżenie opierało się w całości na sfabrykowanych materiałach. Jeżeli chodzi o wykorzystywanie chłopców, okazało się, że byli oni zastraszani przez bezpiekę i zmuszeni do złożenia zeznań obciążających księdza. Ustalono również, że podczas mszy nie korzystano z żadnego mechanizmu poruszającego krzyżem.Zlecono także badania grafologiczne. Wykazały one, że „przyznanie się do winy” duchownego w najpewniej spisał jeden ze śledczych, zaś podpis ks. Toufara został sfałszowany albo – mniej prawdopodobne – więzień złożył na pustej kartce, którą potem uzupełniono jego „zeznaniami”.Poszukiwania szczątków kapłana długo nie przynosiły skutku, cmentarz w Ďáblicích był bowiem miejscem gdzie komuniści najchętniej grzebali ofiary represji w bezimiennych grobach – leży tam około 3 tys. zamordowanych osób. Szczątki ks. Tourfara odkryto dopiero w 2014 r. Zidentyfikowano je dzięki badaniom DNA oraz dokumentacji cmentarnej i medycznej z kliniki SANOPZ.W maju następnego roku uroczyście przeniesiono je do kościoła Wniebowzięcia Najświętszej Marii Panny w Číhošťi. Złożono je przed ołtarzem w stalowym sarkofagu w specjalnie wybudowanej krypcie. Obecnie trwa proces beatyfikacyjny męczennika ks. Josefa Toufara.Niestety, nigdy nie odnaleziono cudownego krucyfiksu. Pozostaje mieć nadzieję, że tak jak komunistom nie udało się wymazać Číhošťi z pamięci, a skończyło się tylko na czasowym usunięciu nazwy wsi z map, tak uda się znaleźć zajęty przez bezpiekę krzyż. Może to jednak wymagać kolejnego cudu...",,
Depardieu o Putinie: on jest jak Jan Paweł II,"Francuski aktor Gerard Depardieu, który na początku stycznia br. otrzymał rosyjskie obywatelstwo, porównał w wywiadzie prezydenta Władimira Putina do papieża Jana Pawła II i byłego socjalistycznego prezydenta Francji Francois Mitterranda.","„Kolejny panegiryk” wysławiający Putina ukazał się w opublikowanym w sobotęwywiadzie Depardieu dla prokremlowskiej „Komsomolskiej Prawdy” – zauważakąśliwie agencja AFP.– Chcę powiedzieć, co myślę o Putinie: rosyjski naród potrzebuje kogoś takiego – z rosyjskim temperamentem. Putin chce przywrócić ludziom trochę godności – powiedział Depardieu. – Dla mnie jest jak Francois Mitterrand czy Jan Paweł II – dodał, nie rozwijając dalej tego wątku.Aktor zaprzeczył, że jego emigracja do Rosji to chwyt reklamowy. – Tośmieszne. Nakręciłem ponad 200 filmów. Czy potrzeba komuś reklamy po czymśtakim? – pytał retorycznie.Gerardowi Depardieu we Francji zarzuca się, że opuścił ojczyznę, by niepłacić 75-procentowego podatku dla bardzo zamożnych. Prezydent Putin, którynazwał go swoim przyjacielem, na początku roku wydał dekret nadający aktorowi rosyjskie obywatelstwo.",,
Jarosław Kalinowski poparł związki partnerskie dla homoseksualistów,"– Jeżeli ktoś chce w takim związku funkcjonować, to ja nie widzę przeszkód, żeby jakieś prawne kwestie były tak uregulowane, żeby te osoby nie miały problemów w odwiedzaniu się nawzajem w szpitalu albo w dziedziczeniu – powiedział w RMF FM Jarosław Kalinowski, były prezes PSL i europoseł z ramienia tej partii. Polityk był pytany o swój stosunek do związków partnerskich homoseksualistów.","– Związki sformalizowane, żeby nie było problemów w relacjach osobistych przy okazji takich losowych zdarzeń jak szpital czy dziedziczenie – doprecyzował Kalinowski. Na pytanie, czy nazwałby to związkiem partnerskim, odpowiedział: „Ja bym nazwał to związkiem – na pewno nie małżeństwem; a partnerskim, jak ktoś sobie życzy – to niech tak będzie”. Sprawa stosunku PSL do zagadnień obyczajowych takich jak postulaty ruchu LGBT stanowi w ostatnich dniach przedmiot żywej dyskusji. Pod koniec lutego partia powołująca się na nauczanie Kościoła katolickiego weszła w skład Koalicji Europejskiej – sojuszu wyborczego, który tworzą m.in. partie popierające tzw. małżeństwa homoseksualne i aborcję. Sytuacja spotkała się z krytyką części członków PSL.",,
Nieoficjalnie: Wałęsa wspólnym kandydatem PO i Nowoczesnej na prezydenta Gdańska,"– Syn b. prezydenta, eurodeputowany PO Jarosław Wałęsa będzie kandydatem Platformy i Nowoczesnej na prezydenta Gdańska – dowiedziała się nieoficjalnie PAP ze źródeł w obu ugrupowaniach. PO i Nowoczesna przedstawią wspólnego kandydata podczas konwencji 23 czerwca w Gdańsku.","Źródła PAP wskazują ponadto, że w wyniku porozumienia dotychczasowa kandydatka Nowoczesnej, posłanka Ewa Lieder ustąpiła na rzecz przedstawiciela PO. – Trzeba działać wspólnie, żeby coś osiągnąć, dlatego też postanowiliśmy, że będziemy wspólnie walczyć o zwycięstwo w Gdańsku – powiedział PAP jeden z ważnych polityków Nowoczesnej.Według rozmówców PAP Ewa Lieder nie zamierza też – w razie zwycięstwa wyborczego Wałęsy – ubiegać się o funkcję wiceprezydenta Gdańska. Na taki wariant zdecydował się np. Paweł Rabiej z Nowoczesnej, który chciał walczyć w wyborach w Warszawie, jednak zrezygnował na rzecz posła PO Rafała Trzaskowskiego i postanowił zostać jego ewentualnym zastępcą w stołecznym ratuszu.Jeszcze do niedawna nie było jasne, czy w stolicy Pomorza dojdzie do porozumienia między Platformą i Nowoczesną, które w jesiennych wyborach samorządowych będą startować jako „Koalicja Obywatelska”. PO, oprócz kandydatury swego europosła, rozważała też wystawienie posłanki Agnieszki Pomaskiej. Nowoczesna chciała z kolei, by o fotel w gdańskim magistracie ubiegała się Ewa Lieder, która w wyborach samorządowych w 2014 r., startując jako kandydatka ruchu społecznego „Gdańsk Obywatelski”, zajęła trzecie miejsce.",,
Gazprom szuka pomocy z Wielkiej Brytanii. Chce zabezpieczyć finansowanie Nord Stream 2,"Koncern Gazprom zabiega o przyciągnięcie funduszy na sfinansowanie projektu Nord Stream 2 za pośrednictwem brytyjskiej agencji kredytowej, co ma umożliwić zachowanie anonimowości kredytodawców i zmniejszyć ich ryzyko w razie sankcji – oceniają rosyjskie media.","Jak podała agencja TASS, Gazprom poinformował w raporcie, że przekazał agencji Glas Trustees akcje spółki Nord Stream 2 AG (operatora planowanego gazociągu) jako zabezpieczenie zobowiązań tej spółki. Dziennik „Kommiersant” napisał, że tym sposobem Gazprom pozyskał za pośrednictwem Glas Trustees ekwiwalent 90 mld rubli (blisko 1,3 mld euro). Współpraca z brytyjską agencją ma zapewnić przede wszystkim anonimowość kredytodawców i obniżyć ryzyko dla nich, jeśli władze USA zdecydują się zastosować sankcje wobec projektu Nord Stream 2 - twierdzi „Kommiersant”. Jak relacjonuje moskiewski dziennik, powołana w 2011 r. Glas Trustees prowadzi usługi w sferze organizacji kredytów i zarządzania nimi.",,
Palikot mówił „językiem bolszewików”,"–  To absurd przemawiać językiem bolszewików do Polaków.  (...) Jeśli ktoś na polskiej lewicy mówi, o tym, że w imię Wspólnoty należy wyrzekać się narodowości, to jest naprawdę w jednym szeregu nie tylko z Marksem i Engelsem, ale z Różą Luksemburg – skomentował wypowiedź Janusza Palikota prof. Tomasz Nałęcz, który był gościem radiowej Trójki. Prezydencki doradca odniósł się do stwierdzenia lidera Ruchu Palikota, że Polacy „muszą się wyrzec swojej polskości”.","Janusz Palikot podczas ubiegłotygodniowego konwersatorium „Dialog i Przyszłość”, zorganizowanego przez Aleksandra Kwaśniewskiego, mówił o pozycji Unii Europejskiej i roli, jaką powinna odgrywać w niej Polska. W pewnym momencie powiedział „dziś przyszedł czas, by powiedzieć Polakom, że muszą się wyrzec swojej polskości”. Tomasz Nałęcz, który był na spotkaniu wyjaśnił, że nie zareagował, ponieważ z natury nie reaguje na wyjątkowe bzdury. Doradca prezydenta stwierdził jednocześnie, że tego typu stwierdzenia nawiązują do bolszewickiej propagandy. –  To absurd, zwłaszcza na polskiej lewicy, przemawiać językiem bolszewików do Polaków. To jest absolutnie fałszywy trop – stwierdził prof. Nałęcz. –  W Unii Europejskiej nie trzeba się swojej tożsamości wyrzekać, a jeśli ktoś na polskiej lewicy mówi, że trzeba się w imię Wspólnoty wyrzekać narodowości, to jest na prawdę nie tylko w jednym szeregu z Marksem i Enegelsem, ale Różą Luksemburg i wszystkimi ludźmi, których historia zweryfikowała negatywnie – bo się okazało, że patriotyzm nie kłóci się z lewicą  – dodał.Na spotkanie „Dialog i Przyszłość” były prezydent zaprosił polityków, ekspertów i ekonomistów sympatyzujących z centrolewicą. Wśród nich znaleźli się miedzy innymi byli premierzy Józef Oleksy Leszek Miller i Włodzimierz Cimoszewicz, lider Ruchu Janusz Palikot, poseł Platformy Dariusz Rosati, szef Stronnictwa Demokratycznego Paweł Piskorski, doradca prezydenta Tomasz Nałęcz i senator Marek Borowski.",,
Cięta riposta po słowach Tuska. Były minister finansów przypomniał grecki kryzys,"Nie cichnie krytyka po słowach przewodniczącego Rady Europejskiej o „specjalnym miejscu w piekle” dla promujących brexit bez planu. Do wypowiedzi Donalda Tuska odniosła się m.in. premier Wielkiej Brytanii Theresa May, mówiąc, że jego język „nie był pomocny i wywołał wielki niepokój” w jej kraju. Tuskowi odpowiedział także były minister finansów Grecji Janis Warufakis, który negocjował z Unią Europejską pomoc finansową dla pogrążonego w kryzysie państwa.","– Tak przy okazji... zastanawiałem się, jak wygląda specjalne miejsce w piekle dla tych, którzy promowali brexit bez nawet szkicu planu tego, jak go bezpiecznie przeprowadzić – powiedział na konferencji w Brukseli Donald Tusk. Podobnej treści wpis zamieścił na Twitterze.„Prawdopodobnie jest bardzo podobne do miejsca zarezerwowanego dla tych, którzy zaprojektowali unię walutową bez właściwej unii bankowej, a kiedy wybuchł kryzys bankowy, cynicznie przerzucili gigantyczne straty bankierów na barki najsłabszych podatników” – napisał w odpowiedzi Janis Warufakis.",,
Rosyjskie kanały telewizyjne wyłączyły komentarze pod orędziem Putina,Dwa państwowe kanały telewizyjne w Rosji ukryły liczniki  „lajków” i „dislajków” pod opublikowanym na YouTubie nagraniem z noworocznym orędziem prezydenta Władimira Putina. Wyłączono także możliwość komentowania.,"O sprawie poinformował dziennikarz radia Echo Moskwy Aleksandr Pluszczew.  Jak się okazało, upoważnieni użytkownicy strony Kanału Pierwszego oraz stacji Rossija 24 mogą postawić „lajki” i „dislajki” pod nagraniem, ale nie ukazuje się podsumowanie ich liczby. Nagranie Kanału Pierwszego obejrzało ponad 100 tys. osób, zaś Rossii 24 – ponad 2,7 mln. Nie można też komentować nagrania kanału telewizji NTV, choć widać statystykę: użytkownicy postawili ponad 11 tys. polubień i 46 tys. „dislajków”. Nagranie obejrzało 600 tys. osób. W 2018 r. noworoczne orędzie Putina początkowo można było komentować i stawiać pod nim „lajki” oraz „dislajki”, ale potem także wtedy skasowano tę możliwość.",,
W ostatnich dniach kampanii nikt nie próżnuje,"Kampania wyborcza dobiega końca. Podczas gdy liderzy rankingów spierali się w sądzie, pozostali kandydaci walcząc o głosy rozjechali się po Polsce. Wszyscy starają się przekonać ostatnich, niezdecydowanych wyborców do poparcia swojej kandydatury.","Waldemar Pawlak przekonywał, że tylko nowe technologie zapewnią nowe miejsca pracy. Jego zdaniem Polska potrzebuje nowej strategii rozwoju „w kierunku inwestycji bardziej innowacyjnych i nastawionych na kreowanie miejsc pracy dla ludzi z wyższymi kwalifikacjami”.  Andrzej Olechowski przebywał we wtorek we Wrocławiu, gdzie zwiedził fabrykę3M i spotkał się z jej pracownikami. Przypomniał, że walczy o to, aby wPolsce było więcej niezależności, „bo tylko ludzie niezależni będą sięskupiali na interesie państwa, a nie na interesie partii politycznych”.- Przed polską złota dekada - mówił na Śląsku Andrzej Olechowski. – Politycy muszą się skoncentrować na sprawach gospodarczych, bo następne10 lat może być dla Polaków okresem skoku materialnego. Później naszespołeczeństwo zacznie się starzeć i ta szansa drugi raz się nie powtórzy -tłumaczył.Kandydat Prawicy Rzeczypospolitej Marek Jurek mówił na konferencji prasowej wGdańsku, że polskie elity polityczne niedostatecznie bronią naszych interesóww Unii Europejskiej. – Symbolem tego jest sprawa stoczni gdańskiej – przekonywał.W jego opinii, wyzwaniem najbliższej przyszłości, zktórym Polska będzie się musiała zmierzyć, broniąc swojego interesu, jestograniczanie emisji gazów cieplarnianych.Janusz Korwin-Mikke mówił, że od grudnia 2009 r., daty wejścia w życieunijnego Traktatu z Lizbony, Polska nie jest już samodzielnym państwem. Dlategostwierdził, że kandyduje na urząd gubernatora stanu, a nie na urządprezydenta. – Stan Kalifornia czy Minnesota ma znacznie więcej wolności niżPolska w tej chwili. Polska od 1 grudnia przestała być państwem - powiedziałKorwin-Mikke we wtorek na konferencji prasowej w Poznaniu. Jak dodał jego celem jest budowa „normalnego państwa”.Andrzej Lepper powiedział podczas konferencji prasowejprzed Szpitalem Klinicznym im. W.Orłowskiego w Warszawie, że trzeba jaknajszybciej przeprowadzić reformę ochrony zdrowia, gdyż jej stan jest obecnietragiczny. – 5 po 12 dzwony biją na alarm w służbie zdrowia – powiedział Lepper.Dodał, że jest przeciwny prywatyzacji i zwiększeniu składkizdrowotnej. Jego zdaniem, największym problemem służby zdrowia jest przedewszystkim brak pieniędzy na leczenie i ogromne zadłużenie szpitali.Kandydat na prezydenta Kornel Morawiecki ocenił, że ani wygrana Kaczyńskiego,ani Komorowskiego nie ma istotnego znaczenia dla zmian w Polsce. – Będzie jakbyło - mówił na spotkaniu z mediami w Łodzi. Przekonywał, że największymniedostatkiem III RP jest brak sprawiedliwości, prawdy i polskiejsolidarności, tej „która towarzyszyła wszystkim 30 lat temu, w 1980roku”.Bogusław Ziętek sprzeciwiał się w Szczecinie unijnej polityce wobec polskich rybaków.  – Te jednostki, które państwo tu widzicie powinny pływać. Niestety nie pływają – mówił rozżalony kandydat.",,
"Sasin: Liczymy, że kampania przyniesie bardzo wyraźne starcie dwóch różnych wizji Polski","– Liczymy przede wszystkim na to, że kampania przyniesie, tak jak w maju, bardzo wyraźne starcie dwóch różnych wizji Polski; starcie spokojnego rozwoju ze światem wojen ideologicznych, starcie troski o ludzi z obojętnością na krzywdę – powiedział wicepremier Jacek Sasin w wywiadzie dla „Sieci”.","W rozmowie zauważono, że to co najbardziej demobilizuje zwolenników opozycji to przekonanie, że PiS i tak wygra. W odpowiedzi wicepremier podkreślił, że pozostaje pytanie, „kto się bardziej zmobilizuje, a kto mniej”. „To zdecyduje o wyniku” – dodał.„Musimy wyraźnie podkreślić: nie wystarczy zwykłe zwycięstwo PiS, żeby rządzić, w tym celu musimy uzyskać samodzielną większość w parlamencie, bo tylko to zapewni realizację naszego programu. W przeciwnym wypadku będzie rządził anty-PiS, czyli totalna opozycja, bez różnicy, w jakich blokach idzie dzisiaj do wyborów. Ponadto im wyżej wygramy, tym będziemy mieli silniejszy demokratyczny mandat do rządzenia” – powiedział.W wywiadzie padło też pytanie o ewentualną koalicję z Ruchem Kukiz’15. – Gdybyśmy mieli Kukiza za koalicjanta, to byłaby to bardzo trudna koalicja, mogąca się skończyć klęską wyborczą. Byłyby spory, kłótnie, niekończące się negocjacje w każdej sprawie. Wyborcy szybko by nas mocno ukarali. Jeśli teraz dostajemy premię, to nie tylko za naszą wiarygodność, ale też za skuteczność – ocenił wicepremier.",,
MSZ: wyjaśnienia przekazane KE i nowe projekty ustaw powinny uspokoić sytuację,"Szczegółowe wyjaśnienia przekazane Komisji Europejskiej dot. zmian w ustroju sądów powszechnych oraz nowe projekty ustaw o Sądzie Najwyższym i Krajowej Radzie Sądownictwa powinny uspokajać, a nie zaogniać sytuację – powiedział we wtorek wiceszef MSZ Konrad Szymański.","Szymański zaznaczył jednocześnie, iż polski rząd podziela przekonanie, że „zasada praworządności jest jedną z ważnych podstaw współpracy w UE”.Wiceminister ds. europejskich odniósł się w ten sposób do stanowiska przedstawionego w Brukseli przez rzeczniczkę KE Vanessę Mock. Odrzuciła ona we wtorek przedstawione przez Polskę stanowisko, według którego Komisja nie ma prawa ingerować w polski system sądownictwa. Najnowsze stanowisko KE– Ramy procedury praworządności ustalają, jak Komisja powinna zareagować, jeśli pojawią się wyraźne zagrożenia dla praworządności w państwie członkowskim. KE uważa, że jest takie zagrożenie dla praworządności w Polsce – powiedziała we wtorek na konferencji prasowej w Brukseli rzeczniczka KE Vanessa Mock. Jak podkreślił Szymański, jego wypowiedź odnosi się także do słów Angeli Merkel. Kanclerz Niemiec pytana  we wtorek w Berlinie o ocenę sytuacji w naszym kraju powiedziała, że „Polska i praworządność to poważny temat”. Podkreśliła, że zasady praworządności są fundamentem i warunkiem współpracy w ramach Unii Europejskiej. Cztery ustawyRząd przekazał w poniedziałek odpowiedź na zalecenie KE z 26 lipca w sprawie praworządności w Polsce. Dotyczyło ono czterech uchwalonych ustaw, które – zdaniem KE – mogą zwiększyć systemowe zagrożenie dla praworządności. Chodzi o ustawy: o Sądzie Najwyższym i nowelizację ustawy o Krajowej Radzie Sądownictwa, które zostały zawetowane przez prezydenta Andrzeja Dudę, a także o już obowiązującą nowelę prawa o ustroju sądów powszechnych i ustawy o Krajowej Szkole Sądownictwa. Według informacji PAP, rząd w swojej odpowiedzi powołuje się na przykłady rozwiązań dotyczących wymiaru sprawiedliwości w wielu innych państwach członkowskich, m.in. w Hiszpanii, Danii czy Estonii. Podaje też w wątpliwość, czy KE ma kompetencje do prowadzenia dialogu dotyczącego praworządności oraz czy może się zajmować sprawami wymiaru sprawiedliwości. Kanclerz Niemiec i Szef KE porozmawiają o PolsceO kwestii praworządności w Polsce mają rozmawiać w środę w Berlinie kanclerz Merkel i szef KE Jean-Claude Juncker. Komisja nie chciała zdradzać szczegółów w tej sprawie, natomiast Merkel powiedziała dziennikarzom, że traktuje „bardzo poważnie” stanowisko KE w tej kwestii. Zastrzegła, że zależy jej na bardzo dobrych relacjach z Warszawą, lecz „nie może trzymać języka za zębami”. Według rozmówców PAP z Komisji Europejskiej nie jest wykluczone, że sprawa Polski będzie omawiana podczas nieformalnego, dwudniowego spotkania kolegium komisarzy, które odbędzie się w czwartek i piątek. Te doroczne, powakacyjne seminaria mają przygotować KE do nowego sezonu politycznego. Bezowocna wymiana listów?Po wydaniu przez KE ostatnich zaleceń szef polskiego MSZ Witold Waszczykowski zwrócił się do wiceprzewodniczącego Komisji o ich doprecyzowanie. Poprosił m.in. o wskazanie aktów prawa UE, w oparciu o które Komisja ocenia wprowadzaną w Polsce reformę sądownictwa. 8 sierpnia resort dyplomacji otrzymał odpowiedź od KE, która jednak – w ocenie MSZ – „nie usunęła wszystkich wątpliwości interpretacyjnych”. Waszczykowski napisał następnie drugi list, w którym zwrócił się o ustosunkowanie się do pominiętych przez KE kwestii. W ocenie resortu dyplomacji kolejne wyjaśnienia udzielone przez Komisję znowu nie usunęły wątpliwości interpretacyjnych dot. wydanych w lipcu zaleceń. Z kolei według KE wydane Polsce rekomendacje były jasne i nie wymagały wielu dodatkowych wyjaśnień. Procedura praworządności została wszczęta wobec Polski w 2016 r. w związku ze zmianami w Trybunale Konstytucyjnym wprowadzanymi przez rządzącą większość. 19 lipca br. KE oznajmiła, że jest bliska uruchomienia art. 7 traktatu unijnego, dopuszczającego sankcje, w związku z planowanymi w Polsce zmianami w sądownictwie.",,
Gersdorf kwestionuje zgodność pracy „nowych” sędziów SN z konstytucją i prawami człowieka,"Trzy „stare izby” Sądu Najwyższego (Cywilna, Karna oraz Pracy i Ubezpieczeń Społecznych) mają orzec, czy udział sędziów powołanych przez prezydenta RP na mocy znowelizowanej w 2017 r. ustawy o KRS w pracy sądów nie prowadzi do naruszenia Konstytucji RP i Konwencji o Prawach Człowieka.","I Prezes Sądu Najwyższego Małgorzata Gersdorf chce, by trzy „stare izby” Sądu Najwyższego zajęły się rozbieżnościami, jakie według niej istnieją w wykładni prawa dotyczącej następującego zagadnienia: „Czy udział w składzie sądu powszechnego, sądu wojskowego lub Sądu Najwyższego osoby powołanej do pełnienia urzędu na stanowisku sędziowskim przez Prezydenta Rzeczypospolitej Polskiej na wniosek Krajowej Rady Sądownictwa, ukształtowanej w trybie określonym przepisami ustawy z dnia 8 grudnia 2017 r. o zmianie ustawy o Krajowej Radzie Sądownictwa oraz niektórych innych ustaw (Dz. U. z 2018 r., poz. 3 ze zm.), prowadzi do naruszenia art. 45 ust. 1 Konstytucji Rzeczypospolitej Polskiej, art. 6 ust. 1 Konwencji o Ochronie Praw Człowieka i Podstawowych Wolności (Dz. U. z 1993 r. Nr 61, poz. 284 ze zm.) lub art. 47 Karty Praw Podstawowych Unii Europejskiej i art. 19 ust. 1 Traktatu o Unii Europejskiej, wskutek czego, zależnie od rodzaju rozpoznawanej sprawy: a) w postępowaniu karnym – osoba taka jest nieuprawniona do orzekania (art. 439 § 1 pkt 1 k.p.k.) albo zachodzi przypadek nienależytej obsady sądu (art. 439 § 1 pkt 2 k.p.k.); b) w postępowaniu cywilnym – skład sądu z udziałem tak powołanej osoby jest sprzeczny z przepisami prawa (art. 379 pkt 4 k.p.c.)?” I Prezes Sądu Najwyższego uzasadniła swój wniosek „szeregiem orzeczeń, w których pojawiły się rozbieżności w wykładni przepisów określających gwarancje niezawisłości i bezstronności sądów” – czytamy w komunikacie opublikowanym na stronie internetowej Sądu Najwyższego.",,
„Panowie toczą z nami jakąś grę”,"Zbigniew Ziobro zaprosił Jarosława Kaczyńskiego na sobotni kongres Solidarnej Polski. Według niego szef PiS, biorąc udział w kongresie, dałby świadectwo, że prawica może współpracować. Mariusz Błaszczak z PiS uważa, że oferta PiS została w ten sposób odrzucona.","Ziobro na piątkowej konferencji prasowej w Sejmie odniósł się do uchwały komitetu politycznego PiS, w której wezwano byłych polityków tej partii, by wrócili do partii. Według autorów uchwały, jest szansa na odsunięcie od władzy obecnie rządzących. Aby to się jednak stało – według PiS – potrzebna jest jedność prawicy.  Ziobro powiedział, że jego formacja z uznaniem przyjmuje uchwałę, jednak – jego zdaniem – nie jest ona adresowana do polityków Solidarnej Polski. –  Pan prezes Jarosław Kaczyński wskazuje bowiem w tejże uchwale, by do PiS wróciły osoby, które odeszły bez uzasadnionych powodów merytorycznych z PiS  – powiedział. Tymczasem – jak mówił – politycy SP nie odeszli z PiS, a zostali z partii – wbrew swej woli – wyrzuceni.  Ziobro podkreślił, że wobec faktu, iż Kaczyński widzi potrzebę współpracy prawicy, SP deklaruje chęć współdziałania z PiS, „zwłaszcza na gruncie parlamentarnym"", gdyż – jak mówił – jest to „dobre dla Polski"". –  Skierowałem list do pana prezesa w dniu dzisiejszym, w którym zaprosiłem go, by zechciał uczestniczyć w naszym kongresie, który odbędzie się 24 marca pod Warszawą. Będzie nam niezwykle miło, jeśli pan prezes właśnie tym gestem da wyraz temu, że prawica, mimo pewnych różnic, które w sposób naturalny wyłaniają się z przyczyn merytorycznych, może prowadzić dialog, rozmawiać i współpracować  – powiedział lider Solidarnej Polski.  Ziobro mówił, że jest wdzięczny Kaczyńskiemu, że dostrzega potrzebę współpracy ponad podziałami na prawicy. –  Intencje tego listu są jednoznaczne. Pan prezes wypowiedział się, że współpraca jest potrzebna i ja traktuję to szczerze, wierząc, że nie chodzi o jakąś grę, czy odwrócenie uwagi od naszego kongresu  – powiedział lider SP.  Pytany, czy wierzy w to, że Kaczyński pojawi się na sobotnim kongresie SP, ocenił, że szef PiS dałby w ten sposób świadectwo, że prawica może współpracować. –  Wierzę, że będzie naszym gościem, że pokaże, iż polska opozycja może ze sobą dobrze współpracować na prawicy, że będziemy mogli tam porozmawiać ze wzajemnym szacunkiem, pomimo, iż czasem możemy się różnić (...), ale w wielu sprawach możemy współpracować  – powiedział Ziobro.   Ziobro w piątkowym liście do Kaczyńskiego napisał m.in., że różnica zdań między nim a prezesem PiS nie musi prowadzić do „nieprzezwyciężalnego konfliktu”. Zaznaczył też, że podziela przekonanie Kaczyńskiego – wyrażone w uchwale – iż „w obliczu narastającego niezadowolenia i sprzeciwu z powodu rządów PO i Donalda Tuska oraz wyczerpywania się politycznych możliwości Platformy Obywatelskiej, konieczne jest ścisłe współdziałanie różnych środowisk, formacji i partii prawicowych.”   Szef klubu PiS Mariusz Błaszczak, komentując w rozmowie list Ziobry i jego piątkowe wypowiedzi, powiedział, że słowa lidera SP traktuje jako odrzucenie oferty PiS. Pytany, czy w związku z tym prezes PiS nie pojawi się na kongresie SP, odparł:  Panowie widać chcą toczyć z nami jakąś grę. My stawiamy sprawę uczciwie – tylko PiS może wygrać wybory, jeżeli (politycy SP) realizują własne ambicje, to szkodzą polskiej prawicy, godzą w jedność prawicy, a ułatwiają sytuację premierowi Tuskowi.   Błaszczak powiedział, że „być może odwdzięczają się oni za to, że premier Tusk przyjął Beatę Kempę na godzinną audiencję”. W poniedziałek posłanka SP spotkała się z Donaldem Tuskiem, by przekonywać szefa rządu, że konieczne jest, by Telewizja Trwam dostała miejsce na multipleksie cyfrowym i że jest to kwestia wolności słowa oraz pluralizmu mediów.",,
"PSL, PiS, SP przeciw rozporządzeniu o in vitro","Pomysł premiera Donalda Tuska, aby uregulować
procedurę in vitro w rozporządzeniu ministra zdrowia, krytykują politycy PSL, PiS i Solidarnej Polski. Jak oceniają, może to być złamaniem prawa.
Propozycję pozytywnie ocenia PO i SLD.","Donald Tusk powiedział dziennikarzom w czwartek Brukseli, że jeśli dyskusjana temat in vitro będzie „ciągle blokowana” w parlamencie, to wybierze„szybką ścieżkę administracyjną, żeby przynajmniej opisać procedury”. Dodał, że będzie o tym rozmawiał z ministrem zdrowia. – Niewykluczone, że podejmiemy tę niewymagającą zgody parlamentu procedurę namocy rozporządzenia – podkreślił.Małgorzata Kidawa-Błońska (PO) uważa, że nie ma żadnych przeszkód, byprocedury dotyczące metody in vitro zostały uregulowane przez rozporządzenie. Zdaniem posłanki następnym krokiem jest wprowadzenie refundacji. Jednak, jak podkreśliła, „by mówić o refundacji, muszą być uregulowane standardy medyczne”.Za uregulowaniem metody in vitro drogą rozporządzenia opowiada się lider SLD Leszek Miller. Polityk podkreślił, że jeśli można uruchomić środki budżetowe na refundację metody in vitro drogą rozporządzenia, to będzie oczekiwał, że „rozporządzenie szybko się pojawi”.– Podejrzewam, że premier chce zastosować taką metodę, albowiem obawia się spójności Platformy Obywatelskiej, ale w tym wypadku cel uświęca środki – podkreślił Miller.Według Łukasza Gibały (RP), słowa premiera świadczą m.in. o tym, żedostrzegł, iż kompromis w Platformie ws. in vitro jest niemożliwy. Polityk RP zwrócił uwagę, że nie wiadomo jeszcze, jakie rozwiązania miałyby się znaleźć w rozporządzeniu i czy w ogóle jest to dopuszczalna forma rozwiązania tej sprawy. Podkreślił, że gdyby okazało się, że jest to możliwa i szybka droga uregulowania kwestii in vitro i jeśli w rozporządzeniu znalazłyby się liberalne rozwiązania, to Ruch Palikota mógłby być „za”.Tymczasem w ocenie Józefa Zycha (PSL), kwestia zapłodnienia in vitro powinna być uregulowana za pomocą ustawy, bo w przypadku kontrowersji w tej sprawie pominięcie Sejmu oznaczałoby naruszenie jego kompetencji.Zych uważa, że uregulowanie sprawy in vitro w rozporządzeniu wymagałobyzbadania konstytucyjności takiego rozwiązania.Podobne zdanie ma rzecznik PiS Adam Hofman. W jego ocenie, wydanierozporządzenia ws. in vitro będzie niezgodne z prawem i będzie podlegaćzaskarżeniu do Trybunału Konstytucyjnego. Jego zdaniem zapowiedź premiera to jedynie „straszak”, bo Donald Tusk nie zgodzi się na to, by z pełną świadomością złamano prawo.Również szef klubu Solidarnej Polski Arkadiusz Mularczyk uważa regulowaniekwestii in vitro rozporządzeniem za niekonstytucyjne.– Należałoby zastanowić się, dlaczego pan premier de facto chce obchodzić prawo, obchodzić parlament, obchodzić demokratycznie wybranychparlamentarzystów taką formą polityki – powiedział Mularczyk.Już po tzw. drugim exposé Tusk mówił w Polskim Radiu, że do końca roku PO przygotuje projekt ustawy o in vitro. Zadeklarował jednocześnie, że w jegokręgu politycznym „nikt nie jest przeciwnikiem metody in vitro”. Jak mówił,problematyczna jest kwestia jej refundacji przez państwo.",,
Na kogo postawi KO? „Kidawa-Błońska jest bardzo dobrą kandydatką na prezydentkę”,"Najprawdopodobniej w piątek zarząd krajowy Platformy Obywatelskiej będzie dyskutował o wyborach prezydenckich w związku z rezygnacją Donalda Tuska ze startu. Później planowane są konsultacje z pozostałymi partiami Koalicji Obywatelskiej, w tym z Nowoczesną. – Małgorzata Kidawa-Błońska jest bardzo dobrą kandydatką na prezydentkę Rzeczpospolitej, podobnie jak Rafał Trzaskowski – powiedział portalowi tvp.info poseł Nowoczesnej Krzysztof Mieszkowski.","Kto w ocenie parlamentarzysty byłby najlepszym kandydatem lub kandydatką? – Mnie podobałoby się, gdyby prezydentką została Małgorzata Kidawa-Błońska. Tego w Polsce jeszcze nie przerabialiśmy. Poza tym ma wszelkie predyspozycje, żeby taką funkcję pełnić. Trzeba bardzo inwestować w Europę i Unię Europejską, i mieć świadomość tego, że w Europie kobieta na stanowisku prezydenta kraju jest czymś oczywistym i normalnym – stwierdził Mieszkowski. Podobnego zdania jest poseł Tomasz Siemoniak. – Słowacja i Chorwacja, gdzie w powszechnych wyborach już w 2015 r. wybrano panią prezydent, są tutaj dobrym wzorcem. Słowacja jest krajem bardzo bliskim Polsce kulturowo, językowo, pod każdym względem. Polska jest gotowa na kobietę prezydenta. Były trzy panie premier, jest trzecia pani marszałek Sejmu. Jesteśmy oswojeni z tym, że kobiety są na najważniejszych stanowiskach – mówił. PO jeszcze nie zdecydowała, czy to zarząd wskaże Kidawę-Błońską na kandydatkę, czy odbędą się prawybory. W tym drugim wariancie o nominację Koalicji Obywatelskiej może powalczyć więcej potencjalnych kandydatów. Barbara Nowacka z wchodzącego w skład KO ugrupowania Inicjatywa Polska w tym kontekście wymieniła nie tylko prezydenta Warszawy Rafała Trzaskowskiego, ale też europosła i byłego ministra zdrowia Bartosza Arłukowicza. Sikorski już raz podobny plebiscyt przegrał. W 2010 r. zdobył w prawyborach PO 31,5 proc., Bronisław Komorowski – 68,5 proc. Nowacka jest zwolenniczką rozwiązania, żeby w prawyborach wzięły też udział osoby spoza polityki. Niedawno serwis „Polityka Insight” podał, że opozycja w badaniach focusowych analizowała nawet potencjalną kandydaturę prezentera telewizyjnego Szymona Hołowni. W samej PO też mogą być politycy, którzy nie ujawniają swoich aspiracji. Wymagane 35 lat ukończył już np. Krzysztof Brejza. Związany z Tomaszem Lisem serwis NaTemat niedawno widział go w roli marszałka Senatu. – Jeśli pojawi się kilka czy kilkanaście osób chętnych z opozycji, to dobrze, żeby były prawybory. Ja jestem za tym, żeby te prawybory odbyły się możliwie w jak najkrótszym terminie. Kto chce, niech się zgłasza. Wybierzmy kandydata lub kandydatkę i później już nie kwestionujmy tej osoby – stwierdził przyszły poseł PO Dariusz Joński. Polityk nie wyklucza jednak, że jedyną chętną do udziału w wyścigu prezydenckim ze strony KO będzie Kidawa-Błońska i wtedy prawybory nie będą potrzebne. Szybka nominacja dla wicemarszałek Sejmu pozwoliłaby opozycji uniknąć wewnętrznej wojny między kandydatami na kandydata. Kidawa-Błońska mogłaby rozpocząć objazd kraju, co prezydent Andrzej Duda robi przez całą kadencję. Politycy PO nie wyobrażają sobie, żeby w prawyborach Koalicji Obywatelskiej wziął udział prezes PSL Władysław Kosiniak-Kamysz. chcą wystawić własnego kandydata, który powalczy z prezydentem Dudą.  – Obojętnie, kto wziąłby udział w takich prawyborach, to byłoby takie kandydowanie dla swojego osobistego wizerunku i satysfakcji. Bez jakiejś większej szansy, aby osiągnąć sukces. Nawet drugą turę – powiedział nam poseł PiS Marek Ast, który wierzy w wysoką popularność głowy państwa. – Kondycja Koalicji Obywatelskiej jest w tej chwili taka, że nawet nie jest w stanie przedstawić spójnej, klarownej koncepcji, w jaki sposób zamierza walczyć o prezydenturę w kraju. Mamy za pół roku wybory prezydenckie, natomiast opozycja dyskutuje o dyskutowaniu w tej sprawie – mówił z kolei senator PiS Jan Maria Jackowski. Przedstawiciele Zjednoczonej Prawicy twierdzą, że już od wielu tygodni Donald Tusk wysyłał do opinii publicznej sygnały, że nie wystartuje. Wiceprzewodniczący PO Tomasz Siemoniak przekonuje jednak, że nieobecność Tuska w wyścigu prezydenckim to „nowa sytuacja”.",,
NBP zadeklarował gotowość wsparcia banków Czarneckiego,Narodowy Bank Polski zadeklarował gotowość natychmiastowego uruchomienia wsparcia płynnościowego w celu zapewnienia obsługi zobowiązań wobec klientów banków: Getin Noble Bank oraz Idea Bank – poinformował resort finansów po posiedzeniu Komitetu Stabilności Finansowej.,"Posiedzenie Komitetu Stabilności Finansowej (KSF) trwało kilka godzin. Jak informował w niedzielę wieczorem w TVP i TVP Info prezes Narodowego Banku Polskiego Adam Glapiński, brali w nim udział przedstawiciele: NBP, resortu finansów, Komisji Nadzoru Finansowego oraz Bankowego Funduszu Gwarancyjnego.              Komunikat z posiedzenia KSF przekazało w nocy Ministerstwo Finansów. Jak czytamy w nim, przedmiotem obrad było omówienie „aktualnej sytuacji banków: Getin Noble Bank SA oraz Idea Bank SA”, czyli dwóch banków należących do biznesmena Leszka Czarneckiego.              „Członkowie Komitetu wysłuchali przedstawicieli obu banków, którzy poinformowali, że banki te podjęły stosowne działania i na bieżąco regulują zobowiązania wobec klientów” –  napisano w komunikacie po posiedzeniu KSF. Jak dodano, „Narodowy Bank Polski zadeklarował gotowość natychmiastowego uruchomienia wsparcia płynnościowego w celu zapewnienia obsługi zobowiązań wobec klientów”.              „Komitet Stabilności Finansowej przypomina, że oszczędności deponentów na rachunkach bankowych wraz z odsetkami są gwarantowane przez Bankowy Fundusz Gwarancyjny do wysokości równowartości 100 tys. euro. Getin Noble Bank SA oraz Idea Bank SA są uczestnikami systemu gwarantowania depozytów” – czytamy w komunikacie. „Wszystkie instytucje tworzące Komitet Stabilności Finansowej potwierdziły, że system finansowy jest stabilny. Jednocześnie prowadzą bieżący monitoring sytuacji i są gotowe do podjęcia niezbędnych działań wspierających stabilność systemu bankowego w ramach swoich kompetencji” – napisano w komunikacie.             „Gazeta Wyborcza” napisała w ostatni wtorek, że w marcu 2018 r. ówczesny przewodniczący KNF Marek Chrzanowski zaoferował przychylność dla Getin Noble Banku w zamian za około 40 mln zł. Miało to być wynagrodzenie dla wskazanego przez szefa KNF prawnika. Leszek Czarnecki nagrał tę ofertę i zawiadomił prokuraturę o podejrzeniu popełnienia przestępstwa.             Po artykule w „GW” Chrzanowski złożył dymisję, a premier ją przyjął. O wszczęciu śledztwa poinformował we wtorek prokurator generalny Zbigniew Ziobro. Jako wstępną kwalifikację prawną przyjęto z art. 231 par. 2 Kodeksu karnego – przekroczenie przez funkcjonariusza publicznego uprawnień celem osiągnięcia korzyści majątkowej przez osobę trzecią.",,
Zimna wojna od strony wybuchów nuklearnych. Amerykańskie testy na filmach,"Ponad tysiąc filmów, na których zarejestrowano amerykańskie testy z bronią nuklearną, pojawi się w sieci. Niektóre z nich trwają zaledwie sekundę.  Już teraz można obejrzeć ponad 60 z nich. Do tej pory były pilnie strzeżone i otoczone tajemnicą. Projekt otwarcia archiwów  realizuje Lawrence Livermore National Laboratory z Kalifornii. To unikatowa okazja, by obejrzeć, jak wielką siłę mają te eksplozje.","Na filmach, często kręconych drżącą kamerą, widać siłę wybuchu oraz  rozwijającą się chmurę pyłów i aerozoli, którą wyzwolił, przyjmującą kształt ogromnego grzyba.   Udokumentowane na filmach wybuchy miały miejsce na pustyni Newada oraz na mikronezyjskich Wyspach Marshala.  Stany Zjednoczone zaraz po II wojnie rozpoczęły na atolach Bikini i Enewetak nuklearne testy.  Wielu mieszkańców Wysp Marshalla cierpi dzisiaj z powodu choroby popromiennej.     Na poligonie na pustyni Newada wojsko amerykańskie nadal m.in. testuje broń.   Eksperci z kalifornijskiego Lawrence Livermore National Laboratory od lat zajmowali się porządkowaniem i konserwacją nagrań i robili ich cyfrowe kopie.     „To wprost niewiarygodne, jak wiele energii wyzwala wybuch jądrowy” – powiedział „The New York Times”  dr Gregory D. Springs, który w instytucie odpowiada za projekt publikowania filmów.  „Mam nadzieję, że nigdy więcej nie będziemy musieli użyć broni atomowej” – dodaje. Jak tłumaczy, nagrania to niezwykle cenny zapis historii, który ma olbrzymią wagę edukacyjną, pokazują bowiem, jak bardzo niebezpieczna jest broń jądrowa.  „Ludzie, którzy obejrzą te filmy, powinni być więcej niż niechętni jej użyciu” – mówi naukowiec.           Po 1963 r. naziemne testy atomowe zostały zakazane. Amerykanie przeszli na testy podziemne.   W 1945 r. Amerykanie zrzucili bomby atomowe na dwa japońskie miasta – Hiroszimę i Nagasaki.  Zginęło wtedy nawet 170 tys. ludzi. Był to pierwszy w historii przypadek bojowego użycia bomb.     Tzw.  zimnej wojnie  (1947-1991), która rozgrywała się między państwami Układu Warszawskiego a NATO, towarzyszył wyścig zbrojeń.",,
"Kukiz po debacie obraził się na Korwin-Mikkego? „Umów należy dotrzymywać”, „Prawie jak Rosja 17.09.1939”","– Z „przyczajki” wali w swojego najlojalniejszego sojusznika – w taki sposób Paweł Kukiz na Facebooku zaatakował swojego rywala w wyścigu o fotel prezydenta,   Janusza Korwin-Mikkego. Podczas wtorkowej debaty w studio TVP 1 lider partii KORWIN skrytykował wprowadzenie jednomandatowych okręgów wyborczych. Tzw. JOW-y to sztandarowy punkt programu wyborczego Pawła Kukiza.","Mimo, że Janusz Korwin-Mikke i Paweł Kukiz walczą o podobny, „antysystemowy” elektorat, to podczas kampanii prezydenckiej zawarli swojego rodzaju „pakt o nieagresji”. Podczas wielu debat telewizyjnych kandydaci nie atakowali się nawzajem. Wielu obserwatorów miało nawet wrażenie, że do wyborów parlamentarnych pójdą razem.  Atak z „przyczajki” Janusz Korwin-Mikke podczas debaty w TVP 1 skrytykował jednak propozycje wprowadzenia jednomandatowych okręgów wyborczych, które – jego zdaniem – utrwalają dotychczasowy układ sił na scenie politycznej. Dodał, że pokażą to zbliżające się wybory w Wielkiej Brytanii. Zadeklarował on, że „wycofa z tych wyborów i poprze Kukiza, jeżeli UKIP w Wielkiej Brytanii dostanie więcej niż 40 mandatów”.JOW-y to sztandarowy punkt programu wyborczego Pawła Kukiza. Na jego odpowiedź nie trzeba było długo czekać.- Daję słowo, że jeżeli pan zostanie królem, to ja się z wyborów wycofam – odpowiedział Kukiz Korwin-Mikkemu. Zdaniem Kukiza, „partie wybierają się same spośród siebie. (…) Traktuję JOW-y (Jednomandatowe Okręgi Wyborcze – dop. red. ) jak granat, który rozwala te sitwy. (…) Nie ma systemów idealnych. (…) Musimy być narodem, w którym obywatele decydują o tym, co dzieje się z państwem. (…) Jestem zwolennikiem demokracji, przynajmniej w tej fazie rozwoju”. Odpowiedź na Facebooku Jeszcze mocniejsza odpowiedź przyszła na Facebooku. Paweł Kukiz nie przebierał w słowach.  – „To, co na „debacie” wykonał Pan Korwin-Mikke z JOW-ami...Panie Januszu... Umów należy dotrzymywać. To PODSTAWA współpracy.  Ja rozumiem, gdyby Pan przed programem podzielił się ze mną swoimi wątpliwościami co do JOW-ów... A Pan z planszami, wykresami wcześniej przygotowanymi , z „przyczajki” wali w swojego najlojalniejszego sojusznika....” – napisał Kukiz na FB.  „Prawie jak Ruscy 17.09.1939” Wypomniał mu też wcześniejszą umowę, jakie rzekomo mieli zawrzeć obaj kandydaci. – Przypominam Panu, ze w restauracji „Lotos” w Warszawie, w obecności Pańskiego syna, jeszcze przed wyborami umówiliśmy się, że tuż przed dniem wyborów ten z nas, który będzie miał niższy wynik sondażowy przekazuje głosy drugiemu. Potem zmienił Pan zdanie. I się nie sprzeciwiałem. […] A Pan dołączył do chóru przeciwników JOW- sztandarowego dla mnie i ludzi, którzy mi zaufali postulatu. I to w takim momencie. Prawie jak Ruscy 17.09.1939 – napisał Kukiz. Paweł Kukiz wypomniał przy okazji kontrowersyjne wypowiedzi Janusza Korwin-Mikkego na temat kobiet i niepełnosprawnych. Zapowiedział też, że żadnego porozumienia nie będzie.  – Pan jest nieobliczalny, Panie Januszu, a Polska jedyna na świecie. To zbyt wielki skarb, aby ryzykować jego stratę naciąganym sojuszem – podkreślił. –  Dla mnie SŁOWO to SŁOWO. Dla Pana narzędzie socjotechniki. A ja nie jestem politykiem w „klasycznym”, magdalenkowym rozumieniu polityki. Czy Panu, tak po ludzku, nie wstyd? – zakończył.",,
"Prezydenckie prawybory w PO: Zamiast trzech, będzie jedna debata kandydatów","Zamiast trzech, będzie tylko jedna debata kandydatów w prezydenckich prawyborach w PO – Małgorzaty Kidawy-Błońskiej i Jacka Jaśkowiaka – poinformował szef komisji wyborczej PO Rafał Grupiński. Jak dodał polityk, nowy przewodniczący PO będzie wybrany do końca stycznia.","Zarząd PO zatwierdził w piątek dwoje kandydatów w prawyborach prezydenckich – Małgorzatę Kidawę-Błońską i Jacka Jaśkowiaka. Grupiński pytany w radiu RMF FM, czy będą trzy debaty kandydatów w prawyborach, jak pierwotnie planowano, poinformował, że będzie tylko jedna. – Po rozmowach z kandydatami uznaliśmy, że po pierwsze oboje będą bez wątpienia spotykać się w regionach z naszymi członkami, by przekonać ich do siebie przed konwencją krajową – wyjaśnił. Przypomniał też, że 14 grudnia odbędzie się konwencja krajowa PO, gdzie kandydaci będą się prezentować, ale już bez debaty. Pytany o rolę, jaką widzi Platforma dla Donalda Tuska w przyszłej kampanii wyborczej kandydata PO na prezydenta, Grupiński przyznał, że bardzo liczy, iż w grudniu Tusk „trochę mocniej się włączy w politykę krajową”. – Liczę bardzo, że nasz kandydat, nasza kandydatka, ta osoba, która wygra prawybory, będzie miała wsparcie Donalda Tuska w kampanii – dodał. Pytany, czy podziela wiarę lidera PO Grzegorza Schetyny w możliwość wygrania wyborów prezydenckich przez kandydata opozycji, Grupiński odparł, że „po sukcesie w tak trudnym Senacie, wstąpiła wiara w dużej części elektoratu, że jest szansa na kolejny sukces, tym razem w wyborach prezydenckich”. Na pytanie, czy kandydat PO na prezydenta powinien powalczyć o fotel przewodniczącego PO, Grupiński ocenił, że „nie powinno się tych dwóch rzeczy łączyć”, gdyż po prawyborach w PO, od piętnastego grudnia, powinna ruszyć, nieformalna jeszcze kampania wyborcza. Przekonywał, że nie warto, aby osoba wybrana do kandydowania skupiała się na sporze wewnętrznym o to, kto ma rządzić partią. Pytany, kiedy ruszą i jak będą zorganizowane wybory przewodniczącego PO, Grupiński poinformował, że 14 grudnia – przy okazji konwencji krajowej – zbierze się też Rada Krajowa PO i zdecyduje o terminach w wyborach wewnętrznych. – I zapewne ten terminarz będzie wyznaczony na styczeń, tak żeby do końca stycznia, te rozstrzygnięcia nastąpiły – dodał. Odnosząc się do przyszłości PO, Grupiński zaznaczył, że Platforma jest teraz największą siłą opozycyjną, współtworzy Koalicję Obywatelską i organizuje prawybory na kandydata na prezydenta. – Podążamy swoim szlakiem, mamy nadzieję odnieść sukces, a także planujemy po wyborach prezydenckich, ja taką rzecz proponuję – taką dużą konwencję programową Platformy – mówił. Pytany, kiedy miałaby się odbyć, odparł: „mam nadzieję, że w czerwcu”. Pytany, czy PO złożyła już doniesienie do prokuratury ws. nocnego głosowania w czwartek w Sejmie nad wyboru posłów-członków KRS, Grupiński odparł, że przygotowany został wniosek o odwołanie Elżbiety Witek z funkcji marszałek Sejmu. – Nasi prawnicy pracują nad wnioskami – dodał. Zastrzegając, że jest to jego osobisty pogląd, Grupiński stwierdził, że Platforma powinna „rozważyć kwestię skierowania do prokuratury zachowania” prezesa PiS Jarosława Kaczyńskiego podczas czwartkowego głosowania. Pytany, o jakie konkretnie zachowanie chodzi, poseł KO odpowiedział, że „ze względu na to słowo »anuluj«, skierowane do pani marszałek przez prezesa partii”. Dopytywany co PO chciałaby zarzucić Kaczyńskiemu w ewentualnym doniesieniu do prokuratury, Grupiński odparł: „ja bym powiedział, że sprawstwo kierownicze w popełnieniu przestępstwa przez złamanie regulaminu przez panią marszałek”.",,
Prezydent: Sukces Korwin–Mikkego to bolesna sprawa,"– To bolesna sprawa, nie tylko dla mnie, ale w ogóle dla
Polski – powiedział w TVP Info prezydent Bronisław Komorowski odnosząc się do wyniku wyborczego Nowej Prawicy Janusza Korwin-Mikkego. I zaapelował do polityków o powściągnięcie wojny partyjnej i pracę na rzecz umacniania miejsca Polski w UE i NATO.",,,
"„Szanujcie naszych bohaterów”. Inka, Ulmowie i Pilecki w spocie #RespectUs","W ramach kampanii #RespectUs ukazał się nowy film, w którym młodzi Polacy przedstawiają postaci polskich bohaterów II wojny światowej. – Szanujcie naszą historię. Szanujcie naszych bohaterów. Szanujcie prawdę – mówią młodzi Polacy występujący w nagraniu.","W spocie „Respect the truth!” zaprezentowane zostały sylwetki Danuty Siedzikówny „Inki”, rodziny Ulmów i Witolda Pileckiego.– Nie mieli żadnych skrupułów. Strzelili jej prosto w głowę – mówi lektor, który opisuje śmierć „Inki”.Podczas spotu przypominana jest także historia rodziny Ulmów, która w czasie wojny ukrywała Żydów. – Niemcy zabili za to ich całą rodzinę. Rodziców i sześcioro dzieci – słyszymy w filmie. Rotmistrz  Witold Pilecki nazwany jest „jednym z najodważniejszych ludzi na świecie”. Mężczyzna przypomina jego udział w powstaniu warszawskim, pobyt w Auschwitz i brak zainteresowania jego raportami międzynarodowych przywódców. – W 1948 r. został zamordowany przez sowietów strzałem w tył głowy – dodaje lektor. – Szanujcie naszą historię. Szanujcie naszych bohaterów. Szanujcie prawdę – podsumowują młodzi Polacy występujący w nagraniu.",,
"Niemiecki polityk, były wiceprzewodniczący PE: Nord Stream 2 to bardzo niefortunny projekt","Kolejny niemiecki polityk wypowiedział się krytycznie na temat kontrowersyjnego gazociągu Nord Stream 2. Poseł centroprawicowej partii FDP Alexander Graf Lambsdorff ocenił w rozmowie z Deutsche Welle, że sprawę budowy gazociągu „należało rozstrzygnąć na poziomie europejskim”. – W przyszłości trzeba unikać takich działań w pojedynkę – podkreślił.","Poseł został spytany, czy projekt jak Nord Stream 2 nie jest zaprzeczeniem europejskich wartości, o łamanie których Bruksela oskarża m.in. Polskę. – Nord Stream 2 to bardzo, bardzo niefortunny projekt. Od samego początku należało go przedyskutować na poziomie europejskim i wtedy można było powiedzieć „tak” czy „nie”. A w takiej formie w jakiej on powstał, dziś od strony prawnej jest to niemal niemożliwe, by go zatrzymać – ocenił.– Ale w kontekście europejskiej polityki energetycznej czy też europejskiej polityki zagranicznej tego typu projekty należą do lamusa. W przyszłości musimy uważać na to, by nie było działania w pojedynkę – także ze strony Niemiec – przekonywał wiceprzewodniczący Parlamentu Europejskiego w latach 2014-17.Lambsdorff opowiedział  się za twardym kursem wobec Rosji. – Wydaje mi się, że jednomyślna reakcja Unii Europejskiej wobec Rosji mocno zaskoczyła Kreml. Nie sądzę, by Władimir Putin spodziewał się tego, że sankcje utrzymają się przez tak długi czas przy jednomyślnym poparciu od Polski po Portugalię i od Finlandii po Włochy. To właściwa droga. Musimy zasygnalizować Rosjanom, że nie akceptujemy ich polityki zagranicznej w takiej formie – dowodził.",,
Holandia wygrała 64. Konkurs Piosenki Eurowizji,"Holenderski piosenkarz Duncan Laurence wygrał w nocy z soboty na niedzielę w Tel Awiwie 64. Konkurs Piosenki Eurowizji. Drugie miejsce przypadło Włochom, a trzecie – Rosji.","Zwycięzca został wyłoniony w głosowaniu telewidzów i jury.25–letni Duncan Laurence zaśpiewał utwór „Arcade”, wzruszającą balladę o miłości. To piąte zwycięstwo Holandii w historii konkursu Eurowizji, ale pierwsze od 44 lat. Dzięki niemu w przyszłym roku finał konkursu odbędzie się w tym kraju.Holender był faworytem tegorocznego konkursu Eurowizji. Udział w wielkim finale w Tel Awiwie miało zagwarantowanych sześć krajów – Izrael jako gospodarz oraz Francja, Niemcy, Wielka Brytania, Hiszpania i Włochy, czyli tzw. Wielka piątka, państwa, które płacą największe składki na organizację imprezy.W finale wystąpili reprezentanci 26 państw. Polski zespół Tulia, wykonujący muzykę folkową, odpadł w pierwszym półfinale we wtorek.",,
Sąd Najwyższy: Nie można odebrać prawa jazdy pijanemu rowerzyście,"Nie można odebrać prawa jazdy osobie, która jechała na rowerze pod wpływem alkoholu. Taką decyzję podjął Sąd Najwyższy w sprawie kasacji skierowanej przez Rzecznika Praw Obywatelskich. Sąd Najwyższy nakazał sądowi niższej instancji jeszcze raz rozpatrzyć sprawę w zakresie kary odebrania prawa jazdy.","Rzecznik Sądu Najwyższego sędzia Michał Laskowski powiedział, że kodeks wykroczeń nie pozwala karać odebraniem prawa jazdy w takiej sytuacji. Wyjaśnił, że taka osoba może zostać pozbawiona prawa do prowadzenia takiego rodzaju pojazdu, jakim poruszała się w stanie nietrzeźwości.Oznacza to, że pijanego rowerzystę nie można pozbawić prawa jazdy do kierowania pojazdami mechanicznymi, czyli napędzanymi silnikiem, np. samochodami osobowymi czy autobusami.Sędzia Laskowski podkreśla, że podobnie będzie w przypadku prowadzenia pod wpływem alkoholu innych pojazdów, takich jak zaprzęgi konne, dorożki itp., które nie są w prawie określane jako pojazdy mechaniczne.",,
Kulczyk Holding musi zwrócić ok. 895 mln zł,"Sąd Unii Europejskiej oddalił skargę Autostrady Wielkopolskiej na decyzję Komisji Europejskiej, która nakazywała spółce zwrot Polsce 894 mln zł plus odsetki niedozwolonej pomocy publicznej. Spór dotyczył podpisanej przez Autostradę Wielkopolską SA, której właścicielem jest Kulczyk Holding, ze skarbem państwa w 1997 r. umowy koncesyjnej na budowę i eksploatację autostrady płatnej A2 Nowy Tomyśl - Konin.","Komisja Europejska nakazała zwrot Autostradzie Wielkopolskiej SA państwu polskiemu ok. 895 mln zł latem 2017 roku. Środki te zostały uznane przez urzędników w Brukseli za nadmierną rekompensatę wypłaconą koncesjonariuszowi w związku ze zmianą prawa w Polsce. W jego efekcie samochody ciężarowe z winietami nie musiały płacić za przejazd A2. KE potwierdziła, że dane dotyczące ruchu i przychodów przedstawione przez AW SA w celu obliczenia kwot, jakie powinny zostać jej wypłacone, były błędne. Spowodowało to przyznanie spółce rekompensat znacznie przewyższających utracone przychody od pojazdów przekraczających 3,5 tony, które miały winietę. Postępowanie wyjaśniające w tej sprawie zostało wszczęte przez KE w 2014 roku na wniosek Polski. Podnoszono w nim, że AW SA uzyskała pomoc publiczną, która była niezgodna ze wspólnym rynkiem. Rekompensata dotyczyła okresu od 1 września 2005 do 30 czerwca 2011 roku, co wynikało ze zmiany przepisów w 2005 roku.",,
„Patron polsko-ukraińskiego pojednania”. Ulica św. Jana Pawła II w Kijowie,"W Kijowie otwarto w niedzielę ulicę Jana Pawła II. Odsłonięto też mural z wizerunkiem papieża. Dzień wcześniej na domu, na którym znajduje się mural, pojawiły się antypolskie napisy i swastyka. Usunięto je i uroczystość odbyła się bez zakłóceń.","Jan Paweł II złożył wizytę papieską na Ukrainie w 2001 roku. Był wtedy w Kijowie i Lwowie – przypomniał ambasador Polski Jan Piekło.  – Ulica Jana Pawła II w Kijowie sprawia, że będzie on tutaj w jakiś sposób obecny. Jego działalność doprowadziła do tego, że upadł komunizm i posypał się blok sowiecki. Dziś sypie się on dalej na froncie ukraińskim. Rosjanie utracili wpływ na Ukrainę i staje się ona częścią Europy, o której marzył Jan Paweł II – powiedział dyplomata. Hierarcha przypomniał, że 30. lat temu, w październiku 1997 roku, z inicjatywy Jana Pawła II w Rzymie doszło do spotkania przedstawicieli Ukraińskiego Kościoła Greckokatolickiego i Konferencji Episkopatu Polski. Podpisano wtedy deklarację o przebaczeniu i pojednaniu między Polakami i Ukraińcami.  List z Watykanu W trakcie uroczystości odczytano list, który w imieniu papieża Franciszka skierował do jej uczestników watykański sekretarz stanu, kardynał Pietro Parolin. „Ojciec święty Franciszek (...) życzy, by jasny przykład nauczania niezapomnianego papieża stał się zachętą, byście nadal podążali drogą chrześcijańskiego służenia bliźniemu” – napisał Parolin. Do zgromadzonych zwróciła się także z listem przewodnicząca sejmowej Komisji Łączności z Polakami za Granicą Anna Schmidt-Rodziewicz (PiS). Odczytał go obecny w Kijowie poseł Marcin Porzucek. „Ukraina ma oczywiste powołanie europejskie, dodatkowo podkreślone przez chrześcijańskie korzenie waszej kultury. Życzę wam, aby te korzenie umocniły jedność waszego narodu, wspomagając reformy, jakich dokonujecie (...). Niech testament św. Jana Pawła II będzie źródłem siły dla lokalnej społeczności i budulcem jej tożsamości” – napisała Schmidt-Rodziewicz.  Rosyjskie napisy W sobotę, dzień przed uroczystościami odsłonięcia w Kijowie muralu Jana Pawła II na budynku, na którym się on znajduje, wymalowano antypolskie napisy i znaki swastyki. Napisy wykonano w języku rosyjskim i łamanym polskim. Jak widać na zdjęciach, na ścianie budynku napisano: „Unia nie przejdzie”, „Usunąć to” oraz „Polska psa krew” i „Psa polski krew”.",,
Szkocka Partia Narodowa za niepodległością i przeciwko brexitowi,"Nie dla brexitu, tak dla niepodległej Szkocji – to założenia programu wyborczego Szkockiej Partii Narodowej (SNP). Przedstawiła go w Glasgow szefowa ugrupowania Nicola Sturgeon.","Pierwsza minister Szkocji podkreślała, że większość Szkotów nie chce wyjścia z Unii Europejskiej, ani też konserwatywnego rządu, jaki rządzi całym Zjednoczonym Królestwem od dziewięciu lat.– Głos na Szkocką Partię Narodową 12 grudnia to głos za uratowaniem się od brexitu. To głos za tym, by szkocka przyszłość znalazła się w szkockich rękach. I – co kluczowe – jest to za tym, by Boris Johnson nie uzyskał parlamentarnej większości – deklarowała Sturgeon.Przekonywała, że szanse na to, że Boris Johnson uzyska w przyszłym roku korzystną umowę z Unią regulujące przyszłe stosunki są minimalne, a „marzenie Johnsona będzie koszmarem dla Szkocji”.SNP domaga się referendum niepodległościowego w przyszłym roku, zgodę musiałby jednak wyrazić rząd w Londynie. W sensie prawnym nie jest do tego zobowiązany, ale na dłuższą metę silna pozycja Szkockiej Partii Narodowej powodować będzie poważną presję polityczną.",,
Smolar u Lisa: Duda przygotowuje koniec kariery politycznej Kaczyńskiego,"– To co jest ważne w nadchodzących wyborach prezydenckich, będzie się dokonywało na prawo i na lewo od głównej batalii – powiedział w programie „Tomasz Lis na żywo”, w TVP2 prof. Aleksander Smolar, prezes zarządu Fundacji im. Stefana Batorego. Gość Tomasza Lisa przewidywał, jak może potoczyć się końcówka kampanii wyborczej i co czeka nas po 10 maja, czyli I turze wyborów prezydenckich.","– Na lewej stronie pani Magdalena Ogórek jest grabarzem lewicy, zresztą razem z panem Leszkiem Millerem, który ją zaakceptował – dowodził prof. Smolar. Co z prezesem PiS? – A na prawej stronie z jednej strony pan Andrzej Duda, a z drugiej panowie Paweł Kukiz i Janusz Korwin-Mikke przygotowują koniec kariery politycznej Jarosława Kaczyńskiego – mówił gość Tomasza Lisa. – Jeżeli pan Duda osiągnie dobry wynik, jeżeli będzie to powyżej wyniku PiS, jeśli okaże się, że może przebić ten szklany sufit, to wśród wyborców zrodzi się pytanie, co tu robi jeszcze Jarosław Kaczyński. Ale podobnie będzie też w przypadku klęski Dudy – dodał. Według Aleksandra Smolara II tura wyborów jest bardzo realna. – To wynika z geografii politycznej, że siły opozycyjne dysponują dużym poparciem opinii publicznej. Ludzie przeciwni rządom PO-PSL będą głosować na pana Dudę ze świadomością, że to nie on jest przywódcą obozu politycznego. To będzie taka wstępna tura wyborów parlamentarnych – podkreślił. Zwrócił również uwagę na fakt, że czeka nas wtedy debata prezydencka dwóch kandydatów. – To, co będzie decydowało w tej debacie, to siła osobowości. Nawet nie odpowiedzi na konkretne pytania, bo te wszystkie pytania są przedmiotem codziennej młócki. Nie wątpię, że prezydent Komorowski wygra – zakończył.",,
„Ciemne chmury nad światową gospodarką od szczytu G7”,"Chmury nad światową gospodarką pociemniały, szczególnie od naznaczonego konfliktami szczytu G7 – oceniła szefowa Międzynarodowego Funduszu Walutowego Christine Lagarde. W jej ocenie zaufanie wśród przedsiębiorców spada z powodu działań zakłócających handel.","W stolicy Niemiec odbyło się 10. już spotkanie z udziałem niemieckiej kanclerz Angeli Merkel oraz przywódców najważniejszych światowych organizacji handlowych i finansowych – Światowej Organizacji Handlu (WTO), Banku Światowego, Organizacji Współpracy Gospodarczej i Rozwoju (OECD), Międzynarodowej Organizacji Pracy (MOP) oraz – po raz pierwszy – Afrykańskiego Banku Rozwoju (AfDB). Wzięła w nim udział również Lagarde.– Na świecie słońce świeci – powiedziała szefowa MFW na wspólnej konferencji prasowej, przypominając, że światowy wzrost gospodarczy na 2018 r. nadal prognozowany jest na poziomie 3,9 proc. i na podobnym poziomie w 2019 r.– Jednak chmury stają się coraz ciemniejsze, przede wszystkim od ostatniego weekendu – podkreśliła, odnosząc się do zakończonego w sobotę szczytu G7 w Kanadzie. W ocenie Lagarde zaufanie wśród przedsiębiorców spada z powodu działań zakłócających handel. – Z tego powodu musimy powstrzymać eskalację napięć. Działanie w myśl zasady „ząb za ząb” w niczym nie pomoże – wskazał dyrektor generalny WTO Roberto Azevedo. Zdaniem Merkel „zasadniczo świat kroczy właściwą ścieżką”. Zastrzegła jednak, że nie wolno zagrażać temu stanowi rzeczy przez błędne zachowanie, co stanowiło aluzję do protekcjonistycznych działań handlowych podejmowanych przez obecną administrację USA oraz nowe amerykańskie cła na import unijnej stali i aluminium. Szefowa rządu Niemiec przypomniała, że kryzys gospodarczy i finansowy sprzed 10 lat udało się przezwyciężyć tylko dzięki współpracy wszystkich dotkniętych nim państw. We wspólnej deklaracji wydanej przez uczestników spotkania w Berlinie zaznaczono, że WTO ma „decydujące znaczenie dla nowego wzrostu, zatrudnienia i możliwości rozwoju na skalę światową”. Zadeklarowano też, że „znacząco przyczyniła się do stabilności i przewidywalności międzynarodowych relacji handlowych” oraz „nadal odgrywa kluczową rolę w zwalczaniu protekcjonizmu”.Uczestnicy konferencji podkreślili, że płynne rozwijanie się gospodarek krajowych pod wpływem nowych technologii wymaga odpowiednio dostosowanych strategii rządów i międzynarodowych organizacji. Przyznali, że wielokierunkowy system można ulepszyć, ale jego „rdzeń” przedstawia sobą pewną wartość.Piątkowo-sobotni szczyt G7 (USA, Kanada, Wielka Brytania, Francja, Niemcy, Włochy i Japonia) odbył się w napiętej atmosferze, spowodowanej zainicjowanymi przez USA renegocjacjami układu o wolnym handlu NAFTA oraz cłami na stal i aluminium importowane z Unii Europejskiej do USA.",,
Plan Tysiąca Talentów. „Amerykański podatnik finansuje chińskie badania”,"Rząd federalny, w tym Federalne Biuro Śledcze (FBI) oraz federalne instytucje naukowe, przeoczyły systematyczną rekrutację przez Chiny amerykańskich naukowców – utrzymują autorzy raportu przygotowanego na zlecenie jednej z podkomisji amerykańskiego Senatu.","Raport zatytułowany „Chińskie programy werbunku naukowców zagrożeniem dla amerykańskiej działalności badawczej” był omawiany podczas posiedzenia Stałej Podkomisji Śledczej Senackiej Komisji Bezpieczeństwa Kraju i Operacji Rządowych. Podczas posiedzenia wystąpili przedstawiciele FBI, Departamentu Stanu, resortu energetyki oraz federalnych instytucji badawczych.Przewodniczący podkomisji senator Rob Portman, republikanin ze stanu Ohio oraz jej członek senator Thomas Carper z Partii Demokratycznej, zapowiedzieli, że wnioski z reportu wykorzystają w pracach nad projektem ustawy, która powstrzyma wykorzystywanie przez władze w Pekinie „wyników amerykańskich badań naukowych, własności intelektualnej i pieniędzy podatników”.Zdaniem autorów raportu, Chiny w ramach tzw. Planu Tysiąca Talentów zwerbowały do pracy na chińskich uczelniach i w ośrodkach badawczych 2.629 amerykańskich naukowców, a sumie razem z innymi programami „drenażu mózgów”, ponad 7 tys. naukowców w tym laureatów Nagrody Nobla.Największą grupę (44 proc.) wśród amerykańskich naukowców zwerbowanych do pracy w chińskich placówkach badawczych, bądź chińskich naukowców wykształconych na amerykańskich uczelniach wyższych, którzy powrócili do ChRL, stanowią naukowcy prowadzący badania w dziedzinie medycyny i w dziedzinach pokrewnych, jak np. genetyce.– Takie plany rekrutacji talentu są dla Chin podwójnym zwycięstwem. Po pierwsze amerykański podatnik finansuje chińskie badania i rozwój. Po drugie Chiny używają wyników tych badań, aby poprawić swój status gospodarczy i militarny – stwierdził Portman. Plan Tysiąca TalentówMimo, że „Plan Tysiąca Talentów” został zainaugurowany przez władze w Pekinie już w roku 2008, amerykański wywiad dopiero w czerwcu 2018 roku ostrzegł , że „program ten poprzez transfer najnowocześniejszych technologii do Chin, stanowi zagrożenie dla podstaw amerykańskiej gospodarki”.Autorzy raportu senackiej podkomisji, napiętnowali FBI za wyjątkowo wolną reakcję na zagrożenia jakie stanowią chińskie programy rekrutacji naukowców amerykańskich. Wskazali, że Biuro „nadal nie ma skoordynowanego, ogólnokrajowego programu jak przeciwdziałać zagrożeniom, jakie stanowią chińskie programy rekrutacji naukowców”.Równie krytycznie oceniono poczynania Departamentu Stanu, który bez większych przeszkód wydał amerykańskie wizy wjazdowe dla 95 proc. naukowców chińskich „potencjalnie związanych z kradzieżą amerykańskiej własności intelektualnej”. „Plan Tysiąca Talentów” jest tylko jednym z około dwustu podobnych programów władz w Pekinie, które zmierzającą do werbunku naukowców i – co zdaniem raportu podkomisji – ma równie ważne znaczenie, zdobycia wyników ich badań.",,
Noc sylwestrowa we Francji. Setki spalonych samochodów,"W sylwestrową noc od 220 do 250 samochodów spłonęło w samym tylko Strasburgu. Pełnych statystyk z całej Francji jeszcze nie ma, ale o dziesiątkach płonących aut w śródmieściu Paryża informowano już około godziny 23. W Besançon spłonęło 127 samochodów, w Limoges 31, w Nicei trzy. Rok temu w czasie sylwestrowej nocy spalono w całym kraju, według oficjalnych statystyk, 1031 pojazdów, o 76 więcej niż przed dwoma laty.","W portalach społecznościowych pojawiło się szereg nagrań przedstawiających płonące na ulicach Strasburga i Paryża pojazdy. – Pożary samochodów często kojarzone są z kontekstem zamieszek i przemocy ulicznej. Może to być jednak również rodzaj gry obliczonej na przełamanie monotonii – tłumaczył w rozmowie z dziennikiem „Le Parisien” Christophe Schulz z Krajowego Obserwatorium Przestępczości. Schulz wskazywał także na inne motywacje podpalaczy, np. chęć odreagowania wcześniejszego zatrzymania czy wyłudzenia odszkodowania od ubezpieczyciela.   „Jak tam porozumienie paryskie? Nie pytajcie” – skomentował z kolei francuski sylwestrowy zwyczaj prezydent USA, Donald Trump nawiązując do porozumienia o redukcji emisji gazów cieplarnianych.",,
Nieproszony gość w hotelu sejmowym,W hotelu sejmowym pojawił nieproszony gość. W jednej z klatek schodowych pracownicy hotelu znaleźli nietoperza. Na miejsce wezwano Eko Patrol straży miejskiej.,"Strażnicy miejscy otrzymali zgłoszenie z hotelu sejmowego przy ul. Senackiej. – Obsługa wskazała nam małego nietoperza uczepionego sufitu. Zwierzaczek prawdopodobnie obudził się ze snu, bo było jeszcze dość ciepło, a na noc schował się tam, gdzie było w miarę ciemno – wyjaśnił insp. Maciej Jankowski z Ekopatrolu.  Strażnicy miejscy odłowili nietoperza. Ssak trafi do ośrodka zajmującego się dzikimi zwierzętami.  Nietoperze to rząd ssaków łożyskowych, obejmujący ok. 1360 gatunków, do którego zalicza się 17 rodzin. Są to jedyne zdolne do aktywnego lotu ssaki, w przeważającej większości prowadzące nocny tryb życia. Specyficzną postawę w spoczynku, zwisanie głową w dół nietoperze zawdzięczają specjalnej budowie tylnych kończyn.",,
Powodzie w północnej i środkowej Anglii. Jedna osoba zginęła,"Jedna osoba zginęła w wywołanych ulewnymi deszczami powodziach, które nawiedzają północną i środkową Anglię - poinformowały w piątek władze.","Ofiarą śmiertelną jest kobieta, która została porwana w piątek rano we wsi Rowsley, w hrabstwie Derbyshire, przez wezbrany nurt rzeki Derwent. Jej ciało odnaleziono dopiero kilka godzin później trzy kilometry dalej.Właśnie w tym hrabstwie sytuacja teraz jest najgorsza. W ćwierćmilionowym Derby ewakuowano mieszkańców z budynków w centrum miasta. Policja zamknęła też główną drogę prowadzącą do miasta.Według najnowszych informacji fala kulminacyjna na rzece Derwent, która miała przejść przez Derby ok. północy polskiego czasu, już minęła. Nie zmienia to faktu, że zanotowany został najwyższy stan tej rzeki od kiedy prowadzone są pomiary.",,
Święto Wniebowzięcia Najświętszej Maryi Panny. Uroczystości na Jasnej Górze,Katolicy świętują w środę uroczystość Wniebowzięcia Najświętszej Maryi Panny. To największe katolickie święto dedykowane Matce Bożej. Upamiętnia wzięcie do nieba Najświętszej Maryi Panny z duszą i ciałem.,"Dogmat o Wniebowzięciu NMP ogłoszony został przez papieża Piusa XII w 1950 roku – mówi ks. dr Tomasz Falak. Jak dodaje, ta uroczystość to dla katolików znak nadziei. – My także będziemy mogli kiedyś oglądać Boga twarzą w twarz w niebie – mówi duchowny.W polskiej tradycji wniebowzięcie nazywane jest Świętem Matki Bożej Zielnej. Jak głosi legenda, Maryja, jako nieskalana grzechem, miała nie umrzeć, lecz jedyne usnąć. Jej grób okazał się pusty, wewnątrz nie było ciała, a na miejscu, gdzie leżało, znaleziono wianki i pachnące lilie. Na pamiątkę tego wydarzenia w kościołach święci się kwiaty, wianki i zioła.Największe uroczystości święta Najświętszej Maryi Panny w Polsce odbywają się na Jasnej Górze. Zgromadziły się tam tysiące pątników, którzy przez ostatnie dni pielgrzymowali do Częstochowy.",,
W KO działa kret PiS-u? Pilne spotkanie władz PO z nowymi senatorami,"Choć nowi senatorowie dopiero za tydzień odbiorą zaświadczenia o wyborze, to przedstawiciele Koalicji Obywatelskiej już dzisiaj zostali wezwani do siedziby Platformy Obywatelskiej. Z nieoficjalnych informacji wynika, że władze PO obawiają się transferów do PiS-u. – Nie musimy ich sprawdzać. To piętno, które nosiłby na sobie taki senator na całe życie wystarczy za przestrogę, żeby na korupcję polityczną był uodporniony – powiedział portalowi tvp.info senator PO Bogdan Klich.","W nowym Senacie opozycja będzie miała jedynie dwa głosy przewagi nad PiS-em. Politycy Zjednoczonej Prawicy nie kryją, że wyobrażają sobie transfery senatorów opozycji do obozu rządzącego. Oficjalnie politycy PO mówią, że spotkania z nowymi parlamentarzystami to rutyna na początku kadencji. – Organizacyjne spotkanie, żebyśmy lepiej się poznali – zapewniał nas Artur Dunin, przyszły senator PO.   Nieoficjalnie przedstawiciele KO mówią jednak o chęci wybadania nastrojów w przyszłym klubie parlamentarnym. Obawiają się bowiem, że w izbie wyższej parlamentu zasiądzie ktoś, kto – jak  Wojciech Kałuża, radny sejmiku województwa śląskiego wybrany z list KO – przejdzie na stronę PiS-u. Kałuża zapewnił tej partii większość. – Radny Kałuża nie znajdzie się w tym gronie. Gdyby się znalazł, to na trwałe zapisałby się w podręcznikach do historii Polski jako ten, który zdradził polską demokrację, polską konstytucję, szacunek dla prawa, szacunek dla swobód obywatelskich, niezależnego wymiaru sprawiedliwości. Przeszedłby na złą stronę mocy – mówił nam senator Klich. Senatorowie KO podejrzewają, że Zjednoczona Prawica jest zdeterminowana, żeby uzyskać większość w izbie wyższej parlamentu. – PiS ze swoimi Dworczykami będą jeździć do poszczególnych senatorów czy zapraszać ich na rozmowy. Mam nadzieję, że żaden z nas nie przejdzie. Sądzę, że nie ma żadnego Kałuży wśród senatorów – stwierdził Dunin. Czy sam miał tajemnicze telefony z propozycją transferu? – Zostawię to bez komentarza – odpowiedział.  „UPRZEJMIE PROSZĘ: Imię, nazwisko, w jakiej sprawie. Będę wdzięczny, jeśli osoby, które chcą się ze mną skontaktować, zamiast anonimowo dzwonić 20 razy przez cały dzień wyślą jeden SMS z powyższą informacją. Dobrze? Dziękuję bardzo” – apelował na Facebooku przyszły senator Adam Szejnfeld. W komentarzach jego zwolennicy przypuszczają, że telefonował prezes Jarosław Kaczyński z propozycją współpracy. Senator Tomasz Grodzki twierdzi z kolei, że przedstawiciel PiS-u sondował, czy nie objąłby funkcji ministra zdrowia. Miał odmówić. Czy jest pewny, że wszyscy przedstawiciele KO postąpią podobnie? – Pewien to ja jestem, że urodziłem się 13 maja 1958 roku. W polityce jest stare określenie »Nigdy nie mów nigdy« – stwierdził.  Parlamentarzysta nie spodziewa się, że w Senacie dojdzie do takich wydarzeń, jak w sejmiku śląskim. – Radny Kałuża jest symbolem obrzydliwej zdrady. Ludzie, którzy zostali wybrani do Senatu, to ludzie o pewnej pozycji. Aby zdobyć kilkadziesiąt czy ponad 100 tysięcy głosów, nie wystarczą znajomi czy rodzina. Ci ludzie mają na tyle twardy kręgosłup moralny, że takich transferów nie będzie – ocenił.  Senator PiS Jan Maria Jackowski z uśmiechem na twarzy komentuje rzekome próby kuszenia przedstawicieli KO do transferów. – To trochę przypomina, jakby chciano na siebie zwrócić uwagę. Do mnie też różne osoby telefonują i nie robię z tego powodu jakiejś sensacji medialnej.  Nie opowiadam o tym wszem i wobec – powiedział Jackowski. Zdaniem parlamentarzysty nie ma w tej chwili klimatu na indywidualne transfery. – Nie wykluczam natomiast, że uda się wypracować jakieś porozumienie o charakterze politycznym, które byłoby zawarte w świetle jupiterów, bo są przecież środowiska, które mogłyby wykazać zainteresowanie podpisaniem takiego porozumienia – mówił senator PiS. Media spekulują w tym kontekście, że możliwa byłaby senacka koalicja PiS-u z PSL-em. Ludowcy będą bowiem mieć trzech senatorów, czyli o jednego więcej niż potrzeba do zdobycia większości przez Zjednoczoną Prawicę.",,
Kim Dzong Un gotów zezwolić na wejście inspektorów do kompleksu jądrowego,"Przywódca Korei Północnej Kim Dzong Un jest gotów zezwolić na wejście inspektorów do głównego północnokoreańskiego kompleksu nuklearnego Jongbjon – poinformowała we wtorek południowokoreańska agencja prasowa Yonhap, powołując się na źródło dyplomatyczne.","„Jak rozumiem, przewodniczący Kim powiedział prezydentowi (Korei Południowej) Munowi podczas spotkania na szczycie we wrześniu, że jeśli USA poczynią stosowne kroki, on będzie nie tylko gotów zamknąć obiekty nuklearne w Jongbjon, ale także zezwoli na weryfikację” – cytuje Yonhap swoje źródło. Według tego źródła, południowokoreański prezydent Mun Dze In poinformował o tym prezydenta USA Donalda Trumpa, gdy spotkał się z nim we wrześniu w Nowym Jorku podczas sesji Zgromadzenia Ogólnego ONZ. Reuters odnotowuje, że Kim mówił już w przeszłości, iż jest gotów zamknąć Jongbjon, jeśli Waszyngton podejmie „stosowne” środki, ale nie było dotąd informacji o gotowości do wpuszczenia tam inspektorów. Agencja dodaje, że USA kładą nacisk na weryfikację, negocjując z Koreą Północną kwestię denuklearyzacji Półwyspu Koreańskiego.",,
NATO nie rozmieści więcej broni nuklearnej w Europie,"– Układ rozbrojeniowy INF jest nieskuteczny, jeśli przestrzega go tylko jedna strona; Stany Zjednoczone w pełni go respektują – oświadczył w środę w Brukseli sekretarz generalny NATO Jens Stoltenberg. Zapewnił, że Sojusz nie chce nowej zimnej wojny.","Jak podkreślił na konferencji prasowej Stoltenberg, państwa Sojuszu Północnoatlantyckiego nie zamierzają rozmieścić więcej broni nuklearnej w Europie w reakcji na rosyjskie działania, łamiące traktat INF. – Nie chcemy nowej zimnej wojny, nie chcemy wyścigu zbrojeń – dodał. Stoltenberg wskazał na Rosję jako na odpowiedzialną za łamanie postanowień umowy w związku z budową przez ten kraj nowego typu rakiety. – Traktat INF jest traktatem o znaczeniu przełomowym, ale problem polega na tym, że żaden traktat nie może być efektywny, nie może działać, jeśli jest przestrzegany przez jedną stronę. Z tego powodu państwa sojusznicze wyraziły zaniepokojenie z powodu zachowania Rosji – powiedział sekretarz generalny Sojuszu. Podkreślił, że w Sojuszu odbywały się przez długi czas konsultacje w tej sprawie, która została podniesiona jeszcze przez administrację poprzedniego prezydenta USA Baracka Obamę. Kwestia ta była omawiana podczas lipcowego szczytu NATO w Brukseli. Liderzy wyrazili wówczas zaniepokojenie krokami Moskwy. Podczas spotkania na poziomie ministrów obrony w październiku była to jedna z kluczowych dyskutowanych spraw. Stoltenberg rozmawiał o tym podczas swojej niedawnej wizyty w Waszyngtonie. Sekretarz generalny zauważył, że Sojusz już teraz mierzy się z wyzwaniem nuklearnym, bo Rosja ma tego typu broń, ale potrzebna jest analiza skutków rozmieszczenia nowych rakiet przez ten kraj. Układ INF o całkowitej likwidacji pocisków rakietowych pośredniego (IRBM) i średniego zasięgu (MRBM) podpisali przywódcy USA i ówczesnego ZSRR, Ronald Reagan i Michaił Gorbaczow, 8 grudnia 1987 roku w Waszyngtonie. Układ przewiduje likwidację arsenałów tej broni, a także zabrania jej produkowania, przechowywania i stosowania. Prezydent Donald Trump zapowiedział wycofanie się USA z tego układu, zarzucając Rosji łamanie jego postanowień. USA twierdzą, iż Rosja narusza INF, rozmieszczając pociski manewrujące 9M729 oznaczane przez NATO jako SSC-8. Moskwa zaprzecza.",,
Pentagon przedstawi Trumpowi metody „poradzenia sobie” z Koreą Płn.,"Jeżeli Korea Płn. będzie kontynuowała swe prowokacje, Pentagon przedstawi prezydentowi USA Donaldowi Trumpowi metody „poradzenia sobie” z tym reżimem – powiedział rzecznik resortu Robert Manning. To reakcja na wystąpienie szefa MSZ Korei Płn. Biały Dom zapewnia, że Stany Zjednoczone nie wypowiedziały wojny Korei Płn.","Wcześniej szef dyplomacji Korei Płn. Ri Jong Ho oświadczył, że prezydent Donald Trump wypowiedział wojnę Korei Płn. i że Pjongjang zastrzega sobie prawo do reakcji, a jako przykład możliwej odpowiedzi podał zestrzelenie amerykańskich bombowców strategicznych, nawet w międzynarodowej przestrzeni powietrznej.– Jeżeli Korea Płn. nie zaprzestanie swych prowokacyjnych działań, przedstawimy prezydentowi opcje postępowania wobec Korei Płn. – powiedział dziennikarzom pułkownik Manning. Twarde stanowisko Trumpa Trump zagroził w niedzielę władzom Korei Północnej, że te mogą „długo nie przetrwać”. To była odpowiedź na sobotnie słowa Ri Jong Ho o „nieuniknionej wizycie” północnokoreańskich rakiet na terytorium USA.Biały Dom zapewnił jednak, że Stany Zjednoczone nie wypowiedziały wojny Korei Północnej.  – Nie wypowiedzieliśmy wojny Korei Północnej. Takie twierdzenia są absurdalne – oświadczyła rzeczniczka Białego Domu Sarah Huckabee Sanders. – Nasz cel się nie zmienia. Chcemy pokojowej denuklearyzacji Półwyspu Koreańskiego – dodała Sanders.",,
"Koktajle Mołotowa, cegły, gaz na ulicach. Kolejne starcia w Hongkongu","Demonstranci w Hongkongu obrzucili policjantów butelkami z płynem zapalającym i cegłami. Funkcjonariusze wystrzelili pojemniki z gazem łzawiącym, użyli także pałek. Co najmniej kilkunastu demonstrantów zostało zatrzymanych, nie ma informacji o rannych.","W regionie Kwun Tong w dzielnicy Kowloon, gdzie zebrali się demonstranci, zamknięto cztery stacje metra. Firma zarządzająca metrem krytykowana była przez chińskie media rządowe, że wspomaga protestujących nie reagując na wykorzystywanie przez nich stacji kolejki jako schronienia przed policją.Uczestnicy protestów grozili ponowną blokadą hongkońskiego lotniska. Do terminala wpuszczane są jednak tylko osoby posiadające potwierdzone rezerwacje na lot oraz dokumenty tożsamości. Lotnisko działa normalnie.W piątek wieczorem około 130 tys. osób wzięło udział w żywym łańcuchu, inspirowanym „bałtyckimłańcuchem” sprzed 30 lat. Trzymając się za ręce mieszkańcy Hongkongu w pokojowy sposób protestowali przeciwko polityce hongkońskich władz.W Hongkongu, do 1997 roku brytyjskiej kolonii, od wielu tygodni trwają starcia demonstrantów z policją. Pierwotną przyczyną kryzysu był zgłoszony przez władze Hongkongu projekt nowelizacji prawa ekstradycyjnego, która umożliwiłaby m.in. transfer podejrzanych do Chin kontynentalnych.",,
Kanclerz Merkel po ataku w Halle: zero tolerancji dla nienawiści,"Po ataku na synagogę w Halle kanclerz Niemiec Angela Merkel zaapelowała o walkę z użyciem wszelkich dopuszczalnych prawnie środków przeciwko prawicowemu ekstremizmowi i antysemityzmowi. Oświadczyła, że zjawiska te nie będą tolerowane.","– Przedstawiciele państwa prawa muszą wykorzystać wszelkie ścieżki prawne, by zwalczać nienawiść, przemoc (...) (wobec tych zjawisk) nie ma tolerancji – oświadczyła Merkel na spotkaniu ze związkiem zawodowym IG Metall z okazji Dnia Związkowca w Norymberdze. W środę wieczorem kanclerz odwiedziła zaatakowaną synagogę.  Szefowa rządu podkreśliła, że podobnie jak miliony ludzi jest „zaszokowana i zasmucona” tragedią w Halle. Złożyła kondolencje bliskim ofiar.  – Bardzo niewiele brakowało, by doszło do strasznego ataku na ludzi w synagodze. Ofiar mogło być o wiele więcej – podkreśliła.  – Cieszymy się z każdej synagogi, każdej gminy i każdego przejawu życia żydowskiego w naszym kraju  – dodała, powtarzając swoje słowa ze środowej wizyty w Halle.",,
"Adam Bodnar broniłby Misiewicza, gdyby ten się do niego zgłosił","– Myślę, że nie miałbym w tej sytuacji wyboru. To jest sytuacja kiedy Rzecznik Praw Obywatelskich niezależnie od tego co sądzi o danej osobie powinien się taką sytuacją zająć, bo chodzi o standard życia publicznego i standard funkcjonowania organów państwa –  powiedział w rozmowie z Jackiem Żakowskim na antenie „Superstacji” Rzecznik Praw Obywatelskich Adam Bodnar. Rzecznik został spytany o ewentualne udzielenie pomocy  Bartłomiejowi Misiewiczowi, gdyby ten zgłosił się do RPO z zapytaniem o pomoc. O rozmowie Rzecznika pisze portal „Do Rzeczy”.","Rozmowa Adama Bodnara z Jackiem Żakowskim dotyczyła oświadczenia PiS, w którym stwierdzono, że były rzecznik MON Bartłomiej Misiewicz „nie ma kwalifikacji do pełnienia funkcji w sferze administracji publicznej, spółkach Skarbu Państwa czy innych sferach życia publicznego”.Naruszenie prawa konstytucyjnego?Jak donosi „Do Rzeczy”, Bodnar spytany przez Żakowskiego o sytuację, gdy Misiewicz zgłosiłby się do pracy i dostałby odmowę, ze względu na wspomniane oświadczenie, odparł, że byłoby to naruszeniem praw. – To jest naruszenie jego prawa konstytucyjnego równego dostępu, bo już się z góry przesądziło o tym, że on nie ma kwalifikacji, nie ma predyspozycji moralnych do tego, ale dokonano tego w trybie, który nie jest w żaden sposób określony w prawie. Co więcej, można by się nawet zacząć zastanawiać czy tak kategoryczne stwierdzenie nie narusza jego dóbr osobistych – podkreślił RPO.Chodzi o standardyRedaktor Żakowski zapytał również „czy rzecznik rządu ma prawo powiedzieć, że Misiewiczowi nie wolno dawać pracy” nawiązując do wypowiedzi Rafała Bochenka z 13 kwietnia br. Rzecznik praw obywatelskich stwierdził, że PiS może oceniać wyłącznie postępowanie Misiewicza jako członka partii. – Natomiast kształtować mu karierę i możliwości pełnienia funkcji publicznej i uznawać, że państwo jest własnością jednej partii i odnoszenie się do całego życia publicznego, to jest coś niespotykane – przekonywał.13 kwietnia rzecznik rządu Rafał Bochenek, przekazał opinię premier Beaty Szydło na temat oświadczenia Prawa i Sprawiedliwości dot. Misiewicza. – W PiS i rządzie Beaty Szydło nie będzie zgody na zachowania, które naruszają zasady i wartości, którym hołdujemy; w ocenie szefowej rządu Bartłomiej Misiewicz nie może być zatrudniony w MON ani żadnej instytucji podlegającej rządowi – oświadczył rzecznik rządu.",,
TVP Info ujawnia nagrania po przesłuchaniu Birgfellnera. Są wątpliwości dot. bezstronności tłumaczki,"TVP Info dotarło do nagrań z monitoringu, na których widać, jak po jednym z przesłuchań austriackiego biznesmena Geralda Birgfellnera opuszcza on budynek prokuratury w towarzystwie swoich pełnomocników oraz tłumaczki przysięgłej, która uczestniczyła w przesłuchaniu. Wszyscy opuścili teren prokuratury jednym samochodem. To może rodzić pytania o bezstronność tłumaczki.","Przesłuchanie dotyczyło postępowania, które prowadzi Prokuratura Okręgowa w Warszawie w sprawie zawiadomienia o możliwości popełnienia przestępstwa przez prezesa Prawa i Sprawiedliwości Jarosława Kaczyńskiego, które złożył w końcu stycznia w prokuraturze jeden z pełnomocników Birgfellnera, mec. Jacek Dubois. W ramach tego postępowania prokuratura od dwóch tygodni prowadzi przesłuchanie Austriaka. Pod koniec stycznia „Gazeta Wyborcza” opublikowała zapisy i nagranie rozmowy z lipca 2018 r., na którym słychać m.in. prezesa PiS i Birgfellnera. Tematem dyskusji były plany budowy w Warszawie dwóch wieżowców przez powiązaną ze środowiskiem PiS spółkę Srebrna. Kaczyński skierował do prokuratury zawiadomienia o podejrzeniu popełnienia przestępstwa zniesławienia przez dziennikarzy „Gazety Wyborczej” oraz posłów Platformy Obywatelskiej. – Sytuacja, w której biegły wsiada do jednego samochodu ze stroną postępowania, może budzić wątpliwości – powiedział w rozmowie z TVP Info karnista i adwokat Piotr Kruszyński. Jego zdaniem „są to podstawy, by wyłączyć takiego biegłego”. – Zgodnie z Kodeksem postępowania karnego biegłego, analogicznie tłumacza i specjalistę, można wykluczyć ze sprawy, gdy pojawią się okoliczności, które poddają w wątpliwość bezstronność czy też fachową wiedzę biegłego. Zawsze jest możliwe pozbycie się takiego biegłego i powołanie innego  – stwierdził Kruszyński. Jak dodał, biegły powinien „być trochę jak sąd. (…) To ma być ekspert, który po to jest powoływany, by pomóc organowi procesowemu ustalić prawdę materialną, bo organ procesowy nie ma wiedzy fachowej w tym zakresie, biegły ma. Natomiast biegły absolutnie nie może być stronniczy. Nie może być cienia wątpliwości, które osłabiłyby zaufanie do biegłego”.",,
UE: irańskie ataki na izraelskie pozycje „skrajnie niepokojące”,"Unia Europejska uważa irańskie ataki na izraelskie pozycje na Wzgórzach Golan za „skrajnie niepokojące” – oświadczyła wieczorem rzeczniczka szefowej unijnej dyplomacji Federiki Mogherini. Podkreśliła jednocześnie, że Izrael ma prawo się bronić.","– Doniesienia o irańskich atakach na pozycje izraelskiej armii na Wzgórzach Golan, przeprowadzone w nocy z terytorium Syrii, na które Izrael odpowiedział uderzając na cele irańskie w Syrii, są skrajnie niepokojące – powiedziała rzeczniczka.Zaapelowała do „wszystkich podmiotów regionalnych” o powściągliwość i unikanie eskalacji.Według władz Izraela w nocy elitarne oddziały irańskie Al-Kuds wystrzeliły z południowej Syrii ok. 20 rakiet na bazy armii izraelskiej na okupowanych przez Izraelczyków Wzgórzach Golan. Izrael poinformował, że w odpowiedzi na ostrzał zaatakował i zniszczył irańskie obiekty w Syrii.",,
Kontrola w krakowskiej IKEI po zwolnieniu pracownika,"Nawet miesiąc może potrwać kontrola Państwowej Inspekcji Pracy w sklepie IKEA w Krakowie. Rozpoczęła się po zwolnieniu jednego z pracowników, który stracił pracę za wpis na wewnętrznym internetowym forum koncernu. Po tym, jak został zobowiązany do promocji LGBT, odpisał, że nie pozwala mu na to jego wiara; zacytował też fragmenty z Biblii.","Okręgowy Inspektor Pracy w Krakowie Józef Bajdel powiedział, że PIP rozpoczęła w firmie szeroko zakrojoną kontrolę.– Kompleksowa kontrola dotyczy zarówno bezpieczeństwa i higieny pracy, prawa pracy, kwestii zawierania i rozwiązywania stosunków pracy oraz szkoleń BHP i badań lekarskich. Okręgowy Inspektor Pracy przyznał, że zaplanowana kontrola została przyspieszona po doniesieniach medialnych na temat zwolnionego pracownika.– Nie oceniamy, do czego mogło tam dojść. Coś się dzieje chyba nie tak, takie mamy wrażenie. Trzeba teraz skonfrontować ze sobą dokumenty, żeby było można coś powiedzieć – wskazał.Zwolniony pracownik IKEI mówi, że wyraził sprzeciw wobec zmuszaniu zatrudnionych do udziału w akcjach promujących środowiska LGBT.",,
Szwajcarska gazeta: prywatne media w Polsce cieszą się dużą wolnością,"Szwajcarskie pismo „Neue Zuercher Zeitung” ocenia, że media prywatne w Polsce cieszą się dużą niezależnością. Ma być tak „także dzięki UE i szwajcarskiemu koncernowi Ringer” – podaje portal dw.com.","„Państwowa telewizja jest pod ścisłą kontrolą rządu, ale prywatne media coraz bardziej naprzykrzają się władzy i to z powodzeniem” – pisze warszawski korespondent „Neue Zuercher Zeitung” Paul Flueckiger. Przypomina on aferę z udziałem posła Stanisława Pięty, którego pogrążyły publikacje w „Fakcie”. „Historie takie jak ta pokazują, że prasa w Polsce nadal jest wolna i skuteczna” – ocenia Flueckinger. Autor artykułu uważa, że po przejęciu władzy PiS narzucił swoją linię telewizji publicznej i PAP, niemniej jednak bardzo silne mają pozostawać media prywatne, w tym te kontrolowane przez szwajcarsko-niemiecki koncern Ringer-Axel Springer, do którego należą „Fakt”, polskie wydanie „Newsweeka” oraz portal Onet.pl.",,
Jaki zapewnia warszawiaków: Będę promował szczepienia,"– Jeżeli zostanę prezydentem Warszawy, będę promował szczepienia i finansował politykę związaną ze szczepieniami – zadeklarował w czwartek kandydat Zjednoczonej Prawicy na prezydenta stolicy Patryk Jaki.","W czwartek posłowie zdecydowali, że obywatelskim projektem, który przewiduje likwidację obowiązku szczepień ochronnych, zajmą się sejmowe komisje zdrowia oraz polityki społecznej i rodziny.  Patryk Jaki pytany był na konferencji prasowej o stanowisko ws. szczepionek w kontekście swojej przeszłości, kiedy wspierał ruchy antyszczepionkowe. Krytykował to były minister zdrowia Bartosz Arłukowicz (PO). Podkreślił, że Jaki interweniował m.in. u Generalnego Inspektora Sanitarnego i b. ministra zdrowia Konstantego Radziwiłła w obronie rodziców odmawiających szczepienia swych dzieci.   „Proszę się nie poddawać manipulacji” – Proszę się nie poddawać manipulacji, którą przeprowadza Platforma Obywatelska. W piśmie, na które pani się powołuje pisałem o tym, że jestem przeciwny, żeby odbierać dzieci – odpowiedział Jaki.  W jego ocenie odbieranie przez państwo dzieci to „daleko idąca konsekwencja”.  – Dlatego, że na przykład rodzic uznaje, że chciałby mieć szczepione dziecko nie na początku – czyli nie wtedy, kiedy jeszcze nie ma silnie wykształconego organizmu – ale na przykład gdy dziecko będzie trochę starsze – tak jak jest to w większości państw UE. Jeżeli rodzic mówi, że chce później zaszczepić swoje dziecko, a państwo chce mu odebrać dzieci, to ja mówiłem tutaj stop i tego właśnie dotyczyło moje pismo –  wyjaśnił Jaki. Zaznaczył, że swoje stanowisko ws. szczepionek wyraził podczas czwartkowego głosowania nad obywatelskim projektem likwidującym obowiązek szczepień ochronnych. Jaki głosował za wnioskiem o odrzucenie projektu, w drugim głosowaniu za skierowaniem projektu do komisji nie wziął udziału.  –  Jeżeli zostanę prezydentem miasta stołecznego Warszawy będę promował szczepienia, będę finansował politykę związaną ze szczepieniami – zadeklarował Jaki. Dodał jednocześnie, że z drugiej strony wolałby, żeby państwo przekonywało, a nie działało pod wpływem przymusu ws. szczepionek.   „Warszawa otwarta na wszystkie poglądy” –  Poza tym ja mam silne przekonanie, że polskie państwo polega też na tym, żeby wysłuchać ludzi, z którymi się nie zgadzamy. Taka powinna być też Warszawa –  otwarta na wszystkie poglądy. Nawet jeżeli ja mówię, że będę finansował szczepienia i że będę je promował, to nie znaczy, że mam być głuchy na argumenty ludzi, którzy się ze mną nie zgadzają  –  podkreślił kandydat Zjednoczonej Prawicy.  Przypomnijmy, że 3 października  odbyła się burzliwa debata w sejmie nad obywatelskim projektem ustawy, który przewiduje likwidację obowiązku szczepień ochronnych. W dyskusji złożono dwa wnioski: o odrzucenie projektu w pierwszym czytaniu i o skierowanie go do prac komisji. W głosowaniu, które odbyło się 4 października za procedowaniem w komisjach głosowało  252 posłów, 158 było przeciw, dwóch wstrzymało się od głosu. Sejm wcześniej nie przyjął wniosku o odrzucenie projektu.",,
Unia Europejska zmienia system głosowania. Polska na tym straci,"Od 1 kwietnia jedynym obowiązującym systemem głosowania w Unii Europejskiej jest tak zwany system podwójnej większości, zapisany w traktacie lizbońskim, wynegocjowanym w 2007 roku. Faworyzuje on największe kraje i jest niekorzystny dla Polski. Wcześniej była możliwość wnioskowania o głosowanie według reguł traktatu z Nicei.","Nicejski system głosowania dawał Polsce dużą siłę głosu, porównywalną z Niemcami. W unijnej Radzie nasz kraj miał 27 głosów, a nasz zachodni sąsiad - 29. Ten system pozwalał łatwiej budować koalicje i blokować niekorzystne decyzje.W systemie podwójnej większości Polska traci dotychczasową siłę głosu. Jest on z kolei korzystny dla największych krajów, ponieważ do przyjęcia decyzji potrzeba 55 procent państw reprezentujących co najmniej 65 procent obywateli. Trudniej o mniejszość blokującą Przykładowo, gdyby zmiany w delegowaniu pracowników, zaproponowane przez Komisję Europejską i oprotestowane przez Polskę, zostały poddane pod głosowanie w starym systemie, decyzja byłaby zablokowana, bo udałoby się utworzyć koalicję niezadowolonych krajów, tak zwaną mniejszość blokującą. Prace nad tymi propozycjami wciąż trwają i w nowym systemie już nie uda się ich zablokować. To samo dotyczy zmian w wydawaniu pozwoleń na emisję dwutlenku węgla, wymuszającym większą redukcję CO2, którym sprzeciwia się Polska. W nowym systemie głosowania już nie zdoła ona stworzyć mniejszości blokującej. W systemie nicejskim ją miała, bo zastrzeżenia zgłosiło w sumie dziewięć krajów. W traktacie lizbońskim jest wprawdzie tzw. mechanizm z Joaniny, ale umożliwia on jedynie odwlekanie decyzji i nie pozwala na ich zablokowanie.",,
Rodzina niemieckich miliarderów zbada swoją nazistowską przeszłość,"Przedstawicielstwo rodziny Reimannów, jednych z najbogatszych niemieckich przemysłowców poinformowało, że zamierza ona dokładnie zbadać swoją niechlubną nazistowską przeszłość. Ponadto Reimannowie zamierzają wpłacić 10 milionów euro na cele charytatywne.","O tym, że przemysłowcy Reimann ojciec i syn współpracowali w czasie wojny z niemieckimi nazistami i zatrudniali pracowników przymusowych, napisał „Bild am Sonntag”. Rzecznik prasowy rodziny potwierdził fakt ich współpracy z reżimem III Rzeszy.  – Ojciec i syn byli winni i powinni być skazani – przyznał. Rzecznik przypomniał, że Reimannowie w 1999 r. wpłacili 10 mln marek na fundację „Pamięć, Odpowiedzialność i Przyszłość”. Teraz rodzina zamierza wpłacić 10 mln euro na cele charytatywne. – Nie robimy tego po publikacjach prasowych, lecz dlatego, że rodzina jest zawstydzona czynami ojca i syna w trakcie wojny – powiedział Peter Harf. Reimannowie są drugą najbogatszą rodziną w Niemczech. Albert senior i Albert junior pisali listy do szefa SS Heinricha Himmlera, w których zapewniali o swojej lojalności do nazizmu i ideologii rasistowskiej. Do niewolniczej pracy w Trzeciej Rzeszy zmuszono miliony więźniów pochodzących z terenów okupowanych przez Niemcy. Pracowali oni w trudnych warunkach w fabrykach lub na farmach, zazwyczaj za darmo lub za niewielką zapłatę.",,
Niemiecki europoseł: Merkel zmieniła politykę wobec migrantów o 180 stopni,"– Merkel już zmieniła swoją politykę wobec migrantów o 180 stopni, ale nigdy tego nie przyznała - powiedział Hans-Olaf Henkel, europoseł z frakcji Europejskich Konserwatystów i Reformatorów, gość programu „Studio Zachód”. - Ten rząd reprezentuje mniej niż 50 proc. niemieckiego społeczeństwa - stwierdził.","O wejściu Socjaldemokratycznej Partii Niemiec do koalicji rządzącej zdecyduje wewnątrzpartyjne referendum. W środę socjaldemokraci porozumieli się z chadekami z CDU i CSU w najistotniejszych punktach. Europoseł pytany, co zmieni się w polityce Niemiec, a w szczególności w polityce zagranicznej odpowiedział, że „będzie ona taka sama”. – I to są złe wieści, bo miałem nadzieję na zmiany w polityce Niemiec, w szczególności chodzi o wpływ pana Schulza. Oni chcą więcej Europy, więcej Brukseli i centralizacji. Myślę, że to nie są dobre wieści ani dla Niemiec, ani dla Unii Europejskiej – powiedział Hans-Olaf Henkel.Gość programu odniósł się także do dobrego wyniku partii Alternatywa dla Niemiec w ostatnich wyborach. – Alternatywa dla Niemiec to partia, której byłem członkiem. W zasadzie byłem jedną z osób, które ją założyły i finansowały. Opuściłem ją, ponieważ stała się partią rasistowską. Popiera także Putina. Z wielu powodów jest to nie do zaakceptowania, tak dla Niemiec jak i dla Polski. Większość ludzi, która głosowała na tę partię zrobiła to nie z tych powodów. Głosowali tak, ponieważ  mieli dość obecnego rządu – podkreślił.  Jak dodał, było to działania przeciw wielkiej koalicji. Zmiana polityki ws. migracji o 180 stopni Hans-Olaf Henkel odniósł się także do polityki Niemiec w sprawie  relokacji imigrantów.  – Merkel już zmieniła swoją politykę o 180 stopni, ale nigdy tego nie przyznała. Trzeba to przyjąć do wiadomości. Łańcuch został aktualnie zawieszony. Cały jej pomysł dotyczący uchodźców, których zaprosiła nie wiedząc, skąd są, czego chcą i jakie jest ich pochodzenie. Jej polityka była próbą zaszczepienia tej idei w europejskich krajach, ale te kraje nie były Niemcami i to nie zadziałało – zaznaczył.",,
Sellin: Mamy ambitne plany dotyczące m.in. obchodów 30-lecia wyborów czerwcowych,"Mamy ambitne plany, jeżeli chodzi o upamiętnienie 30-lecia wyborów czerwcowych i 40-lecia pierwszej pielgrzymki papieża Jana Pawła II do Polski – zapowiedział wiceminister kultury i dziedzictwa narodowego Jarosław Sellin.","Sellin został zapytany w RMF FM, czy planowane są uroczyste obchody 30-lecia wyborów 4 czerwca 1989 r. Jak poinformował, rząd ma „ambitne plany, jeżeli chodzi o upamiętnienie 30-lecia wyborów czerwcowych i 40-lecia pierwszej pielgrzymki papieża Jana Pawła II do Polski”.– Te słynne słowa tutaj w Warszawie: „niech zstąpi Duch Twój i odnowi oblicze tej ziemi” padły 2 czerwca 1979 r. To był moim zdaniem początek drogi. Wtedy się policzyliśmy, zobaczyliśmy, jak wielu nas jest. To był początek drogi Solidarności tak naprawdę, która wybuchła chwilę później i potem walczyła przez 10 lat i wygrała 4 czerwca 1989 r. z komunistami – powiedział. Jak dodał, z okazji tych rocznic rząd będzie „proponować zarówno wydarzenia o charakterze ceremonii państwowych, jak i wydarzenia dla ludzi o charakterze imprez bardziej kulturalnych, które będą w atrakcyjnych formach tę historię przypominać”. Na uwagę prowadzącego, że przy okazji roku stulecia odzyskania niepodległości utworzono komitet, w którym pojawili się także politycy opozycji, wiceszef MKiDN przypomniał, że komitet spotkał się „kilka razy”. – Jeśli chodzi o te rocznice, ich różnorodność jest tak duża, że trudno by było jakiś jeden komitet powołać, który się zastanawia, jak uczcić 15-lecie Polski w UE, a jak inaczej 20-lecie wejścia Polski do NATO, a jak 80. rocznicę II wojny światowej – stwierdził. Sellin zwrócił uwagę, że „każdy segment władzy może te wydarzenia honorować w różny sposób”. – Ja podejrzewam, że np. samorządy też będą aktywne w tej sprawie i duża część samorządów jest dzisiaj w rękach opozycji. Zresztą słyszę nawet takie zapowiedzi, że 4 czerwca dosyć duże obchody opozycja planuje razem z samorządami. Na nasze będziemy na pewno zapraszać – zapewnił.",,
Dla pułkownika Ryszarda Białousa „sen o wolnej Polsce dopełnia się”,"– Nie zdążył już przyjechać, bo zdrowie nie pozwoliło, do ojczyzny, która się odrodziła, która wyrwała się z okowów komunizmu, która na powrót stawała się wolna i suwerenna, taka o jakiej marzył. Umarł na obcej ziemi, 27 lat temu w 1992 roku, ale jego pragnieniem było do ojczyzny wrócić – podkreślił prezydent Andrzej Duda podczas uroczystości pogrzebowych  kpt. Ryszarda Białousa „Jerzego”.","Kpt. Białous, decyzją szefa MON, został awansowany pośmiertnie na stopień pułkownika Wojska Polskiego.– To jest niezwykła chwila, sen o wolnej Polsce dopełnia się. Dla pana pułkownika Ryszarda Białousa, dla „Jerzego”, to marzenie o tym, aby Polska była niepodległa, była w pełni suwerenna, była kwitnąca i żeby być w niej dzisiaj, właśnie się realizuje - podkreślił prezydent.– Po 75 latach od dnia, w którym gotów był stanąć do Powstania Warszawskiego, które następnego dnia, 1 sierpnia 1944 roku, miało się rozpocząć - dodał.Zaznaczył, że „Jerzy” „nie był już wtedy młodym chłopakiem tak, jak jego żołnierze - chłopcy, dziewczęta, którymi dowodził, był poważnym człowiekiem, miał 30 lat”. – Był mężem, toczyło się dla niego życie, a jednak gotów był poświęcić je dla Polski, gotów był poświęcić je od dawna, od czasów przedwojennych - podkreślił. „Jego pragnieniem było wrócić do ojczyzny”– Nie zdążył już przyjechać, bo zdrowie nie pozwoliło, do ojczyzny, która się odrodziła, która wyrwała się z okowów komunizmu, która na powrót stawała się w pełni suwerenna, wolna i niepodległa - taka, o jakiej marzył – mówił prezydent o płk. Ryszardzie Białousie.– Umarł na obcej ziemi 27 lat temu - w 1992 r., ale jego pragnieniem było do ojczyzny wrócić. Do ojczyzny wolnej, do ojczyzny suwerennej, do ojczyzny niepodległej - podkreślił.– Dziś na to miejsce ostatniego spoczynku tutaj, do tej kwatery, którą znają wszyscy w Polsce, wśród tych brzozowych krzyży, pod którymi leżą jego żołnierze, odprowadzony przez swoich podkomendnych, przez polskich komandosów, przez najwyższe władze państwowe, przez generalicję, przez ordynariusza Wojska Polskiego, przez syna, przez wnuka - dodał Andrzej Duda.– Spocznie tu, gdzie jego miejsce, wśród jego żołnierzy - ocenił. – Panie pułkowniku! Dowódco legendarnego Batalionu „Zośka“ - cześć Twojej pamięci. Spoczywaj w pokoju. Niech żyje Polska! - zakończył prezydent. Sprowadzenie urny z prochami kpt. Ryszarda BiałousaUrna z prochami kpt. Ryszarda Białousa pod koniec czerwca została sprowadzona z Argentyny, do której po wojnie Białous wyemigrował ze swoją najbliższą rodziną. Przetransportowano ją w asyście żołnierzy Wojsk Obrony Terytorialnej – najpierw z Buenos Aires w Argentynie do amerykańskiej bazy lotniczej Ramstein Air Base w Niemczech, a następnie do Warszawy. Podczas lotu nad Polską prochom legendarnego dowódcy Batalionu „Zośka” asystowały myśliwce F–16. Po uroczystości pogrzebowej zaplanowano również wernisaż i promocję albumu „»Jerzy« – Ryszard Białous – dowódca Batalionu »Zośka« AK”, która z udziałem szefa MON Mariusza Błaszczaka odbędzie się w Centralnej Bibliotece Rolniczej na Krakowskim Przedmieściu w Warszawie.",,
Schetyna szykuje specjalną karę dla posłów. „Nie możemy tego tak zostawić” [WIDEO],"Po tysiąc złoty kary dla posłów, których nie było na głosowaniu w sprawie ustawy o sądach, to nie wszystko – zapowiada Grzegorz Schetyna. – Mamy zarząd krajowy i będę to przedstawiał. Nie możemy tego tak zostawić – powiedział lider Platformy Obywatelskiej w Polskim Radiu24.","W czasie porannych głosowań na czwartkowym posiedzeniu Sejmu, oprócz nieobecnych posłów PiS, nie było również 32 posłów opozycji (KO, Konfederacja, Lewica i PSL), przez co te cztery kluby zaprzepaściły szansę na niedopuszczenie pod obrady projektu ustawy o apolityczności sędziów.W czwartek przewodniczący PO, Grzegorz Schetyna przyznał, że „opozycja zawiodła”, a odpowiedzialnością obciążył szefów klubów KO i PSL - Borysa Budkę i Władysława Kosiniaka-Kamysza.Dziś Schetyna obiecał, że „tego tak nie zostawi”, a nieobecnymi kolegami zajmie się zarząd krajowy PO.",,
Rosyjska propaganda i żydowskie roszczenia [OPINIA],"Władimir Solowiew, znany z chamstwa rosyjski propagandysta żydowskiego pochodzenia, prowadzący jeden z politycznych talk-show w rosyjskiej państwowej telewizji Rossija 1, wyrzucił niedawno ze studia „etatowego Polaka” Jakuba Korejbę, wrzeszcząc przy okazji, że Polacy w czasie II Wojny Światowej wymordowali więcej Żydów niż Niemcy. Incydent ten pokazuje rolę Kremla w nakręcaniu antypolskiej nagonki związanej z żydowskimi roszczeniami."," Za ruble można się dać zeszmacićZa takie pieniądze można się dać zeszmacić. Bowiem właśnie to zrobił z Korejbą Sołowiew, krzycząc do niego „paszoł won”, grożąc, że „weźmie go za nos i wyrzuci”, wreszcie dając mu „10 sekund” i wzywając ochronę dodając, że sam „nie chce brudzić sobie rąk”. W tym czasie Korejba, zamiast w odpowiedzi na takie chamstwo wyjść i nigdy nie wrócić, zapierał się i głosem upartego dziecka powtarzał „nie, nie, nie” do czasu gdy rosyjscy ochroniarze go wyprowadzili. Jeśli ktoś się spodziewa, że to koniec kariery Korejby w rosyjskich talk showach to się może grubo pomylić. Zresztą raptem niespełna 3 tygodnie wcześniej Korejba został nazwany w programie Solowiewa „prostytutką”, po tym jak zasugerował, że weźmie od każdego w studio po 5 tys. rubli i będzie po sprawie. A sprawa dotyczyła odpowiedzialności Polski za mordowanie Żydów w czasie II wojny światowej. Sołowiew, który chwilę wcześniej wykrzyczał, że Polska to państwo odpowiedzialne za wymordowanie 20 tys. jeńców (chodzi o rosyjską konfabulację dotyczącą bolszewików wziętych do niewoli w 1920 r., a których część zmarła później na szerzące się w obozach epidemie) i wydawanie oraz mordowanie „jego narodu” w czasie wojny, uznał, że Korejba hańbi swój naród. W trakcie tej pyskówki Korejbie zresztą wytknięto, że byłby „prostytutką, która wzięłaby zapłatę dwukrotnie”, bo przecież już mu zapłacono, żeby kompromitował i siebie i Polskę w trakcie tego cyrku.Niektórym osobom w Polsce, oglądającym takie występy, wydaje się, że „etatowi Polacy” dzielnie bronią Polski w rosyjskiej telewizji. Takie podejście jest infantylne i potencjalnie niebezpieczne (bo ich później legenduje). Warto bowiem na wstępie zrozumieć, że Polacy nie są adresatami tych programów. Antypolskie treści tam prezentowane nie pojawiają się po to by nas zdenerwować. One są adresowane do rosyjskiego odbiorcy, który ma widzieć polskiego pajaca wykrzykującego jakieś androny i na koniec być usadzonym przez rosyjskiego mistrza, pokazującego mu jego miejsce, jego ignorancję i to, że jest przegrany. Sołowiew robi to zresztą po mistrzowsku, choć oczywiście walka jest z góry kupiona. Niemniej lepszy od Korejby w odgrywaniu „obrońcy” Polski w rosyjskim eterze był jego tymczasowy zmiennik Tomasz Maciejczuk, o którym kilka miesięcy temu szerzej pisałem. Maciejczuk zakończył swoją karierę „polskiego rusofoba w rosyjskim eterze” po tym jak dostał „po mordzie” od jednego z rosyjskich uczestników show. Nawiasem mówiąc dostał dwa razy, pierwszy raz w programie, a drugi raz w pojedynku bokserskim, który miał jakoby rozstrzygnąć spór.Znajomy czeczeński dziennikarz mieszkający w Turcji, który podesłał mi nagranie programu, w którym Sołowiew wyrzucił Korejbę ze studia, zapytał się mnie dlaczego Polacy dają się tak poniżać. Gdy wytłumaczyłem mu, że niektórzy robią to zawodowo, zdziwił się dlaczego w takim razie te osoby nie siedzą w więzieniu. No cóż, jesteśmy państwem prawa, demokratycznym. Mój znajomy nie miał wątpliwości co z takimi osobami zrobiliby np. Turcy. Rosyjska propaganda: Polacy wymordowali najwięcej ŻydówAle w programie tym nie pajacowanie Korejby jest najważniejsze, lecz propagandowy przekaz dotyczący polskiej odpowiedzialności za Holocaust i roszczeń żydowskich do mienia bezspadkowego. Sołowiew wyrzucając Korejbę wrzeszczał, że „większość Żydów w Polsce była zamordowana nie przez niemieckich nazistów ale przez Polaków”. To zresztą tylko ukoronowanie całej antypolskiej litanii Sołowiewa i jego gości, w której podkreślali rzekome winy Polaków wobec Żydów, szalejący jakoby w Polsce antysemityzm i skandaliczne według nich „uchylanie się” Polski od zapłaty roszczeń żydowskich.",,
„Miller to człowiek bez twarzy”,"– Nie lubię Leszka Millera jako polityka. To człowiek bez twarzy, bez kośćca politycznego. Jutro może zrobić koalicję z PiS – powiedział Jerzy Urban, były rzecznik rządu PRL, w programie „Kod dostępu” w TVP Info.","Kilka dni temu Leszek Miller, przy okazji 30. rocznicy rocznicy śmierci Grzegorza Przemyka, przypomniał o matactwach Jerzego Urbana i zasugerował, że powinien się nim zająć prokurator. Gość TVP Info, zapytany, czy Miller – wówczas zajmujący się w KC PZPR sprawami młodzieży – mógł wtedy wiedzieć o sprawie tyle co on, odparł „tak zapewne było”. –  Musiał wiedzieć tyle, co ja, choć tego do końca nie wiem –  powiedział Urban.–  Leszka Millera lubię jako faceta, ale jako polityka nie mam do niego zaufania. Mam do niego żal, że swego czasu chciał zmniejszyć zakres sprawiedliwości społecznych, że zdradził barwy SLD. Mam do niego żal za Kuklińskiego i przychodzenie do księdza Jankowskiego  – mówił.– To człowiek bez twarzy, bez kośćca politycznego. właził nie powiem w co Amerykanom. On przeszkadza w łączeniu lewicy. Jutro może zrobić koalicję z PiS. Gdybym miał dowody, zdemaskowałbym Millera – podkreślił Urban. Rzecznik rządu w ostatnich latach PRL odniósł się też m.in. do śmierci księdza Jerzego Popiełuszki. –  Jego zamordowali przeciw naszej władzy. Była to prowokacja polityczna, żeby rozpalić tłumy – mówił gość „Kodu dostępu”. Samego Popiełuszkę Urban określił jako „politycznego przeciwnika, z którym prowadził walkę”.  Jerzy Urban wspominał też stan gospodarki w PRL. –  Edward Gierek był całkowicie nieudolnym kierownikiem gospodarczym, nie rozumiał procesów gospodarczych – powiedział. Podkreślił jednak, że I sekretarz KC PZPR otworzył Polskę na Zachód. Na koniec pochwalił Leszka Balcerowicza. – Jego ostra kuracja liberalna była strasznie bolesna i wściekała społeczeństwo, ale z perspektywy czasu okazała się dobroczynna dla polskiej gospodarki – zakończył.",,
PO i Nowoczesna rozważają bojkot Zgromadzenia Narodowego,"Platforma Obywatelska i Nowoczesna rozważają bojkot Zgromadzenia Narodowego, które ma się zebrać 13 lipca na Zamku Królewskim w Warszawie z okazji 550. rocznicy polskiego parlamentaryzmu. Opozycyjne partie uważają, że Prawo i Sprawiedliwość łamie prawo i zasady demokracji, dlatego taka forma świętowania nie powinna mieć miejsca.","Zgromadzenie Narodowe ma uczcić 550-lecie polskiego parlamentaryzmu i 100-lecie odzyskania niepodległości. Zaplanowane jest m.in. orędzie prezydenta Andrzeja Dudy. Ale Platforma Obywatelska i Nowoczesna mają wątpliwości co do uczestnictwa, choć nie podjęły jeszcze ostatecznej decyzji. Lider PO Grzegorz Schetyna zapowiedział niedawno, że będzie rekomendował swemu klubowi rezygnację z udziału w ZN. Ostateczna decyzja zostanie podjęta w ostatniej chwili. – 13 lipca przed Zgromadzeniem Narodowym, pewnie ok. godz. 10, zbierze się klub i będzie o tym dyskutować, o naszym udziale bądź nie – powiedział szef klubu PO, Sławomir Neumann.",,
„Na końcu drogi w takich sytuacjach jest wojna domowa”,"– Sytuacja w Hiszpanii pokazuje, jak bardzo niesprawiedliwie została potraktowana Polska – mówiła w „Minęła 8” TVP Info Anna Siarkowska (Republikanie, Klub Parlamentarny PiS), przypominając oskarżenia wobec naszego kraju o pogwałcenie samorządności. Goście programu komentowali brutalne działania hiszpańskiej policji podczas niedzielnego referendum w Katalonii. Piotr Zgorzelski (PSL) wskazał, że jeżeli władze w Hiszpanii „pójdą na ostro”, może się to zakończyć wojną domową.","W niedzielę w Katalonii odbyło się referendum ws. niepodległości regionu, uznawane przez Madryt za nielegalne. Policja wkroczyła do wielu lokali i skonfiskowała urny oraz karty wyborcze. W starciach w czasie referendum zostały ranne 893 osoby.  Piotr Zgorzelski (PSL) wskazał w TVP Info, że bardzo ważne, by rząd Hiszpanii zachował roztropność, bo „jeżeli pójdą na ostro”, to nie wróży nic dobrego. – Na końcu drogi jest zawsze w takich sytuacjach wojna domowa, rewolucja, niepodporządkowanie się władzy centralnej. Więc takie scenariusze są możliwe. Oby nie – powiedział.  „Dajmy czas politykom UE”– Wydarzenia w Katalonii miały miejsce wczoraj, więc dajmy czas politykom UE, żeby mogli się wypowiedzieć w tej sprawie – zaprotestował Sławomir Potapowicz (Nowoczesna). Wskazał, że ze strony wielu rządów płyną głosy potępienia dla działań policji hiszpańskiej.  – Myślę, że tutaj mamy wszyscy wspólny mianownik co do tego, że działania hiszpańskiej policji były nieadekwatne do tego, co się na ulicach Katalonii działo – powiedział gość TVP Info.                                                teraz odtwarzane„Sytuacja w Hiszpanii pokazuje, jak niesprawiedliwie została potraktowana Polska”",,
W programach TVP Info o uniewinnieniu „Starucha” i programie „500+”,Rząd przyjął w poniedziałek projekt programu „500+”. Teraz dokument trafi do Sejmu. Czy pomysł wsparcia gotówką rodziców co najmniej dwójki dzieci okaże się efektywny? Na ten temat dyskutować będą goście programu „Po przecinku” w TVP Info.,"W studiu Tomasz Wolny będzie rozmawiał z profesorami Witoldem Orłowskim i Witoldem Modzelewski. Początek programu z udziałem ekonomistów o godz. 18.30. O nowym programie mówić będzie także przewodniczący Komitetu Stałego Rady Ministrów Henryk Kowalczyk, który będzie gościem programu „Dziś wieczorem”. Początek programu ok. godz. 19.55. Z kolei w „Minęła dwudziesta” zaproszeni goście będą rozmawiać o uniewinnieniu Piotra C. „Starucha”. Kibic stołecznej Legii w grudniu 2012 roku na podstawie zeznań świadka koronnego został oskarżony o handel narkotykami. Spędził w areszcie osiem miesięcy. O jego sprawie w studiu TVP Info rozmawiać będą zastępca redaktora naczelnego „Gazety Polskiej” Piotr Lisiewicz, mecenas Olgierd Pogorzelski, obrońca Piotra C., Sławomir Pałka z Krajowej Rady Sądownictwa, mecenas Norbert Lenkiewicz, broniący kibiców, orazAgata Czarnacka, redaktor naczelna portalu Lewica24.pl. Początek programu o godz. 20.10.",,
Trump: Postęp w negocjacjach z Meksykiem wciąż niewystarczający,"Udało się osiągnąć pewien postęp w rozmowach meksykańsko-amerykańskich o imigracji, ale wciąż jest on niewystarczający – w taki sposób prezydent Trump podsumował pierwszy dzień rozmów z udziałem delegacji meksykańskiej toczących się w środę w Białym Domu.","Rozmowy, którym przewodniczy ze strony meksykańskiej minister spraw zagranicznych Marcelo Ebrard, a ze strony USA – sekretarz stanu Mike Pompeo, będą kontynuowane w czwartek.„Jeśli nie uda się jutro osiągnąć porozumienia, jest dla wszystkich zrozumiałe, że począwszy od poniedziałku zaczną obowiązywać pięcioprocentowe cła na towary z Meksyku” – zaznaczył na Twitterze Donald Trump, który przygląda się negocjacjom w Białym Domu z Francji, gdzie przebywa z oficjalną wizytą dla uczczenia 75. rocznicy Lądowania w Normandii (D-Day).Przewodniczący delegacji meksykańskiej, minister spraw zagranicznych Marcelo Ebrard po zakończeniu środowych rozmów, że podczas gdy Stany Zjednoczone szukają doraźnych, krótkoterminowych rozwiązań dotyczących imigracji, Meksyk stawia sobie za cel w rozmowach z Amerykanami znalezienie rozwiązań, które uregulują relacje w dłuższej perspektywie czasowej.30 maja Trump niespodziewanie zagroził obłożeniem od 10 czerwca całego importu z Meksyku pięcioprocentowym cłem, zapowiadając jednocześnie możliwe podniesienie taryf do 25 proc.W środę przed spotkaniem meksykańskiej delegacji z przedstawicielami administracji Trumpa Biały Dom ogłosił, że nie oczekuje, iż rozmowy te doprowadzą do porozumienia w sprawie uniknięcia karnych ceł.",,
„Robert pewnie nie był przygotowany”. Polityk KO o wypowiedzi Biedronia o lokalu w Krakowie,"– Pewnie mówiąc to Robert nie był przygotowany na pytanie o podanie konkretnych lokalizacji. Być może, gdyby miał to wcześniej przygotowane, byłoby łatwiej – powiedział w TVP Info Dariusz Joński. Poseł KO i były polityk SLD odniósł się w ten sposób do słów Roberta Biedronia, który dzień wcześniej mówił w Parlamencie Europejskim, że w Polsce są kawiarnie do których homoseksualiści nie mają wstępu.","Joński dodał, że w Krakowie jest bardzo wielu turystów z całego świata i, jego zdaniem, taka sytuacja „byłaby złą wizytówką dla miasta”. – Nie chciałbym się wypowiadać za Roberta Biedronia. Po tym, co się wydarzyło, myślę, że on powinien sam przeciąć te spekulacje i sam wskazać miejsca, gdzie do takich sytuacji dochodzi – mówił Joński. Polityk dodał, że „jeśli takie miejsca faktycznie są, to trzeba je pokazać, jeśli nie, to przyznać, że faktycznie to była pomyłka”.Joński powiedział też, że nie spotkał się z sytuacją, w której osoba homoseksualna nie mogłaby wejść do lokalu. – Nie spotkałem się, by ktoś zatorował drogę albo zamknął drzwi – powiedział.",,
Turcja: zatonęła łódź z nielegalnymi imigrantami. Większość ofiar to dzieci,"Co najmniej 24 osoby zginęły w następstwie zatonięcia w cieśninie Bosfor
łodzi, przewożącej najpewniej nielegalnych imigrantów. Siedem osób udało się uratować – poinformowały tureckie władze.","Nie wiadomo, ilu ludzi znajdowało się na pokładzie, nie jest też znanaprzyczyna zatonięcia łodzi. Według wcześniejszych doniesień na pokładzie byłook. 40 nielegalnych imigrantów. Dziennik „Hurriyet” na swojej stronieinternetowej podał, powołując się na ratowników, że większość ofiarśmiertelnych to dzieci.Spółka żeglugowa GAC twierdzi, że łódź zmierzała do rumuńskiego portuKonstanca i mogła przewozić ok. 50 uchodźców. Nie podano, skąd jednostkapłynęła.Imigranci mogli pochodzić z Afganistanu i SyriiPrzedstawiciel tureckiego dowództwa wojskowego w Ankarze pułkownik SakirCicek powiedział, iż sądzi się, że płynący łodzią mogli pochodzić zAfganistanu i Syrii. Niebezpieczna podróż do UEWielu mieszkańców Afryki i Bliskiego Wschodu próbuje przedostać się przezterytorium Turcji, często w łodziach nieprzygotowanych na taką podróż, wdrodze do krajów Unii Europejskiej.Bosfor, cieśnina łącząca morze Marmara i Morze Czarne oraz obie częściStambułu, to jeden z najruchliwszych szlaków żeglugowych świata i jedynadroga wodna łącząca Morze Czarne z oceanem, którą transportowana jest m.in.ropa naftowa z Rosji. Zimą niekorzystne warunki pogodowe często wymuszajązamykanie cieśniny.",,
"„Władimir Putin. Wywiad, którego nie było”. Arleta Bojke o Rosji i Ukrainie","„Władimir Putin. Wywiad, którego nie było” to najnowsza książka Arlety Bojke, dziennikarki Telewizji Polskiej, która  w ostatnich latach relacjonowała najważniejsze wydarzenia z Rosji i Ukrainy. Pozycja jest zwieńczona pytaniami, które warto by zadać jednemu z najbardziej wpływowych ludzi świata.","Książka zawiera m.in. reportaże poświęcone rosyjskiej operacji przejęcia Krymu i zaognianiu się konfliktu w Donbasie, z Władimirem Putinem w tle. Wszystko ze szczegółami, na które nie było czasu w telewizyjnych relacjach. To opis Rosji, która chce widzieć swoją historię jako wielką i wspaniałą, bez ciemnych kart. Kim jest Arleta Bojke?   Arleta Bojke to dziennikarka i reporterka TVP. W latach 2010-2014 była korespondentką w Moskwie. Relacjonowała m.in.: rosyjskie i ukraińskie wybory, rosyjskie śledztwo ws. katastrofy smoleńskiej, protesty na kijowskim Majdanie, przejęcie Krymu i wybuch konfliktu zbrojnego w Donbasie.  Jest laureatką wielu nagród. Za swoją pracę na Ukrainie w 2014 roku uhonorowana Wiktorem w kategorii Dziennikarz Roku oraz nagrodą Stowarzyszenia Mediatory w kategorii TOR-peda „za wzorowe dziennikarstwo newsowe, zwłaszcza za zagraniczną korespondencję z Ukrainy i Soczi. Za wrażliwość na historię pojedynczego człowieka w relacjach z największych społeczno-politycznych wydarzeń”.",,
Zmiana poparcia dla PiS i KO. Najnowszy sondaż do Sejmu,"Prawo i Sprawiedliwość wciąż jest zdecydowanym liderem, jednak notuje niższy wynik, niż ten uzyskany w październikowych wyborach parlamentarnych – wynika z sondażu Social Changes dla portalu wPolityce.pl.","Partia Jarosława Kaczyńskiego w ostatnich wyborach uzyskała poparcie 43,6 proc. wyborców. Jak wynika z sondażu, gdyby wybory odbyły się w tę niedzielę, wówczas PiS mógłby liczyć na poparcie 41,1 proc. ankietowanych.Drugą siłą polityczną jest Koalicja Obywatelska, na którą oddanie swojego głosu deklaruje 24,9 proc. badanych; to podobnie jak w przypadku partii rządzącej wynik niższy niż ten uzyskany w 13 października. Wówczas na KO głosowało 27,4 proc. idących do urn.Trzecie miejsce w badaniu zajęło SLD z poparciem 15,9 proc. To wynik lepszy niż wyborczy; wówczas na Lewicę głosowało 12,56 proc. wyborców.Próg wyborczy przekracza też Polskie Stronnictwo Ludowe, na które – jak wynika z sondażu – chce głosować 9,8 proc. badanych. W ostatnich wyborach partia Władysława Kosiniaka-Kamysza zdobyła 8,55 proc. głosów. Próg przekracza także Konfederacja, na którą chce głosować 8,3 proc. ankietowanych. W wyborach to ugrupowanie zdobyło 6,81 proc.",,
Ujazdowski: Jestem gotów do rozmowy z wrocławską lewicą,– Jestem gotów do rozmowy z wrocławską lewicą o redukcji krzywdy społecznej w mieście – mówił. Kazimierz Michał Ujazdowski wziął w sobotę udział w stolicy Dolnego Śląska w debacie „Nasz Wrocław”. W debacie uczestniczył także lider PO Grzegorz Schetyna.,"Kandydat PO zdeklarował, że jest otwarty na debatę ze środowiskami lewicowymi. – Jestem gotów do rozmowy z wrocławską lewicą o redukcji krzywdy społecznej w mieście – mówił.Podkreślił, że Wrocław pod jego rządami będzie „najbardziej wymownym kontrapunktem dla antykultury Jarosława Kaczyńskiego”. – Nie godzę się na to, by rozrywać polską wspólnotę polityczną, by dzielić Polaków na lepszych i gorszych, by rządzić przez konflikty. Tej antykulturze przeciwstawimy Wrocław jako miasto społecznego pokoju – powiedział.– Chciałbym, by Wrocław był szczególnym miejscem praw człowieka, praw narodu w skali europejskiej i w skali globalnej, marzy mi się by Wrocław był tym miejscem, w który najsilniej pokazuje się polską tradycję demokratyczną – mówił. Dodał, że zamierza zachować to, co było dobre w prezydenturze dotychczasowych włodarzy Wrocławia – Bogdana Zdrojewskiego i Rafała Dutkiewicz. – Nie będę jednak kandydatem kontynuacji, ponieważ Wrocław potrzebuje zmiany na kilku polach – mówił. Jako jeden z tych obszarów Ujazdowski wymienił podniesienie jakości życia mieszkańców.Ujazdowski zadeklarował, że rdzeniem jego programu będzie to, co wypracowała poprzednia kandydatka PO na fotel prezydenta Wrocławia – posłanka, prof. Alicja Chybicka. Kandydat PO powiedział też, że alternatywą dla PiS powinna być „przejrzystość i demokracja”. – Musimy odstąpić od wyniosłego stylu zarządzania miastem. Jeśli zostanę prezydentem, Wrocław będzie demokratyczną republiką, a nie monarchią z pretensjami – mówił Ujazdowski.",,
USA oskarżają Rosję o ataki hakerskie. Kreml: to niedorzeczność,O ataki hakerskie na strony internetowe organizacji politycznych i ich serwery pocztowe w USA oskarżyły Rosję władze USA.  Miały one wpłynąć na przebieg kampanii przed wyborami prezydenckimi. Kreml uznał te oskarżenia za „niedorzeczność”.,"Stany Zjednoczone obarczyły też w piątek Rosję odpowiedzialnością za zbrodnie wojenne w Syrii. „Niejako za jednym zamachem” –  jak pisze agencja Reutera.Rzecznik Kremla Dmitrij Pieskow uznał oskarżenia władz USA pod adresem Rosji za „niedorzeczność”.W wypowiedzi dla agencji Interfaks powiedział: „na stronę internetową Putina każdego dnia próbuje się włamać kilkadziesiąt tysięcy hakerów. Ślady wielu z tych ataków prowadzą do Stanów Zjednoczonych. A jednak my nie wysuwamy za każdym razem oskarżeń pod adresem Białego Domu czy Langley w stanie Wirginia (gdzie mieści się siedziba Centralnej Agencji Wywiadowczej – red.)”.Ustosunkowując się do oskarżeń o odpowiedzialność za zbrodnie wojenne w Syrii, Pieskow ocenił, że mają one celu odwrócenie uwagi od niepowodzeń własnych Stanów Zjednoczonych w realizacji porozumienia o przerwaniu działań wojennych. USA odpowiedzą na złowrogą działalność Kremla Biały Dom, zapytany wprost przez agencję Reutera, odmówił komentarza na temat ewentualnych sankcji wobec Rosji, jakie mogłyby pociągnąć za sobą oba poważne oskarżenia wysunięte w piątek przez amerykańskie czynniki oficjalne. Anonimowy przedstawiciele Białego Domu powiedział jedynie, że Stany Zjednoczone odpowiedzą na złowrogą działalność Kremla „w wybranym przez siebie miejscu i czasie”. Dodał też, że opinia publiczna najprawdopodobniej nie będzie wiedzieć o wszystkich posunięciach USA wobec Rosji w cyberprzestrzeni.„Akty piractwa mają na celu zakłócenie amerykańskiego procesu wyborczego” – To jest bardzo poważna sprawa – ocenił Michael Morell, b. wicedyrektor Centralnej Agencji Wywiadowczej (CIA). – Nie jestem w stanie wskazać jakiegokolwiek momentu w naszej historii, aby władze USA musiały oskarżyć rząd innego państwa o próbę wpłynięcia na przebieg wyborów"" - zaznaczył.We wspólnym piątkowym komunikacie ministerstwa bezpieczeństwa wewnętrznego i kierownictwa agencji wywiadu, w którym sformułowano zarzuty wobec Rosji, podkreślono, że „te wszystkie kradzieże i akty piractwa mają na celu zakłócenie amerykańskiego procesu wyborczego. Tego rodzaju działalność to nic nowego w przypadku Moskwy”. „Uważamy, mając na uwadze skalę i newralgiczny charakter tych inicjatyw, że tylko wysokie rosyjskie władze mogły wydać na nie zezwolenie” – dodano w komunikacie. Wskazano, że metody działania hakerów wskazują na Rosjan.Kody i styl działania wskazują na RosjęDo takich wniosków doszli też eksperci firmy CrowdStrike zajmującej się m.in. cyberbezpieczeństwem, którzy przeprowadzili specjalne dochodzenie w tej sprawie. Ich zdaniem grupa „Przytulny Miś” (Cozy Bear), która zaatakowała w tym roku Krajowy Komitet Partii Demokratycznej (DNC), próbowała wcześniej włamać się również do zasobów internetowych Białego Domu, Departamentu Stanów i Kolegium Połączonych Szefów Sztabów. Inna grupa – określana jako „Luksusowy Miś” (Fancy Bear) próbowała przez wiele lat począwszy od 2005 r. uzyskać dostęp do kont prywatnych i biznesowych, a także zasobów organizacji życia publicznego w Stanach Zjednoczonych.Adam Meyers – wiceszef CrowdStrike zajmujący się zagadnieniami cyberbezpieczeństwa uważa, że na rosyjski ślad wskazują nie tylko kody użyte w złośliwym oprogramowaniu, ale również ogólny styl działania – zbieżny z podobnymi atakami, które miały na celu zdestabilizowanie sytuacji w niektórych krajach Europy Środkowej i Wschodniej.",,
"„My, państwa narodowe, musimy się wspierać, by iść wspólną prędkością we wspólnym kierunku”","– Polska przedstawi na szczycie w Rzymie cztery główne cele: potwierdzenie niepodzielności wspólnoty, integralności wspólnego rynku i zasad ekonomicznych, budowania bezpieczeństwa Europy w oparciu o struktury NATO i wzmocnienia roli parlamentów narodowych – powiedziała premier polskiego rządu Beata Szydło w specjalnym orędziu wygłoszonym w TVP.","W czwartek, dwa dni przed szczytem UE w Rzymie, szefowa polskiego rządu wygłosiła orędzie, w którym  przekonywała, że Polska potrzebuje Europy tak samo mocno, jak Europa potrzebuje Polski. – Dlatego musimy i chcemy podjąć ten wysiłek, by Unię zmienić na lepsze. Musimy zrobić wszystko, by nie było żadnych następnych exitów. By Unia znowu stała się tym organizmem, który ma siłę przeciwstawić się kryzysom i współdziałać w imię wspólnych wyzwań – mówiła premier Szydło. Cztery główne celePoinformowała, że wspólnie z naszymi partnerami z Grupy Wyszehradzkiej przygotowaliśmy Deklarację Warszawską z propozycjami nowych zadań i działań, które pozwoliłyby Unii Europejskiej nabrać nowej siły i energii.  – Polska wzmocniona tym wspólnym stanowiskiem przedstawi na szczycie w Rzymie cztery główne cele: potwierdzenie niepodzielności wspólnoty, integralności wspólnego rynku i zasad ekonomicznych, budowania bezpieczeństwa Europy w oparciu o struktury NATO i wzmocnienia roli parlamentów narodowych – wyliczała. „Europa musi być jedna, niepodzielna” Beata Szydło podkreśliła, że Polska chce, by Unia Europejska znowu stała się projektem potrzebnym, a nie uwierającym czy przeszkadzającym. – By słowa równość, jedność i wspólnota nabrały nowego, mocnego charakteru. Chcemy by Unia, tak jak to było planowane, dawała nam Europejczykom bezpieczeństwo, rozwój i dobrobyt. Taką Unię można zbudować tylko razem. Dziś mówienie „mniej czy więcej Europy” jest przeciwskuteczne – przekonywała. Podkreśliła, że Europa musi być dziś jedna, niepodzielna. I musi być silna siłą wszystkich suwerennych państwa narodowych, które ją współtworzą. – Tworzenie sztucznych podziałów w naszym gronie, mówienie o różnych prędkościach, nie przyniesie oczekiwanych rezultatów. Będzie tylko jeszcze mocniej działać na rozbicie współpracy, a nie na jej pogłębienie – dodała.  „Silna, niepodzielna Europa suwerennych państw”– My, państwa narodowe musimy się wspierać i motywować, by iść wspólną prędkością we wspólnym kierunku – mówiła w orędziu premier Szydło. I dodała, że przed nami wyjątkowe spotkanie. Jubileuszowy szczyt Unii Europejskiej we Włoszech – w rocznicę podpisania Traktatów Rzymskich. – Dały one Europie nową formułę do rozwoju. Dziś ponownie potrzebujemy silnego impulsu do działania i naprawy tego, co zawodzi i źle działa. Silna, niepodzielna Europa suwerennych państw to wielka rzecz. Musimy podjąć ten wysiłek i to zadanie. Polska jest na nie gotowa – zapewniła w orędziu szefowa polskiego rządu.",,
"Wczoraj obiecywał powrót  tęczy na plac Zbawiciela, dziś podwyżki dla pracowników ratusza","Jan Śpiewak, w przypadku wygrania wyborów prezydenckich w Warszawie, zapowiedział podwyżki dla pracowników stołecznego ratusza. Kandydat komitetu Wygra Warszawa wyjaśnił, że podwyżki objęłyby również funkcjonariuszy publicznych zatrudnionych przez miejskie władze.","– Postulujemy wprowadzenie klauzul społecznych dla wszystkich podwykonawców miasta. Chcemy, żeby wszystkie firmy, które pracują dla warszawskiego samorządu zatrudniały na umowę o pracę i płaciły godne pensje – powiedział  kandydat Komitetu Wygra Warszawa na prezydenta miasta Warszawy Jan Śpiewak. – Druga sprawa to jest kwestia podwyżek dla pracowników warszawskiego ratusza. Jest bardzo wielu pracowników, którzy po prostu zarabiają  niewielkie pieniądze. Myślę tutaj o strażnikach miejskich. O osobach, które pracują w tzw. okienkach i obsługują mieszkańców, czy na przykład woźnych – zaznaczył. Pracownicze obietnice Jana Śpiewka padły na spotkaniu ze związkowcami z Ogólnopolskiego Porozumienia Związków Zawodowych. OPZZ rozpoczął dziś cykl debat z kandydatami na prezydenta Warszawy. W kolejnych spotkaniach swój udział potwierdzili już między innymi Rafał Trzaskowski i Andrzej Rozenek.",,
„Plan Hausnera zamiast obcinania składek”,"– Trzeba by wrócić do bardzo ważnego dla Polski, a wciąż aktualnego, planu Hausera, opracowanego za rządów Marka Belki i Leszka Millera – taką receptę na reformę finansów publicznych przedstawił prof. Leszek Balcerowicz, gość „Rozmowy dnia” w TVP Info.","Prof. Leszek Balcerowicz skrytykował przedstawiony przez ministra Michała Boniego, projekt zmian w systemie emerytalnym. Jego główne założenia to: przeniesienie części składek z OFE do ZUS; zmiana polityki inwestycyjnej OFE, a także wprowadzenie ulg podatkowych dla dodatkowo oszczędzających na emerytury. Zdaniem prof. Balcerowicza, to bardzo złe propozycje, ingerujące w „jedną z najważniejszych reform” w wolnej Polsce, przeprowadzonej po szerokiej dyskusji społecznej. –  Zasadnicza różnica między filarem kapitałowym a ZUS polega na tym, że w OFE gromadzimy prawdziwe pieniądze i to są prawdziwe oszczędności, a w ZUS gromadzi się obietnice, które składają politycy. A wiemy jak to bywa z dotrzymywaniem słowa w polityce. Nawet kiedy popatrzymy na obecny rząd, który jeszcze kilka miesięcy temu uspokajał, że nie będzie zabierania z OFE – mówił Leszek Balcerowicz. Zdaniem prof. Balcerowicza, składki przesunięte z OFE do ZUS zostaną  de facto przeznaczone nie na przyszłe emerytury, ale pokrycie bieżących wypłat. Według byłego ministra finansów, przez lata politycy nie zrobili nic, aby cofnąć przywileje emerytalne służb mundurowych oraz górników, które miały utracić w związku z reformą emerytalną w 1999 r. – Przywileje przywracano pod naciskiem. Ze strony polityków to był oportunizm i cynizm i należy to usuwać – stwierdził Balcerowicz. Profesor wskazał, że w czasie posiedzenia rady ministrów, gdzie podejmowano decyzję dotyczącą przesunięcia składek z OFE, „rada obradowała nad tym punktem bez pisemnych materiałów”, co jest „naruszeniem elementarza dobrej roboty”. – Na podanie informacji o zmianach zdecydowano się w kilka miesięcy po tym, gdy premier na spotkaniu z przedstawicielami OFE zapewniał, że nie ma mowy o obcinaniu składki. Nikt się też o tym nie zająknął przy przedstawianiu budżetu. Pytanie: czy ukrywano to przed opinią publiczną, czy też rząd zorientował się w tym później? – zastanawiał się Balcerowicz. Ekonomista przekonywał, że aż dwa z trzech elementów reformy emerytalnej rządu PO, to „sprzedawanie wcześniejszego produktu”. – Ta reforma to jedna nowa i zła zrazem propozycja dotycząca obcięcia składek do OFE oraz dwie stare propozycje. W sklepie, takiego sprzedawcy, oferującego stary produkt nie potraktowalibyśmy jako uczciwego – stwierdził prof. Balcerowicz. Jako receptę na poprawę finansów publicznych, prof. Balcerowicz wskazał plan Jerzego Hausera przyjęty w 2004 r. – To był bardzo ważny dla Polski plan. Zachował swoją aktualność i trzeba by do niego wrócić, oczywiście po pewnych uzupełnieniach – oświadczył Balcerowicz. Albo zmiany w systemie emerytalnym, albo rząd będzie musiał znaleźć kilkadziesiąt miliardów złotych w kieszeniach Polaków – odpowiada premier Donald Tusk. – My proponujemy (...) głęboką korektę sytemu emerytalnego. (...) Liczyliśmy to na wszystkie możliwe sposoby. Minister Boni w tej sprawie nie był entuzjastą mojego punktuwidzenia, tylko niezwykle krytycznym recenzentem na każdym etapie tworzenia tej ustawy, a także współtwórcą tej ustawy. I on jest ostatnim człowiekiem, którego znam, który zgodziłby się na taki projekt, który by zagrażał choćby w najmniejszym stopniu przyszłym emerytom – zaznaczył premier. Tusk dodał, że „uczciwość wymaga powiedzenia bardzo jasno – co jeszcze ludziom trzeba by było zabrać, żeby zrównoważyć propozycję, jaką my przedstawiamy. Chcę państwa poinformować, że byłaby to nie dwukrotność, nie trzykrotność, tylko wielokrotność tego, co uzyskaliśmy na przykład poprzez podwyżkę VAT. Trzeba to ludziom patrząc w twarz powiedzieć – co daje nasz projekt, a co dawałby projekt krytyków, którzy tak ostro dzisiaj protestują – mówił. Premier podkreślił, że rząd zaproponował projekt zmian w emeryturach, by uchronić Polskę przed „spiralą zadłużenia”. Powiedział też, że „korekta systemu emerytalnego” zaboli trochę instytucje finansowe, ale nie będzie bolała ludzi. Według Tuska, rządowy projekt nabiera kształtu możliwego do zaakceptowania nie tylko przez obywateli, ale i OFE. – Oceniam, że ten projekt w perspektywie daje całkiem interesujące szanse rozwoju systemu emerytalnego, m.in. poprzez stworzenie zachęty podatkowej na rzecz trzeciego filara, który do tej pory był praktycznie martwym fragmentem systemu emerytalnego – zaznaczył.",,
Tusk oczekuje szybkiego rozwodu Wielkiej Brytanii i UE,"Wielka Brytania powinna rozpocząć rozmowy dotyczące wyjścia z Unii Europejskiej, tak szybko, jak to możliwe i ruszyć z procedurą rozwodową z UE. Takie stanowisko przekazał premier Wielkiej Brytanii, Theresie May, przewodniczący Rady Europejskiej, Donald Tusk.","To była pierwsza wizyta na Downing Street 10  przewodniczącego Rady Europejskiej, Donalda Tuska od czasu gdy Brytyjczycy zagłosowali za wyjściem z Unii Europejskiej. – Naszym celem jest ustanowienie możliwie najściślejszych stosunków Wielkiej Brytanii z Unią Europejską. Piłka jest po stronie Wielkiej Brytanii. W najlepszym interesie wszystkich jest rozpocząć negocjacje tak szybko, jak to możliwe – napisał na twitterze szef RE. Rozwód nie wcześniej niż w przyszłym rokuPremier Wielkiej Brytanii Theresa May przyznała jednak, że nie planuje uruchomienia procedury przewidzianej w w art. 50 traktatu UE jeszcze w tym roku. W ten sposób chce dać czas swojemu gabinetowi na przygotowanie stanowiska negocjacyjnego. – Głównymi uwagami premier Theresy May były te dotyczące wspólnej pracy nad jak najgładszym przeprowadzeniem procesu wyjścia Wielkiej Brytanii z Unii Europejskiej. Dlatego potrzebujemy czasu, by przygotować się do negocjacji – przekazała po spotkaniu rzecznik brytyjskiej premier. Theresa May miała także przekazać szefowi Rady Europejskiej, że Wielka Brytania pozostaje „poważnym graczem” oraz że będzie nadal silnie popierać sankcje wobec Federacji Rosyjskiej.",,
Ludzie umierają z braku lekarstw. Puste są banki krwi i gabinety lekarzy,"W ogarniętej kryzysem Wenezueli brakuje podstawowych artykułów medycznych, leków, wyposażenia, a także lekarzy. Agencja Reutera informuje, że prowadzi to do licznych zgonów, którym można by zapobiec.","Jak podaje Reuters, wenezuelska służba zdrowia – uznawana w przeszłości za model dla całej Ameryki Łacińskiej – boryka się obecnie z ogromnym niedoborem leków; tysiące lekarzy i pielęgniarek nie przychodzą do pracy, ponieważ szalejąca inflacja uczyniła ich pensje bezwartościowymi.W głównym szpitalu położniczym w Caracas Concepcion Palacios puste są zarówno banki krwi, jak i gabinety lekarzy; regularnie odcinany jest prąd i woda, a kobiety i dziewczęta umierają – mówi Luisangela Correa, jedna z trojga chirurgów, którzy pozostali w tej placówce. Windy i większość toalet jest zamkniętych, nie ma bandaży ani sterylizatorów, nie wykonuje się rentgenów.Duża liczba zakażeńWedług lekarki brak artykułów medycznych i wyposażenia jest przyczyną wielu „zgonów, którym można by zapobiec”. – Częstość występowania zakażeń jest duża, ponieważ nie ma artykułów do dezynfekcji i sterylizacji – wylicza Correa. Podkreśla, że obecnie w jej kraju przebywanie na „oddziale położniczym to ryzyko dla wenezuelskich kobiet i ich dzieci”. Dodaje, że w bankach nie ma zapasów krwi, więc jakiekolwiek komplikacje czy poważny krwotok niesie za sobą duże ryzyko śmierci pacjenta. – Wiele kobiet rodzi w domach, na ulicach – wskazuje.Zdaniem ONZ i organizacji broniących praw kobiet złe warunki sanitarne i brak personelu w szpitalach oraz niedobór żywności doprowadziły do podniesienia się poziomu umieralności okołoporodowej kobiet. Władze Wenezueli zaprzeczają tym twierdzeniom, utrzymując, że między 2016 a 2018 rokiem spadła ona o prawie 14 proc. Dane organizacji CEPAZ, zrzeszającej grupy broniące praw kobiet, mówią tymczasem, że w latach 2013-2016 liczba zgonów okołoporodowych wśród matek wzrosła o 65 proc.Zgodnie z opublikowanym w ubiegłym tygodniu raportem Wysokiej Komisarz ONZ ds. Praw Człowieka Michelle Bachelet na temat sytuacji w Wenezueli, tamtejsza służba zdrowa jest „w stanie krytycznym”. Między listopadem 2018 r. a lutym 2019 r. tylko z powodów braku lekarstw i artykułów medycznych w szpitalach zmarło ponad 1,5 tys. ludzi – wynika z dokumentu.",,
PO-KO chce ingerencji państwa w treść kazań. PSL: Słowa arcybiskupa nie powinny paść,"– Te słowa nie powinny mieć miejsca. To wojna ideologiczna – ocenił wypowiedź arcybiskupa Jędraszewskiego o naporze ideologii LGBT Paweł Bejda (PSL), jeden z gości programu „Woronicza 17”. Przedstawicielki PO-KO i SLD domagały się ingerencji w treść kazań. – Czasy państwa opresyjnego minęły – oponował Jan Kanthak, rzecznik ministerstwa sprawiedliwości.","– Każde słowo, które dzieli społeczeństwo nie powinno mieć miejsca. Zaczęła się wojna ideologiczna. Polacy mają jej dosyć. Ludzi tej samej płci współżyjących między sobą należy otoczyć miłością, a nie współczuciem – mówił Paweł Bejda odnosząc się do wypowiedzi krakowskiego metropolity. Dodał, że Prawo i Sprawiedliwość kreuje środowiska LGBT na wroga na potrzeby kampanii wyborczej. Minister Łukasz Schreiber z KPRM wskazał, że ludowiec odrzucając słowa o współczuciu „poprawia doktrynę Kościoła”, ponieważ właśnie współczucia wobec nich wymaga od wiernych Katechizm Kościoła Katolickiego. Przedstawiciel Prawa i Sprawiedliwości podkreślił, że „rozwodzenie się” jakich słów powinien użyć hierarcha „jest nie do końca chyba na miejscu”. – Co istotne, najchętniej do recenzowania Kościoła i jego przedstawicieli zgłaszają się ci, którzy z Kościołem nie mają nic wspólnego i którzy z nim walczą na co dzień. Chodzi im o to, by Kościół przestał mówić cokolwiek w sprawach społecznych. By osłabić autorytet Kościoła, by go zniszczyć – mówił. Podkreślił, że środowiska LGBT nie muszą w Polsce walczyć o prawa, lecz że domagają się przywilejów. Przypomniał także o fali ataków na kościoły i księży.  – Te słowa są niedopuszczalne, nie do przyjęcia i nie do akceptacji. Rozbudzają negatywne emocje. Świątynia tym bardziej nie jest miejscem do wygłaszania takich słów i takich poglądów, które budzą agresję. Władze państwowe powinny podjąć odpowiednie działania – oceniła przedstawicielka Koalicji Obywatelskiej, wicemarszałek Sejmu, Barbara Dolniak (Nowoczesna). Rzecznik ministerstwa sprawiedliwości, Jan Kanthak (Solidarna Polska) ocenił, że wyrażone przez Dolniak oczekiwanie od państwa „żeby ingerowało w treść kazań wygłaszanych w kościołach katolickich” jest przerażające. Paweł Sałek, doradca prezydenta Andrzeja Dudy, przypomniał, że szef państwa w jednym z wywiadów ocenił słowa abpa Jędraszewskiego jako „wypowiedź filozofa odnoszącą się do ideologii”. – Wypowiedź księdza arcybiskupa nie była spersonalizowana, skierowana do kogoś – podkreślił.  Przedstawiciel kancelarii prezydenta wskazał, że ks. abp Jędraszewski jako filozof ma prawo wyrażać opinie, a jako duszpasterz głosić kazania – nie demonizowałbym tej sprawy – ocenił Sałek dodając, że „środowiska LGBT są bardzo czułe na swoim punkcie i absolutnie nic w ich kierunku nie można powiedzieć, a z drugiej strony chrześcijanie, katolicy nie mają prawa do wyrażania swojej opinii”.  Ks. abp Marek Jędraszewski podczas homilii wygłoszonej na mszy św. w intencji ojczyzny i poległych za wolność odprawionej w 75. rocznicę wybuchu Powstania Warszawskiego powiedział, że „czerwona zaraza już nie chodzi po naszej ziemi, ale pojawiła się nowa, neomarksistowska, chcąca opanować nasze dusze, serca i umysły. Nie czerwona, ale tęczowa”. Nawiązując do toczących się obecnie sporów światopoglądowych, abp Jędraszewski przytoczył rzymską maksymę „Summum ius, summa iniuria” (łac.: Szczyt prawa, szczytem bezprawia). – W imię tak zwanych rządów prawa, można krzywdzić. Największa tolerancja, a jednocześnie szczyt nietolerancji. Na ustach głoszących tolerancję, pojawiają się przemoc, poniżanie, szyderstwo z najświętszych znaków: Matki Bożej Częstochowskiej, a w ostatnich dniach z symbolu Polski Walczącej. Pamięć o mogiłach każe nam zdobywać się na sprzeciw i bronić autentycznej wolności –  podkreślał.",,
"Nie ufają Schetynie. PiS: należy mu się, PO: dorobiono mu gębę","Szef Platformy Obywatelskiej Grzegorz Schetyna jest liderem rankingu nieufności. Z sondażu CBOS wynika, że przewodniczącemu  największej partii opozycyjnej nie ufa 47 proc. Polaków. – To jest kwestia wielu lat robienia tak zwanej gęby Grzegorzowi Schetynie. Niesłusznie w wielu przypadkach – powiedział portalowi tvp.info poseł PO Grzegorz Furgo. - Solidnie zapracował na duży poziom nieufności. Ludzie mu nie ufają, bo trzeba być konsekwentnym w tym, co się mówi i co się czyni - stwierdził poseł PiS Janusz Śniadek.","Poseł Furgo przekonywał, że opozycji potrzebny jest sukces. Jeśli go odniesie, to Schetyna będzie wypadał w sondażach znacznie lepiej niż obecnie.  Parlamentarzysta nie widzi powodu, żeby szef PO usunął się w cień podczas kampanii wyborczej. – To jest mój lider, w którego wierzę od samego początku. Dlaczego ludzie mu ludzie tak nie ufają w tych sondażach? Ja nie wiem – stwierdził w rozmowie z portalem tvp.info Furgo.  Kiepskich notowań szefa PO nie rozumie też inny poseł tej partii Sławomir Nitras. – Ja mu ufam i jestem jednym z tych wielu Polaków, którzy mu ufają. Grzegorz Schetyna jest człowiekiem, który stworzył Koalicję Europejską. Potrafił połączyć ze sobą byty wydaje się niepołączalne, jak PSL, SLD – w jeden organizm. Ten organizm spójnie współpracował. Jak trudne jest to, widać dzisiaj, kiedy ta konstrukcja przeżywa gorszy okres i się rozpadła – powiedział portalowi tvp.info Nitras.",,
Portugalia w rekordowym tempie traci miejsca pracy,"W Portugalii w zeszłym roku ubyło około 200 tys. miejsc pracy. Eksperci ostrzegają, że bezrobocie to tykająca bomba zegarowa. Problemem w tym kraju jest także emigracja młodych Portugalczyków.","Przewodniczący krajowego Instytutu Zatrudnienia i Doskonalenia Zawodowego Octávio Oliveira ujawnił, że w ciągu zaledwie roku portugalski rynek pracy rekordowo się skurczył. Zlikwidowano 200 tys. etatów, a sto tysięcy osób pozostaje długotrwale bezrobotnych i zdanych na pomoc państwa. Drugie tyle znalazło inne zatrudnienie, korzysta z programów kształcenia zawodowego oferowanych przez urzędu pracy lub emigrowało za chlebem – podkreślił Oliveira.Zwłaszcza emigracja młodych, wykształconych osób staje coraz poważniejszym problemem w Portugalii. Obecnie bezrobocie w tym kraju bije historyczne rekordy. Zbliża się już do 18 proc. i – zdaniem rządu – w tym roku jeszcze wzrośnie.",,
Bojówki „koalicji PiS-KORWiN” na spotkaniach z prezydentem?  Sztab Komorowskiego oburzony,"Krzyki i gwizdy powitały prezydenta, gdy w czwartek  przybył na spotkanie z wyborcami w Lublinie. – To może być wspólne dzieło sztabów wyborczych Andrzeja Dudy i Korwin-Mikkego – twierdzi Robert Tyszkiewicz, szef sztabu Bronisława Komorowskiego. – To jest absurd – odpowiada działacz PiS.","Podczas kampanijnego spotkania z lublinianami, prezydent musiał przekrzykiwać swoich przeciwników, którzy wołali m.in.: „Do widzenia! Do widzenia!”.  – Chciałem podziękować tym wszystkim, którzy w moim teatrze grają rolę ilustracji tego, co może się zdarzyć, gdybyście ich wybrali. To będzie Polska oskarżeń, oszczerstw – skomentował Bronisław Komorowski. Tyszkiewicz: to nie przypadek Zdaniem szefa sztabu wyborczego Bronisława Komorowskiego, Roberta Tyszkiewicza, to nie przypadek, że na spotkanie przyszło tak wielu przeciwników prezydenta.  W jego ocenie to, co się działo, może być wspólnym dziełem sztabów wyborczych Andrzeja Dudy i Janusza Korwin-Mikkego.   – Po raz kolejny okazało się, że bojówki które przyjeżdżają, by zakłócać wiece Bronisława Komorowskiego, mają wiele wspólnego z partią Prawo i Sprawiedliwość, bo udało nam się zidentyfikować wśród aktywistów tejże bojówki działacza PiS z Lublina – powiedział.  Chodzi o Piotra Zegadłę, o czym Tyszkiewicz poinformował na jednym z portali społecznościowych. Wkleił zdjęcie i podpisał: „Koalicja PiS-Korwin? Piotr Zegadło (biała kurtka) z biura posła Michałkiewicza PiS z korwinowcami na wiecu PBK Lublin.” Zegadło: to absurd – To jest absurd, nie ma żadnej koalicji PiS-Korwin – odpowiedział Piotr Zegadło. – Główny kontrkandydat naszego kandydata przyjeżdża do Lublina, to jest zainteresowanie. Chcemy zobaczyć, jak zostanie przyjęty, co powie – wyjaśnił. Również Ryszard Czarnecki (PiS) nie widzi powodów do niepokoju. – Jedna jaskółka wiosny nie czyni, a jeden asystent czy członek PiS na takim spotkaniu o niczym nie świadczy – powiedział.Natomiast Janusz Korwin-Mikke zapewnił, że każdemu z kandydatów na prezydenta stara się dawać równo we znaki. – Czy to jest pan Duda, czy Komorowski – i tak idziemy do III wojny światowej – ocenił.",,
„Moje myśli i modlitwy są z naszymi przyjaciółmi z Nowego Jorku”. Kondolencje prezydenta i szefa dyplomacji,"„Moje myśli i modlitwy są z naszymi przyjaciółmi w Nowym Jorku. Jednoczymy się przeciw terrorowi” – napisał prezydent Andrzej Duda po angielsku na swoim koncie na Twitterze. We wtorek zamachowiec wjechał wynajętym pick-upem w pieszych, joggerów, skaterów i rowerzystów na ścieżce rowerowej nad brzegiem rzeki Hudson na Manhattanie. Zginęło co najmniej osiem osób, a 11 zostało rannych.",Po tragedii na Twitterze wypowiedział się też minister spraw zagranicznych Witold Waszczykowski. „Składamy kondolencje i łączymy się w bólu z rodzinami ofiar ataku terrorystycznego w Nowym Jorku” – napisał.,,
Prawo i Sprawiedliwość zachęca do głosowania i  prezentuje spot,"Prawo i Sprawiedliwość zaprezentowało spot zachęcający Polaków do głosowania w wyborach. W filmiku dzieci z zespołu „Leszczyniacy” zaśpiewały Hymn Polski. Podczas prezentacji dziennikarka tvn24 pytała, „czy użycie hymnu w takim spocie jest zgodne ze standardami”.","Spot przedstawił zastępca rzecznika PiS Radosław Fogiel. Przypomniał konwencję PiS w Lublinie i zespół „Leszczyniacy”, który wówczas śpiewał hymn. – Dzieci, ci młodzi artyści mają państwu do przekazania pewną wiadomość – powiedział Fogiel, zapowiadając premierę spotu.  Po prezentacji filmu dziennikarka tvn24 zapytała zastępcę rzecznika, „czy użycie hymnu w takim spocie jest zgodne ze standardami”. – Wydaje mi się, że hymn, który jest symbolem narodowym użyty w spocie, który zachęca do wzięcia udziału w święcie wyborczym, do skorzystania z demokratycznych praw, którymi się cieszymy od 30 lat, jest jak najbardziej na miejscu – ocenił Fogiel.",,
Komercyjny bank rozważa przejęcie rywala,"Millennium Bank interesuje się kupnem Eurobanku – informuje „Puls Biznesu”. Dwa źródła gazety zapewniły, że potencjalny kupiec prowadzi już dokładną analizę kondycji banku.","Przed miesiącem francuski Societe Generale wystawił pod młotek Eurobank. Zainteresowanie przejęciem zgłosił Bank Millennium. Przedstawiciele Millenium nie chcą komentować sprawy.Według niepotwierdzonych informacji, wśród chętnych do zakupu jest też Credit Agricole. Dziennik zwraca uwagę, że to bank, o którym kilkanaście dni temu plotkowano, że sam jest na sprzedaż.W lutym Philippe Brassac, szef grupy CA, pytany o plany wobec Polski powiedział, że priorytetem jest wzrost organiczny, ale „jeśli pojawią się okazje, to będziemy na nie gotowi”. „PB” ocenia, że – patrząc z tej perspektywy – Eurobank jest jedną z ostatnich okazji do przejęcia na rynku. Konsolidujący się od lat sektor bankowy jest już bowiem dość mocno skoncentrowany i do przejęcia zostało raptem kilka instytucji, a jeszcze mniej jest w zasięgu zagranicznych inwestorów.",,
Będzie się działo! [OPINIA],"PiS z większością w Sejmie, bez większości w Senacie, parlament z reprezentacją wszystkich ogólnopolskich sił politycznych. Po mało ciekawej kampanii wyborczej zapowiada się najciekawsza od wielu lat kadencja Sejmu. Dla zatroskanego państwowca nie musi to być dobra wiadomość, jednak dla publicysty i obserwatora otwiera się nowy, pełen emocji sezon.","Popatrzmy na układ sił. O ile na ocenę znaczenia poszczególnych frakcji Zjednoczonej Prawicy jest chyba trochę za wcześnie, o tyle wyniki pozwalają już na założenie pewnych tendencji poza obozem rządzącym. Brak kontroli PiS nad senatem nie będzie, poza wyjątkowymi sytuacjami, zbyt wielkim problemem dla zdyscyplinowanej większości sejmowej. Wynik wyborczy, który z jednej strony bardzo dobry (imponująca liczba głosów, zwiększenie elektoratu), z drugiej nie przekłada się na oczekiwaną łatwość w rządzeniu przez drugą kadencję, może przydać kilku osobom pokory, ta zaś jest w polityce wartością bardzo cenną.  Kampania wyborcza i aktywność samorządowa pozwoliła wykreować kilku młodych, mających obiecującą przyszłość w polityce potencjalnych liderów, takich, jak choćby Kacper Płażyński. W sejmie zabraknie kilku znanych dotąd posłów; prawdopodobnie, co nie jest dobrą wiadomością, w grupie tej znajdą się nabytki z poprzedniej kadencji, osoby pasujące do PiS merytorycznie, lecz najwyraźniej nieufnie przyjęte przez elektorat (dość, przyznajmy, kapryśny, bo wcześniej często namawiający te same osoby na połączenie sił). Wydaje się jednak, że personalnie jako całość PiS w IX kadencję wchodzi wzmocniony.  Opozycji udało się wprowadzić do parlamentu kilka głośnych nazwisk, pojawiających się często w, delikatnie mówiąc, niefortunnym kontekście. Z różnych powodów, jednak sporo mówi nam o polityce i jej uczestnikach wybór Stanisława Gawłowskiego czy Krzysztofa Kwiatkowskiego. Senatorów niezależnych, lecz wspartych przez dawnych kolegów i koleżanki. Wszystko wskazuje na to, że obrady sejmu ubarwiać będzie Klaudia Jachira. Nie będzie natomiast raczej Piotra Misiły, który zyskał bardzo niewielkie zaufanie wyborców. Ogólny wynik Koalicji Obywatelskiej w wyborach do Sejmu czyni ją chyba jedynym jednoznacznie przegranym uczestnikiem wyścigu. Ludowcy i SLD uzyskali mandaty i zaufanie sporej grupy wyborców, choć pierwszym jeszcze kilka tygodni temu, drugim zaś po poprzednich wyborach, wróżono zakończenie na dobre przygody z parlamentem. Koalicja pozornie zachowała status najsilniejszej siły opozycyjnej, jednak tworząc narrację o własnej wygranej nad PiS, musi posiłkować się wynikami pozostałych partii, czasem nawet wliczając w ten rachunek Konfederację.  Dobry wynik w senacie i sukces indywidualny Małgorzaty Kidawy-Błońskiej może powstrzymać proces wewnątrzpartyjnych rozliczeń w Platformie Obywatelskiej, nie można bowiem powiedzieć, że koncepcja Schetyny poniosła całkowite fiasko. Liderowi PO nie pomoże jednak własny, nie najlepszy wynik uzyskany w wyborach we Wrocławiu, gdzie zdobył poparcie mniejsze od startującej w tym samym okręgu kandydatki PiS, Mirosławy Stachowiak-Różeckiej. Równocześnie jednak będzie trwał bój o rząd dusz w całej opozycji. Wyniki zarówno lewicy, jak ludowców będą ośmielać ich do zaznaczania swojej odrębności i walki o nowych wyborców, która zresztą już się rozpoczęła. Włodzimierz Czarzasty i Adrian Zandberg w powyborczym entuzjazmie głośnym krzykiem anonsują pojawienie się opozycji merytorycznej i prosocjalnej, Władysław Kosiniak-Kamysz, wsparty głosami współpracowników Pawła Kukiza, zwłaszcza Piotra Apla, wciąż mówi o uzyskanym wyniku jako oznace zmęczenia ostrym konfliktem na scenie politycznym i co więcej, okazuje się, że mimo ideowego rozchwiania samego stronnictwa, trafił z tym przesłaniem do sporej części Polaków.   I to nastawienie może mieć znaczenie również w przypadku senatu, ponieważ można wyobrazić sobie sytuację, w której przynajmniej socjalne działania władz zyskują większość, a głosowanie nie odbywa się na zasadzie wszyscy przeciwko PiS. Tym bardziej, jeśli liderzy mniejszych partii zaczną wykazywać własne ambicje, które tu wzmocnić może fakt mocno niesprawiedliwego podziału biorących okręgów między partnerami. Gorzej oczywiście wyglądać będzie sprawa wszędzie tam, gdzie senat ma wpływ na decyzje personalne; tu można spodziewać się obstrukcji. Zagadką pozostaje też zachowanie posłów PSL w przypadku tematów obyczajowych, o ile oczywiście w ogóle pojawią się one w pracach nowego Sejmu.  Na podsumowania przyjdzie jeszcze pora, gdy zdążymy wczytać się uważnie w listy i wyniki. PiS zdobył więcej głosów, lecz, paradoksalnie, nie uzyskał oczekiwanego mocniejszego mandatu do przeprowadzenia nieskończonych reform. Jednak fakt, że w niektórych sprawach konieczne (i wcale nie niemożliwe) będzie szukanie porozumienia przynajmniej z częścią opozycji, wcale nie musi okazać się dla rządzących zły w skutkach.",,
"Napierw Donieck, potem Ługańsk. Separatyści ogłosili datę wyborów samorządowych",– Podpisałem dekret o wyborach do lokalnych organów władzy w Ługańskiej Republice Ludowej. Odbędą się one 1 listopada – powiedział lider separatystów Ihor Płotnicki. Datę wyborów w Doniecku wyznaczono na 18 października br. Na przeprowadzenie wyborów nie zgadzają się władze Ukrainy.,"W ubiegłym tygodniu wybory samorządowe ogłosiły samozwańcze władze tzw. Donieckiej Republiki Ludowej. Wyznaczono je na 18 października, tydzień przed wyborami na pozostałym terytorium Ukrainy. Przywódca DRL Ołeksandr Zacharczenko oświadczył wówczas, że głosowanie będzie finałowym etapem procesu państwowotwórczego w jego republice.  Kijów przeciwko wyborom Prezydent Ukrainy Petro Poroszenko oświadczył w odpowiedzi, że wybory w nieuznawanych republikach oznaczają złamanie mińskich porozumień pokojowych. Wyraził opinię, że separatyści ogłosili je w porozumieniu z Moskwą i zażądał nowych sankcji wobec Rosji.– Ta awanturnicza, nieodpowiedzialna decyzja wymaga naszej zdecydowanej i skoordynowanej reakcji na zagrożenia, które stanęły przed mińskimi porozumieniami. Należy rozszerzyć sankcje i podjąć stanowcze kroki, które pozwolą nam na wzmocnienie obrony nie tylko Ukrainy, ale i całej Unii Europejskiej. To nie jest wyłącznie wojna o niepodległość i jedność terytorialną Ukrainy, ale o wolność, demokrację i wartości europejskie – powiedział prezydent. Przeciwko wyborom opowiedziała się także Unia Europejska, której przedstawiciele podkreślają, że zgodnie z porozumieniami mińskimi mają się one odbyć wyłącznie w zgodzie z prawem Ukrainy i normami międzynarodowymi.  Przestrzegany rozejm Od 1 września w Donbasie obowiązuje zawieszenie broni między stroną ukraińską a prorosyjskimi separatystami, uzgodnione przez grupę kontaktową ds. konfliktu na Ukrainie. Zdaniem stron konfliktu rozejm jest przestrzegany. Od wybuchu walk na wiosnę 2014 roku między wojskami ukraińskimi a wspieranymi przez Rosję separatystami zginęło niemal 8 tysięcy osób.",,
Ostrzał z dronów. Nieudany zamach na prezydenta Nicolasa Maduro [WIDEO],"Sześć osób zostało zatrzymanych w Wenezueli w związku z incydentem, do którego doszło podczas wystąpienia prezydenta kraju Nicolasa Maduro. Szef państwa mówi o nieudanym zamachu na jego życie i oskarża prezydenta Kolumbii.","Jeden z zatrzymanych był poszukiwany przez policję za atak na bazę wojskową w 2017 roku, a drugi został aresztowany w 2014 roku za udział w ulicznych protestach antyrządowych – przekazał minister spraw wewnętrznych Nestor Reverol.Opozycja obawia się, że zagadkowy incydent, do którego doszło w sobotę, może posłużyć władzom jako pretekst do nasilenia represji wobec przeciwników politycznych, i wskazuje, że działo się tak już w przeszłości.„Ostrzegamy, że rząd wykorzystuje ten incydent (...), by ukarać tych, którzy występują przeciwko niemu w sposób legalny i demokratyczny, oraz by wzmóc prześladowania i systemowe naruszanie praw człowieka” – głosi opublikowane na Twitterze oświadczenie opozycyjnej koalicji Szeroki Front.W alei Boliwara w centrum Caracas, gdzie w sobotę miał miejsce incydent z udziałem Maduro, w niedzielę panował spokój. Podwyższenie, z którego przemawiał prezydent, usunięto. USA: To nie myWcześniej w niedzielę jakikolwiek związek USA z sobotnim zajściem wykluczył doradca prezydenta Donalda Trumpa ds. bezpieczeństwa narodowego, John Bolton. Zasugerował za to, że może stać za nim rząd Wenezueli.Chodzi o zagadkowy incydent, jaki miał miejsce w sobotę w wenezuelskiej stolicy, gdy Maduro wygłaszał przemówienie podczas uroczystości wojskowej. Wśród uczestników miało eksplodować wówczas kilka dronów, a do jednego z wybuchów doszło niedaleko ustawionego na ulicy podwyższenia, z którego przemawiał szef państwa. Maduro przerwał przemówienie i oddalił się z miejsca zdarzenia, ale rannych zostało siedmiu żołnierzy. Incydent był tylko częściowo transmitowany przez państwową telewizję. Wenezuelski przywódca powiedział, że była to próba zamachu na jego życie i o podjęcie tej próby oskarżył prezydenta Kolumbii Juana Manuela Santosa. Ocenił także, że zamach został sfinansowany przez bliżej nieokreślonych mocodawców z amerykańskiego stanu Floryda i poprosił Trumpa o pomoc. Strona kolumbijska oskarżenia Maduro odrzuciła jako bezpodstawne. Eksplozja zbiornika z gazem?Według wenezuelskiej straży pożarnej eksplodował jedynie zbiornik na gaz w położonym nieopodal budynku. Do spowodowania incydentu przyznała się na Twitterze nieznana dotąd grupa przedstawiająca się jako „patriotyczni żołnierze i cywile” pod nazwą „Flanelowi żołnierze” (Soldados de Franelas). Weryfikacja ich deklaracji nie była możliwa. Maduro, który w maju został wybrany na drugą prezydencką kadencję, jest oskarżany przez przeciwników i społeczność międzynarodową o osłabianie demokracji i doprowadzenie zamożnej Wenezueli do stanu katastrofy humanitarnej, co w ostatnich miesiącach zmusiło setki tysięcy Wenezuelczyków do ucieczki do sąsiednich krajów.",,
"„Rozmawiałem z prezydentem Dudą, udam się do Polski w bliskiej przyszłości”","Prezydent USA Donald Trump przełożył w czwartek zaplanowaną na 1 i 2 września wizytę w Polsce. Przemawiając w Ogrodzie Różanym Białego Domu uzasadniał to nadciągającym nad Florydę huraganem Dorian. – Rozmawiałem z prezydentem Dudą, przekazałem mu najgorętsze życzenia – powiedział Trump. Poinformował, że uda się do Polski w bliskiej przyszłości.","Amerykański przywódca, u którego boku stał Mike Pence, wskazał podczas swojego wystąpienia, że to właśnie wiceprezydent zastąpi go podczas uroczystości rocznicowych w Warszawie. Donald Trump poinformował, że musi zostać w kraju, aby „upewnić się, że wszystkie siły rządu federalnego są skoncentrowane na nadciągającym huraganie Dorian”. Prezydent USA przyznał, że jest dla niego bardzo ważne, żeby być na miejscu, bo wygląda na to, że (huragan) „może być bardzo duży”. – (Do Polski) pojedzie Mike. Rozmawiałem właśnie z prezydentem Dudą i przekazałem mu najgorętsze życzenia w imieniu swoim i Amerykanów – oznajmił.– Naszym najważniejszym priorytetem jest bezpieczeństwo ludzi w związku z nadciągającym huraganem i  przełożę moją wizytę w Polsce na bliską przyszłość – dodał.",,
Słowaczka szefową komisji zatrudnienia i spraw socjalnych PE,Słowaczka Lucia Durisz Nicholsonova została przewodniczącą komisji zatrudnienia i spraw socjalnych w Parlamencie Europejskim. Była kandydatką grupy Europejskich Konserwatystów i Reformatorów.,"Posiedzenie komisji, na którym ma być wybrany przewodniczący, rozpoczęło się w czwartek o godz. 10.W poprzednich głosowaniach dwukrotnie odrzucona została kandydatura na to stanowisko byłej polskiej premier Beaty Szydło. W pierwszym głosowaniu, które odbyło się 10 lipca, za kandydaturą Szydło było 21 posłów, przeciw – 27, a dwóch wstrzymało się od głosu. Szydło była jedyną kandydatką. Na wniosek socjalistów głosowanie było tajne. Według nieoficjalnych informacji przeciw kandydaturze Szydło głosowali wtedy przedstawiciele frakcji socjalistów, liberałów, Zieloni oraz lewicowa grupa GUE.W poniedziałek w drugim, również tajnym głosowaniu po raz drugi kandydatura byłej premier została odrzucona. Za Szydło opowiedziało się 19 europosłów, przeciw było 34 parlamentarzystów. Od głosu wstrzymało się dwóch eurodeputowanych.Wybór Słowaczki skomentowali polscy politycy. – Nadal uważamy, że Beata Szydło była najlepszą kandydatką o ogromnym doświadczeniu politycznym, o ogromnym poparciu, jakiego nikt w Europie nie uzyskał. Natomiast wszyscy mamy świadomość tego, że umowy, które tutaj miały obwiązywać, absolutnie nie obowiązują, że nasi kandydaci, nie tylko Beata Szydło, ale również prof. Zdzisław Krasnodębski, akceptowani nie byli – powiedziała europosłanka Beata Mazurek.Dodała, że frakcja Europejskich Konserwatystów i Reformatorów nie chciała doprowadzić do sytuacji, w której utraci to stanowisko. – Stąd decyzja, by wystawić Słowaczkę – wskazała. Jej zdaniem nie można było wykluczyć, że inne frakcje, np. socjaldemokraci, planowali przejąć kierownictwo komisji.",,
"„Jak skandal artystyczny, to zawsze siedzi w tym polityk PiS”","– Jakikolwiek skandal artystyczny się zaczyna w Polsce, to zawsze w tym siedzi jakiś polityk Prawa i Sprawiedliwości – mówił w programie „Minęła dwudziesta” w TVP Info, aktor Włodzimierz Matuszak, komentując zamieszanie wokół spektaklu „Golgota Picnic”. – Jesteś po prostu nakopany. Oczywiście wszystkiemu jest winne Radio Maryja i ojciec Rydzyk – ripostowała aktorka Anna Chodakowska.","Znani aktorzy bardzo burzliwie dyskutowali na temat kontrowersyjnej sztuki „Golgota Picnic”, która wzbudziła wiele protestów. Politycy PiS zgłosili nawet do prokuratury doniesienie w sprawie spektaklu. Sztuka rozgrywana przez politykę i religię– Żenada, którą odczuwamy patrząc na to co się dzieje wokół tej sztuki, to już jest sprawa bardziej poważna. Bo to grupa ludzi nie bardzo zorientowanych w tym, co się dzieje na scenie, co wystawiają artyści, o czym jest ta sztuka, postanowiła protestować. Podpuszczona zresztą przez paru polityków, i to nie ulega żadnej wątpliwości, a także ludzi Kościoła. Z tego całego protestu wokół tego przedstawienia zrobiła się taka szopka teatralna, która żenuje każdego inteligentnego człowieka – mówił Włodzimierz Matuszak, przekonując, że temat został zawłaszczony przez politykę i religię. – Mnie to nie żenuje. Byłam pod Pałacem Kultury, kiedy moi koledzy wylegli na Pl. Defilad. Skoro mówią, że to jest dla ograniczonej liczby osób, to po co wylegli przed teatr – mówiła Anna Chodakowska. Zrób spektakl o Mahomecie, to będziesz szukał głowy Do poważnego starcia między aktorami doszło, gdy Anna Chodakowska stwierdziła, że według niej, przedstawienie „Golgota Picnic” jest łamaniem konstytucji. – Te osoby które, tak uważają, nie chodzą na ten spektakl – odparł Matuszak. – Ale nie, bo to jest przestrzeń publiczna – broniła się Chodakowska – Ale posłuchaj mnie. Ci ludzie z tekstu spektaklu nie poszli do kościoła, przeszkadzać tym ludziom się modlić. Tylko wręcz przeciwnie, ci ludzie, udając modlitwę przeszkadzali artystom–  uniósł się aktor. – Dobra, to zrób taki spektakl o Mahomecie, a nie znajdziesz swojej głowy w śmieciach – wypaliła Chodakowska. – Masz skrajne poglądy – grzmiał aktor. – Ja tylko mówię, jak jest. Zrób coś takiego o homoseksualistach…– przekonywała aktorka. – Jakikolwiek skandal artystyczny się w Polsce zaczyna, to zawsze w tym siedzi jakiś polityk Prawa i Sprawiedliwości – oświadczył Matuszak – Oczywiście wszystkiemu jest winne Radio Maryja i ojciec Rydzyk – ripostowała aktorka.",,
Podsumowanie akcji „Kielce dla Syrii”. Zebrano ponad 154 tys. złotych,"Ponad 154 tys. zł udało się zebrać w ramach kampanii „Kielce dla Syrii”.  – To są akcje, w które warto żeby włączały się kolejne miasta – powiedziała minister ds. pomocy humanitarnej Beata Kempa.","Kampania „Kielce dla Syrii” powstała z inicjatywy kieleckiego ratusza, przy współpracy z papieskim stowarzyszeniem Pomoc Kościołowi w Potrzebie, Caritas Diecezji Kieleckiej oraz rektorów Uniwersytetu Jana Kochanowskiego i Politechniki Świętokrzyskiej. W maju w Kielcach przedstawiciele wymienionych instytucji podpisali porozumienie o współpracy w ramach tej akcji. Zebrane pieniądze zostaną przeznaczone na organizacje kolonii oraz pomocy edukacyjnej dla syryjskich dzieci i młodzieży. W ramach akcji prowadzone były zbiórki pieniężne do puszek, skarbon stacjonarnych, aukcje charytatywne oraz wydarzenia kulturalne i sportowe na terenie Kielc. Podczas podsumowania akcji w Kielcach Kempa podkreśliła, że całe przedsięwzięcie ocenia bardzo wysoko, ponieważ zbiórka pieniędzy trwała stosunkowo krótko, natomiast w tym czasie udało się zebrać taką kwotę, która pozwoli wybrać projekty, bądź może być wkładem własnym na większy projekt pomocowy. – Nie ma dachu nad głową, w Aleppo jest około 6,5 tys. sierot - tak szacują patriarchowie, którzy zajmują się tam pomocą charytatywną. Również Homs, to jest duże miasto, które uległo potężnemu zniszczeniu. Najbardziej potrzebna jest w tej chwili pomoc medyczna, czyli wszelkiego rodzaju procedury medyczne, w tym protezowanie dzieci - to czynimy środkami rządowymi – mówiła Kempa. Podkreśliła, że potrzebne są także m.in. najprostsze przybory dla dzieci, bo rodzice bardzo chcą i dążą do tego, żeby dzieci poszły do jakiejkolwiek szkoły.– Ta akcja ma także inny ważny wymiar, ponieważ pokazuje ona, że tacy włodarze jak pan Wojciech Lubawski dbają jeszcze o to, żeby ludzie jednoczyli się wokół jakiegoś planu, dzieła, i to ponad podziałami. To jest piękne, że potrafią energię młodych ludzi skupić na dobrym działaniu, i to jest drugi wymiar jednoczący wspólnoty w Polsce – dodała minister.Ordynariusz kielecki bp Jan Piotrowski zaznaczył, że to, co się dokonało w przestrzeni miasta i diecezji, zasługuje na najwyższe uznanie. – Chociaż nie ulegam jakiejś euforii w tym dniu podsumowania, bo środki materialne, które zostały zebrane na ten cel, przede wszystkim świadczą o nas - my ciągle jesteśmy ludźmi wrażliwymi, szlachetnymi. Tymi, którzy w różny sposób chcą pomóc innym – ocenił hierarcha.",,
"Dulkiewicz zapraszała premiera do okrągłego stołu. Premier: Mamy uroczystość w sali BHP, też zapraszam","– Witam i dziękuję, że jest pan na święcie Wolności i Solidarności, zapraszam do okrągłego stołu – mówiła w poniedziałek prezydent Gdańska Aleksandra Dulkiewicz do premiera Mateusza Morawieckiego. Szef rządu podziękował i dodał, że udaje się na uroczystość w sali BHP Stoczni Gdańskiej.","Podczas porannej konferencji prasowej prezydent Gdańska zapowiedziała, że będzie chciała powitać przebywającego w Gdańsku premiera i zaprosić go do rozmowy przy okrągłym stole. Później Dulkiewicz czekała na szefa rządu na drodze, którą szef rządu udawał się przed Pomnik Poległych Stoczniowców w Gdańsku, by złożyć tam kwiaty.– Dzień dobry panie premierze, witam pana serdecznie w Gdańsku, dziękuję, że jest pan na święcie Wolności i Solidarności, zapraszam do okrągłego stołu – mówiła Dulkiewicz do przechodzącego szefa rządu.– Dziękujemy, mamy tutaj w sali BHP wspaniałą uroczystość dzisiaj – powiedział wówczas Morawiecki, udając się w otoczeniu towarzyszących mu osób przed Pomnik Poległych Stoczniowców. Następnie premier udał się do sali BHP Stoczni Gdańskiej na zorganizowaną przez NSZZ „Solidarność” konferencję naukową pt. „Obudził w nas Solidarność. W 40. rocznicę pierwszej Pielgrzymki Jana Pawła II do Ojczyzny”.Już podczas samego przemówienia premier nawiązał do zaproszenia Dulkiewicz. Przypomniał, że konferencja była zaplanowana przez Piotra Dudę w styczniu. – Wtedy otrzymałem zaproszenie i za to dziękuję. Zapraszam również panią prezydent Dulkiewicz, którą widziałem po drodze na tę konferencję o JPII w rocznicę pierwszej pielgrzymki do Ojczyzny – dodał.",,
Nowe billboardy PiS w całej Polsce. Portal tvp.info prezentuje je jako pierwszy,"Tak wyglądają nowe billboardy Prawa i Sprawiedliwości, które pojawią się w całej Polsce. Mają podkreślić różnicę między partią rządzącą a opozycją - spełnianie obietnic, dotrzymywanie słowa. Portal tvp.info prezentuje je jako pierwszy.","– Na billboardach pojawia się ważne dla nas hasło „Dotrzymaliśmy słowa w rządzie, dotrzymamy w samorządzie” – powiedział portalowi tvp.info szef sztabu wyborczego PiS Tomasz Poręba. Takie samo hasło towarzyszy podróży premiera Mateusza Morawieckiego po Polsce, który na pokładzie kampanijnego autobusu będzie odwiedzał kolejne miejsca w Polsce.W rozmowie z portalem tvp.info Tomasz Poręba podkreśla, że partia chce zaznaczyć sukces dobrej zmiany w rządzeniu całą Polską. – Chcemy proponować takie rozwiązania cywilizacyjne, które popchną regiony do przodu – dodaje europoseł PiS.                                                    Takie samo hasło towarzyszy podróży premiera Mateusza Morawieckiego po Polsce autobusem (fot. portal tvp.info) W niedzielę w Warszawie odbyła się konwencja PiS. Jej celem było przedstawienie programu dla samorządów na nadchodzące wybory i trwającą kampanię wyborczą. Konwencję partii otworzyło przemówienie jej lidera, prezesa Jarosława Kaczyńskiego. Następnie zostało podpisane porozumienie między Kaczyńskim, Zbigniewem Ziobro i Jarosławem Gowinem. Następnym punktem programu konwencji były przemowy kandydatów Zjednoczonej Prawicy na prezydentów największych miast Polski. Kandydatom towarzyszyły rodziny i bliscy.",,
Premier: ludzie o kamiennych sercach nie powinni pouczać,"Moim ogromnym pragnieniem jest to, by protest w Sejmie się zakończył – powiedział na antenie RMF FM premier Mateusz Morawiecki. – Stowarzyszenia osób niepełnosprawnych doceniły, że nasz rząd zrobił dużo dla niepełnosprawnych w ciągu dwóch i pół roku – dodał, wskazując na program Dostępność plus, czy wyrównanie renty socjalnej oraz dodatek rehabilitacyjny.","Szef rządu podkreślił, że minister pracy Elżbieta Rafalska robi bardzo wiele dla spraw społecznych, w tym osób niepełnosprawnych. – „Turboliberalna” opozycja poucza nas, którzy jesteśmy najbardziej prospołecznym rządem o wydatkach społecznych – powiedział, zaznaczając, że w polityce potrzebna jest wiarygodność. Wskazał, że „ludzie o kamiennych sercach”, którzy niszczyli PGR-y w latach 90. i zakłady pracy i nie zrobili nic lub prawie nic dla spraw społecznych nie powinni pouczać.Szef rządu dopytywany czy spotka się z protestującymi od 18 kwietnia niepełnosprawnymi i ich opiekunami odparł, że odwiedził ich  już w Sejmie. – Tam jest bardzo dużo emocji i staramy się jak najbardziej w dialogu, w kompromisie dojść do porozumienia z protestującymi; wyciągamy rękę, rozmawiamy z tymi osobami – mówił.Jak poinformował, w piątek otrzymał list od „bardzo reprezentatywnych środowisk niepełnosprawnych, od stowarzyszeń, które apelują wręcz o zakończenie tego protestu”. – Widać więc, że niepełnosprawni docenili to, że nasz rząd zrobił właśnie tak dużo dla niepełnosprawnych w ciągu dwóch i pół roku – ocenił.– My pokazujemy jak bardzo wiele już zrobiliśmy i porównywanie tego do liberalnej, czy ultraliberalnej opozycji, która nic nie zrobiła w szczególności dla spraw społecznych, jest cokolwiek nie na miejscu – stwierdził. – Mam naprawdę ogromną nadzieję, że ten protest się zakończy – dodał. Premier dementuje plotki o rekonstrukcji rząduMorawiecki skomentował też spekulacje mediów na temat rzekomej rekonstrukcji rządu. – Mam wrażenie, że dziennikarze wiedzą o planach premiera więcej niż sam premier – stwierdził. Dodał, że z ministrami ma „znakomitą współpracę” i stale ocenia ich pracę.Przyznał przy tym, że „ostatnio pojawiły się takie bardzo wprost brutalne ataki na ministra-koordynatora”. – Nasza współpraca z ministrem Kamińskim nie tylko układa się bardzo dobrze, ale jestem bardzo wdzięczny panu ministrowi, jestem wdzięczny służbom: ABW, CBA za przebudowę głęboką, za patriotyczną postawę i również za ogromną skuteczność przy tych szczupłych środkach, które mają i współpraca jest naprawdę znakomita – ocenił.Szef rządu dopytywany, czy ma system ocen ministrów i czy są ministrowie, którzy powinni się „podciągnąć” odpowiedział, że „nie da się wciągnąć w tego typu dywagacje”. – Premier oczywiście stale, ciągle ocenia prace ministrów i to jest jak najbardziej naturalny system, jaki powinien występować – dodał. Zapytany, czy konsultuje kwestie kadrowe z prezesem Prawa i Sprawiedliwości Jarosławem Kaczyńskim premier odpowiedział: „najważniejsze rzeczy oczywiście konsultuję i rozmawiamy ze sobą”. Dodał, że prezes, który obecnie przebywa w szpitalu, ma się coraz lepiej.",,
Trump: Państwa członkowskie NATO powinny więcej wydawać na obronność,"Prezydent USA Donald Trump oświadczył, że obciążenie państw NATO nakładami na obronność znacznie się poprawiło. Wyraził przy tym nadzieję, że w przyszłości kraje te będą wydawać na obronność jeszcze więcej.","Na spotkaniu z sekretarzem generalnym NATO Jensem Stoltenbergiem w Białym Domu Trump powiedział, że pragnąłby, aby członkowie Sojuszu przeznaczali na obronność więcej niż 2 proc. PKB. Podkreślił, że udział Stanów Zjednoczonych w kosztach obronności w NATO jest nieproporcjonalnie duży.Ponownie skrytykował Niemcy, podkreślając, że kraj ten za mało przeznacza na obronność. Zaznaczył, że ma „wiele szacunku” dla Niemiec i kanclerz Angeli Merkel, ale kraj ten nie wydaje na obronność tyle, ile powinien. – Oni płacą blisko 1 proc. – zwrócił uwagę.Reuters odnotowuje, że w zeszłym roku Trump wezwał przywódców państw NATO, by wydatki na obronność zwiększyli do 4 proc. PKB.W środę i w czwartek w Waszyngtonie odbędą się obchody 70. rocznicy powstania NATO.",,
Skład KNF zostanie poszerzony o kolejnych trzech członków,"Skład Komisji Nadzoru Finansowego zostanie poszerzony o przedstawiciela premiera, Bankowego Funduszu Gwarancyjnego oraz ministra nadzorującego służby specjalne, z tym że dwóch ostatnich nie będzie miało prawa głosu – wynika z opisu projektu MF, zamieszczonego w wykazie prac legislacyjnych Rady Ministrów.","Chodzi o przygotowywany przez MF projekt ustawy o zmianie niektórych ustaw w związku ze wzmocnieniem nadzoru oraz ochrony inwestorów na rynku finansowym. Jak wyjaśniono, główną przyczyną opracowywania projektowanej regulacji jest wzmocnienie nadzoru oraz ochrony inwestorów na rynku finansowym. „Projekt zakłada (...) rozszerzenie składu KNF. Członkami Komisji zostaną: przedstawiciel Prezesa Rady Ministrów, przedstawiciel Bankowego Funduszu Gwarancyjnego oraz przedstawiciel ministra-członka Rady Ministrów właściwego do spraw koordynowania działalności służb specjalnych (dwóch ostatnich bez prawa głosu). Przepisy projektowanej ustawy ustanawiają także ramy prawne na potrzeby przekazywania informacji między KNF, jej członkami oraz innymi organami, m.in. ABW, CBA, Policją i UOKiK” – napisano. Projekt ustawy zakłada także utworzenie Funduszu Edukacji Finansowej przy KDPW. „Celem działalności Funduszu będzie realizacja dwóch zasadniczych zadań: zwiększenie świadomości finansowej Polaków oraz utworzenie systemu rekompensat dla osób fizycznych, które nabyły obligacje, których emisja lub zbywanie odbyło się z naruszeniem przepisów prawa” – napisano. Jak podają autorzy projektowanej noweli, rekompensacyjna funkcja Funduszu ma polegać na zapewnieniu ochrony inwestorów m.in. w sytuacji, gdy podczas oferowania obligacji osoba je nabywająca została wprowadzona w błąd lub jeśli oferowano jej produkt, który nie był dostosowany do jej potrzeb i wiedzy co do ryzyka takiej inwestycji. „Taka osoba fizyczna, w przypadku wszczęcia postępowania upadłościowego lub postępowania układowego emitenta tych obligacji będzie mogła uzyskać rekompensatę pieniężną w maksymalnej wysokości 100 tys. zł, ale nie więcej niż 25 proc. straty definiowanej jako różnica pomiędzy kwotą niezrealizowanych przez emitenta wymagalnych zobowiązań wynikających z obligacji a łączną wartością kwot odzyskanych z tytułu tych zobowiązań” – napisano. Rekompensatą nie będą objęte odsetki, premia i dyskonto. Źródłem zasilenia Funduszu będą środki finansowe pochodzące z: kar administracyjnych nałożonych przez Komisję Nadzoru Finansowego (KNF), Prezesa Urzędu Ochrony Konkurencji i Konsumentów (Prezesa UOKiK) lub Komisję Nadzoru Audytowego (KNA), grzywien orzeczonych przez sąd, nawiązek i świadczeń pieniężnych orzeczonych przez sąd na rzecz Krajowego Depozytu, środków finansowych, które były przedmiotem przepadku orzeczonego przez sąd. Kolejną projektowaną zmianą jest wprowadzenie obligatoryjnej dematerializacji obligacji korporacyjnych, certyfikatów inwestycyjnych emitowanych przez fundusze inwestycyjne zamknięte oraz listów zastawnych, niezależnie od tego, czy były przedmiotem oferty publicznej oraz czy są przeznaczone do obrotu w jakimkolwiek systemie obrotu. „Wyżej wymienione instrumenty finansowe będą podlegały obowiązkowej rejestracji w depozycie papierów wartościowych prowadzonym przez Krajowy Depozyt Papierów Wartościowych, na zasadach obowiązujących obecnie dla publicznych papierów wartościowych i obligacji skarbowych” – napisano. Zmieni się też sposób finansowania KNF i UKNF. Obecnie zarówno KNF, jak i UKNF są finansowane za pośrednictwem budżetu państwa w całości ze składek i opłat wnoszonych przez podmioty nadzorowane, co oznacza, że wysokość wydatków jest neutralna dla deficytu budżetowego. „Po przekształceniu Urzędu Komisji Nadzoru Finansowego w państwową osobę prawną składki i opłaty wnoszone będą bezpośrednio do UKNF, gdzie KNF będzie organem zarządzającym” – napisano.",,
SLD chce debaty w Sejmie po szczycie UE,"Klub SLD złożył w Sejmie wniosek o zwołanie 12 grudnia dodatkowego posiedzenia Sejmu, podczas którego rząd poinformowałby o przebiegu szczytu UE i przedstawił tezy sprawozdania nt. polskiej prezydencji – poinformował w piątek szef klubu SLD Leszek Miller.","Marszałek Sejmu Ewa Kopacz zdecydowała, że wnioskiem SLD Prezydium Sejmuzajmie się na swoim najbliższym posiedzeniu.Jak mówił Miller, na tym posiedzeniu rząd poinformowałby izbę o przebieguważnego szczytu europejskiego z 8-9 grudnia, a Prezes Rady Ministrówprzedstawiłby tezy sprawozdania, które zamierza wygłosić w ParlamencieEuropejskim na temat przebiegu i efektów polskiej prezydencji.Szef klubu SLD powiedział, że zarówno efekty szczytu UE, jak i sprawozdaniepremiera o przebiegu prezydencji „zasługują na szczegółowe omówienie wSejmie, na publiczną debatę”. Według Millera, polskie przewodnictwo w Radzie UE nie „toczyło się w duchu porozumienia ze wszystkimi siłami politycznymi”.  – Jeśli zatem do tej pory tak nie było, to nic nie stoi na przeszkodzie, żeby przynajmniej końcowy raport przed wygłoszeniem w PE znalazł odbicie na forum Sejmu – zaznaczył b. premier.Miller jako „interesujące” ocenił czwartkowe inicjatywy premiera DonaldaTuska dotyczące zmian w unijnym Traktacie Lizbońskim.  – Jestem zapropozycjami, które złożył Donald Tusk, ale chciałbym wiedzieć coś więcej.Jeśli premier mówi, że jest za nowelizacją Traktatu z Lizbony, to chciałbymznać szczegóły tych rozwiązań; jeżeli jest za większą dyscypliną finansową w strefie euro, to chciałbym również znać szczegóły; jeśli jest za zwiększeniem pozycji Europejskiego Banku Centralnego, to również interesują mnie szczegóły. Dlatego namawiam Prezesa Rady Ministrów do wystąpienia w Sejmie – uzasadniał.Rzecznik klubu SLD Dariusz Joński dodał, że chciałby również, aby debatasejmowa odbyła się przez zaplanowanym na 13 grudnia marszem niepodległości i solidności organizowanym przed PiS.  – Każdy ma prawo zorganizować przemarsz, zgromadzenie (...), ale Jarosław Kaczyński, namawiając kibiców do wzięcia udziału w tym przemarszu, jak również mówiąc o zagrożeniach demokracji, suwerenności, wprowadza Polaków w błąd, proponuje wojnę ideologiczną w dobie kryzysu, a w dobie poważnej tematyki na to naszej zgody nie ma – podkreślił Joński.Zdaniem wiceszefowej klubu PO Małgorzaty Kidawy-Błońskiej jest małoprawdopodobne, aby Sejm zebrał się na dodatkowym posiedzeniu 12 grudnia. – Wydaje się, iż jest to niemożliwe, nie da się zgrać terminów wszystkich odbywających się w tym czasie spotkań – powiedziała. Zastrzegła jednocześnie, że decyzja w tej sprawie będzie należeć do premiera i do marszałek Sejmu.Kidawa-Błońska przypomniała, że 15 grudnia posłowie mają wysłuchać informacji rządu o polityce zagranicznej, w debacie ma uczestniczyć premier. Dzień wcześniej Donald Tusk ma przemawiać na forum PE w Strasburgu. 8 i 9 grudnia w Brukseli premier weźmie udział w szczycie unijnym.",,
Czabański: Wspierając akcję „Polska pod Krzyżem” TVP realizuje swoją misję,"– To jest akcja społeczna. Nie organizuje jej żadna instytucja. Pokazuje, że Polacy się opowiadają za wartościami chrześcijańskimi (…) Medialne towarzyszenie temu wydarzeniu pokazuje jaka nastąpiła w mediach publicznych. Tę zmianę obiecywaliśmy 4 lat temu – powiedział w TVP Info przewodniczący Rady Mediów Narodowych Krzysztof Czabański.","Zdaniem Czabańskiego, wsparcie akcji „Polska pod Krzyżem” jest dobrym przykładem realizowania misji TVP. – To jest akcja społeczna. Nie organizuje jej żadna instytucja. Pokazuje, że Polacy się opowiadają za wartościami chrześcijańskimi (…) Medialne towarzyszenie temu wydarzeniu pokazuje jaka nastąpiła w mediach publicznych. Tę zmianę obiecywaliśmy 4 lat temu – mówił. Jak dodawał, w innych mediach „nie było ani słowa o akcji”, mimo jej dużej skali. – To ruch, który obejmuje całą Polskę. Większość głównych mediów tego nie widzi – stwierdził Czabański. – Przypomnijcie sobie państwo media publiczne sprzed 4 lat i wyobraźcie sobie, że przestajemy je dalej reformować, bo wybory wygrywa opozycja. Wracają stare media, mamy jeden przekaz medialny, na jedną modłę, gdzie 300-osobowa parada równości z aktywistami z Niemiec będzie fetowana, a akcja Polska pod krzyżem” przemilczana – powiedział, dodając, że obecnie mediom publicznym przyświecają polskie interesy i polska racja stanu. Zdaniem Czabańskiego, angażowanie się mediów w takie akcje „to nie tylko sprawa pluralizmu, ale sprawa głębsza, kulturowa, cywilizacyjna”. Jak powiedział, „media nie są od przekazu tabloidowego. Media mają być polem dla wymiany argumentów, opinii, do tego byśmy nad programami dla Polski dyskutowali”.",,
"Zmarł Jean Vanier, twórca wspólnot „L'Arche” oraz „Wiara i Światło”","W Paryżu zmarł Jean Vanier, twórca wspólnot „L'Arche” oraz „Wiara i Światło”, znany filozof, pisarz, przyjaciel osób niepełnosprawnych. We wrześniu ubiegłego roku skończył 90 lat. Od kilku miesięcy – po usunięciu nowotworu tarczycy – przebywał w szpitalu w Paryżu.","Był filozofem, pisarzem, znanym autorytetem moralno-religijnym oraz założycielem dwóch międzynarodowych ruchów o charakterze wspólnotowym: „L'Arche” oraz „Wiara i Światło”. W centrum tych ruchów są osoby z niepełnosprawnością intelektualną. 154 wspólnot „L'Arche” istniejących w 38 państwach oraz 1450 wspólnot „Wiary i Światła” w 85 krajach to centra przemiany dokonującej się w ludziach. Żyjąc od 52 lat we wspólnocie z osobami upośledzonymi umysłowo, Jean Vanier znany był jako głęboko zaangażowany obrońca osób ubogich i słabych. Podkreślał, że osoby z upośledzeniem mają do odegrania wielką rolę we współczesnym świecie i w Kościele. Jego zdaniem osoby te rozwijają się szczególnie w sferze duchowej i emocjonalnej. Cechuje je nieograniczone zaufanie, wierność w przyjaźni i bezinteresowność, jak również bardzo głębokie wyczucie sfery sacrum. Tymi właśnie wartościami – zdaniem Vaniera – upośledzeni mogą służyć otaczającemu światu, goniącemu za powierzchownym sukcesem. Misją wspólnot jest uświadamianie otoczeniu, także wspólnocie Kościoła, istotnego znaczenia ludzi ubogich i upośledzonych.",,
Skrybowie w drodze do Watykanu. Szykują prezent dla Franciszka,"Polscy skauci przekażą Franciszkowi wyjątkowy egzemplarz Ewangelii. Księga będzie zawierać fragmenty tekstów czterech autorów, przemyślenia młodych oraz ich komentarz skierowany do papieża. Prezent przygotowali w trakcie trasy do Rzymu.","Każdy etap tegorocznego spotkania skautów wypełniony jest aktywnościami mającymi zapewnić ogólny i zintegrowany rozwój uczestników, nie pomijając żadnej ze sfer życia ludzkiego. Pośród różnych doświadczeń duchowych, kulturowych i społecznych znajduje się również projekt „Mobilia Scriptoria”, który przenosi skautów do czasów sprzed Biblii Gutenberga. – „Mobilia Scriptoria” to pomysł wzięty od średniowiecznych mnichów, którzy przepisywali księgi ręcznie. My podczas naszej pielgrzymki przepisujemy w trasie całą Ewangelię – mówi Karol Kuchar, odpowiedzialny za projekt. – Jesteśmy zorganizowani w Ogniska Przewodniczek, czyli dziewcząt i Kręgi Wędrowników dla chłopców. Każdy ma jakiś fragment do przepisania. Jest to około 10-12 wersetów. Idziemy 4 różnymi trasami, na każdej przepisujemy jednego autora. To będzie nasz prezent dla papieża Franciszka”. Jest to jednak doświadczenie nie tylko kaligraficzne. Zarówno uczestnicy projektu, jak i Ojciec Święty, który ma otrzymać ten wyjątkowy egzemplarz Ewangelii, mają szansę do wzbogacenia się duchowego – ocenia jedna z uczestniczek. – Na początku musiałyśmy  zastanowić się nad tym fragmentem, powiedzieć coś o naszych odczuciach, co myślimy, co jest do nas skierowane właśnie w tym fragmencie. Napisałyśmy wspólny krótki komentarz, a potem przepisywałyśmy ten fragment bardzo starannie. Oczywiście dwie z nas, które najładniej piszą zostały do tego wytypowane. A na koniec załączyłyśmy właśnie nasz komentarz skierowany również do papieża Franciszka – dodała.",,
„Należy do strażackiej elity”. Komendant wojewódzki PSP w Toruniu złożył rezygnację,„Nadbryg. Janusz Halak złożył rezygnację z funkcji Komendanta Wojewódzkiego PSP w Toruniu na ręce Komendanta Głównego PSP bryg. Andrzeja Bartkowiaka” – informuje portal TVP3 Bydgoszcz.,"Powołując się na swojego informatora, portal pisze, że powodem rezygnacji „jest choroba dziecka, które wymaga stałej opieki”. Halak będzie pełnił swoją funkcję do 31 stycznia. Od 1 lutego pełniącym obowiązki szefa wojewódzkiej PSP będzie jego obecny zastępca bryg. Jacek Kaczmarek.  „Śmiało można powiedzieć, że Janusz Halak należy do strażackiej elity. Jego działania zostały docenione przez kierownictwo MSWiA, co zaowocowało nominacją generalską, którą otrzymał z rąk prezydenta Andrzeja Dudy w 2017 r. Kilka miesięcy po tym wydarzeniu potwierdził swoje kompetencje w trakcie działań ratowniczych, spowodowanych tragiczną nawałnicą, jaka przeszła przez nasze województwo. Działania kujawsko-pomorskiej straży pożarnej zostały wówczas bardzo wysoko ocenione przez przełożonych” – mówi źródło TVP3 Bydgoszcz.   Janusz Halak jest absolwentem Szkoły Głównej Służby Pożarniczej w Warszawie z 1995. W 2003 r. ukończył studia prawnicze, uzyskując tytuł magistra prawa na Uniwersytecie Mikołaja Kopernika w Toruniu. Piastował między innymi funkcję dowódcy Jednostki Ratowniczo-Gaśniczej w Komendzie Powiatowej Państwowej Straży Pożarnej w Inowrocławiu, głównego specjalisty w Komendzie Głównej Państwowej Straży Pożarnej oraz naczelnika wydziału kadr w Komendzie Wojewódzkiej Państwowej Straży Pożarnej w Toruniu. Od 19 marca 2016 pełni funkcję kujawsko-pomorskiego komendanta wojewódzkiego PSP.",,
Ulicami Warszawy przeszła 18. Parada Równości,"W sobotnie popołudnie w Warszawie odbyła 18. Parada Równości. W pochodzie z tęczowymi flagami szli byli politycy z partii: SLD, Zieloni, Nowoczesna, Razem, a także PO.","Uczestnicy nieśli flagi w barwach unijnych, tęczowe i KOD-u, także z logotypami partii politycznych i inicjatyw obywatelskich. Trzymali też transparenty, np. „Małżeństwo dla wszystkich”, „Smile if your Gay”, „Miłość zwycięża”, „Pride for everyone”, „Ten pedał kocha Polskę”.Obecni byli politycy z partii Zieloni, SLD, Nowoczesnej, Razem, a także PO.Od godz. 12 pod Pałacem Kultury i Nauki działało tzw. Miasteczko Równości. Po zakończeniu marszu przy ul. Jasnej  rozpoczął się koncert pt. „Oficjalne afterparty”. Warszawską Paradę Równości organizuje co roku środowisko LGBT. Wśród postulatów Parady są m.in.: ochrona przed dyskryminacją i wykluczeniem, wzmocnienie ochrony prawnej przed mową i przestępstwami z nienawiści, małżeństwa i związki partnerskie dla wszystkich, miasta bez barier, otwartość wobec uchodźców i obcokrajowców, edukacja antydyskryminacyjna, edukacja seksualna, etyka w szkole, zaostrzenie kar za przemoc wobec zwierząt.",,
„Ukrainie trzeba będzie spojrzeć prosto w oczy. Powinien to zrobić Donald Tusk”,"– Wiele dokumentów, które są w naszych archiwach i dotyczą lat 2007-2015, powoli powinno mieć zdejmowane klauzule. W KPRM również znajdują się takie dokumenty. Mówią one wiele o podejściu naszych poprzedników do Ukrainy. Ukrainie trzeba będzie spojrzeć prosto w oczy, powinien to zrobić Donald Tusk – powiedziała w programie „Gość poranka” szefowa KPRM Beata Kempa.","Minister Kempa odniosła się do ujawnienia notatki MSZ z marca 2008 roku, która wg Witolda Waszczykowskiego „była początkiem porzucania przez rząd Donalda Tuska polityki proukraińskiej na rzecz polityki prorosyjskiej”.W dokumencie „Tezy o polityce RP wobec Rosji i Ukrainy” z 4 marca 2008 r., udostępnionym PAP czytamy m.in., że „możliwości ekspansji Rosji w rozumieniu politycznym i gospodarczym – a już tym bardziej militarnym – są dosyć ograniczone; napotykają one poważne przeszkody w krajach WNP, takich jak Ukraina czy Gruzja”. „Opozycja złamała prawo”   Beata Kempa skomentowała również słowa posła Marcina Święcickiego, który w programie „Bez retuszu” stwierdził, że opozycja złamała prawo, okupując salę plenarną.– Poseł Marcin Święcki powiedział to, co rzeczywiście wszyscy wiedzą. Powiedział jasno i wyraźnie, że opozycja złamała prawo. Powinna z tego wyciągnąć wnioski i przejść na pozycję merytorycznej i konstruktywnej opozycji – stwierdziła.– My to zrobiliśmy, przez osiem lat byliśmy w opozycji. Społeczeństwo wystawiło Platformie Obywatelskiej rachunek przy urnie wyborczej, a Nowoczesna musi się jeszcze wiele nauczyć  – tłumaczyła minister.",,
Kaczyński: Mamy sukcesy w walce o polską godność,"Prezes PiS Jarosław Kaczyński powiedział, że Prawo i Sprawiedliwość chce podtrzymania tradycji, która jest fundamentem Polski i cywilizacji europejskiej. Jak podkreślił podczas konwencji wyborczej we Wrocławiu, cywilizacja europejska opiera się na rodzinie. Wskazał, że  rząd PiS zrealizował wszystkie swoje obietnice wyborcze i  wzmocnił poziom bezpieczeństwa Polaków.","Politycy PiS odwiedzają dziś Dolny Śląsk. Po konwencji we Wrocławiu, kolejne spotkania  zaplanowano  w Legnicy i Szczawnie-Zdroju.              – Mamy sukcesy w walce o polską godność, czego dowodem są np. tegoroczne obchody 80. rocznicy wybuchu II wojny światowej pierwszego września – mówił na konwencji we  Wrocławiu Jarosław Kaczyński.              – Powiedzieliśmy, że będziemy dbali o polską godność, będziemy się przeciwstawiali dyfamowaniu Polaków, i tu wewnątrz, i w skali międzynarodowej. I nie tylko żeśmy to uczynili, nie tylko podjęliśmy odpowiednią politykę, ale także uzyskaliśmy sukcesy. Pierwszy września tego roku był tych sukcesów doskonałym przykładem – mówił szef PiS.              Dodał, że osiągnięto także inne sukcesy, wskazując deklarację polsko-izraelską. – Takich dokumentów nikt przedtem nie był w stanie stworzyć i uzyskać zgody obydwu stron. To dokument przełomowy, choć może dzisiaj w Polsce niedoceniany. Tam jest mowa nie tylko o antysemityzmie, ale także o antypolonizmie – podkreślił. Rozwój w różnych wymiarach              Kaczyński powiedział, że PiS zadbało także o bezpieczeństwo w wymiarze gospodarczym, a przede wszystkim energetycznym doprowadzając do tego, że zależność Polski „od dostaw węglowodorów ze Wschodu bardzo spadła, a za chwilę w ogóle już jej nie będzie”. – Będziemy mogli sobie dawać radę nawet jeśli tych dostaw w ogóle by nie było – dodał.              Zaznaczył jednocześnie, że nie oznacza to, że „chcemy z nich rezygnować”. – One mogą się nam opłacać, ale to już nie będzie na tej zasadzie, którą znam z własnego doświadczenia jako premier, że w trakcie bardzo mroźnej zimy nam się nagle mówi, że „albo wysoka cena, albo wyłączenie gazu”, bo tak to było. Dzisiaj tak już nie będzie. To jest podniesienie naszego poziomu bezpieczeństwa a także ochrona naszych interesów gospodarczych – deklarował.              Kaczyński przypomniał, że PiS zapowiadało politykę rozwoju w różnych wymiarach. – Tych wielkich przedsięwzięć, ale też tych przedsięwzięć mniejszych, skierowanych do małych i średnich przedsiębiorców – mówił. Dodał, że w tym zakresie przeprowadzono bardzo wiele posunięć. Wskazywał ponadto, że rząd PiS obniżył podatki.              – Czy to szanowni państwo oznacza, że ta droga, którą podjęliśmy już zbliża się do końca? Chciałbym tak powiedzieć, ale nie. Ta droga, która jest przed nami jest jeszcze długa, bo przecież Polakom należy się to, by żyli jak ci ludzie, którzy żyją na zachód od naszych granic, choćby w Niemczech – mówił.. „Musimy obronić polską rodzinę”             W swoim przemówieniu prezes PiS przekonywał, że instytucja rodziny jest kwestionowana „w ramach pewnej akcji socjotechnicznej prowadzonej w całej kraju”. – Kwestionowane są zarówno te elementy dotyczące samej rodziny, twierdzi się, ze jest ona instytucją opresji, w szczególności w stosunku do kobiet i dzieci, kwestionowany nawet jest naturalny i oczywisty z punktu widzenia biologicznego podział (...) między dwoma płciami, między kobietami a mężczyznami – mówił.              – Nie możemy pozwolić na to, by ta specyficznego rodzaju ideologia opanowała także Polskę – chociaż próbuje – podkreślił prezes PiS. – Musimy obronić polską rodzinę przed biedą, niedostatkiem, niemożliwością uzyskiwania równych szans, ale musimy ją obronić także przed tą groźną, ideologiczną ofensywą. Ofensywą, którą podejmują także nasi polityczni przeciwnicy, jedni wprost, drudzy na zasadzie „raz tak, raz tak” (...), a trzeci przebrali się w owczą skórę, chociaż jeszcze niedawno ich zęby kłapały podczas różnego rodzaju spotkań i maszerowali pod tym sztandarem tęczowym – mówił prezes PiS.              Jak podkreślał, nasza cywilizacja - która okazała się ""najbardziej życzliwa człowiekowi ze wszystkich cywilizacji świata"", przynosząc rozwój w wielu dziedzinach - ""musi być broniona"". ""A ona opierała się także na rodzinie (...) Ta cywilizacja jest oparta i musi być dalej oparta o rodzinę"" - podkreślił Kaczyński.              Prezes PiS ocenił przy tym, że „czasem jest tak, że jeden kraj potrafi obronić to, czego inne obronić nie potrafią”. – Są takie przykłady w historii – dodał. – Nawet gdyby w każdym innym miejscu, w każdy innym kraju ta kultura, którą kwestionujemy, zwyciężyła, w Polsce ona zwyciężyć nie może – powiedział prezes PiS.",,
Opozycja jako protest song,Partiom opozycyjnym opłaca się podtrzymywanie nastroju społeczno-politycznego stanu wyjątkowego. Każda sprawa jest dobra: od dzika po sędziego Pawła Juszczyszyna.,"Lewicowo-liberalnej części opinii publicznej umknął uwadze niedawny masowy odstrzał dzików w lasach Trójmiasta. Strzelano dużo i celnie, ale w mediach społecznościowych było o tym cicho. Nikt nie przyozdabiał zdjęć profilowych okolicznościowym wizerunkiem zwierzęcia. W liberalnych mediach nie wajrakowano na okoliczność krwawego, masowego odstrzału. Cicho było w tej sprawie, jakby zimowym lasem anioł przeleciał.  Nie powinni państwo być tym faktem zaskoczeni. Obrona dzików grasujących w Gdańsku, Sopocie i Gdyni nie zyskałaby odpowiedniej rangi i charakteru. No bo jak bronić demokracji z dzikiem na ustach, jak dawać odpór pisowskiej władzy, skoro rzecz cała odbywała się „we włościach” prezydent Aleksandry Dulkiewicz?  W takich okolicznościach obrona dzików nosiłaby znamiona faszystowskiej prowokacji. Przecież tylko faszysta mógłby się przeciwstawiać demokratycznemu odstrzeleniu trójmiejskich dzików, dybiących na porządek panujący w mieście, o które tak troszczył się swego czasu śp. Paweł Adamowicz. Taka to dialektyka: kiedy dzik nadaje się do odstrzału, a kiedy nie – decydują okoliczności polityczne. I brak lepszego tematu wśród opozycji dla podtrzymania atmosfery stanu wyjątkowego. Warszawski społecznik mało sobie z tego robi, regularnie piętnując patologie w prawniczo-sądowym światku III RP i pokazując hipokryzję ludzi, którym bardzo wygodnie jest mylić demokrację z własną znakomitą pozycją pośród establishmentu III RP. Choć, niestety, Śpiewak ma mocno pod górkę. I to właśnie w sądach.  Znów słychać tu i ówdzie, że „reżim pisowski” się wali, bo środowiska opozycyjne, wsłuchane w płomienny głos sędziego Pawła Juszczyszyna, wyszły na ulice. Bardzo ładnie oddano to w depeszy Polskiej Agencji Prasowej: „W protestach (...) uczestniczyli sędziowie, prawnicy, artyści i grupy obywateli”.  Nie chcę zabrzmieć złośliwie, ale naprawdę bardzo bym się zdziwił, gdyby oni wszyscy, łącznie z „grupami obywateli”, na ulice jednak nie wyszli. Wtedy bym się zmartwił, że dopadła ich wszystkich grypa lub inny katarek.  A skoro wyszli na ulice, to znaczy, że czują się świetnie, że korzystają ze swoich praw i długo jeszcze będą korzystać. Opozycyjny dzień jak co dzień – a to protest, a to pikieta, tu nowa szturmówka, tam transparent jeszcze z jesieni 2015 r., a to skandowanie, a to nóżkami tupanie i okrzyki, okrzyki: „DE-MO-KRA-CJA!”, „KON-STY-TU-CJA!”, „wolne dziki!”. I takie tam.  Ktoś powie, że za dużo ironii w tym felietonie. Ale czasem naprawdę nie wiadomo, czy śmiać się, czy płakać, patrząc na to widowisko. Opozycja w Polsce jest jak jeden wielki protest song. Niespecjalnie nawet dziwię się tej taktyce – po części wynika ona ze znacznej polaryzacji nastrojów społecznych, po części ze specyfiki najnowszych mass mediów. A w mediach społecznościowych, bo o nich mowa, żyją tylko te tematy, które są odpowiednio gorące. Coraz trudniej jest o ważnych sprawach dyskutować spokojnie – bo większości to w ogóle nie zainteresuje. Potrzebny jest nastrój wrzenia, bo ono przytrzymuje dłużej uwagę miłośników spektaklu. A wszyscy nimi jesteśmy – szczególnie, gdy od większości nie wymaga to wcale wyjścia na ulicę.  Wystarczy konto w społecznościówkach, ozdobienie zdjęcia profilowego okolicznościową ikonką, udostępnienie mema, fake newsa. Prawo wielkich liczb wykona za nas całą robotę: opozycyjny protest song (lub prorządowy mem) liczy się wtedy, gdy ma zasięg. A do tego potrzeba rozbudzić społeczne emocje.  Opozycja nie wyrobiłaby żadnych zasięgów, gdyby jej przekaz brzmiał: „demokracja w Polsce nie jest zagrożona, ale nie zgadzamy się z rządowymi reformami, gdyż nie odpowiadają naszym pomysłom na kraj. Uważamy, że dobrze było, jak było, nie mieliśmy powodu do narzekań, szczególnie gdy to my wygrywaliśmy wybory, więc po co te wszystkie zmiany?”. Można powiedzieć wiele krytycznych uwag o opozycji, ale przyznają państwo, że nawet oni są na tyle bystrzy, by zorientować się, iż tak nudnego przekazu nikt by nie kupił. Nawet, gdyby był prawdziwy.  Łudzili się mocno politycy PiS, sądząc, że nowa kadencja Sejmu przyniesie kres „totalnej opozycji”. Opozycja nie tylko śpiewa swój protest song. Ona stała się protest songiem, to określa rację jej politycznego i medialnego bytu. Gdyby politycy lewicowo-liberalnej opozycji przyznali, że Polsce nie zagraża żaden autorytarny przewrót, straciliby mnóstwo zainteresowania.",,
Piotr Misiło: Mam inną wizję dla partii niż Ryszard Petru,"– Między 25 a 26 listopada niektórzy członkowie Nowoczesnej zdecydują, kto będzie nowym przewodniczącym. Ja i wielu członków Nowoczesnej bardzo chcemy, żeby wybory w naszej partii były powszechne, najlepiej przez internet. Skoro PO i jej członkowie mogą głosować przez internet, to myślę, że Nowoczesna też może wybrać swojego przewodniczącego przez internet – stwierdził w TVP Info Piotr Misiło, poseł Nowoczesnej, który ubiega się o fotel lidera tej partii.","Poseł Piotr Misiło zapowiedział w niedzielę, że wystartuje w najbliższych wyborach władz Nowoczesnej na stanowisko przewodniczącego partii. Jak wyjaśnił, jego program będzie opierał się na trzech filarach: gospodarce, praworządności i samorządzie.– Podczas najbliższej konwencji wyborczej Nowoczesnej w listopadzie zamierzam ubiegać się o fotel przewodniczącego partii – zapowiedział podczas konferencji prasowej w Szczecinie poseł Misiło. – Kiedy w kwietniu 2015 r. razem z Ryszardem Petru i 19 innymi wspaniałymi ludźmi zakładaliśmy Stowarzyszenie NowoczesnaPL, głęboko wierzyliśmy, że to stowarzyszenie wraz ze wszystkimi partiami i środowiskami stojącymi wówczas po jasnej stronie mocy będą w stanie zatrzymać marsz Prawa i Sprawiedliwości do władzy. Stało się, niestety, inaczej – powiedział poseł Nowoczesnej. Piotr Misiło w TVP Info zaprezentował swój pomysł na Nowoczesną. – Mam inną wizję dla partii i chciałbym ją zrealizować. Rzecz fundamentalna, która różni mnie od Ryszarda Petru, to chęć utworzenia jednego bloku wyborczego, aby wygrać z PiS-em. Opozycja, czyli PO, KOD, Nowoczesna, PSL i szeroko rozumiana lewica musi się zjednoczyć – skonkludował.",,
Uroczystości na Świętej Górze Grabarce. „Tu bije serce prawosławia w Polsce”,Na Świętej Górze Grabarce k. Siemiatycz odbywają się w poniedziałek główne obchody prawosławnego święta Przemienienia Pańskiego. To najważniejsza w roku uroczystość w tym cerkiewnym sanktuarium.,"Głównej liturgii przy ołtarzu polowym przewodniczy zwierzchnik Polskiego Autokefalicznego Kościoła Prawosławnego metropolita Sawa. Według szacunków policji w uroczystościach uczestniczy ok. 7 tys. osób. Większych utrudnień na drogach dojazdowych do sanktuarium nie ma, ale funkcjonariusze kierujący ruchem proszą o stosowanie się do ich poleceń dotyczących parkingów.W liście odczytanym przez ministra edukacji narodowej, podlaskiego posła Dariusza Piontkowskiego, Mateusz Morawiecki napisał m.in., że „Kościół prawosławny był i jest nieodłączną częścią naszych dziejów” i podkreślił, że polska Cerkiew jest obecnie drugą pod względem liczebności wspólnotą religijną w kraju.„Kościół i wierni przez wieki, także przez ostatnie trudne stulecie, budowali naszą ojczyznę i wzbogacali ją swoim wspaniałym dorobkiem. Jesteśmy dumni i wdzięczni za tę obecność i dzielenie naszej wspólnej drogi” – napisał premier. Podkreślał, że Polska szczyci się tym, iż „od wieków była krajem wielu narodów i religii, krajem relacji opartych na wzajemnym zrozumieniu i szacunku”.Dodał też, że Święto Przemienienia Pańskiego na Grabarce, w którego trakcie – jak to ujął – „bije serce prawosławia w Polsce”, to „ważne wydarzenie dla całej naszej ojczyzny”. „Ufam, że przesłanie wiary i jedności płynące ze świętej góry prawosławia, będzie trwało i rozwijało się, służąc wspólnemu dobru i naszej ojczyźnie” – napisał Mateusz Morawiecki.Góra Grabarka, z małą cerkwią na wzgórzu i założonym w 1947 roku żeńskim klasztorem, to święte miejsce dla prawosławnych w Polsce. Ma dla nich takie znaczenie jak Częstochowa dla katolików. Nazywana jest też czasami „wzgórzem krzyży”, co wiąże się z tradycją przynoszenia tam krzyży wotywnych ustawianych na wzgórzu w różnych intencjach przez wiernych. Przez lata ustawiono ich tam tysiące.",,
„Nowa dynamika w relacjach”. Ukraina o decyzji polskiego TK ws. ustawy o IPN,"Orzeczenie polskiego Trybunału Konstytucyjnego w sprawie części ustawy o IPN, dotyczącej zbrodni ukraińskich nacjonalistów, wnosi nową dynamikę w stosunkach między Kijowem i Warszawą – oświadczył w piątek szef MSZ Ukrainy. – Uważam, że powinniśmy kontynuować dyskusję o pracach poszukiwawczych (polskich ofiar konfliktów na terytorium Ukrainy) oraz odnowienia naszych (ukraińskich) upamiętnień w Polsce – dodał Pawło Klimkin.","– Oczekiwaliśmy na taką decyzję, gdyż bez niej zmiana atmosfery dyskusji byłaby tak naprawdę niemożliwa. Uważam, że nie ma między nami i Polską zasadniczych różnic we wzajemnych relacjach, ale istnieje tło emocjonalne. Teraz złapaliśmy świeży oddech i musimy to wykorzystać – powiedział Klimkin w czasie konferencji prasowej, na której podsumował pracę swojego resortu w minionym roku. Szef ukraińskiej dyplomacji poinformował, że rozmawiał o tym z ministrem spraw zagranicznych Polski Jackiem Czaputowiczem, który był na Ukrainie we wtorek. – Rozmawialiśmy o tym, co możemy zrobić w kontekście następnych kroków – zaznaczył. –Uważam, że powinniśmy kontynuować przedmiotową i zorientowaną na sukces dyskusję o pracach poszukiwawczych (polskich ofiar konfliktów na terytorium Ukrainy) oraz odnowienia naszych (ukraińskich) upamiętnień w Polsce. Uważam, że ta decyzja (TK) daje nam absolutnie nowe możliwości dla dynamiki (we wzajemnych relacjach) – oświadczył Klimkin. Sprawa dotyczyła nowelizacji ustawy o IPN, która wprowadzała karę grzywny lub pozbawienia wolności do lat trzech za przypisywanie Polakom odpowiedzialności m.in. za ludobójstwo popełnione na Żydach w czasie wojny. Ostatecznie sankcje te zostały w czerwcu 2018 roku uchylone kolejną nowelizacją przez rząd i parlament przy akceptacji prezydenta. W ustawie pozostały jednak przepisy dotyczące m.in. zbrodni ukraińskich nacjonalistów, które w połączeniu z art. 55 ustawy o IPN mają umożliwić wszczynanie postępowań karnych wobec tych osób, które zaprzeczają np. zbrodni wołyńsko-galicyjskiej, dokonanej na Polakach przez Ukraińską Powstańczą Armię w okresie II wojny światowej. Zgodnie z art. 55 ustawy o IPN negacja tego rodzaju zbrodni zagrożona jest karą grzywny lub pozbawienia wolności do lat trzech. Zgodnie z ustawą o IPN zbrodniami ukraińskich nacjonalistów (również tych ukraińskich formacji, które kolaborowały z III Rzeszą Niemiecką) są „czyny popełnione przez ukraińskich nacjonalistów w latach 1925-1950, polegające na stosowaniu przemocy, terroru lub innych form naruszania praw człowieka wobec jednostek lub grup ludności”. Przepisy także głoszą, że taką zbrodnią było m.in. ludobójstwo na obywatelach II RP na Wołyniu i w Małopolsce Wschodniej.",,
Zemsta na posłach PiS? Parlamentarzyści pod lupą rzeczników dyscyplinarnych adwokatury,"Rzecznicy dyscyplinarni kilku izb adwokackich w kraju mają podjąć decyzje, czy wszczynać postępowania wobec adwokatów – posłów PiS, którzy głosowali za ustawami o SN i TK – poinformowała w środę mec. Ewa Krasowska, rzecznik dyscyplinarny adwokatury.","Portal wPolityce.pl napisał w środę, że do Naczelnej Rady Adwokackiej wpłynęły skargi od osób prywatnych na parlamentarzystów będących adwokatami, którym zarzucili sprzeniewierzenie się rocie ślubowania adwokackiego przez głosowanie za – ich zdaniem – niekonstytucyjnymi ustawami o Sądzie Najwyższym oraz o Trybunale Konstytucyjnym. Autorzy skarg wnosili o wszczęcie postępowania dyscyplinarnego „w celu wydalenia tych osób z zawodu, bowiem zachowanie to było celowe, nakierowane na skutek w postaci upolitycznienia wymiaru sprawiedliwości”.   Według wPolityce.pl skargi dotyczą posłów: Waldemara Budy, Jerzego Polaczka, Bartosza Kownackiego, Andrzeja Matusiewicza, Arkadiusza Mularczyka, Wojciecha Szaramy, Małgorzaty Wassermann, Kazimierza Smolińskiego, Małgorzaty Wypych, Haliny Szydełko oraz Marka Asta. Jak podał portal, rzecznik dyscyplinarny Izby Adwokackiej w Krakowie wszczął już dochodzenie i zażądał ustosunkowania się posłów Arkadiusza Mularczyka i Małgorzaty Wassermann do „zarzutów donosicieli”. Sąd dyscyplinarny   Mec. Krasowska nie chciała wypowiadać się, czy głosowanie za tymi ustawami może wypełniać znamiona występku dyscyplinarnego, powołując się na to, że będą to rozpatrywać niezależni rzecznicy izb, a jej stanowisko naruszałoby tę niezależność. Podkreśliła, że rzecznik dyscyplinarny z Rzeszowa wyłączył się z takiej sprawy, bo jest członkiem Nowoczesnej.     Rzecznik dyscyplinarny właściwej izby może po postępowaniu wyjaśniającym albo wszcząć dochodzenie dyscyplinarne wobec adwokata, albo odmówić tego. Wszczęte postępowanie może się zakończyć albo umorzeniem sprawy, albo wnioskiem o ukaranie do sądu dyscyplinarnego dla adwokatów. Od orzeczenia sądu danej izby przysługuje odwołanie do wyższego sądu dyscyplinarnego przy NRA. Od jego orzeczenia stronom, ministrowi sprawiedliwości, RPO oraz prezesowi NRA przysługuje z kolei kasacja do Sądu Najwyższego.    Sąd dyscyplinarny może wymierzyć adwokatowi następujące kary: upomnienia, nagany, karę pieniężną, zawieszenia w czynnościach zawodowych na czas od trzech miesięcy do pięciu lat lub wydalenia z adwokatury. Obok kary nagany i kary pieniężnej może też orzec dodatkowo zakaz wykonywania patronatu na określony czas.",,
Kryzys na Czerskiej. „UE powinna wspierać media takie jak Gazeta Wyborcza”,"Redaktor naczelny serwisu internetowego „Gazety Wyborczej” – Roman Imielski – wyznał w rozmowie z portalem Euractiv.pl, że Unia Europejska powinna wspierać media – takie jak „Gazeta Wyborcza” – np. poprzez programy grantowe. - Niestety UE nie ma wielu narzędzi, by zmusić polski rząd, by traktował wszystkie gazety sprawiedliwie - przyznał.","W rozmowie z serwisem Euractiv.com Roman Imielski poinformował, że jego gazeta ma obecnie dwa główne problemy. – Pierwszy dotyczy pieniędzy, ponieważ rząd przestał zamieszczać reklamy w naszej gazecie. Drugi dotyczy dostępu, ponieważ nowy rząd i partia rządząca nie rozmawiają już z naszymi dziennikarzami. Jesteśmy największym dziennikiem opiniotwórczym w Polsce i powinniśmy mieć szansę przeprowadzenia wywiadów z prezydentem, premierem i innymi członkami rządu – podkreślił.Po czym dodał: – Niestety UE nie ma wielu narzędzi, by zmusić polski rząd, by traktował wszystkie gazety sprawiedliwie. Mimo to możemy oczekiwać, że Unia o nas nie zapomni, że nie zapomni o Polsce – ocenił Roman Imielski.",,
Premier: Instytucje nadzoru finansowego działają prawidłowo,"– Jestem przekonany, że w krótkim tempie dojdzie do wyjaśnienia sytuacji związanej z KNF - zapewnił w piątek premier Mateusz Morawiecki w Jasionce koło Rzeszowa. Dodał, że instytucje nadzoru finansowego działają prawidłowo, także w ramach całego szerszego kontekstu makroostrożnościowego.","– W kontekście tych nieprawidłowości, które się ostatnio ukazały, zdecydowanie zadziałaliśmy. Zadziałaliśmy szybciej, zdecydowanie szybciej – natychmiast (...) w porównaniu do naszych poprzedników. Dokumentacja została zabezpieczona, wszelkie zmiany personalne zostały wdrożone, nowa osoba pełniąca obowiązki również została powołana w KNF – powiedział premier podczas briefingu z dziennikarzami.Jak dodał, jest przekonany, że „w krótkim tempie dojdzie do wyjaśnienia sytuacji”.– Ale to co jest najważniejsze, że instytucje nadzoru finansowego działają prawidłowo w ramach całego też szerszego kontekstu makroostrożnościowego – zapewnił premier.Jak mówił, jeśli chodzi o przyjęte regulacje dotyczące nadzoru makroostrożnościowego – „to jest bardzo ważne, żeby wszyscy mieli świadomość, że Komitet Stabilności Finansowej działa, że pod kierunkiem ministra finansów pani Teresy Czerwińskiej i jednocześnie pana prezesa NBP Adama Glapińskiego, analizują sytuację sektora bankowego”.W komunikacie wydanym po czwartkowym posiedzeniu Komitetu Stabilności Finansowej poinformowano, że system finansowy kraju funkcjonuje stabilnie, a Komitet Stabilności Finansowej, czuwając nad bezpieczeństwem sektora bankowego na bieżąco monitoruje sytuację banków. „Mamy bardzo dobrą sytuację w sektorze bankowym”– Mamy bardzo dobrą sytuację w sektorze bankowym –  powiedział w piątek premier Mateusz Morawiecki podczas Kongresu 590 w Jasionce koło Rzeszowa. Dodał, że europejski nadzór ostrożnościowy bardzo wysoko ocenił trzy polskie banki: PKO BP, Santander oraz Pekao SA.Premier powiedział, że trzy działające w Polsce instytucje finansowe bardzo dobrze wypadły w europejskich stress testach, pokazujących odporność banków na ewentualne kłopoty gospodarcze. – W testach wytrzymałościowych nasz sektor wykazuje, że poprzez właściwe rozłożenie akcentów (...) mamy bardzo dobrą sytuację w sektorze bankowym – podkreślił.",,
100. rocznica wybuchu powstania wielkopolskiego. Uroczystości w Poznaniu,Centralne obchody z okazji 100. rocznicy wybuchu powstania wielkopolskiego odbędą się w Poznaniu. W jubileuszowych uroczystościach wezmą udział m.in. prezydent Andrzej Duda i premier Mateusz Morawiecki.,"Oficjalne obchody zaczną się od złożenia wiązanek na mogile spoczywającego na Cmentarzu Zasłużonych Wielkopolan dowódcy powstania gen. Stanisława Taczaka. W poznańskiej farze sprawowana będzie msza św. w intencji powstańców pod przewodnictwem metropolity poznańskiego abp. Stanisława Gądeckiego.O godz. 16.40 na minutę zatrzymają się wszystkie poznańskie autobusy i tramwaje. O tej samej porze zawyją też syreny w mieście i rozdzwonią się dzwony w kościołach archidiecezji. Przy pomniku Powstańców Wielkopolskich rozpoczną się oficjalne uroczystości rocznicowe z udziałem przedstawicieli władz państwa, regionu i miasta.Od godziny 14.00 na placu Wolności działał będzie obóz powstańczy. Będzie można spotkać przedstawicieli grup rekonstrukcyjnych w mundurach z epoki oraz zobaczyć repliki samolotów Fokker - takich, jakie powstańcy zdobyli sto lat temu na niemieckim lotnisku pod Poznaniem. Uroczystości rocznicowe przygotowują też inne podmioty; przed południem na budynku Wielkopolskiego Urzędu Wojewódzkiego odsłonięta będzie tablica upamiętniająca 100. rocznicę odzyskania przez Polskę niepodległości i 100. rocznicę wybuchu powstania wielkopolskiego. Dzieło powstało z inicjatywy wojewody wielkopolskiego zostało ufundowane przez IPN. Wydarzenie uświetni oficjalna prezentacja powstańczego znaczka wydanego przez Pocztę Polską.Na wydarzenia z okazji rocznicy zaprosi też Muzeum Powstania Wielkopolskiego 1918-19. Przed siedzibą muzeum na Starym Rynku będzie można zobaczyć uzbrojenie i pojazdy okresu powstania, pokaz kawaleryjski Oddziału Reprezentacyjnego Ułanów Miasta Poznania w barwach 15. Pułku Ułanów oraz grupy rekonstruktorów. Wieczorem w tym samym miejscu odbędzie się inscenizacja historyczna. Powstanie wielkopolskie wybuchło 27 grudnia 1918 r. w Poznaniu. Do połowy stycznia wyzwolono większą część Wielkopolski. Zdobycze powstańców potwierdził rozejm w Trewirze, podpisany przez Niemcy i państwa ententy 16 lutego 1919 r. W myśl jego ustaleń front wielkopolski został uznany za front walki państw sprzymierzonych. Ostateczne zwycięstwo przypieczętował podpisany 28 czerwca 1919 r. traktat wersalski, w którego wyniku do Polski powróciła prawie cała Wielkopolska.",,
Greenpeace: Polska dołącza do europejskich pionierów w walce z marnotrawstwem żywności,"Dzięki nowym rozwiązaniom w Polsce uda się uratować rocznie co najmniej 100 tys. ton żywności, która trafi do potrzebujących – zwraca uwagę Greenpeace. Dodaje, że Polska dołącza do europejskich pionierów, którzy podjęli walkę z marnotrawstwem jedzenia.","Senat w piątek nie zaproponował poprawek do ustawy o przeciwdziałaniu marnowaniu żywności, tym samym trafiła ona do podpisu prezydenta. Jej cel to ograniczenie skali oraz negatywnych skutków społecznych marnowania żywności. – Po trzech latach, Senat przyjął ustawę o przeciwdziałaniu marnowaniu żywności. Brakuje jedynie podpisu prezydenta. Jest to kolejny krok do systemowego rozwiązania problemu marnowania żywności w Polsce – podkreślili ekolodzy z Greenpeace. Powołując się na szacunki Banków Żywności, ocenili, że dzięki tej ustawie uda się uratować dodatkowo co najmniej 100 tys. ton żywności rocznie i przekazać ją potrzebującym. – To niezwykle ważny krok. Cieszymy się, że ustawa została wreszcie przyjęta ponad partyjnymi podziałami, choć proces był długi i trudny - pamiętajmy, że pierwszy projekt ustawy powstał w jeszcze w roku 2015, a w roku 2016 ówczesna premier Beata Szydło deklarowała, że rząd przygotowuje ustawę, która będzie zapobiegała marnowaniu żywności. To duży sukces społeczeństwa, organizacji pozarządowych zajmujących się dystrybucją żywności i polityków, a przede wszystkim senatorów, którzy zainicjowali proces – zaznaczyła Anna Ogniewska z Greenpeace. – Biorąc pod uwagę panującą w Polsce suszę, nie możemy pozwolić sobie na takie marnotrawstwo zasobów. Dziewięć milionów ton żywności wyrzuconej do śmieci, to co najmniej 1,72 miliardów metrów sześciennych wody. To tak jakby każdy z nas wylewał bez celu codziennie sto półtoralitrowych butelek wody – dodała Ogniewska. Ustawa o przeciwdziałaniu marnowaniu żywności przewiduje, że sklepy powyżej 250 m kw., których połowa przychodów pochodzi ze sprzedaży żywności, będą musiały zawierać z organizacjami pozarządowymi umowy na nieodpłatne przekazanie niesprzedanej żywności. Chodzi przede wszystkim o produkty, które zostały wycofane ze sprzedaży ze względu na wady ich wyglądu, bądź opakowań. Przez pierwsze dwa lata funkcjonowania ustawy będzie obowiązywał okres przejściowy – umowy z organizacjami pozarządowymi będą zobowiązane podpisać sklepy o powierzchni 400 m kw. Greenpeace przypomina, że w ustawa przewiduje symboliczne opłaty – za 1 kilogram zmarnowanej żywności sprzedawca zapłaci 10 groszy. Środki te mają wspierać organizacje pozarządowe w dalszej dystrybucji żywności, m.in. wspomagać rozwój infrastruktury koniecznej do przekazywania żywności potrzebującym. Sklepy zobowiązane będą również do prowadzenia wspólnie z organizacjami pozarządowymi, co najmniej raz w roku, kampanii edukacyjno-informacyjnych w zakresie racjonalnego gospodarowania żywnością oraz przeciwdziałania marnowaniu żywności. – Dzięki przyjęciu tej ustawy, Polska dołączyła do pionierskich państw europejskich, które podejmują systemowe działania na rzecz rozwiązania problemu marnowania żywności. Do tej pory regulacje w tym zakresie obowiązywały we Francji, Włoszech, Czechach i Belgii. Przyjęcie tej ustawy to również krok w kierunku wypełnienia zobowiązań nałożonych na wszystkie kraje unijne, które powinny dążyć do osiągnięcia orientacyjnego ogólnounijnego celu zmniejszenia ilości odpadów żywności o 30 proc. do 2025 roku i o 50 proc. do roku 2030 – wskazał Greenpeace.",,
„Zrąb zasad postępowania przeciw pedofilii dał Kościołowi Jan Paweł II”,"– Kiedy Jan Paweł II został skonfrontowany z tym problemem, był już człowiekiem w podeszłym wieku, miał inną energię i inne możliwości działania, ale nie można mu zarzucić bezczynności – komentował sprawę zarzutów wobec Jana Pawła II o tuszowanie pedofilii koordynator ds. ochrony dzieci i młodzieży przy Konferencji Episkopatu Polski ks. Adam Żak.","Słowa padły podczas konferencji prasowej, w trakcie, której ujawniono dane dotyczące przypadków wykorzystywania seksualnego małoletnich przez kler w Polsce. Ks. Żak odniósł się do słynnej sprawy Marciala Maciela Degollado, założyciela zgromadzenia Legion Chrystusa, sprawcy wieloletniego molestowania seksualnego dzieci i seminarzystów. – Dochodzenie, w sensie badania skarg, zaczęło się za pontyfikatu Jana Pawła II. Nie rozumiem, dlaczego Stolica Apostolska nie zdołała tego w jakiś sposób powiedzieć – mówił ks. Żak. Jak dodał, dochodzenie to zaczęło się jeszcze w grudniu 2004 r., a więc za życia Jana Pawła II. Jego śmierć zastała księży zajmujących się sprawą za granicą, w trakcie jej wyjaśniania. Watykan zlecił im kontynuowanie dochodzenia również w nowej sytuacji. – Benedykt XVI mógł w pierwszych miesiącach swojego pontyfikatu ogłosić wyrok, dlatego że przez Jana Pawła II zostało zadecydowane, że idziemy w kierunku wyjaśniania wszystkiego, co było – dodał duchowny. – Ojciec Święty najpierw ufał, że episkopaty krajowe same sobie z tym problemem poradzą. W momencie, w którym zauważył, że jednak sobie nie radzą, a to jest rok 1994 dla Stanów Zjednoczonych, wydał indult zatwierdzający politykę „zero tolerancji”. (…) W 1996 r. ten sam indult papież rozszerzył na Irlandię. Te rzeczy działy się przed sprawą „Spotlight”, czyli największej fali ujawnień, jaką znamy, spowodowanej publikacjami w „Boston Globe”. Widząc, że episkopaty sobie nie radzą, tam gdzie ten problem istniał, gdzie był publiczny, gdzie było to dyskutowane, papież przekazał sądom biskupim uprawnienia dotyczące laicyzacji, czyli wydalania ze stanu duchownego – relacjonował ks. Żak. Jak dodał, Jan Paweł II zobowiązał do zgłaszania wszystkich takich przypadków Stolicy Apostolskiej. Miało to zapobiec dowolności postępowania, poddać je kontroli. Zdaniem duchownego, Ojciec Święty działał w sposób bardzo skuteczny, „do tego stopnia, że dziś mamy zasadnicze normy postępowania w takich sprawach”. – Co prawda, nowelizował je Bendetykt XVI, prawdopodobnie zrobi to również Franciszek I, ale „zasadniczy zrąb tych norm to zrąb, który dał Kościołowi Jan Paweł II” – mówił duchowny. – Kiedy Jan Paweł II został skonfrontowany z tym problemem był już człowiekiem w podeszłym wieku, miał inną energię i inne możliwości działania, ale nie można mu zarzucić bezczynności – podsumował ks. Żak.",,
Prezydent Komorowski w stolicy Włoch,"Prezydent Bronisław Komorowski przybył do Włoch, by w niedzielę uczestniczyć w beatyfikacji Jana Pawła II.  W sobotę spotkał się prezydentem Włoch. W podróż do Rzymu wyruszyło specjalnym pociągiem około 800 osób z całej Polski, wśród nich znajdują się parlamentarzyści z Prawa i Sprawiedliwości.","Prezydent Komorowski rozpoczął wizytę od spotkania z prezydentem Włoch Giorgio Napolitano. Komorowski po spotkaniu przyznał, że dla niego obecność w Rzymie i udział w beatyfikacji Jana Pawła II to osobiste przeżycie. – Każdy w Polsce przeżywa to bardzo osobiście. Ja jestem w tej sytuacji, że reprezentuję tu państwo i naród polski. Jest to dla mnie źródłem ogromnego wzruszenia – zaznaczył.Bronisław Komorowski poinformował, że – oprócz kwestii beatyfikacji Jana Pawła II – tematami rozmów prezydentów były także sprawy europejskie oraz sytuacja w Libii i Syrii. – Tu z Włoch lepiej widać problemy Afryki Północnej, jak i Bliskiego Wschodu. Rozmowa dotyczyła zarówno sytuacji w Libii, jak i w Syrii, gdzie rysuje się następny poważny pogłębiony kryzys. To są zawsze ciekawe punkty widzenia Włoch na ten rejon. Ja ze swej strony przekonywałem, że Unia musi patrzeć na problemy sąsiedztwa, stanu albo braku demokracji w szerszym aspekcie, niż tylko jeden region – mówił Komorowski.Zdaniem prezydenta, trzeba patrzeć wspólnie na to, co się dzieje w AfrycePółnocnej, ale też na to, co się dzieje w Europie Wschodniej. – Nie ma wyboru między zaangażowaniem UE w problemy afrykańskie i Partnerstwa Wschodniego – musi być zrównoważona polityka na obu kierunkach - podkreślił. Po wyjściu z rozmów z Napolitano na Komorowskiego czekała miła niespodzianka - polscy pielgrzymi czekali na niego i powitali go gromkimi okrzykami ”Bronek, Bronek”.W sobotę po południu prezydent Komorowski  zwiedził wystawę o Janie Pawle II w Watykanie.W niedzielę Bronisław Komorowski podczas uroczystości beatyfikacyjnej będzie reprezentował polskie państwo wraz z marszałkami Sejmu i Senatu Grzegorzem Schetyną i Bogdanem Borusewiczem, w obecności byłych prezydentów: Lecha Wałęsy i Aleksandra Kwaśniewskiego. Prezydentowi towarzyszyć będą osoby bliskie papieżowi Polakowi, wśród których są m.in.Józef Mucha (dawny kierowca Karola Wojtyły) oraz poeta, pisarz i przyjaciel papieża Marek Skwarnicki. Po mszy beatyfikacyjnej, około godz. 14.30-15 prezydent Bronisław Komorowski wraz z kardynałem StanisławemDziwiszem wyda uroczysty obiad dla około 600 zaproszonych osób.    2 maja para prezydencka zostanie przyjęta na prywatnej audiencji przez papieża Benedykta XVI. Następnie Bronisław Komorowski spotka się z kardynałem Bertone. Wcześniej para prezydencka złoży hołd przy trumnie Jana Pawła II. Parlamentarzyści PiS w drodze do RzymuW sobotę po 4.30 rano z Dworca Centralnego w Warszawie odjechał specjalny pociąg, który zawiezie kilkudziesięciu parlamentarzystów PiS na beatyfikację Jana Pawła II do Rzymu. W pociągu są posłowie, senatorowie, samorządowcy PiS oraz sympatycy tej partii z rodzinami.Pociąg ma przejechać przez Czechy Słowację, Austrię i Włochy. Każda osobapłaci za przejazd 1500 zł. Cena obejmuje też posiłki i możliwość spania wprzedziałach sypialnych. Intercity dotrze do Rzymu – na dworzec San Pietro – w niedzielę o piątej rano. Stamtąd od Watykanu pielgrzymów będzie dzielić już tylko ok. 10 minut drogi.Politycy PiS podróż spędzą na przygotowywaniu się do uroczystości. W pociągu będzie kilku księży, w tym kapelan parlamentarzystów; w trakcie podróży będzie czas na modlitwę poprzez system głośników, jakie znajdują się w przedziałach kolejowych. Prezes PiS Jarosław Kaczyński nie pojechał do Watykanu z powodu choroby matki.                                                    Grupa członków PiS i samorządowców wyjechała specjalnym pociągiem do Rzymu na beatyfikacje Jana Pawła II                                            Grupa członków PiS i samorządowców wyjechała specjalnym pociągiem do Rzymu na beatyfikacje Jana Pawła II (fot. PAP/Jacek Turczyk)",,
Obama spotkał się z Putinem. Przywódcy rozmawiali o Ukrainie i Syrii,Dokładnie cztery minuty trwało spotkanie prezydenta USA Baracka Obamy i Rosji Władimira Putina. Przywódcy  rozmawiali o sytuacji w Syrii i na Ukrainie.,"Do spotkania doszło w stolicy Peru, Limie, podczas szczytu Wspólnoty Gospodarczej Azji i Pacyfiku (APEC).„Prezydent Obama wezwał prezydenta Putina do wypełniania zobowiązań wynikających z rozejmu zawartego w Mińsku. Podkreślił zaangażowanie Stanów Zjednoczonych i ich parterów na rzecz suwerenności Ukrainy” – oświadczyły służby prasowe Białego Domu. Ustępujący prezydent USA podkreślił również, że ministerstwa spraw zagranicznych obu krajów powinny „kontynuować inicjatywy podejmowane z szerszą społecznością międzynarodową, które mają zmniejszyć przemoc i ulżyć cierpieniom narodu syryjskiego”.",,
"Uwaga, nadciąga „Tęczowy Piątek”. Rodzicu, możesz ochronić swoje dzieci","W najbliższy piątek, 25 października, w części szkół zostanie podjęta próba zorganizowania „Tęczowego Piątku”, czyli – jak przekonują jego promotorzy – dnia solidarności z osobami LGBT+. W tym roku, w przeciwieństwie do zeszłego, będzie on jednak organizowany dyskretnie, tak żeby uśpić czujność rodziców i zrzucić odpowiedzialność za jego przebieg z promotorów akcji na szkolną kadrę. Nie oznacza to jednak, że rodzice nie mogą przeciwstawić się uczestniczeniu swoich dzieci w tych zajęciach. Prawo oświatowe pozwala bowiem na przeprowadzenie zajęć przez organizacje pozaszkolne pod warunkiem, że wyrażą oni na to swoją zgodę.","„Tęczowy Piątek” ma być organizowany w tym roku po raz czwarty. Po raz pierwszy jednak szkoły nie muszą się zgłaszać do Kampanii Przeciwko Homofobii, co powoduje, że organizacja ta nie będzie musiała przedstawiać listy uczestników czy informować o zasięgu akcji. Nie będzie również wysyłać żadnych materiałów – te udostępnia na swojej stronie. W ten sposób KPH stara się uniknąć odpowiedzialności za przebieg akcji, gdyż w razie „problemów” i pytań będzie mogła „umyć ręce” i przerzucić tym samym odpowiedzialność za jej przebieg na kadry promujące ją w szkołach. Organizacja ta wyciągnęła bowiem wnioski z zeszłorocznej edycji, gdy wydarzenie to wywołało silny sprzeciw rodziców i Kościoła, a także zaktywizowało Ministerstwo Edukacji Narodowej. Wtedy to udział w promowaniu ideologii LGBT+, poprzez, jak to ujmowali organizatorzy, „promowanie tolerancji”, miało wziąć ponad 200 szkół.  Protesty rodziców doprowadziły do zmniejszenia skali przedsięwzięcia, ale i tak część szkół wzięła w nim udział. MEN poinformował po akcji, że miała ona charakter marginalny, a w niektórych województwach nie uczestniczyła w niej ani jedna instytucja edukacyjna. Ministerstwo zapowiedziało również, że będzie szczegółowo analizować, czy w tych wypadkach nie zostało złamane prawo oświatowe, choćby poprzez brak uzyskania zgody rodziców na przystąpienie do wydarzenia.  Chociaż obecny „Tęczowy Piątek” ma być przeprowadzony dyskretnie, to jego promocja trwa w najlepsze. Biorą w niej udział nie tylko liberalno-lewicowe media, ale także liczne grono celebrytów i polityków opozycji mówiących o rzekomych prześladowaniach środowisk LGBT+ w Polsce i domagających się wprowadzania edukacji seksualnej na bazie wytycznych WHO. W mediach społecznościowych rozpowszechniane są klipy, w których kolejno Mateusz Janicki, Jacek Poniedziałek, Małgorzata Rozenek-Majdan, Tomasz Tyndyk, Julia Kamińska, Jerzy Radziwiłowicz, Majka Jeżowska i Beata Kawka odczytują po jednym liście nastolatka LGBT+, który opowiada o tym, że jest nieakceptowany, doświadcza przemocy, czy też ma myśli o samobójstwie. W rozmowie z „Gazetą Wyborczą” znana ze śpiewania piosenek dla dzieci Jeżowska mówiła m.in. że „deprawowanie, owszem, odbywa się w szkole, ale często na lekcjach religii” i wyrażała obawy, by w Polsce „nie było tak jak w Korei Północnej, gdzie jest tylko jedna i słuszna racja”. Aby temu przeciwdziałać – jak przekonują te środowiska – należy jak najczęściej pozytywnie wypowiadać się o LGBT+ i gender w mediach i w szkołach, a także wprowadzić „nowoczesne” zajęcia z wychowania seksualnego już od przedszkoli. O tym, jakimi sposobami już teraz środowiska te starają się realizować swoje cele mogliśmy się przekonać w jednym z odcinków programu „Alarm”, gdzie seksedukatorki przyznawały, że należy manipulować dziećmi i rodzicami. – Może powiem brzydko, ale trzeba trochę podstępem (…). Zazwyczaj jakby zaczyna się to od takich bardziej ogólnych tematów, czyli wychodzimy z: tolerancja, szacunek, niestosowanie przemocy… Później kolejne zajęcia, na przykład o tym… o wyborach, o samodzielności, o poczuciu bezpieczeństwa, wsparciu. O tym, że każdy ma prawo sam decydować. To jest moment, kiedy dopiero się teoretycznie powinno wejść głębiej – mówiła jedna z seksedukatorek reporterkom podającym się za nauczycielki szkoły podstawowej. Nie ukrywają one przy tym, że należy zakwestionować wartości wyniesione przez dziecko z domu, wzbudzić w nim wątpliwości, a także przemycać treści gender w trakcie normalnych lekcji. Co więcej, zwolennicy tej ideologii przekonują, że Polska nie posiada żadnej legislacji wspierającej osoby LGBT+ w szkołach, a kadra nauczycielska nie jest przygotowana do pracy z nimi i przeciwdziałaniu stosowanej wobec nich rzekomej dyskryminacji i przemocy rówieśniczej. Nasz kraj – w optyce środowisk wspierających tę ideologię – znajduje się na czele najbardziej „homofobicznych” państw Europy. Cóż z tego, że tych alarmistycznych głosów nie potwierdzają żadne statystyki policyjne ani jakiekolwiek raporty. Brak pokrycia w faktach nie wpływa jednak na te organizacje i w dalszym ciągu domagają się one rozszerzenia praw dla LGBT+. Ich celem ma być powtórzenie w skali całego kraju sukcesu, który osiągnęły w Warszawie, gdzie dzięki wygranej w wyborach prezydenckich reprezentanta PO – Rafała Trzaskowskiego – środowiska te uzyskały ogromne wsparcie finansowe i akceptację dla ich „deklaracji LGBT+”. Aby zmieniać nastawienie większości Polaków do tej ideologii, co miałoby, w następie doprowadzić do zmian prawnych – takich jak akceptacja małżeństw homoseksualnych czy adoptowanie przez nie dzieci – środowiska te głośno krzyczą o tym, że trzeba „szerzyć tolerancję” i to już od najmłodszych lat – czyli w przedszkolach i szkołach podstawowych. To zaś łączy się z seksualizacją najmłodszego pokolenia według wzorów WHO. Te zaś – jak wskazuje choćby Katolickie Stowarzyszenie Lekarzy Polskich – zagrażają zdrowiu psychicznemu i fizycznemu dzieci oraz nastolatków i służą demoralizacji m.in poprzez „zniekształcanie prawdy o ludzkiej płciowości”, gdyż skupiają się na wpajaniu dzieciom od najmłodszych lat „karykaturalnej wizji seksualności”. Podobnie krytyczne zdanie na ich temat podtrzymuje Komisja Episkopatu Polski, która apeluje do rodziców o przeciwstawianie się indoktrynowaniu ich dzieci od najmłodszych lat. Trzeba pamiętać, że szkoła nie ma prawa narzucać dzieciom uczestnictwa w takich inicjatywach jak „Tęczowy Piątek”. Takie działania muszą być bowiem zgodne z jej programem profilaktyczno-wychowawczym, który to ustalany jest przez radę pedagogiczną i radę rodziców. Zgodnie z ustawą – Prawo oświatowe – rodzice mają prawo decydować, jakie treści wychowawcze są przekazywane ich dzieciom w szkole. Dlatego ich zgoda jest wymagana przed wejściem do szkół przedstawicieli organizacji pozarządowych, w tym edukatorów seksualnych. Wydarzenia odbywające się w szkole powinny być zgodne z programem nauczania zatwierdzonym przez MEN, mogą go uzupełniać, ale nie naruszać. O tym, że „Tęczowy Piątek” stoi w opozycji do tych wytycznych, przekonana jest prawnik i psycholog Magdalena Korzekwa-Kaliszuk. W rozmowie z „Naszym Dziennikiem” przekonuje ona, że wydarzenie to narusza m.in. zatwierdzony przez MEN program do życia w rodzinie, który pokazuje ją w odpowiednim kontekście, a małżeństwo jako związek kobiety i mężczyzny. Zwraca również uwagę, że akcja ta jest sprzeczna z porządkiem konstytucyjnym. – Konstytucja w art. 48 zapewnia rodzicom prawo do wychowania dzieci w zgodzie ze swoimi przekonaniami, toteż szkoła, organizując tzw. tęczowy piątek, narusza konstytucyjne prawo rodziców, którzy nie życzą sobie, aby ich dzieci podlegały propagandzie ideologii gender – wskazuje Korzekwa-Kaliszuk.  Jeśli dziecko, wbrew życzeniu rodziców, uczestniczy w szkole w wydarzeniu niezgodnym z wyznawanymi przez nich wartościami czy światopoglądem, to mają oni prawo wyrazi swój sprzeciw dyrektorowi szkoły. Jeśli to nie przyniesie skutku, rodzic powinien zwrócić się do właściwego terytorialnie kuratora oświaty, który podejmie działania nadzorcze. Jeśli komuś wydawało się, że aktywacja środowisk LGBT była związana w ostatnich miesiącach jedynie z wyborami parlamentarnymi, czy była „tematem zastępczym”, to bardzo się myli. Środowiska te będą w dalszym ciągu dążyć do realizacji swoich celów, bez względu na to, czy uda im się zdobyć akceptację społeczną, czy też nie. Wiedząc, że zmiany światopoglądowe mogą postępować „zbyt wolno”, organizacje te wybierają „krótszą” drogę i oczekują wprowadzenia zmian prawnych – małżeństw jednopłciowych wraz z adopcją dzieci – od partii opozycyjnych – w szczególności Lewicy, której składową stanowi Wiosna Roberta Biedronia i dryfującej coraz bardziej na lewo Platformy Obywatelskiej. Determinacja tych środowisk jest na tyle silna, że gotowe są przedstawiać fałszywy obraz nietolerancyjnej Polski zagranicą i nawoływać tym samym do formułowania nacisków międzynarodowych. Dlatego trzeba mieć świadomość, że środowiskom tym nie chodzi o tolerancję – w jej podstawowym znaczeniu – a o narzucenie swojej ideologii całemu społeczeństwu i doprowadzenie do pożądanych zmian prawnych.  Dlatego też, w przypadku takich akcji jak „Tęczowy Piątek”, należy wykazać się aktywnością i wymagać na dyrekcji respektowania swoich praw. Petar Petrović Autor jest dziennikarzem Polskiego Radia",,
Putin: Rosja rozpoczyna prace nad nowym programem zbrojeń,"W Rosji w 2020 roku rozpoczną się prace nad nowym państwowym programem zbrojeń, obejmującym okres do 2033 roku; głównym zadaniem będzie wzmacnianie jakości i ilości uzbrojenia i sprzętu – poinformował prezydent Władimir Putin.","– Chodzi o nowoczesne i perspektywiczne modele broni o wysokiej precyzji i środków obrony powietrzno-kosmicznej oraz o aktywne zastosowanie technologii sztucznej inteligencji przy konstruowaniu sprzętu wojskowego – powiedział Putin. Wśród systemów uzbrojenia, których zakres powinien być poszerzony, wymienił bezzałogowe aparaty zwiadowcze, systemy laserowe i naddźwiękowe oraz zrobotyzowane systemy „mogące wykonywać różnorodne zadania na polu walki”. Prezydent Rosji poinformował, że wskaźnik wyposażenia sił zbrojnych w nowoczesną broń sięga obecnie w kraju ponad 68 proc. Jak ocenił, niektóre modele uzbrojenia „wyprzedzają na lata naprzód odpowiedniki zagraniczne”. – Naszym zadaniem na najbliższą dekadę jest kontynuowanie polityki mającej na celu wzmocnienie rozwoju potencjału organizacji wojskowej kraju – wojskowego, technicznego i kadrowego – podkreślił Putin. – Organizacja wojskowa – w tym siły zbrojne, wojska gwardii narodowej i inne formacje i organy oraz kompleks przemysłu obronnego kraju – odgrywa kluczową rolę w zapewnieniu suwerenności Rosji – mówił gospodarz Kremla. Powołał się w tym miejscu na „poważne wyzwania”, z jakimi styka się obecnie świat, rodzące się nowe konflikty oraz działania „wiodących państw”, które – jak ocenił – „udoskonalają broń ofensywną”.",,
"„Jeśli wygra PO, to oni powrócą do podwyższenia wieku emerytalnego”","Jesteśmy przekonani, że jeżeli wygra Platforma Obywatelska, to oni powrócą do podwyższenia wieku emerytalnego, czemu my jesteśmy przeciwni. My obiecaliśmy Polakom, że obniżymy i myśmy ten wiek emerytalny obniżyli – powiedział w programie „Strefa starcia” poseł PiS Robert Telus, komentując wypowiedź Małgorzaty Kidawy-Błońskiej o tym, że podwyższenie wieku emerytalnego było dobrym rozwiązaniem. W ocenie parlamentarzysty postulat ten jest popierany także przez innych polityków PO.","Robert Telus przypomniał w programie, że wiek emerytalny został podwyższony przez lidera PSL Władysława Kosniaka-Kamysza. – To on okradł Polaków z OFE i o tym trzeba pamiętać – ocenił polityk.  Wojciech Kubalewski z KO-Zieloni stwierdził z kolei, że „polski system emerytalny ma jakiś problem”. – Skądś musimy brać te pieniądze. Możemy je brać od obywateli, szczególnie od tych mniej zarabiających, poprzez przedłużenie im czasu pracy (…). Jest parę innych źródeł pieniędzy, które w budżecie polskim są zupełnie niewykorzystane, na przykład podatki od korporacji międzynarodowych, które w Polsce robią miliardowe interesy – powiedział. Kubalewski pozytywnie ocenił działania partii rządzącej, stwierdzając, że rozprawiła się ona z mafią VAT-owską. – Ten ruch PiS mógłby powtórzyć. Debata o tym, czy emerytura będzie do roku 65. czy 67. (roku życia – red.) jest troszeczkę niewłaściwa, ponieważ my powinniśmy znaleźć inne, sensowe źródła sfinansowania emerytur dla Polaków  – ocenił.",,
Ojciec czterech kapłanów kończy sto lat. Sam też jest księdzem,W wyjątkowych na skalę Włoch okolicznościach świętuje swe setne urodziny proboszcz parafii w Rimini na północy Włoch ksiądz Probo Vaccarini. Wszyscy jego czterej synowie są księżmi i to z ich udziałem uczci on swój jubileusz w miejscowej katedrze.,"Urodzony 4 czerwca 1919 r. Probo Vaccarini walczył w czasie II wojny światowej na froncie wschodnim. Po powrocie z wojny przez wiele lat pracował jako geometra, ożenił się. Miał liczne potomstwo: czterech synów i trzy córki. Wszyscy jego synowie przyjęli święcenia kapłańskie. W wieku 51 lat mężczyzna owdowiał. Postanowił wtedy zaangażować się bardziej w duchowe życie Kościoła. Został diakonem i powierzono mu jedną z parafii w jego mieście Rimini. Gdy miał 69 lat, otrzymał od Watykanu zgodę na przyjęcie święceń, a wspierali go w tym jego synowie księża. W wywiadzie dla tygodnika diecezjalnego z okazji setnych urodzin powiedział, że ponad 30 lat od święceń czuje się tak, jakby to było niedawno. W swojej parafii stuletni ksiądz Probo odprawia msze, udziela ślubów, przewodniczy ceremoniom pogrzebowym, chrzci dzieci i spowiada. Mszę z okazji jubileuszu proboszcza odprawi biskup Francesco Lambiasi. To będzie, jak się zauważa, święto całej diecezji, która jest blisko związana z tym wyjątkowym kapłanem.",,
"Bruksela chce zwolnić tempo. Zobacz, jaki ma plan dla kierowców","Władze Brukseli chcą, żeby od 2021 roku kierowcy mogli poruszać się po mieście z maksymalną prędkością 30 km na godz. Plan ogłosiła minister ds. mobilności w rządzie regionu Brukseli Elke Van den Brandt – informuje w czwartek dziennik „Le Soir”.","Van den Brandt chce, aby Bruksela stała się strefą, w której od 2021 r. samochody będą mogły poruszać się z maksymalną prędkością 30 km na godz. Tylko na głównych drogach  obowiązywałoby ograniczenie prędkości do 50 km na godzinę. Policja ma również skuteczniej niż obecnie egzekwować ograniczenia. „Le Soir” pisze, że minister chce z bezpieczeństwa na drogach uczynić priorytet swojej polityki. Ma to być odpowiedź na dużą liczbę wypadków na drogach w stolicy, a w szczególności wypadków, w których poszkodowani są rowerzyści; w pierwszej połowie 2019 r. było ich o 16 proc. więcej niż rok wcześniej. „Strefa 30” ma być dokładnie kontrolowana, a kierowcy, którzy nie będą przestrzegać nowego limitu, będą karani. W tym celu miasto zamierza zamontować nowe radary i ulepszyć już istniejące. Dwukrotnie ma zostać także zwiększona liczba pracowników w regionalnym centrum kar. W efekcie „moce przerobowe dotyczące mandatów wzrosną z 200 tys. do 350 tys. (mandatów) rocznie”.",,
Gen. Skrzypczak: jest jakiś układ w sprawie Ukrainy. Jak pakt Ribbentrop-Mołotow,"– Podejrzewam, że jest jakiś układ, jak przed II wojną światową układ Ribbentrop-Mołotow, w stosunku do Ukrainy. Bo walczy sama i została opuszczona – mówił w programie „Po przecinku” w TVP Info gen. Waldemar Skrzypczak. – Podejrzewam, że istnieje już jakiś deal. Doszło do dużej zbieżności interesów między Niemcami i Rosją – wtórował wojskowemu dyplomata dr Ryszard Żółtaniecki.  Dodał, że to dobrze, iż Polska nie brała udziału w rozmowach  w Mińsku, gdyż „nasza obecność legitymizowałaby okrutne skazanie Ukrainy”.","Do Polski przyjechał w poniedziałek wiceszef rosyjskiego MSZ Władimir Titow na rozmowy m.in. w sprawie konfliktu na Ukrainie. – Bez względu na to, jak oceniamy rząd Federacji Rosyjskiej, to jest bardzo dobre wydarzenie. Rozsypuje się nam ład narodowy, którego ważnym elementem jest Rosja. Przychodzi nam to poskładać na nowo, a nie da się tego zrobić bez Rosji – stwierdził dr Ryszard Żółtaniecki, dyplomata i socjolog z Collegium Civitas. Ukraina potrzebuje pieniędzy Pytany o sytuację na Ukrainie, gdzie mimo zawieszenia broni separatyści wciąż prowadzą walki, gen. Waldemar Skrzypczak stwierdził, że „rozejm jest nieskuteczny a wojska rosyjskie niszczą wojska ukraińskie”. – Ukrainie potrzebna jest broń – przekonywał. Dr Żółtaniecki odparł, że nawet uzbrojona Ukraina nie jest w stanie wygrać tej wojny. – Sprzedaż broni Ukrainie byłaby cudownym prezentem dla Władimira P. Da mu pretekst do eskalacji konfliktu. Moim zdaniem, Ukraina dramatycznie potrzebuje pieniędzy. Jest pytanie: czy mamy pewność, że broń trafi tam, gdzie ma trafić. Amerykanie zostawili gigantyczne uzbrojenie dla armii irackiej, a trafiła ona w ręce Państwa Islamskiego – mówił dyplomata. Zachód opuścił Ukraińców Gen. Skrzypczak przyznał, że jako żołnierz nie może się pogodzić z tym, że Zachód opuścił Ukrainę. – Podejrzewam, że jest jakiś układ, jak przed drugą wojną światową układ Ribbentrop-Mołotow, w stosunku do Ukrainy. Bo walczy sama i została opuszczona. Nie możemy zostawić Ukrainy – mówił. Z istnieniem jakiegoś tajnego porozumienia w sprawie Ukrainy zgodził się dr Żółtaniecki. – Podejrzewam, że istnieje już jakiś deal. Doszło do dużej zbieżności interesów między Niemcami i Rosją. Tym wspólnym interesem jest wypchnięcie ekonomiczne i militarne Amerykanów z Europy. Do tej pory interesy Polski i Niemiec były zbieżne, w tej chwili interesy się rozjechały – podkreślił. Dyplomata stwierdził, że w obecnej sytuacji dobre jest to, że Polska nie uczestniczyła w rozmowach pokojowych w Mińsku. – Moskwa nigdy by się nie zgodziła na naszą obecność. Wyobraźmy sobie, że w Monachium w 1938 r. jest minister Beck. Nasza obecność legitymizowałaby skazanie Ukrainy. Lepiej, że nas tam nie ma i możemy mówić o tym na zewnątrz – zaznaczył Żółtaniecki. Najpierw Unia, potem NATO Gen. Skrzypczak pytany o dalsze kroki Rosji, stwierdził, że należy wykluczyć konflikt z NATO i wysłanie do Polski „zielonych ludzików”. – W Polsce nie ma środowiska dla działań hybrydowych. Kolejnym celem Rosji będzie raczej Naddniestrze i Mołdawia. Putin gra na rozsadzenie Unii Europejskiej, a potem jego kolejnym celem będzie NATO – ostrzegał generał. Według dr. Żółtanieckiego Rosja chce odbudować swoje imperium, ale Putin „wzoruje się bardziej na Aleksandrze I niż na Leonidzie Breżniewie”. – Putin liczy na destabilizację Ukrainy taką, że w ta końcu przyjdzie do Rosji. Jego następnym krokiem będzie doprowadzenie do sfederalizowania Kazachstanu, Białorusi i Ukrainy – powiedział. Obejrzyj cały program „Po przecinku” teraz odtwarzane„Po przecinku” – 23.02.2015",,
PGNiG sprowadzi z USA do Polski 50. ładunek skroplonego gazu ziemnego,"Polskie Górnictwo Naftowe i Gazownictwo sprowadzi w najbliższą niedzielę, 27 stycznia, już 50. ładunek skroplonego gazu do Terminalu LNG im. Prezydenta Lecha Kaczyńskiego w Świnoujściu.","Jak podała spółka, łączny wolumen sprowadzonego gazu skroplonego wyniesie wraz z pięćdziesiątą dostawą ok. 5,7 mld metrów sześciennych po regazyfikacji.  Najbliższą dostawę transportuje metanowiec o nazwie Iberica Knutsen, który w Świnoujściu wyładuje ok. 57 tys. ton LNG przywiezionego z portu Sabine Pass w USA. Po regazyfikacji (ogrzaniu) da to ok. 75 mln metrów sześciennych gazu ziemnego – czyli tyle, ile zużywa średnio cała Polska przez cztery dni latem lub jeden dzień zimą.  Ładunek został kupiony w ramach transakcji spotowej od hiszpańskiej firmy Naturgy (d. Gas Natural Fenosa).  – Pojedyncze dostawy typu spot są zadaniem naszego biura tradingowego w Londynie. Nasi pracownicy wyszukują korzystne okazje na rynku, uzupełniając w ten sposób nasz portfel LNG. Skroplony gaz ziemny z roku na rok zajmuje w strukturze importu PGNiG coraz więcej miejsca. W 2018 r. jego udział przekroczył już 20 proc., a nasze ambicje na 2019 r. sięgają jeszcze dalej – powiedział, cytowany w komunikacie, Maciej Woźniak, wiceprezes PGNiG.  Oprócz dwóch ładunków technicznych, od czasu komercyjnego otwarcia terminalu LNG w Świnoujściu w czerwcu 2016 roku przypłynęło do Polski 37 ładunków z Kataru w ramach kontraktu długoterminowego z Qatargas, 9 dostaw spotowych – z Norwegii, USA i Kataru oraz pierwsza dostawa w ramach kontraktu średnioterminowego z brytyjską firmą Centrica.  Metanowce z LNG zakupionym przez PGNiG zawijały do terminalu w Świnoujściu ze średnią częstotliwością dwa razy w miesiącu.",,
Jest odpowiedź rozgłośni Agory ws. emisji Mazurka Dąbrowskiego,"W stulecie odzyskania niepodległości, 11 listopada 2018 r. w samo południe w całej Polsce zostanie odśpiewany hymn państwowy. Mazurka Dąbrowskiego mają również nadać niektóre rozgłośnie radiowe. Jak początkowo dowiedział się portal tvp.info, rozgłośnie Grupy Radiowej Agory miałyby nie włączyć się do akcji „Niepodległa do hymnu”. W środę po południu rzeczniczka prasowa Agory przesłała wyjaśnienie, w którym informuje, że w stacjach „będzie można usłyszeć hymn polski”.","– Do akcji włączają się m.in. Radio Zet, RMF FM czy Radio Parada – wylicza w rozmowie z naszym portalem rzecznik organizującego akcję Biura Programu „Niepodległa” Kamil Wnuk. Nasz rozmówca dodał, że rozgłośnie mogą się jeszcze zgłaszać, dlatego trudno na razie jednoznacznie stwierdzić, że któraś z nich się nie włączyła do akcji.Informację o tym, że rozgłośnie radiowe Agory nie nadadzą hymnu, próbowaliśmy potwierdzić u źródła. Nie udało nam się skontaktować bezpośrednio z rzecznikiem prasowym firmy, poproszono nas o przesłanie pytania na piśmie. Po kilku godzinach otrzymaliśmy informację, że stacje włączą się do akcji.„W stacjach muzycznych Grupy Radiowej Agory – Radiu Złote Przeboje, Radiu Pogoda i Rock Radiu w niedzielę 11 listopada br. o godz. 12.00 będzie można usłyszeć hymn polski. W Radiu TOK FM od godz. 11.00 nadawana będzie specjalna audycja poświęcona polskiemu hymnowi, zaś około południa stacja planuje transmisję oficjalnych uroczystości z udziałem prezydenta Andrzeja Dudy” – napisała rzeczniczka Agory Agata Staniszewska.Jak dodała, wszystkie rozgłośnie radiowe Agory „już od dłuższego czasu przygotowują się do święta niepodległości i na swoich antenach – każda na własny sposób – podejmują tematykę 100-lecia niepodległości Polski”.",,
„Globalizację obojętności” trzeba zamienić w „globalizację współpracy”,"Papież Franciszek wystąpił w sobotę z ostrą krytyką takiego „nieludzkiego” kapitalizmu, który odrzuca biednych i spycha ich na margines. Przypomniał, że przed takimi niebezpieczeństwami ponad ćwierć wieku temu przestrzegał Jan Paweł II.","Papież Franciszek spotkał się z przedstawicielami mającej siedzibę w australijskim Melbourne Global Foundation, zrzeszającej przedstawicieli biznesu, prawa i polityki. – Nie do przyjęcia jako nieludzki jest światowy system ekonomiczny, który odrzuca mężczyzn, kobiety i dzieci za to, że wydają się już nieprzydatni według kryteriów rentowności firm czy innych organizacji – mówił. To odrzucenie stanowić ma  „regres i dehumanizację” systemów politycznych i ekonomicznych. Matka Teresa z Kalkuty „ikoną naszych czasów”Papież przywołał także fragmenty encykliki polskiego papieża „Centesimus annus”. – Mój poprzednik, zastanawiając się, czy taki system ekonomiczny jest modelem, który należy proponować szukającym drogi prawdziwego rozwoju gospodarczego i społecznego, doszedł do odpowiedzi wyraźnie negatywnej. To nie jest ta droga – oświadczył.Franciszek przekonywał jednocześnie, że nie zbrakło osób i instytucji, które walczą ze złymi skutkami kapitalizmu i globalizacji. Jako przykład przywoływał św. Matkę Teresę z Kalkuty. Określił ją mianem „ikony naszych czasów”. – Pochylała się nad osobami wycieńczonymi, umierającymi i pozostawionymi na skraju ulicy, uznając w każdej z nich godność daną przez Boga – zauważył.Franciszek wskazywał, że nikt nie może być obojętny wobec „ran biednych”. Apelował o globalizację opartą na solidarności i współpracy.",,
„Donald Tusk staje się zakładnikiem swoich emocji”,"– Donald Tusk nie ma żadnej strategii, nie ma żadnego planu, reaguje czysto emocjonalnie – powiedział w programie „Kwadrans polityczny” TVP1 eurodeputowany Ryszard Czarnecki (PiS). Skomentował w ten sposób kontrowersyjny wpis o Polsce, zamieszczony w mediach społecznościowych przez przewodniczącego Rady Europejskiej.","„Alarm! Ostry spór z Ukrainą, izolacja w Unii Europejskiej, odejście od rządów prawa i niezawiłości sądów, atak na sektor pozarządowy i wolne media – strategia PiS czy plan Kremla? Zbyt podobne, by spać spokojnie” – napisał w niedzielę na Twitterze szef Rady Europejskiej Donald Tusk. Przez tego typu wypowiedzi „Tusk przestaje być wiarygodny, bo widać bardzo wyraźnie w Unii Europejskiej, że szef Rady Europejskiej staje się coraz bardziej zakładnikiem swoich wewnątrzkrajowych porachunków, emocji, i to jest źle odbierane – ocenił Ryszard Czarnecki.Wskazał, że „duża nerwowość” Donalda Tuska zaczęła się we wrześniu, kiedy szef KE Jean-Claude Juncker zaproponował połączenie stanowisk przewodniczącego Rady Europejskiej i szefa Komisji Europejskiej.  – To się zdarzyło po raz pierwszy w historii Unii, że szef jednej instytucji mówi otwartym tekstem, że należy zlikwidować tę drugą instytucję. I stąd ja traktuję wypowiedź Tuska bardziej jako wyraz emocji, a nie jakiegoś spisku, w którym Donald Tusk jest cynglem – powiedział.  – Zaprzeczam, że Tusk jest wyrazicielem elit unijnych w tym, co robi, po drugie zaprzeczam, że ma jakiś plan. Nie ma żadnej strategii, nie ma żadnego planu, reaguje czysto emocjonalnie. (…) On doskonale wie, wydaje się, że jest w tych emocjach realistą, że żadnych szans w wyborach prezydenckich nie ma – mówił Ryszard Czarnecki. „Uderzenie wyprzedzające”  Gość TVP1 nawiązał również do debaty w PE dotyczącej praworządności w Polsce, podczas której szef liberałów Guy  Verhofstadt, odnosząc się do Marszu Niepodległości, stwierdził, że „na ulice Warszawy wyszło kilka tysięcy faszystów, neonazistów, białych suprematystów”. – Debata miała pozory racjonalności, ale była elementem pewnego scenariusza antypolskiego – ocenił Ryszard Czarnecki. Wskazał,  że  Verhofstadt pokazał „kraj, którego nie ma”, a celem „robienia z Polski kraju antysemitów, rasistów  i faszystów” jest  jej izolowanie.   – Polska w ratingach szybuje w górę, co zachęca inwestorów. Akcja uczynienia z Polski kraju czarnej sotni, faszystów i rasistów jest elementem zniechęcania inwestorów. O to tu chodzi, że Polska staje się coraz bardziej krajem konkurencyjnym gospodarczo i za kilka, kilkanaście lat będzie realnym konkurentem we wszystkich obszarach dla Paryża i dla Berlina. To jest uderzenie wyprzedzające – powiedział Ryszard Czarnecki. ",,
"„Jeśli Putin łatwo zdobędzie Ukrainę, to jak każdy agresor już się nie zatrzyma”","– Zachód wyczerpał już możliwości presji dyplomatycznej i politycznej. Zdrowy rozsądek dyktuje wykorzystanie presji ekonomicznej i wojskowej – mówi portalowi tvp.info Jurij Felsztinski, rosyjski historyk i dziennikarz. – Ukraina sama nie wygra wojny z Rosją. Obowiązkiem Europy i USA jest pomoc zbrojna i to jedyny sposób, żeby uniknąć III wojny światowej – podkreśla Felsztinski, który o realnej groźbie konfliktu na taką skalę pisze w swojej najnowszej książce.","Zdaniem Felsztinskiego Ukraińcy w ciągu ostatnich 11 miesięcy udowodnili całemu światu, że są gotowi umierać za własną wolność. – Nie potrafią walczyć, ale są gotowi umrzeć, to jest bardzo dużo – uważa historyk, na stałe mieszkający za oceanem.Sytuacja na wschodzie jasno pokazuje, że Ukraina sama nie jest w stanie wygrać wojny z Rosją, stąd powracające pytania o konieczność pomocy wojskowej z Zachodu. Jurij Felsztinski tę możliwość nazywa wręcz „obowiązkiem Europy i Stanów Zjednoczonych”. – Pomoc pieniężna i zbrojna z Zachodu może zatrzymać to niebezpieczeństwo, z którym zderzyła się Ukraina. Jest to jedyny sposób żeby Rosja nie wygrała tej wojny, a nawet żeby uniknąć III wojny światowej – mówi. Groźba III wojny światowej realna? Taka groźba zdaniem autora książki „III wojna światowa. Bitwa o Ukrainę”, którą napisał wespół z Michaiłem Stanczewem, jest realna i zależy od tego w jaki sposób będzie przebiegała wojna rosyjsko-ukraińska. – Jeśli Putin łatwo zdobędzie Ukrainę to, jak każdy agresor, nie zatrzyma się i pójdzie dalej. Jak się otworzy mapę, to wiadomo gdzie pójdzie. Na Białoruś i wyjdzie na granicę państw bałtyckich i Polski – przestrzega Felsztinski. Jedyną szansę, by ten czarny scenariusz się nie sprawdził, widzi on w tym, że wojny światowej nie zaczyna się kiedy strony wiedzą, że ryzykują wojnę światową. – Jeżeli Putin będzie wiedział, że wojna światowa zacznie się z powodu ataku na Polskę i kraje bałtyckie, to być może jej nie zacznie, bo wiadomo będzie, że ją przegra – dodaje historyk.                                                    Ciężki sprzęt wojskowy nadal nie został wycofany z frontu (fot. PAP/EPA/ALEXANDER ERMOCHENKO) Na sankcje Putin był przygotowany Taką postawę Putina być może spowodowała przewidywalna reakcja Zachodu na aneksję Krymu oraz zaangażowanie w Donbasie. Felsztinski dotychczasowe sankcje nazywa „dość symbolicznymi”, a prezydent Putin był na nie przygotowany. – Wiedział, że Europa w jakiś sposób będzie musiała zareagować na okupację Krymu i wkroczenie na wschód Ukrainy, więc reakcja była spodziewana i minimalna – ocenił rosyjski historyk. Poważniejszym ciosem gospodarczym dla Rosji okazał się spadek cen na rynkach ropy naftowej, a także spadek kursu rubla.Zdaniem Felsztinskiego „Zachód wyczerpał już swoje możliwości presji dyplomatycznej i politycznej, a nie wyczerpał jeszcze możliwości gospodarczych i nie zaczął wykorzystywać swoich możliwości wojskowych”. – Zdrowy rozsądek powinien podpowiedzieć, że presja ekonomiczna i wojskowa to jest to, z czego trzeba skorzystać. I tego można się spodziewać w ciągu najbliższych 12 miesięcy – sugeruje Jurij Felsztinski.                                                    Władimir Putin przewidział kroki liderów Unii Europejskiej (fot. PAP/EPA IAN LANGSDON SERGE) Historia lubi się powtarzać Działania Putina na Ukrainie przypominają Felsztinskiemu te znane sprzed wybuchu II wojny światowej, czyli to, co Hitler robił wówczas w Europie. Podbijał on Austrię, Sudety, Czechosłowację, a Europa nie rozumiała, do czego to zmierza. – Obecnie Europa lepiej rozumie, czym grozi rosyjski podbój Krymu i wschodniej Ukrainy, a nawet całej Ukrainy – uważa historyk. Dostrzega on też sporą zmianę w retoryce zachodnich polityków, głównie Baracka Obamy i Angeli Merkel, w ciągu ostatniego roku. – Jeżeli w marcu 2014 roku wszyscy gotowi byli podarować Putinowi Krym w zamian za pokój, to dzisiaj wszyscy uprzedzają go, że jeżeli się nie zatrzyma, to Europa zacznie współzawodnictwo wojenne z Rosją – ocenia Felsztinski. Wina po stronie Ukrainy Jurij Felsztinski w swojej książce zwraca też uwagę na ukraińskie podłoże konfliktu na wschodzie tego kraju. Jego zdaniem błędy, jakich dopuściły się ukraińskie elity są ogromne. – Od rozpadu ZSRR Ukraina zatrzymała się w czasie i nie posunęła się w rozwoju gospodarczym ani politycznym. Pozostała państwem typu radzieckiego, skorumpowanym, biednym, a wszyscy prezydenci zajmowali się jedynie dzieleniem władzy i pieniędzy – podsumował historyk.W jego ocenie, nie bez znaczenie pozostaje oczywiście fakt, że celem elit sąsiedniej Rosji było i pozostaje zapobieżenie wejścia Ukrainy do grona państw europejskich. – Rosyjskie kierownictwo zawsze uważało, że Ukraina nie ma prawa być samodzielna i ma należeć do Rosji. Zostało to teraz zrealizowane w postaci agresji wojskowej na wschodzie – zakończył Felsztinski.",,
Pjongjang: Nowe sankcje RB ONZ to „akt wojny”,Nowe sankcje Rady Bezpieczeństwa ONZ nałożone na Koreę Północną są „aktem wojny” i oznaczają „całkowitą blokadę gospodarczą” kraju – oświadczyło północnokoreańskie MSZ. Restrykcje są odpowiedzią na najnowszy test rakietowy.,"Rada Bezpieczeństwa ONZ przyjęła w piątek jednogłośnie rezolucję nakładającą kolejne sankcje na Pjongjang; tym razem są one wymierzone głównie w dostawy ropy naftowej dla reżimu, mają też ograniczyć zatrudnianie północnokoreańskich pracowników za granicą.Restrykcje te są odpowiedzią na test międzykontynentalnej rakiety balistycznej (ICBM), który komunistyczny reżim przeprowadził 28 listopada. Projekt rezolucji przedłożyły w czwartek Stany Zjednoczone po negocjacjach z Chinami – głównym sojusznikiem Pjongjangu – i Rosją.Przykręcą kurek z ropąPrzyjęta w piątek rezolucja ma docelowo ograniczyć o 75 proc. dostawy ropy naftowej i produktów pochodnych do Korei Północnej. USA zabiegały o zablokowanie 90 proc. dostaw. Ponadto północnokoreańscy pracownicy, którzy są zatrudniani przede wszystkim w Rosji i Chinach, mają w ciągu 12 miesięcy zostać odesłani do kraju. Według ONZ pracują oni „w warunkach zbliżonych do niewolnictwa”.W listopadzie amerykański Departament Skarbu nałożył sankcje na północnokoreańską firmę działającą w Chinach, Rosji, Kambodży i Polsce. Firma ta zajmuje się „eksportem pracowników” – poinformowało wtedy ministerstwo finansów USA.Korea Północna przeprowadziła wcześniej w listopadzie próbę pocisku ICBM; Pentagon ocenił, że rakieta testowana przez Pjongjang osiągnęła wyższy pułap niż poprzednie północnokoreańskie pociski, a próba tej broni stanowi obecnie zagrożenie dla całego świata.",,
Trump wdzięczny amerykańskiej Polonii. „Ich postawa zostanie doceniona”,"– Ludzie, którzy go wsparli, okazali zaufanie, mogą liczyć na wdzięczność – powiedziała „Gazecie Polskiej Codziennie” Carrie Almond z NFRW, kobiecego skrzydła Partii Republikańskiej. Odniosła się do poparcia przez amerykańską Polonię Donalda Trumpa w czasie jego kampanii prezydenckiej. Almond w rozmowie z „GPC” wyraziła przekonanie, że Trump doceni ich postawę.","– Prezydent Trump umie dziękować. Widziałam w jaki sposób traktuje tych, którzy stanęli po jego stronie i wytrwali – powiedziała Carrie Almond z NFRW, kobiecego skrzydła Partii Republikańskiej w rozmowie z „Gazetą Polską Codziennie”. Zapewniła w ten sposób, że Trump nie zapomni o amerykańskiej Polonii, która dopingowała go w wyścigu do Białego Domu. – Ludzie, którzy go wsparli, okazali zaufanie, mogą liczyć na wdzięczność i na to, że ich postawa zostanie odpowiednio doceniona – powiedziała Almond. Członkini NFRW jest przekonana, że Trump swoją prezydenturą sprawi, że Stany Zjednoczone będą znowu wielkim krajem. – Przez tyle lat udawało mu się zarządzać olbrzymim przedsiębiorstwem, poradzi sobie z jeszcze większym – dodała.",,
Jak „szeryf” Grodzki pilnował głosowań ws. Galaxy,"W 2013 r. szczecińscy radni PO najpierw dwa razy głosowali przeciwko rozbudowie Galaxy, ale za trzecim razem zmienili zdanie. Stało się to krótko po tym, jak wściekły biznesmen Krzysztof Kwapisz na spotkaniu z lokalnymi baronami PO nakazał marszałkowi województwa, że „trzeba to załatwić” i obiecał: „Olgierd [ Geblewicz], co ci będę mówił. Po prostu będę tobie naprawdę bardzo wdzięczny”. O odpowiednie głosowanie zadbał szef klubu radnych PO Tomasz Grodzki. Portal tvp.info prezentuje kalendarium całej operacji i listę radnych, którzy w krótkim czasie zmienili zdanie ws. inwestycji.","„Radni z Platformy zachowują się, ku***, jak dzieci we mgle, rozpierd***li całą koncepcję” – denerwował się Krzysztof Kwapisz 9 października 2013 r. na spotkaniu zarejestrowanym w restauracji Sowa i przyjaciele. – Po prostu trzeba to załatwić. Wiesz, Olgierd, mała, duża sprawa. Wiesz… Co ci będę mówił. Po prostu będę tobie naprawdę bardzo wdzięczny – obiecywał marszałkowi Geblewiczowi biznesmen.  Jego obawy budził fakt, że radni PO nie są przekonani do jego inwestycji i być może za trzecim razem sprawa znowu zakończy się nie po jego myśli. Treść spotkania Krzysztofa Kwapisza z Olgierdem Geblewiczem ujawnił rok temu portal tvp.info. W rozmowie uczestniczyli również m. in. ministrowie w rządzie PO-PSL Donalda Tuska: Bartosz Arłukowicz, Tomasz Tomczykiewicz i Elżbieta Bieńkowska. Wcześniej biznesmen ws. głosowania radnych PO rozmawiał ze Stanisławem Gawłowskim, z którym rozmowę relacjonował kolegom z PO. Jak dziś zmianę głosów radnych PO ws. forsowanej inwestycji, do jakiej doszło pięć dni po ustaleniach biznesmena z lokalnymi baronami tej partii, tłumaczy ówczesny szef klubu radnych PO, Tomasz Grodzki? 9 września 2013 r. Na posiedzeniu Rady Miasta Szczecin zostaje poddany pod głosowanie projekt o nr 180/13, zatytułowany „miejscowy planu zagospodarowania przestrzennego „Śródmieście Północ - Centrum – Wyzwolenia w Szczecinie”. Zaczyna się dyskusja, w trakcie której głos zabiera m. in. radna Małgorzata Jacyna-Witt. Jak czytamy w protokole z posiedzenia RM, „stwierdziła, że dzisiejszy projekt uchwały jest konsekwencją porozumienia zawartego pomiędzy Prezydentem Miasta Piotrem Krzystkiem a przedstawicielami firmy Echo Investment”. – Gdybyśmy wtedy mieli możliwość zapoznania się (w momencie jego podpisywania) z wnioskami wynikającymi z tego porozumienia, to dzisiaj byśmy inaczej rozmawiali – przekonywała. Zanim głos zabrał obecny przedstawiciel szczecińskich kupców - prezes KIG Mirosław Wołosewicz, związany z prezydentem, przewodniczący Jan Stopyra próbował zamknąć dyskusję i złożył wniosek formalny o jej zakończenie. Wniosek został większością głosów odrzucony. Prezes Krajowej Izby Gospodarczej tłumaczył, że kupcy „od dawna zabiegają o to, aby zadbać o tych, którzy zainwestowali w swoje miejsca pracy na szczecińskich targowiskach”. – Poprzez pryzmat lobbowania jednego dużego inwestora istnieje obawa, iż stracą miejsca pracy gdzie wcześniej poprzez uchwałę zainwestowali 20 mln w modernizację targowiska. Zmieniliśmy nasze oblicze, a w tej chwili wyrażenie zgody na rozbudowę kolejnego centrum handlowego nas zabije. Prosi o pamiętanie, że kupcy są także mieszkańcami miasta. Tutaj się urodziliśmy, tutaj płacimy podatki i tu dalej chcemy mieszkać – mówił Mirosław Wołosewicz. W imieniu klubu PiS głos zabrał również radny Marek Duklanowski.– W Szczecinie podjęliśmy już w historii trzy złe decyzje: odsunięcie miasta od Odry, usunięcie komunikacji zbiorowej z ulicy Wojska Polskiego oraz przeznaczenie terenu, na którym dzisiaj stoi Galaxy, pod zabudowę wysokościową według wizualizacji pana Kuryłowicza. Kontynuacją tej decyzji będzie przegłosowanie dzisiaj złego planu zagospodarowania przestrzennego. To wszystko jest w rękach nas, radnych, i warto ten plan jednak odrzucić, aby pieniądze, które zarabiają nasi mieszkańcy, mogły zostać w Szczecinie – mówił Duklanowski. Ostatecznie projekt został odrzucony (14 głosów za, 12 przeciw, 0 wstrzymujących się). Z radnych PO przeciwko projektowi głosowali: Joanna Bródka, Maria Magdalena Herczyńska, Arkadiusz Marchewka, Urszula Pańka, Jan Posłuszny, Jerzy Sieńko oraz Łukasz Tyszler. W związku z takim wynikiem Rada Miasta Szczecin wycofała projekt uchwały 180/13 do projektodawcy, czyli do prezydenta. Jako, że uchwała o rozbudowie Galaxy „spadła” z sesji drugi raz, potrzebna była nowa, która musiała przejść odpowiednią procedurę – przewidywany czas za jaki szczecińscy radni mieli wrócić do tego tematu to było minimum trzy miesiące. Jak się później okazało – po interwencji wściekłego biznesmena, zarejestrowanej na taśmach z restauracji Sowa i przyjaciele – stało się to już po miesiącu.  10 września 2013 r.  Dzień po głosowaniu Rady w „Rozmowach pod krawatem” Radia Szczecin radny PO, Jerzy Sieńko tłumaczy decyzję kolegów. „Platforma Obywatelska poprze projekt rozbudowy centrum handlowego Galaxy, jeżeli miasto obniży opłaty pozostałym kupcom w Szczecinie – mówi. – Odesłaliśmy projekt do wnioskodawcy z prostej przyczyny. Rozbudowanie centrum handlowego Galaxy będzie poniekąd wiązało się z odpływem klientów z centrum handlowego Turzyn, w którym pracują szczecińscy kupcy – tłumaczył Sieńko. Rzeczywiście w trakcie wrześniowej RM padła propozycja Łukasza Tyszlera, złożona w imieniu radnych PO, żeby sprawę jeszcze przedyskutować ze szczecińskimi handlowcami, którzy czują się zagrożeni rozbudową Galaxy. Jak donosiło Radio Szczecin – nic się w tej sprawie nie stało i żadne rozmowy się nie odbyły. O kupcach za to w wulgarnych słowach rozmawiali uczestnicy spotkania w Sowie i przyjaciołach. - Kupiec jest, ku***, tą samą mendą, bo to jest pięciu, sześciu gości, którzy w tej chwili płacą 45 proc. stawki normalnej, rynkowej i oni tak naprawdę tego nie chcą. Oni są zmanipulowani przez, ku***, PiS i paru gości, którzy się do tego podłączają – mówił biznesmen. Dziś ówczesny szef klubu radnych PO Tomasz Grodzki o problemie strat dla kupców i potrzebie rozmów z nimi nic nie wspomina i przekonuje, że chodziło jemu i kolegom jedynie o to, żeby inwestor „przygotował ładniejszy projekt architektoniczny”. To tłumaczenie jest o tyle niezgodne z prawdą, że na sesji RM, na której radni PO ostatecznie poparli projekt przedstawiciel właściciela - Krzysztof Giemza z Echo Investment nie pokazał żadnych nowych wizualizacji, a jedynie poinformował, że „zatrudniono równolegle 4 biura projektowe”.  8-10 października 2013 r.  Szczecińscy architekci i urbaniści alarmują ws. rozbudowy „Galaxy”, zarzucając brak odpowiednich analiz, i zaprzepaszczenie szansy na kolejny „cywilizacyjny skok naszego miasta”. Cytowane przez Radio Szczecin opinie nie są autorstwa osób prywatnych, a oficjalnych, miejskich ekspertów. Dokument przygotowała Miejska Komisja Urbanistyczno-Architektoniczna, czyli „organ doradczy prezydenta”. Radni PO krytykują projekt uchwały. Przewodniczący Tomasz Grodzki zapowiada, że jego klub go nie poprze. Radny PO Łukasz Tyszler w „Rozmowach pod krawatem” mówi, że w tej sprawie jest tak wiele niewiadomych, że głosowanie „za” przypomina przysłowiowe kupowanie kota w worku. Tyle oficjalnie, bo prywatnie 9 października 2013 r. dochodzi do spotkania biznesmena z baronami PO. Treść rozmowy potwierdza jego bliskie związki z politykami tej partii. Co ciekawe, kilka lat wcześniej w wyborach parlamentarnych 2011 r. jeden z uczestników spotkania, Bartosz Arłukowicz, publicznie wsparł kandydatkę z list PO Kornelię Kwapisz – córkę nagranego biznesmena. Kwapisz rozmawiając z Arłukowiczem jest wyraźnie zdenerwowany przebiegiem całej sprawy: „Powiedziałem dzisiaj Stachowi (Gawłowskiemu – red.), mówię: radni z Platformy zachowują się, ku***, jak dzieci we mgle. Gdzie dwóch ch*** z PiS-u typu Hinc, ku***, i Duklanowski, i mówię, oni robią tak. A radni z Platformy... (…) jest taki PiS pod tytułem: odeślijmy do ponownego rozpatrzenia. I na tym, ku***, myku ci goście, mówię, jadą po raz kolejny. Czyli dwa razy odesłali uchwałę prezydenta do ponownego rozpatrzenia. Czyli co? Rozpierd***li całą koncepcję przegłosowania formalnego bardzo ważnej uchwały dla miasta. (…) Wszystkie kluby są chu***e, to wiem, bo, ku***, mam z tym do czynienia. Wszystkich bym na roboty zamienił, ku***. By były bardziej kumate”. Biznesmen konkretnie instruuje marszałka województwa Olgierda Geblewicza, co trzeba zrobić. „Nie będzie powrotu do tej sprawy. Bo każdy jeden w tej chwili, odsunięcie jest jeszcze gorsze. Nie ma. Po prostu trzeba to załatwić. Wiesz, Olgierd – mała, duża sprawa. Wiesz… Co ci będę mówił. Po prostu będę tobie naprawdę bardzo wdzięczny. (...) . Ci, którzy pierd***li w drugą stronę, typu Tyszler, niech się wstrzymają i chociaż kilku ludzi za. Ku***, jest ok.” Arłukowicz z Geblewiczem przekonują, że wszystko da się załatwić za kilka dni, bo na 13 października zaplanowane są wybory w szczecińskiej PO (wygrał je jedyny kandydat, Olgierd Geblewicz), a posiedzenie Rady Miasta Szczecin przewidziano dzień później. BARTOSZ ARŁUKOWICZ: W niedzielę mamy wybory. W poniedziałek jest sesja. I jedyne, co możemy zrobić, to to, że po wyborach Olgierd zaprosi nas wszystkich, bo wyobrażam sobie, że tak to nie będzie, na jakieś tam piwo, kawę i coś tam. Siądziemy sobie i sobie porozmawiamy. (…)KRZYSZTOF KWAPISZ: W niedzielę po wyborach będzie rozmowa Stacha [Gawłowskiego], mi obiecał, z paroma tymi ortodoksami, czyli z tymi najgorszymi, jak Tyszler, po wyborze. OLGIERD GEBLEWICZ: Ale to już żaden problem. KRZYSZTOF KWAPISZ: Ty już wiesz, o co chodzi. A w poniedziałek Stachu wymyślił tak. Ty masz spotkanie jako szef regionu i po prostu mówisz: panowie jest tak, tak, tak. I jest taka historia. O co tu w ogóle, ku***, chodzi? PiS was wodzi za nos. Panowie – gdzie tu sens i logika? Po kilkudziesięciu minutach rozmowy politycy i biznesmen dobili targu. Krzysztof Kwapisz wymyślił nawet scenariusz głosowania radnych Platformy. KRZYSZTOF KWAPISZ: Niech się pójdą wy***ć, ku***, w tym momencie, brawo! Niech się pójdą wy***ć. A paru niech zagłosuje. 11 mamy pewnych. Czyli mamy lewicę, mamy klub, ku***, Krzystka i mamy Stopyrę. OLGIERD GEBLEWICZ: Trzeba dzisiaj spojrzeć w taki sposób, że jeżeli powiedziało się A, to trzeba powiedzieć B. Powiedzieliśmy, że jesteśmy za, to to puszczamy. A kwestie związane z dalej kwestiami (...) trzeba dalej dyskutować. Bo w tym momencie, nie można, jeżeli się powiedziało, że jest się za, że rada osiedla to wspiera, nie można dalej rzeczy kwestionować, tylko trzeba powiedzieć ok.  14 października 2013 r.  Głosowanie na sesji Rady Miasta przebiega po myśli biznesmena. Dziwiła się temu nawet bliska PO „Gazeta Wyborcza”. – Wystarczyły obietnice inwestora, że większe centrum handlowe będzie miało „atrakcyjny” wygląd, by radni PO zagłosowali za jego rozbudową. Przeciw byli tylko radni PiS i Małgorzata Jacyna-Witt. - Szkoda, że idziemy ciągle w tym samym kierunku – mówi szef Miejskiej Komisji Urbanistyczno-Architektonicznej – relacjonowała posiedzenie szczecińska „GW”. W głosowaniu większość radnych PO – którzy tego dnia stawili się w komplecie –  podniosła rękę „za”. Wstrzymała się tylko Joanna Bródka, Marcin Paluch i Urszula Pańka, a przewodniczący klubu Tomasz Grodzki przekonywał „GW”, że „radni PO nigdy nie byli przeciwni rozbudowie Galaxy”. A jak zmieniały się głosowania poszczególnych radnych tej partii? Joanna Bródka i Urszula Pańka – 14 października 2013 r. wstrzymały się, wcześniej były „przeciw”. Z kolei o 180 stopni (z „przeciw” na „tak”) zmienili głos: Maria Magdalena Herczyńska, Arkadiusz Marchewka, Jan Posłuszny i Łukasz Tyszler. Tomasza Grodzkiego na głosowaniu 9.09 nie było, miesiąc później głosował „za”.",,
Kampania wyborcza zainaugurowana,"Od czwartku kalendarz wyborczy do Sejmu i Senatu zaczął odmierzać czas. Politycy na kampanię mają jedynie dziewięć tygodni. PSL robi wszystko, aby poprawić wynik. PiS wraca do afery z kupowaniem głosów, SLD zawiera przymierza ze światem biznesu, a PO chce... zapukać do wszystkich drzwi wyborców. Oj, pierwszego dnia kampanii wyborczej dużo się działo. Do urn idziemy 9 października.","W czwartek prezydent Bronisław Komorowski ogłosił datę wyborów parlamentarnych. Będziemy w nich wybierać 460 posłów oraz stu senatorów.  Nikomu pola nie chce oddać, otwierająca sondaże, Platforma Obywatelska. – Jesteśmy przekonani, że wiele zmieniło się na dobre, że idziemy w dobrym kierunku – mówi Jacek Protasiewicz, koordynator sztabu wyborczego PO.  Partia rusza ze swoja kampanią „Polska w budowie”. Chce pokazać, ile zrobiono przez te cztery lata. Będą broszury, ale od poniedziałku także spoty, z wypowiedziami zwykłych ludzi, a nie aktorów.Piłeczkę odbija Prawo i Sprawiedliwość. – To nie jest „Polska w budowie”, tylko „Polska w bałaganie” – uważa Mariusz Błaszczak, przewodniczący klubu PiS. Jego partia już od prekampanii powtarza, że to były stracone cztery lata. Jest krytyka, ale nie ustają też oskarżenia. Po wczorajszej wizycie prezesa Jarosława Kaczyńskiego w Wałbrzychu, PiS wraca do afery z kupowaniem tam głosów, choć lokalne struktury PO rozwiązano. Według opozycji to jednak za mało. PO z kolei kontratakuje. Twierdzi, że to PiS powinien posypać głowę popiołem. Partii rządzącej  chodzi o Romualda K., który startował z list PiS w wyborach samorządowych. Też ma być podejrzany o wyprowadzanie pieniędzy z wałbrzyskiego MPK.Czarnym koniem wyborów chce być Sojusz Lewicy Demokratycznej, który już zgłosił swój komitet wyborczy. Lewica próbuje odbić wyborców PO i wchodzi w sojusz z... biznesem, podpisując pakt dla gospodarki z Business Centre Club. – Przedsiębiorca to partner, z którym można budować silną Polskę – mówi szef partii Grzegorz Napieralski. Z kolei Polskie Stronnictwo Ludowe robi wszystko, aby odbić się w sondażach.   – Chodzi o to, aby było mniej piany, a więcej konkretu, więcej chleba – podkreśla przewodniczący PSL Waldemar Pawlak, który pokazał się w dawno niewidzianej roli – młócił zboże na swoim polu. Jak zatem widać z kampanią wyborczą nie spóźniła się żadna partia.",,
Polityk KO broni hejterów z #SilniRazem: Są jak ruchy społeczne w USA,"Ja utożsamiam się z ruchem, który zmierza do tego, żeby opozycja wspólnie zwyciężyła w wyborach do Sejmu – powiedział w programie „Twój wybór” na antenie TVP3 Warszawa Sławomir Potapowicz, kandydat Koalicji Obywatelskiej do Sejmu. Polityk został zapytany o to, czy utożsamia się z „#SilniRazem”.","Koalicja Obywatelska rozpoczęła akcję mobilizacyjną #SilniRazem. Tym samym hashtagiem posługuje się grupa internetowych hejterów, znana z wyjątkowo wulgarnych wpisów na temat Prawa i Sprawiedliwości.Sławomir Potapowicz, który kandyduje z list KO do Sejmu, stwierdził, że „utożsamia się z tym ruchem”.  Na stwierdzenie przypomnienie, że „najpierw był Komitet Obrony Demokracji, później Obywatele RP a teraz „#SilniRazem” odpowiedział, że „są ruchy społeczne różnego typu”.  – Dobrze, że ludzie się organizują – na tym polega społeczeństwo obywatelskie – jeżeli nie zgadzają się z jakimiś zmianami które wprowadzą rząd – mówił. Potapowicz pytany o to, czemu te ruchy zmieniają logo, powiedział: „Jest logo KOD, jest kilka innych ruchów. Najlepszy przykład tego, jak pęcznieją różne ruchy społeczne, to przykład USA, gdzie te ruchy łączą różnych ludzi i wokół różnych spraw”.",,
Miller: przyspieszyć przyjęcie przez Polskę euro,O przyspieszenie prac nad wejściem Polski do strefy euro zaapelował we wtorek do rządu Donalda Tuska szef sejmowego klubu SLD Leszek Miller. Były premier postuluje też podniesienie w 2012 r. płacy minimalnej do ok. 1800 zł.,"Zdaniem szefa klubu SLD, 10 krajów Unii Europejskich, w tym Polska, które nie należą do strefy euro, jest „skazanych na rolę drugorzędną”. Miller uważa, że podział Europy na dwie prędkości rozwoju stał się już bowiem właściwie faktem.– Mamy wyraźnie wyodrębnione kraje, które posługują się wspólną walutą, stają się jądrem Europy, stają się też grupą, która będzie decydowała o najważniejszych sprawach makroekonomicznych – powiedział Miller w Gdyni na konferencji prasowej.W jego opinii, najkorzystniejszym kursem dla Polski i jej gospodarki podczas wejścia do strefy wspólnej waluty powinno być 4,5 złotego za jedno euro.Miller podkreślił, że po akcesji Polski do UE w 2004 r. i wejściu do strefy Schengen w 2007 r. przyjęcie euro „zamknie proces integracji Polski z Europą”.Polityk SLD zadeklarował jednocześnie, że jeżeli rząd podejmie „śmiałe decyzje” przyspieszające proces wejścia Polski do strefy euro, to „będzie miał w nas sojusznika”.Szef klub SLD powiedział także, że w związku z ubożeniem części społeczeństwa w Polsce należy w przyszłym roku podnieść płacę minimalną do poziomu 50 proc. średniego wynagrodzenia, tj. ok. 1800 zł. Miller zaznaczył, że podniesienie płacy minimalnej przełożyłoby się na większą konsumpcję, a tym samym, poprzez różne podatki, także większe wpływy do kasy państwa. – To by się w sumie dla gospodarki, pracowników i pracodawców opłacało – ocenił.Zaznaczył przy tym, że „trzeba by równolegle zwiększyć kwotę wolną od podatku z 3 do ok. 12 tysięcy złotych”. – Oznaczałoby to, że budżet państwa i pracodawcy podzielą się mniej więcej po połowie kosztami zwiększenia płacy minimalnej – stwierdził były szef rządu.Szef klubu SLD podkreślił, że każdy projekt rządu klub Sojuszu będzie oceniał według dwóch kryteriów: czy będzie miał charakter „propaństwowy, a nie propartyjny” oraz czy będzie „prosocjalny”.Miller powtórzył, że nie będzie kandydował na przyszłego szefa SLD. Ma też  nadzieję, że będzie on wyłoniony w prawyborach.Szef klubu SLD powiedział we wtorek również, że podczas zaplanowanego na środę spotkania z b. premierem Włodzimierzem Cimoszewiczem, b. sekretarzami generalnymi SLD oraz liderami struktur wojewódzkich partii chce m.in. poinformować o kierunkach pracy nowego klubu SLD i „uzyskać dla tych działań aprobatę”.",,
Papież Franciszek: światu grozi wielka wojna o wodę,"Papież Franciszek ostrzegł, że światu grozi globalna wojna o wodę. Codziennie na choroby związane z brakiem dostępu do czystej wody umiera tysiąc dzieci – powiedział w piątek, powołując się na dane ONZ.","– Zadaję sobie pytanie, czy w obecnej trzeciej wojnie światowej w kawałkach, jaką przeżywamy, nie zmierzamy ku wielkiej wojnie o wodę – podkreślił Franciszek w przemówieniu podczas zorganizowanego w Watykanie sympozjum na temat prawa do wody.– Tam, gdzie jest woda, jest życie, a zatem społeczeństwo może rodzić się i rozwijać – dodał.Za „wstrząsające” uznał dane ONZ, według których tysiąc dzieci umiera dziennie na świecie na choroby wynikające z braku dostępu do czystej wody pitnej, a miliony ludzi piją zatrutą wodę.– Te liczby nie mogą pozostawić nas obojętnymi – powiedział Franciszek.",,
PiS zdecydowanym liderem wśród kobiet i mężczyzn,"Zarówno wśród kobiet, jak i wśród mężczyzn wybory samorządowe wygrało Prawo i Sprawiedliwość. Na dalszych miejscach podium uplasowały się Koalicja Obywatelska i PSL – wynika z sondażu exit poll przeprowadzonego przez IPSOS dla TVP.","Wśród kobiet największą popularnością cieszył się PiS. Według sondażu na partię zagłosowało ich 31, 5 proc. Koalicja Obywatelska uzyskała w tej grupie 26 proc., a PSL – 16,9 proc. Dalej uplasowały się: KWW Bezpartyjni Samorządowcy – 6,8 proc., SLD Lewica Razem – 5,6 proc., Kukiz’15 – 5,4 proc., Razem – 1,5 proc., Wolność – 1,2 proc., Zieloni – 1,2 proc., RN – 0,8 proc. Na inne komitety zagłosowało 3,1 proc. kobiet.Wśród mężczyzn PiS wygrało z jeszcze większą przewagą – osiągnęło 33,1 proc. Druga była Koalicja Obywatelska – 23,3 proc., trzecie PSL – 16,3 proc. Niższe poparcie miały komitety: Kukiz’15 – 7,4 proc., SLD Lewica Razem – 5,7 proc., Bezpartyjni Samorządowcy – 5,6 proc., Wolność – 1,8 proc., RN – 1,7 proc., Razem – 1,4 proc., Zieloni – 0,8 proc. 2,9 proc. mężczyzn zagłosowało na inne komitety.",,
Uratowano ponad stu pasażerów tonącego statku,"Uratowano 106 osób ze statku tonącego u wybrzeży Wyspy Bożego
Narodzenia, australijskiego terytorium na Oceanie Indyjskim – poinformowały australijskie władze.","Łódź z imigrantami zaczęła tonąć około 120 mil morskich na północ od WyspyBożego Narodzenia, gdzie władze Australii prowadzą obóz dla osób ubiegającychsię o azyl. Sygnał o tym, że statek zaczął tonąć, władze otrzymały rano czasulokalnego telefonicznie od osoby na pokładzie. Na pomoc ruszył m.in. okrętmarynarki wojennej, którego załoga zastała łódź z uchodźcami częściowozatopioną i wielu pasażerów w wodzie. Uratowano 106 osób; władze morskie początkowo szacowały, że na pokładzie było105 ludzi. Nie sprecyzowano jednak, czy uratowano wszystkich pasażerów iczłonków załogi. Dwie osoby odniosły drobne obrażenia.Według oficjalnych statystyk od początku 2013 roku 18 tysięcy imigrantówubiegających się o azyl dotarło na terytorium Australii, często na WyspęBożego Narodzenia. Imigranci, w większości kurdyjscy, irańscy czy iraccy,przypływają głównie z Indonezji na przeładowanych i często będących w złymstanie technicznym łodziach. Dla wielu podróż kończy się tragicznie.W 2010 roku statek, na pokładzie którego znajdowali się emigranci z Iraku iIranu, rozbił się o skały. Dokładnej liczby ofiar nigdy nie ustalono, aleszacunki mówią o około 50. Największa katastrofa wydarzyła się w 2001 roku, gdystatek, którym do Australii podróżowało ponad 350 ludzi, zatonął u wybrzeżyIndonezji. Nikt nie ocalał. W lipcu premier Kevin Rudd z Australijskiej Partii Pracy ogłosił noweprzepisy mające zahamować napływ nielegalnych imigrantów. Przypływające dobrzegu Australii łodzie będą kierowane do Papui-Nowej Gwinei, któraewentualnie może przyznać azyl ich pasażerom.",,
Separatyści z Osetii Południowej będą mogli służyć w rosyjskiej armii,"Moskwa podjęła kolejną decyzję, która określana jest mianem „pełzającej aneksji” terytoriów należących do Gruzji. Separatyści z Osetii Południowej będą mogli służyć w rosyjskiej armii. Porozumienie w tej sprawie zaakceptował już prezydent Władimir Putin.","Rosja w 2008 roku stoczyła z Gruzją pięciodniową wojnę o Osetię Południową. Moskwa poparła wtedy niepodległość tej kaukaskiej republiki oraz sąsiedniej Abchazji. Między Gruzją a zbuntowanymi republikami ustanowiono tymczasowe linie rozgraniczające. Wbrew porozumieniu o zawieszeniu broni, Rosja rozlokowała w obu republikach swoje wojska, które miały wspierać miejscową armię.  Gruzini mieszkający w strefie konfliktu twierdzą, że separatyści pod osłoną rosyjskiej armii przesuwają słupy graniczne, zabierając im sady i pola.",,
Wyrok ws. mema. Sąd przyznał odszkodowanie autorce,"30 października Sąd Okręgowy w Gliwicach wydał bardzo ważny wyrok w sprawie o naruszenie autorskich praw majątkowych, przyznając odszkodowanie za ich naruszenie. Sprawa dotyczy mema – podaje na Facebooku profil zespołu prawników SO IN LAW, który zajmował się sprawą.","Jak czytamy we wpisie, zajmująca się m.in. oklejaniem pojazdów spółka zamieściła na Facebooku mem. W opisie oznaczono za pomocą hasztagu profil autorki obrazka, mimo że nie uzyskano na to od niej zgody. Spółka starała się dowieść, że obrazek był rozpowszechniany na portalu przez samą autorkę, z czego miałoby wynikać, że zgadza się ona na popularyzowanie mema w ten sposób. Sąd oraz biegły uznali jednak, że doszło do naruszenia autorskich praw majątkowych autorki. Ta jest jedynym podmiotem uprawnionym do decydowania o sposobie korzystania z grafiki. Wyrok nie jest prawomocny, ale „jeśli linia orzecznicza w podobnych stanach faktycznych utrzyma się, będzie to z pewnością rewolucja w mediach społecznościowych, gdzie nie tylko firmy, ale i prywatni użytkownicy chętnie korzystają z grafik, rysunków czy fotografii chronionych prawem autorskim” – podają prawnicy.",,
Miller: Niemcom udało się wprowadzić termin „polskie obozy”,"– To był typowy zabieg grupy wywiadu związanego z reżimem hitlerowskim, która zaraz po wojnie postanowiła wprowadzić celowe zamieszanie językowe – mówił w programie „Gość poranka” były szef SLD Leszek Miller.","Były premier stwierdził, że Niemcom udało się wprowadzić do światowego języka termin „polskie obozy koncentracyjne”. – Pod tym językiem krył się ewidentny zamysł polityczny, związany z rehabilitacją Niemców za okrucieństwa wojny i przerzuceniem winy na Polaków. I to się w dużej części niestety powiodło – ocenił Leszek  Miller.Podkreślił, że polskie władze bardzo konsekwentnie i energicznie reagują w przypadku użycia określenia „polskie obozy”. –  Reakcja jest natychmiastowa. Bardzo dobrze, tak trzeba robić – powiedział gość TVP Info. ",,
Sondaż „Wyborczej”: PSL nie wchodzi do Sejmu,"Prawo i Sprawiedliwość jest zdecydowanym liderem sondażu Kantar, zleconego przez „Gazetę Wyborczą”. Na partię Jarosława Kaczyńskiego głosować zamierza 43 proc. badanych. Z sondażu wynika, że PSL-Koalicja Polska nie przekracza pięcioprocentowego progu wyborczego i nie wchodzi do Sejmu.","Jak wynika z badania, na Zjednoczoną Prawicę chce głosować 43 proc., na Koalicję Obywatelską 30 proc., na Lewicę – 11 proc. – podaje „Wyborcza”. Na granicy progu wyborczego znalazła się Konfederacja z wynikiem 5 proc. i PSL-Koalicja Polska – 4 proc. Jak wylicza gazeta, w porównaniu do analogicznego badania z sierpnia PiS zyskał 4 pkt. proc. „KO i Lewica zostały na tym samym poziomie, PSL stracił 2 pkt., a Konfederacja – 1 pkt.” – czytamy. Sondaż przeprowadzono w dniach 13-17 września metodą CATI na próbie 1000 osób.",,
"Prezydent wyciąga rękę do opozycji, ta mówi o „hipokryzji i pustosłowiu gnijącej władzy”","– Proszę, żeby język debaty nie był radykalny, żeby język debaty był językiem szacunku – apelował podczas inauguracji IX kadencji Sejmu prezydent Andrzej Duda. – To hipokryzja i pustosłowie gnijącej władzy – komentowali przedstawiciele opozycji.","– Chciałbym, żeby ocena pracy Wysokiej Izby w polskim społeczeństwie rosła – mówił Andrzej Duda apelując o język szacunku w debacie. Wezwał parlamentarzystów, by najważniejsza była dla nich miłość do drugiego człowieka i ojczyzny.  Pod koniec wystąpienia apelował też do posłów o zgodę i o podanie sobie rąk. Sam podszedł do zasiadających w pierwszym rzędzie poselskich ław liderów Lewicy, KO, PSL, Konfederacji oraz Zjednoczonej Prawicy, i podał im rękę. Na koncyliacyjne gesty, nie tylko ze strony szefa państwa, zwrócił uwagę poseł PiS Bartłomiej Wróblewski. Inny był ton wypowiedzi przedstawicieli opozycji. Bezpośrednio po wyborze Tomasza Grodzkiego na funkcję marszałka Senatu lider Platformy Obywatelskiej Grzegorz Schetyna. Odnosząc się do wypowiedzi prezesa PiS szef Platformy Obywatelskiej Grzegorz Schetyna powiedział, że dedykuje „to głosowanie prezesowi Kaczyńskiemu, który stwierdził, że opozycja totalna się skończyła”. – Chciałem mu powiedzieć, że dzisiaj skończyła się władza totalna – oświadczył Schetyna.  Posłanka PO-KO Joanna Mucha negatywnie oceniła przemówienie prezydenta, które według niej było pozbawione jakiejkolwiek treści.",,
Wracają kontrole dokumentów na granicy Danii z Niemcami. Na razie wyrywkowe,"Jak Szwecja – Danii, tak Dania – Niemcom. Kopenhaga wprowadziła kontrole na granicy z Niemcami, chcąc powstrzymać napływ migrantów. Premier Lars Lokke Rasmussen zapowiedział, że na razie dokumenty będą sprawdzane wyrywkowo przez najbliższe 10 dni.","Kopenhaga twierdzi, że była zmuszona do wprowadzenia kontroli w reakcji na posunięcie Szwecji, która kilka godzin wcześniej przystąpiła do kontroli dowodów tożsamości na granicy z Danią. Do sprawdzania tożsamości pasażerów firmy transportowe pod groźbą kar pieniężnych zobowiązał szwedzki rząd, który chce w ten sposób ograniczyć liczbę imigrantów przedostających się do Szwecji. W 2015 roku wśród 160 tys. osób starających się o azyl w tym kraju jedynie 20 proc. miało paszport. Rasmussen: kontrole są „tymczasowe” Szef duńskiego rządu powiedział na konferencji prasowej, że wprowadzenie kontroli na granicy z Niemcami jest „tymczasowe” i zapewnił, że „zwykli Duńczycy i Niemcy” nie będą mieli żadnych problemów z przekraczaniem granicy. – Nie wszystkich policja będzie prosiła o pokazanie paszportu – oświadczył.– Jeśli Unia Europejska nie może chronić granic zewnętrznych (...) coraz więcej krajów będzie zmuszonych do wprowadzania tymczasowych kontroli granicznych – powiedział szef duńskiego rządu.Dania już raz wprowadziła kontrolę na granicy z Niemcami. W lipcu 2011 roku parlament duński zatwierdził propozycję ówczesnego prawicowego rządu, by przywrócić kontrole na granicach, co spotkało się z falą krytyki ze strony Komisji Europejskiej oraz innych państw UE. Na przejściach z Niemcami pojawili się celnicy, którzy dokonywali wyrywkowych kontroli. Kopenhaga tłumaczyła wtedy swą decyzję potrzebami walki z przestępczością.",,
Rzymkowski: Szef struktur PO w Kutnie ma zarzuty za fałszowanie dzienników,"– Platforma stosuje strategię, aby bronić wszystkich niezależnie od sprawy i zarzutów – tak Łukasz Schreiber (PiS) komentował w „Gościu Wiadomości” zatrzymanie sekretarza generalnego PO Stanisława Gawłowskiego. – To ogólny problem PO. Przez osiem lat myślała, że jest poza jakąkolwiek kontrolą. Szef struktur Platformy w Kutnie ma zarzuty za fałszowanie dzienników lekcyjnych – wskazał Tomasz Rzymkowski (Kukiz’15).","Sekretarz generalny PO Stanisław Gawłowski został w piątek zatrzymany przez CBA. Prokuratura przedstawiła mu pięć zarzutów, w tym trzy korupcyjne. – Prokuratura nie ma podstaw ani żadnych poważnych argumentów poza zeznaniami trójki ludzi związanych PiS. To są pomówienia, które mają doprowadzić tylko i wyłącznie do tego, żeby ci ludzie związani z PiS mieli lepszą sytuację prawną, bo wszyscy stoją przed zarzutami – powiedział Stanisław Gawłowski przed wejściem do prokuratury. W czwartek Gawłowskiemu uchylono immunitet. Politycy opozycji przekonywali, że afera z sekretarzem generalnym PO ma podłoże czysto polityczne. Poza kontrolą?Łukasz Schreiber (PiS) przekonywał, że nie dziwi go tak mocna obrona polityka PO przez polityków Platformy i Nowoczesnej. – Platforma stosuje strategię, aby bronić wszystkich niezależnie od sprawy i zarzutów – mówił. – PiS za swoich pierwszych rządów nie wahał się stawiać zarzuty swoim prominentnym politykom, jak np. ministrowi Lipcowi czy ministrowi Kaczmarkowi – dodał. Poseł Tomasz Rzymkowski (Kukiz’15)   podkreślał, że taktyka PO związana z obroną wszystkich swoich ludzi go nie dziwi. I wskazał przykład, o którym mieli mu donieść sympatycy Kukiz’15. – Przez osiem lat Platforma myślała, że jest poza jakąkolwiek kontrolą. Szef struktur Platformy w Kutnie ma zarzuty za fałszowanie dzienników lekcyjnych. Podczas wizyty „bronkobusa” wypuszczał młodzież z lekcji, aby rozdawała ulotki kandydata PO. A nauczycielkę, która nie pozwalała wyjść z lekcji, w następnym roku szkolnym pozbawił wychowawstwa – podkreślił Rzymkowski. Obaj posłowie przekonywali, że za rządów PO-PSL organa państwa nie działały „jak należy”.",,
Dożynki prezydenckie w Spale,W samo południe mszą świętą w Kaplicy Polowej AK w Spale (Łódzkie) rozpoczęły się Dożynki Prezydenckie. Po mszy korowód dożynkowy przeszedł na stadion Centralnego Ośrodka Sportu. Para prezydencka i zaproszeni pojechali bryczkami. Na stadionie przygotowano oficjalną część Święta Plonów.,"Biskup łowicki Andrzej F. Dziuba, w homilii podczas nabożeństwa dożynkowego mówił, że wszystkie osoby związane z rolnictwem powinny doświadczyć „autentyzmu naszego podziękowania, autentyzmu naszej troski i autentyzmu oraz szczerości w mówieniu o pracy na roli”.   –  Spraw Panie, aby nikomu w tym roku nie zabrakło pożywienia. Wspomagaj swoją łaską wszystkich pracujących na roli i ich wspomagających. Naucz nas dzielić się Twoimi darami z każdym, kto znajdzie się w niedostatku. Pozwól nam tak korzystać z dóbr tej ziemi, abyśmy zasłużyli na uczestnictwo w wiecznej radości w Twoim domu  – powiedział bp Dziuba błogosławiąc wieńce dożynkowe.   „Polska wieś nie jest rajem na ziemi”  Z kolei prezydent Bronisław Komorowski podczas spotkania na stadionie zwrócił się do zgromadzonych:  –  Polska wieś nie jest rajem na ziemi. Ma wiele kłopotów, ma wiele problemów. Ale jest takim miejscem, w którym widać, że ciężka praca przynosi efekty, jest pracą owocną. I to powinno dla nas stanowić zachętę na przyszłość  –  powiedział Komorowski.  Wyraził wdzięczność tym, którzy pracują na rzecz nowoczesności i przyszłości polskiej wsi.  –  Chcę podziękować także wszystkim, którzy pilnują pięknej narodowej tradycji, która ma swoje szczególne zakorzenienia na wsi polskiej. Chcę serdecznie podziękować także rodzinom wiejskim – kobietom, rolnikom, dzieciom, młodzieży za to, że stara się wykorzystać najlepiej jak można nowe szanse w postaci edukacji, dążenia do lepszego wykształcenia. Często z myślą o przeniesieniu tej wiedzy i zdobytego wykształcenia do siebie, do domu, na wieś polską. Aby czynić ją jeszcze lepszą, jeszcze mądrzejszą, jeszcze bardziej atrakcyjną  – powiedział Komorowski.  Po odebraniu tradycyjnego bochna chleba z tegorocznych zbóż prezydent podkreślił, że bardzo by chciał, aby chleb „był zawsze w Polsce dzielony sprawiedliwie i jak najobficiej”.   Dożynkom już od soboty towarzyszą w Spale liczne imprezy, m.in. konkurs na najładniejszy wieniec dożynkowy, pokazy rzemiosła i rękodzieła artystycznego, kiermasz tradycyjnej polskiej żywności, występy zespołów ludowych. W sobotę odbyło się również Forum Debaty Publicznej „Kobieta wiejska we współczesnym świecie”. W dyskusji uczestniczyła m.in. żona prezydenta Anna Komorowska.   Dożynki Prezydenckie w Spale organizował w latach 1927-1938 prezydent Ignacy Mościcki. Po 62 latach, w 2000 roku reaktywował tę tradycję prezydent Aleksander Kwaśniewski. W latach 2006-2008 dożynki w Spale miały charakter regionalny. W 2009 roku powrócił do nich Lech Kaczyński. Bronisław Komorowski jest czwartym prezydentem, który przyjeżdża do Spały.",,
"Powszechna dostępność, niskie ceny usług mobilnych. Jest porozumienie w sprawie 5G","Podpisano porozumienie w sprawie rozpoczęcia prac nad koncepcją powołania spółki Polskie 5G do budowy infrastruktury usług 5G - poinformował prezes Polskiego Funduszu Rozwoju Paweł Borys. Przedsięwzięcie ma zapewnić ogólnopolską dostępność usług 5G, najwyższy możliwy poziom cyberbezpieczeństwa i niskie ceny.","Porozumienie, jak poinformował Borys na Twitterze, podpisano w obecności ministra cyfryzacji Marka Zagórskiego oraz przedstawiciela spółki Play Polska. Porozumienie zakłada m.in., że operatora 5G wskaże Skarb Państwa. Zaznaczono w nim, że operator ten nie może świadczyć usług komercyjnych konkurencyjnych do usług świadczonych przez obecnych na Polskim rynku operatorów MNO (Mobile Network Operator).  Udziałowcy w zamian za wkład włożony w budowę sieci otrzymaliby proporcjonalny do wkładu udział w spółce Polskie 5G. Sieć 5G (sieć telekomunikacyjna piątej generacji) to nowy, intensywnie rozwijany standard telekomunikacyjny. Ma umożliwić 50- a nawet 100-krotne zwiększenie prędkości transmisji w porównaniu do obecnych sieci 4G. Taka technologia ma przyspieszyć m.in. rozwój internetu rzeczy (Internet of Things - IoT), usług telemedycyny, autonomicznych pojazdów czy inteligentnych miast.",,
USA i Egipt sprzeciwiają się tureckiemu wsparciu wojskowemu w Libii,"Prezydenci USA i Egiptu Donald Trump i Abd al-Fattah as-Sisi podczas czwartkowej rozmowy telefonicznej uzgodnili, że odrzucają „zagraniczną ingerencję” w Libii. To reakcja na prośbę rządu Libii do władz Turcji o wsparcie wojskowe.","Biały Dom poinformował, że Trump i as-Sisi zamierzają wezwać strony libijskiego konfliktu do podjęcia „pilnych kroków” w celu zakończenia walk.  Wcześniej w czwartek uznawany przez społeczność międzynarodową rząd Libii zwrócił się w do władz Turcji o wsparcie wojskowe. Pomoc miałaby umożliwić odparcie ofensywy armii generała Chalify Haftara, dążącej do zdobycia Trypolisu.   Prezydent Turcji Recep Tayyip Erdogan powiedział wcześniej w czwartek, że jego kraj już w przyszłym miesiącu wyśle wojska do Libii na prośbę rządu w Trypolisie. Podkreślił też, że w walki w Libii zaangażowani są obcy najemnicy, w tym 2 tys. Rosjan z tzw. grupy Wagnera i 5 tys. bojowników z Sudanu.   Turcja i Libia podpisały 27 listopada porozumienie o rozszerzonej współpracy militarnej i w zakresie bezpieczeństwa. Umowa dotyczy również granicy na Morzu Śródziemnym i pomija prawa Grecji oraz Cypru do ich wyłącznych stref ekonomicznych. Umowa została odrzucona przez Unię Europejską.",,
Rosja zerwie stosunki dyplomatyczne z Ukrainą? „Analizuje taki wariant”,"Rosja może zerwać stosunki dyplomatyczne z Ukrainą, ale do wojny raczej nie dojdzie. Piszą o tym rosyjskie media, komentując nowe napięcia między Moskwą i Kijowem wokół Krymu.","Gazeta „Izwiestia” pisze, że jednym z wariantów odpowiedzi Rosji na ujawnienie grupy „ukraińskich dywersantów” na Krymie może być zamknięcie placówek dyplomatycznych na Ukrainie i wycofanie wszystkich dyplomatów.– Moskwa analizuje taki wariant. Ostatnie słowo w tej sprawie jednak należy do prezydenta Rosji  – piszą „Izwiestia”. Autor publikacji zwraca uwagę, że stosunki dyplomatyczne między obu krajami i tak są na niskim poziomie, mając jedynie charakter „techniczny”.",,
Jak opozycja zamierza zyskać wyborców PiS? Przecież to „patologia” i „biomasa” [OPINIA],"Koalicja Europejska, a właściwie to, co po niej zostanie, będzie miała zagadkę przed jesiennymi wyborami: jak przekonać do siebie elektorat, którym do tej pory totalna opozycja pomiatała. Ciężko będzie przestawić się na pozytywny przekaz dla „patologii”, „biomasy” i „niepłacących podatków”, którzy poparli Prawo i Sprawiedliwość w wyborach do Parlamentu Europejskiego. Jest jeden pomysł, który forsuje już część opozycji i przychylne jej media. Z pewnością nie spodoba się on Grzegorzowi Schetynie.","Tuż po sromotnie przegranych wyborach lider PO i KE wyskoczył na scenę i oznajmił wszystkim, że Koalicja odniosła sukces, ale to dopiero pierwszy krok w drodze po pełne zwycięstwo. Powiedział, co musiał. Miał do wyboru opowiadać farmazony o europejskiej wiktorii lub oznajmić prawdę. Gdyby wybrał tę drugą możliwość, zebranym gościom, przygotowanym jedynie na sukces, przyszłoby jedynie upić się ze zgryzoty. A tak – wszyscy mogli krzyknąć „hurra!”, udając, że wierzą w to, co słyszą.  Jednak z każdą następną godziną przynajmniej niektórym zaczął wracać rozsądek. Bartosz Arłukowicz, który dostał mandat, przyznał, że Koalicja zbytnio skupiła się na dużych miastach, a zapomniała o mniejszych miejscowościach. Doradzał też, żeby przykurzyć sobie buty i jeździć po Polsce. Podobnie jak Arłukowicz, zdecydowane zwycięstwo PiS uznał Jarosław Kurski, pierwszy wicenaczelny „Gazety Wyborczej”. Publicysta na co dzień wspierający obóz koalicji antyrządowej przyznał, że było to zwycięstwo historyczne. Przecież do tej pory wyborcy pobierający ochoczo świadczenie 500 Plus i niegarnący się do zmian proponowanych przez środowiska wspierające ruchy LGBT były traktowane wprost jak patologia. Nawet zaraz po eurowyborach były prezydent Bronisław Komorowski wypalił, że PiS wspierały masy nie płacące podatków. Tuż przed wyborami Krystyna Janda, promująca, bezskutecznie zresztą, kandydaturę Jarosława Wałęsy, udostępniała grafikę, na której widać, jak starsza kobieta usiłuje dosięgnąć banknot, ale w zamian musi posłuchać komendy „daj głos”. Z kolei Walter Chełstowski, współzałożyciel KOD, choć przyznaje, że program 500 Plus pomógł gonić Zachód, to jednak dzieli wyborców na tych z „Polski normalnej” i „biomasę”, która „nie czyta i nie słucha”.  Przypadki pogardy wobec elektoratu PiS można by mnożyć. Jednak teraz jedyną szansą, by pozostać w grze, jest pozyskanie właśnie tych wyborców. Wcześniej, równie nieudolnie co ostatnio, próbował robić to Komorowski. Jego recepta była prosta: bierz 500 zł, ale głosuj na nas. Do serca wziął sobie ją m.in. prezydent stolicy Rafał Trzaskowski, który przyznał, choć nie był pewny, że pobiera świadczenie od rządu, ale jest to wyraz jego sprytu i przebiegłości, bo przecież PiS osłabia obywateli na każdym kroku, więc 500 Plus można traktować jako rodzaj zadośćuczynienia. Koalicji potrzeba więc resetu, kogoś z zewnątrz, kto objawi się nagle i zmieni nieco retorykę. Za kogoś takiego coraz więcej członków i sympatyków PO uważa Donalda Tuska. Ten jednak również ma kłopot. Chętnie udzielający wsparcia opozycji przewodniczący Rady Europejskiej dzień po wyborach zaniemówił. Najlepszym dla niego wynikiem byłby remis z minimalnym wskazaniem na Koalicję. Ogłosiłoby się wówczas, że nastąpił przełom, że jest entuzjazm, że dziękujemy Grzegorzowi Schetynie, że zrobił wiele, ale więcej nie możemy go nadwerężać, a poza tym potrzeba kogoś z większą charyzmą, kto wrzuciłby wyższy bieg i poprowadził światłe masy do ostatecznego sukcesu. I wystarczyłoby poczekać do 4 czerwca. Wówczas na scenie, mając słońce za plecami, pojawiłby się Donald Tusk. Niewykluczone, że podobne rozwiązanie siedzi jeszcze w wielu głowach, jednak wszystko skomplikował wynik eurowyborów, który, mimo zaklęć maruderów, jednoznacznie  wskazuje zwycięzcę. Tusk dwa dni po wyborach zaczął wydawać niejasne komunikaty. Z jednej strony mówił o dobrym wyniku Koalicji, z drugiej zaś przyznawał, że mają w niej materiał do przemyślenia. Z jednej strony przyznawał, że tylko tak szeroka koalicja mogła zdobyć tyle głosów, z drugiej dodawał, że wyborcom trudno utożsamiać się z tak szeroką koalicją. Co ciekawe, o Koalicji Europejskiej mówił „oni”, choć podczas kampanii wyborczej był z nimi nie tylko sercem, jak próbował potem wmawiać. Był po prostu jednym z nich. Ciężko będzie więc ukryć, że ostatnie wybory  były też jego porażką. Donald Tusk pozostawia sobie jednak szeroko otwartą furtkę, bo twierdzi, że na pewno w Polsce są jeszcze miliony wyborców, którzy chętnie skorzystają z jego usług. Z takiego obrotu sprawy nie może być zadowolony Schetyna, o którego charyzmie się nie mówi, bo nie ma o czym gadać. Sam zainteresowany pytany, czy ma ową cechę przywódczą, przerwał telewizyjny wywiad i wyszedł. Bez względu jednak, kogo poprze partyjny aktyw, zarówno Tusk, jak i Schetyna będą zmuszeni umizgiwać się do tych, którzy ich dotąd nie poparli. Była premier z namaszczenia Tuska, Ewa Kopacz, zaoferowała się już, że pojedzie na wschód, by porozmawiać z wyborcami PiS. Łatwo nie będzie, skoro szeroko rozumiana totalna opozycja i jej sojusznicy z różnych środowisk dzielili dotąd Polskę nie tyle na  wschodnią i zachodnią, ile na wyborców inteligentnych, co to popierają Berlin i Brukselę, oraz na tych nieuków i niedouczków, którzy popierają Warszawę. Polska według nich dzieli się na patologię, która przepija, a w najlepszym razie utrzymuje się z dodatku na dzieci, oraz tych świadomych, którzy przyjmują 500 Plus w ramach rekompensaty za „rządy wstydu”.",,
"BMW nie zmieni planów wobec Meksyku, nawet jeśli USA nałożą cła na ten kraj","BMW nie widzi powodów, by zmieniać swoje plany dotyczące inwestycji w Meksyku, nawet jeśli USA nałożą karne cła na towary z tego kraju – powiedział w czwartek członek zarządu tej firmy Oliver Zipse podczas wizyty w mieście San Luis Potosi z okazji otwarcia nowej fabryki.","BMW sprzedaje swoje samochody na całym świecie, mimo ceł na importowane samochody obowiązujących w większości państw – dodał Zipse. Nowa fabryka BMW w San Luis Potosi w środkowym Meksyku to inwestycja, która kosztowała niemiecką firmę miliard dolarów. Koncern planuje do lipca wysłać do USA 2 tys. samochodów z tych zakładów. Jednak inni producenci samochodów ostrzegają, że karne taryfy, które prezydent USA Donald Trump ma zamiar nałożyć na towary z Meksyku będą bardzo szkodliwe dla przemysłu motoryzacyjnego. Japońska Toyota poinformowała we wtorek, że takie cła będą oznaczały dla jednego z jej najważniejszych podwykonawców koszty rzędu miliarda dolarów. Trump ogłosił w ubiegły czwartek na Twitterze obłożenie od 10 czerwca całego importu z Meksyku 5-procentowym cłem. Zagroził podniesieniem taryf do 25 proc., jeśli Meksyk nie podejmie działań mających zaradzić problemowi nielegalnej imigracji.",,
Śledczy przesłuchają Birgfellnera w Austrii,"Gerald Birgefellner, który domaga się od prezesa Jarosława Kaczyńskiego zapłaty za prace związane z wieżowcami, będzie przesłuchany w Austrii. Prokuratura skierowała wniosek w tej sprawie – informuje „Rzeczpospolita”. Przesłuchanie ma dokończyć tamtejsza prokuratura.","Birgefellner wyjechał z Polski i zapowiedział, że już nie stawi się w kraju na przesłuchanie w ramach postępowania sprawdzającego. Polscy śledczy wysłali do Austrii wniosek z serią pytań, bez których nie mogą zamknąć sprawy i wydać decyzji.– 20 maja prokurator skierował do organów śledczych Republiki Austrii, a w tym przypadku – do właściwej prokuratury w Wiedniu, Europejski Nakaz Dochodzeniowy celem uzupełniającego przesłuchania Geralda Birgfellnera na terytorium Austrii – potwierdził prok. Łukasz Łapczyński, rzecznik Prokuratury Okręgowej w Warszawie.Wskazał także, że zachodzi konieczność zadania świadkowi dodatkowych pytań i uzyskania informacji istotnych z punktu widzenia przedmiotu postępowania, w tym – jak mówił – „wyjaśniania rozbieżności w dotychczas składanych przez niego zeznaniach”.",,
Rosja: Po mundialu nielegalnie pozostało ponad 5 tys. cudzoziemców,"Ponad 5 tysięcy cudzoziemców, którzy przyjechali do Rosji na zeszłoroczne mistrzostwa świata w piłce nożnej, wciąż nielegalnie pozostaje na terenie tego kraju – poinformował przedstawiciel służb migracyjnych MSW Rosji Andriej Kajuszkin.","Urzędnik wyjaśnił, że do 31 grudnia 2018 roku w Rosji pozostawało 12 tysięcy obcokrajowców, którzy wjechali do kraju na podstawie karty FAN-ID. Następnie „działania wraz z FSB pozwoliły na zmniejszenie tej liczby do 5,5 tysiąca” – powiedział Kajuszkin.Wyraził nadzieję, że pozostali nielegalnie przebywający obcokrajowcy zostaną wysłani z Rosji do końca marca.Jak podkreślił, większość zagranicznych gości mundialu „przestrzegała prawa i wyjechała w odpowiednim czasie”, czyli przed końcem roku. Po zakończeniu mundialu władze Rosji wydłużyły czas obowiązywania karty FAN ID właśnie do końca roku. Po tym okresie pobyt w Rosji na podstawie FAN ID stał się nielegalny.Ogółem na mistrzostwa do Rosji przyjechało 650 tysięcy kibiców z zagranicy. MSW nie wyjaśniło, obywatele jakich państw zdecydowali się pozostać tam nielegalnie. Podczas mistrzostw najliczniejszą grupę zagranicznych fanów piłki nożnej stanowili obywatele USA – było ich blisko 90 tysięcy. Na kolejnych miejscach znajdowali się przybysze z Brazylii, Kolumbii, Niemiec i Meksyku.",,
USA umocniło pozycję światowego lidera eksportu broni,"Stany Zjednoczone umocniły swą pozycję największego eksportera broni, podnosząc własny udział w jej globalnym wywozie z 30 proc. w latach 2009-2013 do 36 proc. w latach 2014-2018 – poinformował w poniedziałek Sztokholmski Instytut Badań nad Pokojem (SIPRI).","Według jego raportu, między latami 2009-2013 i 2014-2018 zajmująca drugie miejsce na liście Rosja zmniejszyła swój eksport broni o 17 proc., czego przyczyną był głównie spadek zamówień z Indii i Wenezueli. Udział Rosji w globalnym eksporcie spadł w ten sposób z 27 do 21 proc. 52 proc. amerykańskiego eksportu broni w latach 2014-2018 przypadło na kraje Bliskiego Wschodu. W tym samym okresie światowym liderem importu uzbrojenia stała się Arabia Saudyjska z zagranicznymi zakupami o 192 proc. większymi niż w latach 2009-2013. 53 proc. wartości amerykańskiego eksportu broni w latach 2014-2018 przypadło na samoloty, w tym na dostawę 14 państwom 227 nowoczesnych myśliwców. 14 proc. stanowiły pociski kierowane, w tym 400 pocisków manewrujących i 124 rakiety balistyczne – w obu przypadkach o zasięgu od 250 do 400 kilometrów. Jak informuje raport SIPRI, w latach 2009-2018 USA dostarczyły systemy obrony antyrakietowej Patriot PAC-3 Kuwejtowi, Katarowi, Arabii Saudyjskiej, Korei Południowej, Tajwanowi i Zjednoczonym Emiratom Arabskim, a ponadto temu ostatniemu państwu systemy THAAD o większym niż Patriot potencjale przechwytywania. W 2018 roku systemy Patriot PAC-3 zamówiły Polska, Rumunia i Szwecja, a systemy THAAD Arabia Saudyjska.",,
Putin: Związek Radziecki niczego Polsce nie odbierał,"Prezydent Rosji Władimir Putin ponownie skrytykował w piątek wrześniową rezolucję Parlamentu Europejskiego, dotyczącą wybuchu II wojny światowej. Putin wyraził ocenę, że przyczyną wojny był nie pakt Ribbentrop-Mołotow, a pakt monachijski. Dodał, że Polska wykorzystała ten układ do realizacji swoich roszczeń względem Zaolzia.","Rosyjski prezydent wypowiadał się na ten temat na spotkaniu z przywódcami Eurazjatyckiej Unii Gospodarczej w Petersburgu.  Putin odczytywał dokumenty dotyczące wydarzeń z lat 1938-1939, kładąc szczególny nacisk na układ monachijski i zgodę europejskich mocarstw na zajęcie przez Niemcy hitlerowskie części Czechosłowacji. Podkreślił szczególnie wykorzystanie przez Polskę układu monachijskiego do realizacji roszczeń terytorialnych dotyczących Zaolzia.  –  Doszło do rozbioru niezależnego demokratycznego państwa, podziału Czechosłowacji i w tym uczestniczył nie tylko Hitler (...). To właśnie otwierało Hitlerowi drogę na wschód i stało się przyczyną rozpoczęcia II wojny światowej  – oznajmił.  Putin powtórzył ocenę, że ZSRR był ostatnim państwem europejskim, które podpisało pakt o nieagresji z III Rzeszą i wyraził ocenę, że ZSRR „został do tego zmuszony”.  Putin odczytywał m.in. dokumenty świadczące o kontaktach przedstawicieli ówczesnych władz polskich z przedstawicielami III Rzeszy. Oznajmił, że ludzie, którzy prowadzili takie rozmowy, „wystawili swój naród, naród polski, pod (uderzenie) niemieckiej machiny wojennej” i „przyczynili się do tego, że rozpoczęła się II wojna światowa”. Odnosząc się do paktu Ribbentrop-Mołotow, Putin wspomniał o tajnych protokołach do paktu, nazywając je „tajną częścią (paktu) dotyczącą podziału pewnego terytorium”. Dodał następnie. że „nie wiemy, co jest w innych porozumieniach państw europejskich z Hitlerem”. Wyraził przekonanie, że w innych krajach takie dokumenty są jeszcze utajnione.  Odnosząc się do 17 września 1939 roku, Putin zauważył, że w rejonie Lwowa armia polska broniła się jeszcze, gdy wkroczyła Armia Czerwona. Przekonywał, że wkroczenie oddziałów Armii Czerwonej „w znacznej mierze uratowało życie dużej liczby ludności miejscowej, przede wszystkim żydowskiej”, gdyż później ludność ta zostałaby zgładzona przez hitlerowców.  Oznajmił, że Armia Czerwona weszła do Brześcia „dopiero po tym, jak te terytoria zostały zajęte przez wojska niemieckie”. Armia Czerwona - przekonywał - nie walczyła tam z Polakami. Putin powiedział, że „w tym czasie polski rząd utracił kontrolę nad krajem” i „nie było z kim prowadzić rozmów’.   – Niczego Polsce Związek Radziecki w istocie nie odbierał – dodał, odnosząc się do zajęcia Brześcia. Putin powtórzył, że zamierza napisać artykuł dotyczący wydarzeń poprzedzających wybuch II wojny światowej. Rosyjski prezydent mówił o tym również w czwartek w Moskwie, na dorocznej konferencji prasowej. Kreml od dawna stosuje narrację historyczną, według której Związek Radziecki nie brał udziału w ataku na Polskę. Na początku września Siergiej Naryszkin, dyrektor Służby Wywiadu Zagranicznego Rosji stwierdził w rozmowie z rosyjskim dziennikiem „Izwiestija”, że „Moskwa nigdy nie będzie naśladować Polski i nie będzie budować kapitału na pamięci ofiar wojny”.  Odniósł się w ten sposób do obchodów Dnia Zwycięstwa nad Niemcami, które odbędą się 9 maja oraz faktu, że Władimir Putin nie został zaproszony przez stronę polską na obchody 80. rocznicy wybuchu wojny. Pytany, jakie kraje zostaną zaproszone do Moskwy, Naryszkin wymienił tylko Mongolię i Chiny.  Jednocześnie wspomniał  o „dzielnych żołnierzach Wojska Polskiego”. – Bardzo cenimy wkład aliantów w koalicję antyhitlerowską i oczywiście współczujemy im z powodu poniesionych strat. Nie widzę powodu, aby wyznaczać tutaj granice. Wdzięczna pamięć pokolenia zwycięzców jednoczy dziś całą cywilizowaną ludzkość – powiedział Naryszkin.",,
Wielkopolska: Archeolodzy odkryli legendarną średniowieczną wieś,"W czasach świetności we wsi Gać znajdowało się co najmniej kilkanaście domostw i kościół. Na ślady średniowiecznej osady w Puszczy Zielonce natrafiono dopiero kilka tygodni temu. Dotychczas odkryto tam średniowieczny cmentarz i prawie 150 zabytków metalowych, w tym monety.","O odkryciu średniowiecznej wsi poinformował archeolog, kierownik prac wykopaliskowych Marcin Krzepkowski. Jak tłumaczył, poszukiwania średniowiecznej wsi Gać położonej w sercu Puszczy Zielonki w Wielkopolsce trwały od kilku lat. Przyznał, że odkrycia udało się dokonać przypadkiem. Okoliczni mieszkańcy wskazywali badaczom, gdzie według legend i opowieści wioska ta powinna się znajdować. Mówili też o odnajdywanych na powierzchni ludzkich kościach. Na zdjęciach lotniczych nic jednak nie wskazywało na to, że w tym rejonie znajdowała się dawniej jakaś osada. Dopiero w tym roku w czerwcu, kiedy Wielkopolskę nawiedziła potężna susza, na zdjęciach wykonanych z drona przez Kaspra Hanusa i zdjęciach z samolotu, zrobionych przez Piotra Wronieckiego, udało się potwierdzić, że na łące, o której mówili mieszkańcy, znajdują się pozostałości dawnej zabudowy.  Gać była w średniowieczu dużą wsią. W 1335 roku ufundowano tu drewniany kościół parafialny pw. Św. Piotra i Pawła, a w skład parafii oprócz Gaci wchodziło także pięć pobliskich miejscowości: Łopuchowo, Łoskoń, Wojnowo, Brzeźno i Włókna – okolice dzisiejszego Potrzanowa. – Wzmianki o Gaci pojawiały się w źródłach pisanych dość często. Były tam także informacje o tym, że w połowie XVI wieku tutejsza parafia została zlikwidowana, natomiast wsie, które wchodziły w skład parafii, zostały dołączone do kościoła w Długiej Goślinie. Coś się więc musiało w tym miejscu wydarzyć – odpowiedź na to pytanie jest jednak jeszcze przed nami – opowiadał Krzepkowski. – Robiąc kwerendę w materiałach archeologicznych, natrafiliśmy na informację, że 30 lat temu na tym terenie odkryto fragment ludzkiej czaszki – nie było jednak na ten temat żadnych dalszych informacji. Doszliśmy więc do wniosku, że najprawdopodobniej znalezisko to związane jest z istniejącym w Gaci cmentarzem przykościelnym – nie myliliśmy się. Na fragmenty pierwszych grobów szkieletowych natrafiliśmy tu już na głębokości 20 cm. Dotychczas odkrytych zostało 14 grobów – w żadnym z nich nie znaleźliśmy jednak żadnych zabytków, które pomogłyby nam bliżej określić okres, w którym te osoby zostały pochowane – wskazał Krzepkowski.  Archeolog tłumaczył, że charakterystyczny układ jam grobowych świadczy o tym, iż był to cmentarz przykościelny. – W przeciwieństwie jednak do położonego nieopodal cmentarza w dawnym Dzwonowie – w Gaci zmarłych chowano w drewnianych trumnach, których pozostałości zachowały się do dziś – mówił. Cała powierzchnia dawnej wsi, około 1,5 ha, została już objęta badaniami powierzchniowymi z użyciem detektorów metali. Dzięki współpracy z Wielkopolską Grupą Eksploracyjno-Historyczną „Gniazdo” pozyskano prawie 150 zabytków metalowych, w tym 25 monet pochodzących z okresu od XIV do XIX wieku. Jak dodał, odkryto także m.in. różne klucze i kłódki z XV i XVI w. Jednym z ciekawszych znalezisk była także XV-wieczna ostroga. Krzepkowski podkreślił, że badania archeologiczne na terenie Gaci będą kontynuowane w przyszłym roku. Wtedy zakres badań ma być poszerzony, aby określić pełny zasięg cmentarza. Badacze będą również próbowali odnaleźć relikty dawnego kościoła. Archeolog wskazał, że badacze będą próbowali dowiedzieć się więcej także o życiu ówczesnych mieszkańców. Jak mówił, „życie codzienne mieszkańców Gaci na pewno nie było usłane różami”.  – Ludność, która tutaj mieszkała, musiała zapewne wykonywać ciężkie prace fizyczne, musiała być też przystosowana do niełatwych w tym miejscu warunków przyrodniczych. Rytm dzienny wyznaczały wschód i zachód słońca – bo mieszkańcy byli uzależnieni od źródeł światła. Nie bez znaczenia były także święta kościelne, które świętowano w gackim kościele. Ale poza samym kościołem mamy także wzmianki o młynie w Gaci, bliskość jeziora natomiast wpływała zapewne na dietę mieszkańców. Będziemy się starali dowiedzieć o tych ludziach więcej – powiedział Krzepkowski. Archeolog podkreślił, że odkrycia zanikłych średniowiecznych wsi w Wielkopolsce za każdym razem należy traktować jako sensacyjne. Jak mówił, tego typu obiekty odkrywane były dotychczas najczęściej na Śląsku. – W Wielkopolsce takie odkrycia to rzeczywiście duża rzadkość – podkreślił.",,
„Nowaja Gazieta”: NATO może rozmieścić w Europie rakiety średniego zasięgu,W reakcji na łamanie przez Rosję traktatu INF z 1987 r. o likwidacji rakiet pośredniego i średniego zasięgu NATO może rozmieścić w Europie własne pociski. To byłoby dla Moskwy gorsze niż tarcza antyrakietowa – ocenia analityk wojskowy „Nowej Gaziety” Paweł Felgenhauer.,"„Niektórzy członkowie Sojuszu przekonują, że już teraz należy uznać, że układ INF jest martwy, i zacząć przygotowania do rozmieszczania nowych superprecyzyjnych, inteligentnych i utajnionych »eurorakiet«, które byłyby zdolne do wyszukiwania i niszczenia ruchomych celów naziemnych” - zauważa Felgenhauer, ekspert niezależnego, rosyjskiego dziennika. USA od dawna zarzuca Rosji łamanie tego porozumienia, a według eksperta „nawet tradycyjnie umiarkowane i przyjazne (Moskwie – red. tvp.info) kraje gotowe są pójść za ogólną linią Sojuszu”, według której działania  wymagają zdecydowanej reakcji.  „Ten wariant potencjalnie zagraża głównym rosyjskim siłom powstrzymywania jądrowego - silosowym i mobilnym międzykontynentalnym rakietom. To o wiele gorsze niż jakakolwiek przyszła tarcza antyrakietowa i przede wszystkim technicznie możliwe do zrealizowania w krótkim czasie"" - pisze analityk.  Taki scenariusz oznaczałby, że „może runąć podstawa stabilności strategicznej, a wraz z nią nadzieja na stabilną, zimną konfrontację”.  „Zarzucając USA, że zasłaniając się tarczą antyrakietową, łamią postanowienia INF, nasi również rozmieścili swoje rakiety, które na Zachodzie nazywane są Nowator 9M729 lub SSC-8. Według wywiadu USA obejmują one swoim zasięgiem całą Europę, czemu w Moskwie się oczywiście zaprzecza” - dodaje. „Pentagon już od kilku lat twierdził, że Rosja w tajemnicy opracowuje pocisk manewrujący bazowania naziemnego, o rozmiarach i parametrach zbliżonych do morskiego pocisku Kalibr, który od 2015 r. jest używany w Syrii” - pisze analityk.  Jak dodaje, według sekretarza generalnego NATO Jensa Stoltenberga informacje o łamanie przez Moskwę postanowień INF potwierdzają także ""niektórzy sojusznicy"".  „Amerykańskie stanowisko w sprawie rakiet pośredniego i średniego zasięgu sprowadza się do tego, że należy wspólnie naciskać na Moskwę, by powróciła do przestrzegania porozumienia, a jeśli tego nie uczyni, należy rozpocząć rozmieszczanie w odpowiedzi analogicznych »eurorakiet«” - pisze Felgenhauer. Podpisany w 1987 r. przez USA i ZSRS układ INF zakładał całkowitą likwidację lądowych pocisków balistycznych i manewrujących o zasięgu od 500 do 5500 km, zarówno nuklearnych i konwencjonalnych.  Sowieci zgodzili się wówczas na tak radykalny scenariusz, ponieważ obawiali się umieszczanych w Europie od 1984 r. pocisków Pershing-2 z głowicami jądrowymi. Te zaś były odpowiedzią na groźne, sowieckie Pioniery.",,
Ruszyła budowa Muzeum „Pamięć i Tożsamość” im. św. Jana Pawła II,"Budowa Muzeum „Pamięć i Tożsamość” im. św. Jana Pawła II, rozpoczęła się właśnie w Toruniu – poinformowało na swojej stronie internetowej Radio Maryja. Placówka poświęcona będzie tematyce początków chrześcijaństwa w Polsce widzianej oczami papieża Polaka. Obiekt ma zostać wybudowany do końca marca 2021 r.","Muzeum zostanie wzniesione między kampusem Wyższej Szkoły Kultury Społecznej i Medialnej oraz sanktuarium Najświętszej Maryi Panny Gwiazdy Nowej Ewangelizacji i św. Jana Pawła II w zachodniej części Torunia.  – 30 kwietnia przekazaliśmy plac budowy wykonawcy. Prace potrwają 100 tygodni, czyli niecałe dwa lata. Muzeum powinno zostać wybudowane do końca marca 2021 r. To wyzwanie dla wykonawcy duże, bo to jednak obiekt ogromny. W międzyczasie – mam nadzieję – zostanie rozpisany kolejny konkurs i przetarg na przygotowanie wystawy stałej. Chcemy te dwa etapy połączyć, żebyśmy rzeczywiście za dwa lata mogli otworzyć muzeum z wystawą stałą – powiedziała dyrektor.  Dyrektor Radia Maryja o. Tadeusz Rydzyk zaznaczył, że przyszłe „muzeum nie będzie statyczne, ale bardzo żywe, współczesne, przemawiające do ludzi”.  Kochanowicz-Mańk podkreśliła, że muzeum będzie prezentować historię początków chrześcijańskiej Polski widzianą oczami Jana Pawła II.  – Chcemy zrozumieć jego przekaz. Jan Paweł II w wielu sytuacjach, w wielu homiliach, w wielu wypowiedziach pokazywał nam, jak odczytywać to, co kiedyś było w Polsce, co się zdarzyło, jak to było ważne, jakie miało znaczenie dla dzisiejszych pokoleń, jak odczytać to dzisiaj  – dodała. Na przeciwko miejsca, w którym stanie muzeum, rozpoczęło się tworzenie parku pamięci, będą w nim umieszczone nazwiska Polaków, którzy pomagali Żydom podczas drugiej wojny światowej.  W pierwszym etapie, prawdopodobnie we wrześniu, zostanie umieszczonych 16 tys. nazwisk, a docelowo ma ich być 40 tys. Będą one umieszczone na szklanych tablicach, które zostaną zamontowane w kształcie konturu Polski. Wieczorem tablice mają być podświetlane na biało-czerwono. W parku znajdą się tzw. kioski interaktywne, służące pokazaniu sylwetek osób upamiętnionych na tablicach. W parku pamięci znajdą się też nazwiska około 400 Ukraińców, którzy zginęli za ratowanie Polaków.  Radio Maryja podało, że muzeum będzie współtworzone przez Ministerstwo Kultury i Dziedzictwa Narodowego, a dyrektora placówki będzie powoływał minister kultury po uzgodnieniu kandydatury z Fundacją Lux Veritatis.  W połowie zeszłego roku umowę w sprawie powstania Muzeum „Pamięć i Tożsamość” podpisało Ministerstwo Kultury i Dziedzictwa Narodowego oraz Fundacja Lux Veritatis. W umowie resort kultury zobowiązał się przekazać w latach 2018-20 70 mln zł na budowę siedziby muzeum wraz z infrastrukturą umożliwiającą rozpoczęcie działalności.  18 kwietnia MKiDN poinformowało o wydaniu promesy finansowania w najbliższych latach inwestycji kwotą 117 mln zł, zaznaczając, że aktualizacja kwoty wynika z sytuacji na rynku inwestycji, w szczególności inwestycji muzealnych oraz rzeczywistych kosztów realizacji przedsięwzięcia.",,
Kreml chce walczyć z zachodnią propagandą. Będzie blokował internet?,"Rosja będzie ograniczać dostęp do stron internetowych, które zawierają treści szkodliwe z punktu widzenia Kremla. Przedstawiciele rosyjskich władz twierdzą, że w ten sposób będą walczyć z zachodnią propagandą, która negatywnie wpływa na procesy społeczno-polityczne w Rosji.","Senatorowie, szefowie służb specjalnych oraz ministrowie przez kilka godzin dyskutowali w Radzie Federacji, izbie wyższej rosyjskiego parlamentu, na temat przeciwdziałania ingerencji obcych państw w wewnętrzne sprawy Rosji.W trakcie dyskusji zarzucono zachodnim państwom podejmowanie prób zdestabilizowania rosyjskiej sceny politycznej, a także prowadzenie „wojny gospodarczej”, która ma wywołać w Rosji chaos.  Minister łączności i komunikacji Nikołaj Nikiforow poinformował senatorów, że jego resort od dawna walczy z zachodnią propagandą. „Próby rozchwiania sytuacji poprzez portale społecznościowe zostały ograniczone przy wykorzystaniu norm prawnych, pozwalających prokuraturze blokować strony internetowe za ekstremizm” – oświadczył rosyjski minister.  Jednocześnie senatorowie rekomendowali rządowi, aby uważniej przyjrzał się zachodnim mediom funkcjonującym w Rosji, a także indywidualnym osobom i organizacjom, które korzystają z zagranicznych grantów.  Zdaniem niezależnych komentatorów dyskusja na ten temat jest odpowiedzią Moskwy na działania Unii Europejskiej i Stanów Zjednoczonych, które podejmują inicjatywy mające chronić zachodnie społeczeństwa przed wpływem rosyjskiej propagandy.  Komentatorzy sugerują również, że przedstawianie Zachodu jako wroga Rosji i rozkręcanie dyskusji o rzekomej antyrosyjskości zachodnich państw będzie wykorzystane w trakcie kampanii wyborczej Władimira Putina.",,
Europa dwóch prędkości. Co to oznacza dla Polski?,"– Musimy odważyć się na to, by niektóre kraje szły do przodu, jeżeli nie wszyscy będą chcieli w tym brać udział – powiedziała niemiecka kanclerz Angela Merkel w podparyskim Wersalu. W podobnym tonie wypowiedzieli się przedstawiciele Francji, Włoch i Hiszpanii.  Ma to pozwolić na szybką integrację w wybranych dziedzinach.  Dla Polski to jednak najprawdopodobniej zła informacja.","Przywódcy Francji, Niemiec, Włoch i Hiszpanii na szczycie w Wersalu pod Paryżem opowiedzieli się w poniedziałek za Unią Europejską różnych prędkości, co ma pozwalać pewnym krajom członkowskim na szybszą integrację w wybranych dziedzinach.Spotkanie w Wersalu poświęcone było przygotowaniom do dwóch szczytów UE, które odbędą się w tym miesiącu: w tym tygodniu w Brukseli oraz 25 marca w Rzymie, gdzie w 60. rocznicę podpisania Traktatów Rzymskich z 1957 r. zbiorą się unijni liderzy. Mają tam nakreślić wizję przyszłości integracji europejskiej po Brexicie. „Będziemy wykluczeni poza jądro” To może spowodować, że Polska straci wpływ na podejmowanie ważnych decyzji – uważa Tomasz Kaczor z Banku Gospodarstwa Krajowego. – Obawiam się, że powstanie Europy dwóch prędkości spowoduje, że główne decyzje będą podejmowane przez tą Europą pierwszej prędkości, a kraje, które się tam nie załapią, będą akceptowały już istniejącą praktykę jako dobro zastane i w tym sensie nie będą miały wpływu na jej tworzenie. A decyzje w bardzo wielu obszarach nie zawsze będą pasowały do naszych potrzeb – mówi Tomasz Kaczor w wywiadzie dla Polskiego Radia.  – Jest to ryzyko, nie jest to tylko kwestia rynku gazu. W takiej sytuacji będziemy wykluczeni poza to jądro, które podejmuje decyzje. Ja uważam, że w takim świecie żyć nie można – podkreśla Tomasz Kaczor. „Może być problem z doganianiem Zachodu” Z kolei Arkadiusz Pączka z Pracodawców RP zwraca uwagę na zagrożenie utraty środków europejskich, które obecnie mocno wspierają naszą gospodarkę. – To już wielokrotnie podkreślaliśmy przy mówieniu o środkach unijnych, które de facto mają istotny wpływ na nasz wzrost gospodarczy, inwestycje. Ciągle czekamy na „rozruch” wszystkich programów operacyjnych, bo poziom wykorzystania funduszy jest jeszcze niski – powiedział.  Zdaniem Kamila Maliszewskiego z Domu Maklerskiego mBanku bez ścisłej współpracy w UE trudniej Polsce będzie doganiać lepiej rozwinięte kraje starej Unii. – Pytanie jest, jakie my mamy potencjalne tempo wzrostu PKB długookresowe i czy ono będzie wyraźnie wyższe od krajów Europy Zachodniej. Na horyzoncie jest wiele problemów, z demografią na czele, z mniejszą liczbą pracowników, również tych, którzy wycofają się z rynku pracy ze względu na zmiany emerytalne, które wejdą w życie w tym roku. […] Na razie nie widać na horyzoncie przezwyciężenia tych problemów – mówi Kamil Maliszewski.",,
Beata Szydło złożyła kwiaty przy grobie Jana Pawła II,"Premier Beata Szydło w sobotę złożyła kwiaty przy grobie św. Jana Pawła II w Bazylice św. Piotra w Watykanie. Szefowa rządu odmówiła modlitwę, towarzyszyli je wiceminister spraw zagranicznych Konrad Szymański i wiceszef europarlamentu Ryszard Czarnecki.","2 kwietnia minie 12 lat od śmierci kanonizowanego w 2014 roku św. Jana Pawła II. Obecnie grobowiec papieża znajduje się w Kaplicy św. Sebastiana w Bazylice św. Piotra. Trumna ze szczątkami została tam przeniesiona po beatyfikacji papieża w 2011 roku. Wizyta przy grobie papieża w Bazylice św. Piotra była ostatnim punktem pobytu polskiej premier w stolicy Włoch. Beata Szydło w sobotę wzięła udział w Rzymie w uroczystych obchodach 60. rocznicy podpisania Traktatów Rzymskich, które zapoczątkowały integrację europejską. Politycy przyjęli Deklarację Rzymską wyznaczającą kierunki UE na przyszłość.",,
Ostatnie pożegnanie Jana Olszewskiego okazją do ataku. Wpisy Lecha Wałęsy na Twitterze,W uroczystościach pogrzebowych Jana Olszewskiego wzięli udział przedstawiciele najwyższych  władz państwowych. Byłego premiera żegnali warszawiacy i przyjezdni z różnych stron Polski. Były prezydent Lech Wałęsa udzielał się wtedy na Twitterze.,"„Widzę, że jest tak jak 13 grudnia 1981. Prezes wyspał się, przeczytał Gazetę Wyborczą na swój temat i jako ostatni przybył do kościoła gdzie wszyscy tylko na niego czekają. „Państwo” PIS na jednym zdjęciu. Do października 2019 roku” – głosił  jeden z wpisów Lecha Wałęsy. Były prezydent do tweeta dołączył screen z uroczystości pogrzebowych transmitowanych w telewizji, na którym widać prezesa PiS Jarosława Kaczyńskiego.",,
"„Nie wiadomo, czy uda się uniknąć awantury”","– Nie wiadomo, czy nie będzie politycznej awantury, dlatego że owocem spotkania ma być konkretny tekst. Zobaczymy, czy uda się go uzgodnić – mówił w TVP Info szef SLD Leszek Miller o  uchwale w sprawie Ukrainy, którą ma dziś uchwalić Sejm. Miller polskie szpitale porównuje do fabryk, a chorych do towaru. W Sejmie także debata nad wotum nieufności wobec ministra zdrowia.",,,
"„Raz sierpem, raz młotem, czerwoną hołotę” – wyzwiska na pogrzebie generała","Generał Wojciech Jaruzelski spoczął na Wojskowych Powązkach w Warszawie. Pogrzeb zakłócali przeciwnicy jego pochówku w tym miejscu. Mieli ze sobą transparenty „Cześć i chwała ofiarom generała” i „Zdrajca won pod Kreml”. Zebrani krzyczeli m.in. „Raz sierpem, raz młotem, czerwoną hołotę”.","CZYTAJ TAKŻE Kwaśniewski: Twoja służba skończona, a my baczność  CZYTAJ TAKŻE Komorowski: żegnam prezydenta czasów przełomu  CZYTAJ TAKŻE „Precz do Moskwy”; pikiety przed katedrą w trakcie pogrzebu",,
"„To nie jest reforma, tylko przejęcie sądów”. Neumann o projekcie zmian w SN","Platforma będzie blokowała prace nad ustawą o Sądzie Najwyższym – zapowiedział w programie „Kwadrans polityczny” Sławomir Neumann, przewodniczący klubu PO. – To nie jest reforma, to jest przejęcie Sądu Najwyższego przez nominatów partyjnych Prawa i Sprawiedliwości. Będziemy mieli taki sam kadłubowy system, jak w Trybunale Konstytucyjnym – ocenił.","Zdaniem posła tak poważny projekt nie powinien być procedowany z pominięciem konsultacji społecznych. – Jeżeli rządzący chcą zreformować Sąd Najwyższy to dobrze, żeby zrobili do zgodnie ze sztuką; żeby zrobili to projektem rządowym, przeprowadzili proces konsultacji, tak jak powinno być normalnie – zaznaczył.– Taka „wrzutka” nocna, treść tego dokumentu daje poczucie, że nie chodzi o żadną zmianę, reformę, tylko o skok na Sąd Najwyższy – przekonywał. – Wprowadzenie projektu bez żadnych konsultacji, bez słuchania jakichkolwiek racji nie tylko ze strony opozycji, ale też środowisk prawniczych nie najlepiej wróży temu pomysłowi – dowodził.„Dewastacja”– Ja wiem, że większością parlamentarną można wszystko uchwalić, także to, że łysym włosy wyrosną, ale z tego nic nie będzie na koniec. Tu będzie podobnie. To będzie dewastacja wymiaru sprawiedliwości, a nie jego naprawa. Do tego (projekt ustawy) daje możliwość obsadzenia Sądu Najwyższego przez ministra Ziobrę – wyjaśnił.Neumann uważa, że proponowana przez PiS poprawka wskazująca, że to nie minister, a Krajowa Rada Sądownicza ma wybierać kandydatów, nic nie zmieni. – Ustawa o KRS, przyjęta na poprzednim posiedzeniu Sejmu, przeszła przez drogę senacką, jest u prezydenta. Jeżeli prezydent podpisze tę ustawę, to KRS wybierze większość parlamentarna, czyli PiS. Różnica będzie taka, że sędziów SN nie wskaże minister Ziobro, tylko PiS – argumentował poseł. ",,
Karanie za odmowę wykonania usługi niekonstytucyjne. Jest wyrok TK w głośnej sprawie,"Przepis Kodeksu wykroczeń przewidujący karanie za umyślną, bez uzasadnionej przyczyny, odmowę świadczenia usług, jest niekonstytucyjny – orzekł Trybunał Konstytucyjny. Wniosek do TK w tej kwestii powstał m.in. na kanwie sprawy odmowy wykonania usługi – druku plakatów LGBT – z powodów religijnych. Łódzki sąd prawomocnie uznał drukarza za winnego wykroczenia, ale zarazem odstąpił od wymierzenia mu kary.","Regulacja Kodeksu wykroczeń, którą w środę zajmował się TK przewiduje, że „kto, zajmując się zawodowo świadczeniem usług, żąda i pobiera za świadczenie zapłatę wyższą od obowiązującej albo umyślnie bez uzasadnionej przyczyny odmawia świadczenia, do którego jest obowiązany, podlega karze grzywny”. TK uznał ten przepis za niekonstytucyjny w części obejmującej słowa: „albo umyślnie, bez uzasadnionej przyczyny, odmawia świadczenia, do którego jest obowiązany”.W ustnych motywach orzeczenia sędzia Muszyński wskazał, że rozwiązania, które mają ograniczać wolność podmiotów prywatnych w zakresie zawierania umów i przewidują kary za odmowę świadczenia takich usług, naruszają zaufanie do państwa i prawa, ponieważ stanowią nadmierną ingerencję ustawodawcy w wolność jednostki.Podkreślił przy tym, że wolności ograniczone przez zakwestionowany przepis nie są mniej ważne niż ochrona przed dyskryminacją. – Ustawodawca może wykorzystywać łagodniejsze, ale skuteczniejsze, środki ochrony przed dyskryminacją – zaznaczył. Dwóch sędziów złożyło zdania odrębneTK wydał wyrok w składzie pięciu sędziów. Dwóch z nich – Leon Kieres i Wojciech Sych – złożyło zdania odrębne. – Nie ulega mojej wątpliwości, że usunięcie z systemu prawnego przepisu o karalności odmowy świadczenia usług bez uzasadnionej przyczyny, osłabi i tak niedoskonały system ochrony osób dyskryminowanych – ocenił sędzia Kieres. Przypomniał, że na podstawie zakwestionowanego przepisu w ostatnich latach za winnych uznano m.in. właściciela sklepu obuwniczego, który odmówił obsłużenia klientki poruszającej się na wózku, innego właściciela sklepu, który odmówił wstępu osobom z wózkami dziecięcymi lub trenera, który odmówił szkolenia samoobrony organizacji działającej na rzecz przeciwdziałania dyskryminacji ze względu na orientację seksualną.Sędzia Sych wskazał w swoim zdaniu odrębnym, że podane przez sędziego Kieresa przykłady pokazują, iż zakwestionowany przepis nie miał zastosowania wyłącznie do spraw światopoglądowych, a jednocześnie umożliwi złożenie wniosków o wznowienie postępowań wobec osób, które zachowały się w sposób karygodny, tak jak w podanych przykładach. W swym wniosku do TK prokurator generalny argumentował, że władze państwowe nie mogą w sposób nadmierny i represyjny ingerować w sferę obywatelskich praw i wolności, zwłaszcza w sytuacji, gdy odmowę usługi można zaskarżyć z powództwa cywilnego. Powołując się na orzecznictwo Trybunału, wskazał, że „na wolność sumienia i religii składa się nie tylko swoboda przyjmowania określonego światopoglądu i wynikających z niego zasad, ale również postępowania zgodnie z tymi zasadami”.Już po złożeniu wniosku w TK – w czerwcu 2018 r. – Sąd Najwyższy oddalił kasację ministra sprawiedliwości Zbigniewa Ziobry złożoną od wyroku w sprawie drukarza. SN przyznał wprawdzie wówczas, że nie można uznać jako ogólnej zasady poglądu, iż „indywidualny światopogląd i subiektywne rozumienie wyznawanej religii nie mogą stanowić uzasadnionej przyczyny odmowy świadczenia”, ale jednocześnie wskazał, iż obwiniony drukarz w tej konkretnej sprawie nie miał uzasadnionego powodu do odmówienia usługi.Wyrok Trybunału jest ostateczny.",,
Taki hejt produkuje się za pieniądze PO i warszawskiego ratusza Trzaskowskiego. Przykłady,"Dziennikarze „Sieci” ujawnili, że za internetową stroną SokzBuraka, która masowo produkuje hejt, manipulacje i kłamstwa – skierowane m.in. w polityków PiS – stoi człowiek zatrudniony w Platformie Obywatelskiej oraz w warszawskim ratuszu. Przypominamy przykłady fake newsów SokuzBuraka. Jak ustalił portal tvp.info na zamkniętej imprezie po zwycięstwie nad Patrykiem Jakim, Rafał Trzaskowski nazwał twórcę SokuzBuraka „Królem Internetu”.","Facebookowa strona SokzBuraka, która istnieje w sieci od pięciu lat, a którą „lubi” ponad 800 tys. osób, jest przestrzenią, gdzie powstały już setki hejterskich i kłamliwych wpisów. Większość z nich dotyczy polityków Prawa i Sprawiedliwości; treści uderzają też w Kościół Katolicki i dziennikarzy TVP. Przypominamy kilka z niezliczonej masy wpisów z tej strony.  Codziennie generowanych jest tam od kilku do kilkudziesięciu nienawistnych wpisów i grafik. Wiele dotyczyło katastrofy smoleńskiej z 2010 r. Znaczną przestrzeń na stronie poświęcono manipulacji przed wyborami samorządowymi i parlamentarnymi. Przypisuje się tam politykom wypowiedzi i sytuacje, które faktycznie nigdy nie miały miejsca.Według dziennikarzy „Sieci” za stroną i generowanymi tam wpisami stoi zatrudniony przez Platformę Obywatelską oraz warszawski ratusz Mariusz Kozak-Zagozda. Według dziennikarzy mężczyzna otrzymuje wysokie wynagrodzenie za pracę w obu miejscach. „To tutaj internauci zostali nakarmieni kłamstwem o aborcji, której miała dokonać Małgorzata Wassermann oraz niewybrednymi kpinami z prezydenta Andrzeja Dudy i premiera Mateusza Morawieckiego. To tutaj była największa chyba kumulacja fotografii Beaty Szydło czy Jarosława Kaczyńskiego z powykrzywianymi twarzami. Trzeba naprawdę się postarać, by znaleźć tak złe ujęcia i dodać do nich jeszcze zmyślone cytaty” – opisują SokzBuraka autorzy publikacji. Poniżej przykłady kłamstw i manipulacji.  ",,
Jechali pod fotelem i w desce rozdzielczej. Uchodźcy bliscy uduszenia,"Dwóch migrantów bliskich uduszenia odkryli w aucie jadącym z Maroka celnicy w Ceucie, hiszpańskiej enklawie w Afryce. Jeden z mężczyzn był ukryty w desce rozdzielczej, a inny pod fotelem.","Auto do kontroli wytypowali hiszpańscy policjanci w ubiegły piątek. Ich uwagę skupił właściciel pojazdu, 36-latek z Ceuty, który bardzo denerwował się podczas pokazywania dokumentów.Podczas przeszukania auta odkryto dwóch obywateli Gwinei w stanie bliskim śmierci przez uduszenie. Jeden był ukryty pod fotelem, zaś drugi w desce rozdzielczej. Obie skrytki zostały dokładnie przygotowane przez przemytników.Usłyszał zarzutyKierowca został aresztowany. Usłyszał zarzut przemytu ludzi.Hiszpańskie enklawy w Maroku – Ceuta i Melilla – są celem podróży tysięcy migrantów, którzy chcą przedostać się do Europy. Przemytnicy ludzi szmuglują ich między innymi w skrytkach w samochodach, wykazują się przy tym ogromną pomysłowością – upychając migrantów w podwoziu czy komorze silnika. Władze wzmocniły ochronę granicy, wprowadziły też przepisy uniemożliwiające nielegalnym migrantom składanie wniosków o azyl.",,
Kaczyński o awarii Czajki: Nieodpowiedzialność i brak wiarygodności władz Warszawy,"Mamy do czynienia z całkowitą nieodpowiedzialnością, całkowitym brakiem wiarygodności; mieliśmy do czynienia z sytuacją zagrożenia i nie było reakcji – mówił o awarii w oczyszczalni Czajka prezes PiS Jarosław Kaczyński podczas konwencji partii w Płocku.","Kaczyński podkreślił, że PiS dotrzymało obietnic wyborczych z 2015 r. – Zrobiliśmy więcej, niż to było zapowiadane – podkreślił.Nawiązał także do awarii w warszawskiej oczyszczalni Czajka. – Pani Gronkiewicz-Waltz uczestniczyła w wiecach przeciwko budowie Czajki, kiedy była kandydatem na prezydenta Warszawy – jeździła do tej części Warszawy, gdzie ta budowa budziła sprzeciw i tam mówiła, że nie będzie to budowane, a następnie, gdy została prezydentem, to oczywiście ta budowa została przeprowadzona za ogromne pieniądze – cztery miliardy złotych, choć wielu ostrzegało, że nie jest to najlepszym rozwiązaniem – powiedział prezes PiS.– Kiedy doszło do bardzo poważnej usterki, jeśli chodzi o spalanie tego wszystkiego, co oczyszczalnia eliminuje z wody – opinia publiczna, wszyscy mieszkańcy Warszawy o tym się nie dowiedzieli (...) Mieliśmy do czynienia z sytuacją zagrożenia i nie było w gruncie rzeczy reakcji – dodał Kaczyński.Prezes PiS ocenił, że reakcje władz Warszawy po awarii w Czajce świadczą o nieodpowiedzialności. – Mamy tutaj do czynienia z sytuacją całkowitej nieodpowiedzialności, całkowitego braku wiarygodności, bo od czego są władze samorządowe, jak nie od tego, żeby właśnie o takich sprawach myśleć, tego rodzaju wydarzenia kontrolować? To zestawienie postawy kiedyś pani prezydent Gronkiewicz-Waltz i dzisiaj prezydenta Trzaskowskiego jest, jak sądzę, dobrym porównaniem w stosunku do tego, co mówiłem przed chwilą, w stosunku do dotrzymanych obietnic. My jesteśmy wiarygodni, ale jesteśmy także odpowiedzialni – ocenił.",,
Podróż do Europy za miliard euro rocznie. Międzynarodowe śledztwo ujawnia koszty związane z uchodźcami,"W ciągu ostatnich 15 lat uchodźcy i imigranci zapłacili za podróż do Europy łącznie 16 mld euro. Koszt całej europejskiej polityki imigracyjnej, w tym wydalanie przybyłych nielegalnie do UE ludzi, to około miliarda euro rocznie – informuje „Gazeta Wyborcza”.","Te wyliczenia to wynik śledztwa, prowadzonego od 2013 roku przez grupę dziennikarzy, statystyków i programistów. Jak podaje biorąca udział w projekcie „Gazeta Wyborcza”, mieszkańcy Afryki Subsaharyjskiej przeciętnie płacą za podróż do Europy na pokładzie statku ok. 700 euro. Dla osób z Bliskiego Wschodu koszt przedarcia się tą samą drogą do UE to aż 2 tys. euro. Łącznie w ciągu ostatnich 15 lat imigranci wydali na nielegalne podróże do Europy aż 16 mld euro. „GW” podaje także koszty walki z falą imigracji. „Utrzymanie murów otaczających hiszpańskie miasta w Afryce – Ceutę i Melillę – kosztuje 10 mln euro rocznie” – pisze dziennik. Kolejne 70 mln euro rocznie wydają Madryt i Ateny na monitoring swoich granic za pomocą łodzi, dronów i samochodów. Od 2000 r. wydano na europejską politykę imigracyjną co najmniej 11,3 mld euro.",,
83-latka zatrzasnęła się w łazience na sześć dni. Uratowała ją interwencja wnuczki,"83-latka zatrzasnęła się w ciasnej łazience. Uwolniono ją dopiero po sześciu dniach, gdy wnuczka kobiety – zaniepokojona długim brakiem kontaktu z babcią – wezwała policję.","Groźna przygoda przydarzyła się mieszkance francuskiej Bretanii. Seniorka mieszkała samotnie w domu nieopodal miejscowości Dinan. Jak poinformowała lokalna policja, przed paroma dniami kobieta  została znaleziona osłabiona i bardzo odwodniona we własnej łazience. Funkcjonariusze stwierdzili, że ich interwencja była „opatrznościowa”. Starsza kobieta zatrzasnęła się w ciasnym pomieszczeniu, skąd nie miała możliwości wezwania pomocy.  Po sześciu dniach wnuczka, która zaczęła się martwić, że od dłuższego czasu nie ma  żadnego kontaktu z babcią, wezwała policję. W akcji ratunkowej uczestniczyli też strażacy, którzy wynieśli osłabioną seniorkę z budynku. Kobieta została przewieziona do szpitala. Akcja ratunkowa odbyła się we wtorek, 10 września, ale francuska  policja dopiero 16 września poinformowała o niej w mediach społecznościowych.  Nie wiadomo, w jaki sposób kobiecie udało się przeżyć. Funkcjonariusze nie wspomnieli, czy w łazience był zamontowany kran.",,
Prezydent: Wetuję tzw. ustawę degradacyjną; nie jest to dla mnie łatwa decyzja,"– Długo zastanawiałem się nad ustawą degradacyjną, mam wobec niej wątpliwości – powiedział w piątek prezydent Andrzej Duda. Prezydent zawetował tzw. ustawę degradacyjną, która daje możliwość pozbawiania stopni wojskowych osób i żołnierzy rezerwy, którzy w latach 1943-1990 swoją postawą „sprzeniewierzyli się polskiej racji stanu”.","Prezydent powiedział, że ma ogromne wątpliwości dotyczące tej ustawy, które „sprowadzają do – w zasadzie – trzech elementów”.Jeden odnosi się do członków WRON. – Jest dla nas wszystkich chyba oczywiste - zwłaszcza po wyroku Trybunału Konstytucyjnego, zwłaszcza po wyrokach sądów warszawskich – Okręgowego i Apelacyjnego z 2012 r. i 2013 r. – że Wojskowa Rada Ocalenia Narodowego, a zwłaszcza jej kierownictwo, jej czołowi członkowie, to był po prostu związek przestępczy o charakterze zbrojnym – powiedział Duda. „Wszyscy członkowie WRON nie mogą stracić stopnia bez środka odwoławczego”  – Rozwiązanie, że wszyscy członkowie WRON nie mają możliwości złożenia żadnych wyjaśnień i żadnego środka odwoławczego i po wydaniu obwieszczenia tracą stopień wojskowy, jest czymś z czym zgodzić się nie mogę – powiedział prezydent Duda.Uzasadniając weto do tzw ustawy degradacyjnej, prezydent wskazał m.in., że w skład Wojskowej Rady Ocalenia Narodowego wchodzili nie tylko generałowie ale także podpułkownicy i pułkownicy – „ludzie wtedy jeszcze względnie młodzi”.– Jak przyznaje historyk z IPN dr Grzegorz Majchrzak, nie tylko pan gen. (Mirosław-PAP) Hermaszewski został wpisany najprawdopodobniej do Wojskowej Rady Ocalenia Narodowego bez swojej zgody. De facto był to rozkaz, który mu wydano by w tej Radzie uczestniczyć – powiedział prezydent. Dodał, że skoro tak, to „można się domyślać, że prawdopodobnie dotyczyło to przynajmniej części oficerów niższych rangą niż generałowie”. „W ustawie degradacyjnej nie ma osoby ani instytucji, która reprezentowałaby interesy osoby nieżyjącej” – W tzw. ustawie degradacyjnej nie ma ani osoby, ani instytucji, która reprezentowałaby interesy osoby nieżyjącej –  wskazał w piątek prezydent Andrzej Duda. Od strony moralnej to bardzo poważny mankament tej ustawy – ocenił.Prezydent zwrócił uwagę na sytuację, w której zdegradowana osoba nie żyje i nie ma rodziny. – Co będzie jeżeli nie ma organizacji kombatanckiej, która w danym przypadku wstąpiłaby do postępowania. Czy to znaczy, że nie będzie nikogo, kto będzie reprezentował interesy tego człowieka? To znaczy, że nie będzie nikogo, kto chociaż podejmie najmniejszą próbę znalezienia jakiś dokumentów w archiwach, które być może służyłyby temu człowiekowi – mówił. „Nie można przywracać sprawiedliwości wprowadzając niesprawiedliwe rozwiązania” – Nie można w Polsce przywracać sprawiedliwości jednocześnie wprowadzając niesprawiedliwe rozwiązania – powiedział Andrzej. Prezydent podkreślił, że nie jest to dla niego łatwa decyzja.– Chciałbym, żeby te sprawy zostały załatwione i wierzę w symboliczny wymiar tego typu ustawy. W symboliczny wymiar dla polskiego wojska, w symboliczny wymiar dla zamknięcia rozdziału tamtych czasów i zarazem odcięcia się od tamtych czasów. Ale nie w ten sposób – podkreślił prezydent.Poinformował, że rozmawiał już w tej sprawie ministrem obrony narodowej Mariusz Błaszczakiem oraz z premierem Mateuszem Morawieckim.",,
Brejza wyłudził poparcie Kwaśniewskiego? Zgrzyt w Koalicji Europejskiej,"Poseł Koalicji Europejskiej Krzysztof Brejza przeprosił Aleksandra Kwaśniewskiego za opis zdjęcia, z którego wynikało, że były prezydent popiera go w zbliżających się wyborach do Parlamentu Europejskiego. „Tweet o miłej rozmowie z Prezydentem A. Kwaśniewskim, który pozytywnie wyraził się o mojej aktywności, niepotrzebnie zakończyłem słowami o jednoznacznym poparciu w wyborach” – stwierdził Brejza.","Poseł Platformy Obywatelskiej Krzysztof Brejza, który kandyduje w eurowyborach z list Koalicji Europejskiej w okręgu kujawsko-pomorskim, zamieścił w czwartek na swoim oficjalnym koncie na Twitterze zdjęcie, na którym towarzyszy mu Aleksander Kwaśniewski.  „Dzieli nas dużo, ale łączy umiłowanie do demokracji i świadomość europejska. Prezydent Aleksander Kwaśniewski ma na tym polu wielkie zasługi. Dziękuję za poparcie!” – napisał poseł.  Okazało się jednak, że polityk PO poparcia od Kwaśniewskiego nie otrzymał. „Kwaśniewski dziękuje za miłe słowa, ale poparcia w tym okręgu udziela swojemu wieloletniemu przyjacielowi Januszowi Zemke” – oświadczyło biuro byłego prezydenta.  Do sprawy odniosło się również toruńskie SLD. „Brejza pragnie zostać europosłem, jednak metody, jakie zastosował, są brzydkie. Wstyd, panie pośle, po prostu nadużywa pan wizerunku pana Aleksandra Kwaśniewskiego. Wyszedł pan na człowieka niepoważnego” –stwierdziło  na Twitterze toruńskie SLD.Ostatecznie poseł PO przeprosił byłego prezydenta za opis zdjęcia, z którego wynikało, że były prezydent popiera go w zbliżających się wyborach.„Szanowni Państwo! Tweet o miłej rozmowie z Prezydentem A. Kwaśniewskim, który pozytywnie wyraził się o mojej aktywności, niepotrzebnie zakończyłem słowami o jednoznacznym poparciu w wyborach. Jeśli Prezydent poczuł się urażony, to przepraszam” – napisał na Twitterze.",,
TSUE wydał wyrok ws. KRS i Izby Dyscyplinarnej SN,"To Sąd Najwyższy powinien badać niezależność Izby Dyscyplinarnej i to, czy może ona rozpoznawać spory dotyczące przechodzenia sędziów w stan spoczynku – orzekł Trybunał Sprawiedliwości Unii Europejskiej. Jeśli SN uzna, że Izbie Dyscyplinarnej brak niezależności, może przestać kierować do niej sprawy dotyczące stanu spoczynku sędziów – wynika z orzeczenia.","Jeśli Sąd Najwyższy uznałby, że Izbie Dyscyplinarnej brak niezależności i bezstronności, mógłby – zgodnie z wyrokiem TSUE – przestać stosować przepisy, na mocy których to właśnie do Izby Dyscyplinarnej należy rozpoznawanie sporów dotyczących przejścia w stan spoczynku sędziów Sądu Najwyższego.Trybunał w składzie wielkiej izby orzekł, że nie może być tak, że spory dotyczące stosowania prawa Unii mogą należeć do wyłącznej kompetencji sądu (organu), który nie jest uznawany za niezawisły i bezstronny.",,
Horała: W poniedziałek informacje o wszystkich lotach HEAD,Polska Agencja Żeglugi Powietrznej w poniedziałek przekaże nam dokumenty dotyczące wykazu wszystkich lotów o statusie HEAD od momentu wprowadzenia tego statusu; Polacy mają prawo do takiej informacji – powiedział w środę poseł PiS Marcin Horała.,"– Od dłuższego czasu w mediach, również opozycja bardzo wnikliwie bada loty o statusie HEAD, loty najważniejszych osób w państwie po roku 2015. Uważamy, że ta cezura czasowa jest sztuczna, że Polacy mają prawo do informacji o wszystkich lotach, dlatego zwróciliśmy się o informacje o lotach o statusie HEAD również przed rokiem 2015 – mówił Horała podczas briefingu prasowego zorganizowanego przed siedzibą PAŻP. Jak dodał, pełne dane agencja ma przekazać w poniedziałek. Zostaną one – jak zapowiedział – „niezwłocznie przekazane polskiej opinii publicznej”. – Tak żeby można było wyrabiać sobie oceny na podstawie rzeczywistego układu odniesienia, w sposób uczciwy, jawny i transparentny – mówił Horała. – Słyszeliśmy wiele bulwersujących informacji o tym, jak pan (b. premier) Donald Tusk co weekend latał do domu, jak podwoził chłopaka swojej córki, jak pan marszałek (Senatu, Bogdan) Borusewicz latał wyprowadzać psa. Chcemy to wszystko sprawdzić. Polacy mają prawo otrzymać taką informację – powiedział Horała.",,
Czarnogóra walczy o autokefalię. Wyrzuca serbskich duchownych,"Ponad 30 serbskich księży i mnichów prawosławnych, posługujących w jednej z czterech eparchii (diecezji) Patriarchatu Serbskiego w Czarnogórze, będzie musiało w najbliższym czasie opuścić ten kraj. Kolejnych 20 osób czeka podobny los w nieco dalszej przyszłości.","– W minionych miesiącach otrzymaliśmy z Ministerstwa Spraw Wewnętrznych kilkanaście decyzji odmawiających przedłużenia zgody na tymczasowy pobyt w Czarnogórze, związany z pełnieniem posługi religijnej przez naszych księży, zakonników i zakonnice oraz rodziny księży – powiedział w rozmowie z belgradzkim pismem „Politika” archiprezbiter Velibor Djomić, koordynator rady prawnej metropolii czarnogórsko-nadmorskiej i przedstawiciel prawny ogółu kapłanów i mnichów.Dodał, że w sumie obejmuje to 50 osób, które w ten sposób nie będą miały zezwolenia na dalsze przebywanie w tej republice. Duchowny zaznaczył, że 30 księży będzie musiało opuścić kraj w ciągu miesiąca, a pozostali nieco później. Zdaniem prawnika kościelnego posunięcia te „są częścią bezprawnych działań władz czarnogórskich, mających na celu prześladowanie duchowieństwa i osób zakonnych pracujących w metropolii czarnogórsko-nadmorskiej”.Rozmówca gazety wyraził zdziwienie tego rodzaju postępowaniem Ministerstwa Spraw Zagranicznych rządu w Podgoricy, gdyż w ciągu ostatnich dwóch lat duchowni serbscy otrzymywali zgodę na pobyt czasowy w tym kraju na podstawie pełnienia przez nich posługi duchownej. – Od tamtego czasu w Czarnogórze nie zmieniły się żadne przepisy, toteż uważam, że takie postępowanie ministerstwa nie wynika ze względów prawnych, ale ma podłoże polityczne – ocenił, zaznaczające, że „takie zsynchronizowane działania, nie mają nic wspólnego z prawem ani z faktami”.Władze Czarnogóry, która ogłosiła niepodległość 3 czerwca 2006 r., zerwawszy więzi z Serbią, wielokrotnie podkreślały, że chcą się maksymalnie uniezależnić od swego wschodniego sąsiada, w tym także na płaszczyźnie kościelnej.",,
„Prezydent wziął na siebie odpowiedzialność za reformę sądownictwa”,"– Mamy pewną jasność, jak wygląda sytuacja. Wiemy już, że prezydent Andrzej Duda podjął się wystąpić z inicjatywą reformy wymiaru sprawiedliwości, wziął na siebie odpowiedzialność tej reformy. Dlatego my będziemy teraz uważnie się temu przyglądać i śledzić kolejne kroki. Na pewno w tej sprawie w najbliższym czasie premier spotka się z ministrem Ziobro po to, by omówić obecną sytuację i co w takiej sytuacji powinien zrobić rząd – stwierdził rzecznik rządu Rafał Bochenek w programie „Gość poranka” w TVP Info.","Zdaniem rzecznika rządu „70 proc. Polaków popiera te reformy”. – Szkoda, że prezydent je zawetował. Trudno oczywiście zrozumieć decyzję prezydenta, aczkolwiek wczoraj mieliśmy okazję wysłuchać wystąpienia i na konferencji, i w trakcie orędzia. Rozumiem, że rozmawiał z różnymi środowiskami, prawnikami, filozofami, innymi ekspertami, politykami.  Natomiast my jako Prawo i Sprawiedliwość oraz premier Szydło wsłuchujemy się w głos Polaków. Od początku podkreślamy, iż ta reforma będzie przeprowadzona niezależnie od tego, czy te weta będą następowały, czy nie – dodał Bochenek.",,
Kupił w internecie szafkę. Znalazł w niej 100 tys. euro,"Budującą historię relacjonuje z Bukaresztu agencja AP. Jedna z mieszkanek miasta twierdzi, że jej mąż znalazł w kupionej w internecie używanej szafce niemal 100 tys. euro.","Adela Stanici powiedziała we wtorek AP, że niedawno jej mąż nabył szafkę, korzystając z popularnego w sieci serwisu. W kilka dni później, kiedy przygotowywała obiad, usłyszała krzyk męża.  Znalazł on w szafce metalowe pudełko wypchane banknotami o nominale 500 euro. – Byliśmy zaszokowani; całą noc nie mogliśmy spać – relacjonowała Rumunka.",,
Sondaż: Polscy imigranci chwaleni przez Brytyjczyków,"Polacy znaleźli się na piątym miejscu wśród grup imigrantów, których wkład w życie swojego kraju Brytyjczycy ocenili pozytywnie – wynika z sondażu firmy badawczej YouGov. Lepsze oceny zyskali Australijczycy, Irlandczycy, Niemcy i Amerykanie.","Wkład ponad milionowej społeczności polskiej w brytyjskie społeczeństwo pozytywnie oceniło 43 proc. ankietowanych, a negatywnie 15 proc. Niemal co piąty badany (18 proc.) uważał, że wkład Polaków jest neutralny, a co czwarty (24 proc.) nie miał zdania na ten temat. W podziale na poglądy partyjne obecność Polaków najlepiej oceniają wyborcy Liberalnych Demokratów (62 proc. pozytywnie, 5 proc. negatywnie) przed tymi, którzy głosują na Partię Konserwatywną (odpowiednio 44 proc. i 17 proc.) i Partię Pracy (42 proc. i 16 proc.). Mimo podjętej w czerwcu 2016 roku decyzji o wyjściu Wielkiej Brytanii z Unii Europejskiej wkład Polaków w życie kraju pozytywnie oceniają zarówno ci, którzy opowiedzieli się za dalszym członkostwem we Wspólnocie (odpowiednio 55 i 10 proc.) i za jej opuszczeniem (35 i 21 proc.), choć różnica pomiędzy ich opiniami jest znacząca. Najprzychylniej na obecność Polaków patrzą najmłodsi ankietowani, z grupy wiekowej 18-24 lata, oraz powyżej 65. roku życia, przed osobami w wieku 50-64. Największa grupa Brytyjczyków, między 25. a 49. rokiem życia, jest nieco mniej przychylna. Według YouGov Brytyjczycy lepiej od Polaków oceniają Australijczyków, Irlandczyków, Niemców i Amerykanów. Bezpośrednio za polską społecznością znaleźli się Hindusi, a za nimi: Jamajczycy, Pakistańczycy, Banglijczycy, Nigeryjczycy, Rumuni i najgorzej oceniani Somalijczycy. Ankietowanych pytano o te ocenę poziomu imigracji do Wielkiej Brytanii w ciągu ostatnich 10 lat. Aż 63 proc. Brytyjczyków uważa, że był znacznie za wysoki (39 proc.) lub trochę za wysoki (24 proc.). Jedynie 22 proc. uważa, że był odpowiedni, a 4 proc. że za mały. Pytani o to, dla jakich imigrantów Wielka Brytania powinna pozostać otwarta, ankietowani wskazywali m.in. na osoby pracujące w służbie zdrowia (76 proc.), planujące studia na brytyjskich uczelniach (73 proc.), z wysokim poziomem wykształcenia lub umiejętności (71 proc.) i uciekające przed prześladowaniami lub wojną w innych krajach (57 proc.).  Strategia wrogiego środowiska  Respondenci poparli także rządową strategię tworzenia tzw. wrogiego środowiska dla imigrantów, w ramach której muszą oni regularnie udowadniać swoje prawo do pobytu w Wielkiej Brytanii. 82 proc. z nich wskazało, że powinno być to konieczne przy podjęciu pracy, 79 proc. – przy rejestracji u lekarza, 76 proc. – przy otwarciu konta bankowego, a 74 proc. – przy umowie najmu mieszkania. Polacy stanowią największą obcą grupę narodową w Wielkiej Brytanii. Według danych brytyjskiego urzędu statystycznego ich liczba przekracza milion. Wyprzedzają przybyszy z Indii (362 tys.), Irlandii (335 tys.) i Rumunii (328 tys.). Jednocześnie dominują we wszystkich regionach kraju, w tym w Szkocji (91 tys.) i Irlandii Północnej (24 tys., przed Irlandczykami). W 2003 roku, przed wejściem Polski do Unii Europejskiej, w Wielkiej Brytanii mieszkało zaledwie 69 tys. obywateli Polski. Ich napływ do kraju po rozszerzeniu UE w 2004 roku jest uważany za jedną z największych migracji współczesnej Europy.",,
Francuz o polskich korzeniach ofiarą nożownika z Villejuif,"Ofiara piątkowego ataku nożownika w Villejuif to obywatel francuski o polskich korzeniach – dowiedziała się Polska Agencja Prasowa ze źródeł w policji. Francuska prokuratura podała z kolei, że mężczyzna uratował swoją partnerkę, zasłaniając ją przed ciosem napastnika.","Według dzienników „Le Depeche” i „Ouest France” ofiara nożownika to 56-letni mężczyzna, który miał na imię Janusz i mieszkał w Villejuif od 10 lat. Z zawodu był elektrykiem, a z zamiłowania muzykiem. Znajomi i okoliczni mieszkańcy zwracali się do niego Yanis. Według sąsiadów wraz z partnerką regularnie uprawiał jogging w parku Hautes-Bruyeres, w którym doszło do ataku. Prokurator w Creteil Laure Beccuau poinformowała telewizję BFM TV, że napastnik najpierw zaatakował Karine B., a 56-latek rzucił się jej na pomoc i miał otrzymać cios w klatkę piersiową. Zmarł chwilę później mimo akcji ratunkowej podjętej przez przechodnia. Karine B., która została poważnie ranna w szyję, w sobotę opuściła szpital.  Śledztwo w sprawie ataku w Villejuif prowadzi paryska prokuratura. Napastnik Nathan C. urodził się w 1997 r. w Les Lilas w departamencie Seine-Saint-Denis. Był chory psychicznie i kilkakrotnie hospitalizowany na prośbę rodziców. Po maturze wstąpił do szkoły biznesu w Angers. Dawni koledzy opisują go jako „miłego faceta”. Żaden ze studentów, z którymi przeprowadzono wywiady, nie był świadomy ani problemów psychicznych, ani przekonań religijnych Nathana C.  Jak podała telewizja BFM TV, wiosną 2019 roku C. był hospitalizowany w szpitalu Sainte-Anne w Paryżu. W maju poddawany był leczeniu, które miesiąc później przerwał. Sąsiedzi cytowani przez francuskie media mówią o „zauważalnej zmianie w zachowaniu” mężczyzny.  Według prokuratury w Creteil Nathan C. przeszedł na islam w maju lub lipcu 2017 r. Kiedy zaatakował swoje ofiary na ulicy, krzyczał „Allahu akbar”. Podczas ataku był ubrany w niebieską szatę, dżelabę, a policja w jego plecaku znalazła Koran oraz dzieła salafitów (przedstawicieli radykalnego ruchu religijno-politycznego w islamie sunnickim) i list z testamentem.  Nathan C. dokonał ataku w piątek, zabijając 56-latka i raniąc dwie osoby: Karine B. oraz 30-letnią Aurorę K. Napastnik został zastrzelony w kilka godzin po ataku przez policjanta z brygady kryminalnej (BAC).  W niedzielę paryska prokuratura przesłuchała w związku z piątkowym zamachem kolejną osobę uznaną za zradykalizowaną.",,
Prezes PiS pozwał Agorę. Chodzi o artykuły dot. Srebrnej,Prezes PiS Jarosław Kaczyński domaga się od „Wyborczej” przeprosin i 30 tys. zł za ujawnienie zakulisowych negocjacji lidera PiS z austriackim biznesmenem Geraldem Birgfellnerem. Zdaniem szefa rządzącej partii gazeta godzi w jego dobra osobiste – pisze we wtorek „Gazeta Wyborcza”.,"„Nagranie rozmów z powodem [Jarosławem Kaczyńskim] bez zgody powoda należy uznać za działanie godzące w dobra osobiste powoda, jakimi jest swoboda wypowiedzi i wolność oraz tajemnica komunikowania się. Z okoliczności niezbicie wynika, że dziennikarze wiedzieli o w/w okolicznościach, tj. braku zgody powoda na nagrania” – czytamy w pozwie mecenasa Bogusława Kosmusa, pełnomocnika prezesa PiS, przytoczonym przez „Wyborczą”.Pozew liczy 31 stron i dotyczy publikacji na temat „taśm Kaczyńskiego”, które ukazały się od 29 do 31 stycznia 2019 r. w wydaniu papierowym, w serwisie Wyborcza.pl i na portalu Gazeta.pl. Pozwanym jest oficjalnie Agora jako wydawca tych mediów. Prezes PiS chce przeprosin, bo jego zdaniem w tekstach zostały „zaprezentowane bezprawne stwierdzenia”, że „popełnił, względnie mógł popełnić przestępstwa: płatnej protekcji, przekroczenia uprawnień posła, oszustwa”. Domaga się też, by „GW” oświadczyła, iż „brak było podstaw do sformułowania takich twierdzeń i sugestii” oraz że „ubolewa”, że „w wyniku nielegalnych działań naruszono dobre imię Pana Jarosława Kaczyńskiego”.Jak pisze „GW”, drugie przeprosiny mają dotyczyć samego „upublicznienia w szeregu materiałów prasowych przebiegu rozmów z udziałem Jarosława Kaczyńskiego utrwalonych bez Jego wiedzy i zgody”. Redakcja ma również wyrazić ubolewanie za to, że „dziennikarze dopuścili się nielegalnego pogwałcenia dobra osobistego Pana Jarosława Kaczyńskiego w postaci swobody komunikowania się”. Oprócz przeprosin szef rządzącej partii chce 30 tys. zł na rzecz schroniska dla zwierząt w Celestynowie. Pod koniec stycznia „Gazeta Wyborcza” opublikowała stenogram nagrania rozmowy z lipca 2018 roku m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w Warszawie dwóch 190-metrowych wieżowców przez powiązaną ze środowiskiem PiS spółkę Srebrna. Budowa – jak podała „GW” – miała być sfinansowana z kredytu udzielonego przez bank Pekao SA w wysokości do 300 mln euro (1,3 mld zł). W biurowcu miałyby się mieścić m.in. apartamenty, hotel i siedziba fundacji Instytutu im. Lecha Kaczyńskiego. „GW” napisała również, że Jarosław Kaczyński 20 razy spotykał się w centrali partii z austriackim biznesmenem, który miał w imieniu spółki Srebrna zbudować biurowiec; w jednej z rozmów brał udział prezes Pekao SA Michał Krupiński.",,
Tomasz Lis przegrał proces z Krystyną Pawłowicz. Ma tydzień na przeprosiny,„Właśnie prawomocnie wygrałam proces cywilny z »Newsweekiem« o naruszenie moich dóbr osobistych przez Renatę Kim i Tomasza Lisa” – poinformowała na Twitterze Krystyna Pawłowicz. Chodzi o artykuł „Bulterierka prezesa” z kwietnia 2016 r. Dziennikarz musi w ciągu siedmiu dni przeprosić posłankę.,,,
Są wyniki PISA 2018. Polscy 15-latkowie w pierwszej trójce w Europie,"Wyniki polskich 15-latków w międzynarodowym badaniu PISA 2018 są w pierwszej trójce najlepszych w Europie – poinformował minister edukacji narodowej Dariusz Piontkowski na konferencji prasowej w Warszawie. To największe badanie umiejętności uczniów na świecie, przeprowadzane co trzy lata we wszystkich krajach członkowskich OECD.","Minister podał, że średni wynik polskich uczniów uczestniczących w badaniu z czytania ze zrozumieniem to 512 punktów. Lepsze wyniki w Europie mają uczniowie z Estonii – 523 punkty, Finlandii – 520 punktów i z Irlandii – 518 punktów. Średnia krajów OECD to 493 punkty. Najlepszy wynik na świecie uzyskały Chiny – 555 punktów.  Średni wynik polskich uczniów, jeśli chodzi o rozumowanie matematyczne, to 516 punktów. Lepsze wyniki w Europie mają Estonia – 523 punkty i Holandia 519 punktów. Najlepszy wynik na świecie uzyskały Chiny - 591 punktów.",,
„El Mencho” znaczy śmierć. Meksyk w odmętach wojny domowej,"Ciała rozpuszczane w kwasie, zwłoki wywieszane na wiaduktach z wiadomościami od karteli, głowy poniewierające się po ulicach, brutalne morderstwa polityków, dziennikarzy czy policjantów to w Meksyku chleb powszedni. W kraju toczy się brutalna wojna domowa, która pod względem okrucieństwa nie ma w sobie równych. Stroną w tym konflikcie są potężne kartele narkotykowe. Na najważniejszego gracza wyrósł Nemesio Oseguera Cervantes. Przy „El Mencho” nawet niesławny Joaquin „El Chapo” Guzman to osiedlowy zbir.","Choć zaliczany do państw rozwijających się, Meksyk ma jedną z najważniejszych gospodarek na świecie. Zaopatruje Stany Zjednoczone w rozmaite produkty, wiele amerykańskich firm ma tam swoje zakłady, korzystając z taniej siły roboczej. Równolegle rozwija się nielegalna wymiana handlowa między tymi krajami. Jej wartość to setki miliardów dolarów rocznie, od których jedynym odprowadzanym podatkiem jest ludzka krew.Meksyk pełni dwie kluczowe funkcje w obrocie narkotykami. Wytwarza się tam heroinę, marihuanę i metaamfetaminę, które zalewają Stany Zjednoczone. Do tego przez ten kraj transportowane są inne narkotyki z Ameryki Południowej, które dalej są przemycane do USA. Zyski są astronomiczne, nic zatem dziwnego, że chętnych do podziału tortu jest wielu i nie przebierają w środkach, żeby uszczknąć jak największy kęs.ImperiumDo niedawna absolutnym numerem jeden był Joaquin Guzman, boss Kartelu Sinaloa. „El Chapo” stworzył imperium, które kontrolowało około 40 tys. km kwadratowych Meksyku, czyli mniej więcej jedną ósmą powierzchni Polski. Szacuje się, że pracowało dla niego nawet pół miliona osób. Po jego upadku na szczyt wspiął się „El Mencho”, ale warto poświęcić chwilę „Grubaskowi”.Joaquin Archivaldo Guzman Loera pochodzi z biednej wioski La Tuna w stanie Sinaloa. Od najmłodszych lat miał kontakt z przestępczością wymuszoną przez trudną sytuację ekonomiczną. Ojciec uprawiał mak, niezbędny do produkcji opium i heroiny. Produktami handlował jego wuj, przy którym mały Joaqin uczył się przestępczego rzemiosła. W wieku 15 lat założył pierwszą własną plantację marihuany, a do pracy zatrudnił kuzynów. Po śmierci wujaszka dołączył do rozbitego, niewielkiego Kartelu Gallardo, który dodatkowo przetrzebił, żeby stać się bossem. Kolejny krok to przejęcie Kartelu Sinaloa, z którego uczynił jedną z najgroźniejszych organizacji przestępczych na świecie. Wielki sukces małego człowieka (165 cm) nie spodobał się szefom innych karteli. W 1993 roku Kartel z Tijuany przeprowadził na niego zamach na lotnisku w Guadalajarze. Guzman przeżył, ale zginęło kilku jego ochroniarzy oraz przypadkowe osoby, m.in. arcybiskup Guadalajary kard. Juan Jesus Posadas Ocampo.                                                    Uprawa, przemyt i handel narkotykami zapewnia kartelom miliardowe zyski (fot. Sarah L. Voisin/The Washington Post/Getty Images) Również władze uwzięły się na niesfornego „Grubaska” i po złapaniu doprowadziły do skazania na 20 lat więzienia. Trafił do zakładu o zaostrzonym rygorze Punta Grande. Oczywiście zaostrzony rygor był dla innych. Zza krat boss kontrolował swoje imperium, które rozrastało się w szybkim tempie. Choć ledwo potrafił czytać i pisać, był geniuszem zła.Pączek w maśleW więzieniu żył jak pączek w maśle, dostawał wszystko, co chciał – narkotyki, luksusowe prostytutki. Przychodził pracownik Guzmana, pokazywał klawiszom zdjęcia jego rodziny i nie było gadania. Sielanka skończyła się w 2001 roku gdy Sąd Najwyższy USA zgodził się na ekstradycję przywódcy Kartelu z Sinaloa do Stanów. Już następnego dnia „El Chapo” dał drapaka. Oficjalnie, wyjechał z celi i zakładu w wózku z brudnym ubraniem.Guzman stał się najbardziej poszukiwanym człowiekiem w Meksyku, ale nie po to stworzył imperium, żeby chować się po norach jak jakiś Pablo Escobar. Gdy chciał wyskoczyć np. na obiad do restauracji, poruszał się ze swoją kilkudziesięciosobową gwardią przyboczną. Zachowywał się trochę jak filmowy Tony Montana. Gdy przychodził się stołować, jego kompani odbierali ludziom telefony komórkowe i zamykali lokal, zaś gdy już się posilił i wyszedł – telefony były zwracane, zaś rachunki gości opłacane.Równolegle rozgorzała brutalna wojna między kartelami, która trwa do dziś i w której od 2006 roku zginęło co najmniej 200 tys. osób, w znacznej mierze niewinnych cywilów. Do tego wrócimy. W lutym 2014 roku „El Chapo” ponownie został zatrzymany. Trafił do więzienia w mieście Almoloya de Juarez, ale oczywiście nie miał zamiaru biernie czekać na ekstradycję do USA.Uciekł w jeszcze bardziej spektakularny sposób, którego nie powstydziliby się hrabia Monte Christo i John Dillinger. Podwładni Guzmana wykopali 10 metrów pod ziemią półtorakilometrowy tunel, wysoki na 170 cm, w którym ułożono tory dla motocykla. Gangster długo nie nacieszył się wolnością. Został zatrzymany po kilkunastu miesiącach w styczniu 2015 roku w mieście Los Mochis w swym rodzinnym stanie Sinaloa. Wysłano przeciwko niemu żołnierzy piechoty morskiej, bo wiadomo, że policji nie można było ufać. Doszło do bitwy, w której zginęło dziesięciu gwardzistów „El Chapo”, a kilku zostało rannych. Groził Państwu IslamskiemuTo był koniec kariery budzącego grozę Guzmana, który mordował albo groził każdemu, kto mu podpadł. Gdy Państwo Islamskie zniszczyło przeznaczony dla niego ładunek heroiny, zagroził ekstremistom, że podlegli mu gangsterzy „wymuszą rekompensatę”, jeśli ci „będą mieszać się w jego operacje”. „Moi ludzie zniszczą was. Świat nie jest urządzony pod wasz dyktat. Współczuję każdemu, kto będzie próbował przeszkadzać w interesach Kartelu Sinaloa. Wyrwę mu serce i język” – oświadczył Guzman. „Wasz bóg nie ochroni was przed prawdziwym terrorem, który stworzą wam moi ludzie” – obiecał.Znając jego metody, należy przypuszczać, że nie były to czcze obietnice, choć szkoda, że akurat tych nie spełnił i już zapewne nie spełni. Po ekstradycji do USA przebywa obecnie w więzieniu w Nowym Jorku, gdzie oczekuje na proces, który ma ruszyć w listopadzie. Nazwisko Guzman cały czas jednak pracuje na swoją zbrodniczą reputację.Kilka tygodni temu amerykańska agencja antynarkotykowa DEA umieściła syna „El Chapo” na liście dziesięciu najbardziej poszukiwanych osób. Śledczy uważają, że Jesus Alfredo Guzman Salazar „Alfredillo” otrzymał w spadku, bądź przejął kontrolę nad wieloma szlakami przerzutowymi z Meksyku do USA. Guzman junior nie ma jednak takiej energii jak jego ojciec i raczej ma niewielkie szanse, żeby stać się królem narkotykowego podziemia, będzie co najwyżej księciem.„Alfredillo” musi uważać, żeby ponownie nie wpaść w ręce innego numeru na liście DEA, właśnie „El Mencho”, nowego króla. Tym razem może nie być jak 2016 roku gdy wraz z pięcioma innymi członkami Kartelu Sinaloa został porwany przez sicarios, czyli zabójców Nowej Generacji Kartelu z Jalisco (CJNG). Wtedy wszystkich wkrótce wypuszczono, ale skutkiem następnego spotkania z Cervantesem może być dla niego śmierć poprzedzona okrutnymi torturami i rozpuszczenie w beczce z kwasem. Przypuszczalnie urodził się w wiosce Naranjo de Chila w stanie Michoacan, albo – jak twierdzi DEA – w Guadalajarze. Nie wiadomo nawet jak się nazywa. Jest kilka wersji. To Ruben i/lub Nemesio Oseguera Cervantes, inne aliasy to „Nemecio”, „Ruben Acerguera Cervantes”, „Lorenzo Mendoza” i „Nemesio Oseguera Ramos”. Przypuszczalnie urodził się jako Ruben, ale potem zmienił imię na Nemesio na część swojego ojca chrzestnego. Pseudonim „El Mencho” pochodzi od imienia Nemesio.Własna plantacja marihuanyPochodzi z biednej rodziny, która trudniła się uprawą awokado. Ma pięciu braci, z którymi – jak Al Capone – działał w narkotykowej branży, pnąc sie na szczyt. Szkoły nie ukończył. Zrezygnował po piątej klasie podstawówki, żeby pomóc rodzicom na roli. Chłopska dola mu nie odpowiadała. W wieku 14 lat najął się do pilnowania plantacji marihuany. Takie życie za kilka marnych pesos jednak też mu nie odpowiadało. Kusił mit USA, ziemi obiecanej.Do Stanów nielegalnie wyemigrował w latach 80. Posługiwał się kolejnymi nazwiskami, jak „Ruben Avila”, „Jose Lopez Prieto”, „Miguel Valadez”, „Carlos Hernandez Mendoza” i „Roberto Salgado”. Niezmienna była jedynie jego niechęć do uczciwej pracy. W 1986 roku został aresztowany za kradzież i posiadanie broni bez zezwolenia. Został deportowany, ale zasmakowawszy życia w USA, uznał, że tam jest jego miejsce i wielokrotnie nielegalnie przekraczał granicę.DEA i meksykańscy śledczy ustalili, że zajął się wówczas produkcją i przemytem do Kalifornii metamfetaminy. Był to interes rodzinny prowadzony ze swoim szwagrem Abigaelem Gonzalezem Valencią, „El Cuinim”. Mimo ogromnych ambicji był jednak tylko podrzędnym narco. W dodatku w 1989 roku znów został aresztowany w San Francisco za handel narkotykami. Po kilka miesiącach deportowano go, ale oczywiście znów się przedostał, ponownie osiadł w San Francisco i dalej zajmował się obrotem narkotykami. Kolejny raz wpadł we wrześniu 1992 roku w Sacramento. Razem z bratem Abrahamem miał przeprowadzić transakcję sprzedaży pięciu uncji heroiny za 9,5 tys. dolarów. Abraham miał dokonać sprzedaży, zaś Nemesio stał na czatach. Znacznie młodszy od brata Nemesio miał więcej rozumu i odkrył, że pieniądze od partnerów są podejrzanie ładne. Ostrzegł brata, że to podpucha, co nagrali policyjni wywiadowcy. Bracia zwinęli się, ale po trzech tygodniach wpadli.Ochronił brataOczywiście przed sądem „El Mencho” poszedł w zaparte. Heroina? Nigdy się tym nie zajmowałem, gliny kłamią. Prokuratura chciała pójść z nim na układ. Umoczy brata, który miał już wyroki za handel narkotykami, to się wywinie. Abrahamowi groziło dożywocie i Nemesio zdecydował się go chronić. Brat został ostatecznie skazany na 10 lat więzienia, a on sam na 5 lat, ale nie odsiedział całego wyroku. Po trzech latach pobytu w Big Spring Correctional Center w Teksasie, w którym znaczna część więziennej populacji to nielegalni imigranci, ponownie deportowano go do Meksyku.Do końca nie wiadomo, co nim motywowało, ale w ojczyźnie został... policjantem, najpierw w mieście Cabo Corrientes a potem Tomatlan w stanie Jalisco. Praca w policji stwarzała możliwości dorobienia na boku, ale wiązała się z ryzykiem śmierci ze strony karteli. Żeby je zmniejszyć Nemesio dołączył do jednego, dokładnie do Kartelu Milenio działającego w stanie Michoacan. Żeby wzmocnić swoją pozycję, wziął ślub z siostrą jednego z bossów, Rosalindą Gonzalez Valencią. Teraz wreszcie mógł powalczyć o odpowiadającą jego ambicji pozycję.Wspinaczkę zaczął od dołu. Był zwykłym sicario, członkiem szwadronu śmierci Armando Valencii „El Maradony” i jego ochroniarzem. Zmiana nastąpiła w sierpniu 2003 roku. Patron został aresztowany, zaś równolegle rywalizujący kartel Los Zetas wraz z Kartelem z Zatoki szykował się do rozprawy z Milenio. Przewaga konkurentów była ogromna. Rodzina Valencia musiała uciekać z Michoacan. Schroniła się w Jalisco. Sam „El Mencho” zamieszkał ze swoim teściem Jose Luisem Gonzelezem Valencią „El Quinim”.                                                    W Meksyku toczy się wojna domowa (fot. Miguel Tovar/LatinContent/Getty Images) Rozbity kartel potrzebował potężnego sojusznika. Udało się dogadać z Ignacio Coronelem „Nacho”, współpracującym z „El Guzmanem” i jego Kartelem Sinaloa, ale posiadającym własną strukturę. Podlegając „Nacho” uciekinierzy z Jalisco rozwinęli się, okrzepli i nawet częściowo wrócili do stanu, z którego wygonili ich Los Zetas. Oczywiście niosło to za sobą śmierć i zniszczenie.Chwytać okazjeGangsterka to dynamiczne zajęcie, wygrywa ten, kto szybciej wykorzysta nadarzające się okazje. „El Mencho” posiadł tę umiejętność, a warunki mu sprzyjały. W październiku 2009 roku aresztowano bossa Kartelu Milenio Oscara Orlando Nava Valencię „El Lobo”, pół roku później jego brata Juana Carlosa Valencię „El Tigre”, zaś sam Coronel zginął w strzelaninie z meksykańskim wojskiem. Droga po władzę stanęła otworem.Naturalnie nie wszyscy w Milenio chcieli, by jakiś wieśniak nimi kierował. Doszło do rozłamu na grupy La Resistencia oraz Los Torcidos, którym przewodził Cervantes. Złe języki oskarżyły grupę „El Mencho”, że wydały „El Lobo” policji. Ten przekazał służbom informację o wymuszeniach dokonywanych przez La Resistencia wobec lokalnych biznesmenów i przedstawicieli władz.Krew na ulicach Guadalajary popłynęła bardziej wartkim nurtem. Los Torcidos wygrali i zmienili nazwę na Cartel de Jalisco Nueva Generacion (Nowa Generacja Kartelu Jalisco), której skrót CJNG budzi grozę w Meksyku. Wkrótce w zasadzie cała zachodnia część kraju dostała się pod kontrolę grupy, która okrucieństwem i bezwzględnością bije wszystkie kartele, doprowadzając wojnę domową do poziomu wręcz absurdalnego. Po zatrzymaniu Guzmana, wskaźnik morderstw wzrósł o 20 proc. W 2016 roku zamordowano ponad 20 tys. osób, więcej niż w Iraku czy Afganistanie. W kolejnym już 28 tys., zaś 37 tys. osób uważa się za zaginione.Stojąc na czele własnego, potężnego kartelu Cervantes zaczął prowadzić typową w takich sytuacjach politykę rozszerzania zasięgu wpływów poprzez brutalne morderstwa oponentów oraz korumpowanie i zastraszanie policjantów, urzędników i polityków. Dołożył również kilka własnych oryginalnych koncepcji, takich jak kaźnie w miejscach publicznych na oczach zszokowanych cywilów, czy ataki na funkcjonariuszy służb bezpieczeństwa jakby prowadził działania wojenne. Naturalnie rosnący zasięg CJNG wywołał opór innych potężnych karteli, jak Los Zetas znad Zatoki Meksykańskiej oraz Los Caballeros Templarios ze stanu Michoacan. Brutalna wojna nie przeszkodziła, a wręcz wzmocniła „El Mencho”, który opanował znaczną część północnego Meksyku. Do 2016 roku jedynym poważniejszym niepowodzeniem była utrata kontroli nad stolicą kraju.Miliardowe zyskiPoza granicami Meksyku kartel Cervantesa zdobył przyczółki w Stanach Zjednoczonych, Ameryce Łacińskiej, Europie, Azji i Afryce, zapewniające miliardowe zyski z przemytu kokainy oraz produkcji i dystrybucji metaamfetaminy i heroiny. Jak duże są te zyski? Meksykańscy śledczy porachowali, że majątek CJNG to około 50 miliardów dolarów i stale rośnie.Przewagę nad konkurencją daje elastyczność. „El Mencho” wie jak zaspokoić gusta klientów. Wie kiedy jest zapotrzebowanie na metę, a kiedy większe zyski zapewni heroina. Stałym źródłem dochodu są również porwania dla okupu. Zwykle stawka dla small businessu to 15 tys. dolarów za miesiąc. Komu nie udaje się zebrać takiej kwoty, kończy zamordowany po torturach i rozpuszczony w beczce z kwasem albo zakopany na pustyni. Kartel nie gardzi jednak żadną metodą zarobku. Szczególnie popularne ostatnio stały się kradzieże paliwa.O sukcesie decyduje również – przyznają sami śledczy – doskonała organizacja. Kartel nie działa jak grupa stref wpływów tylko jak jednolita organizacja paramilitarna, w której służy kilkanaście, a być może kilkadziesiąt tysięcy świetnie wyszkolonych i uzbrojonych po zęby żołnierzy (w ubiegłym roku przejęto fabrykę broni należącą do CJNG, w której wyprodukowano co najmniej 100 karabinów AR-15 z części odlanych na miejscu i przeszmuglowanych z USA). Do tego dochodzą setki tysięcy innych współpracowników. Gangsterzy nie chcą, a przede wszystkim nie mogą się wycofać. Takie próby oznaczają przykładną śmierć słabej jednostki oraz jego bliskich. Samo podejrzenie nielojalności może się skończyć „zniknięciem”.                                                    CJNG to najgroźniejszy kartel w Meksyku (fot. YT) Błyskotliwy sukces organizacji wywołują zazdrość nie tylko konkurencyjnych konsorcjów, ale również niezdrowe zainteresowanie władz. Policja Federalna i wojsko (policje stanowe są w większości zastraszone i przekupione) oraz lat tropią Cervantesa, który imponuje zmysłem bezpieczeństwa, nie mniejszym niż handlowym. Gdy kartel dowiedział się, że służby odkryły, iż boss znajduje się w Guadalajarze, zablokowano autostrady prowadzące do miasta poprzez podpalenie kilkudziesięciu aut i ustawienie ich w poprzek dróg.Zasadzka na policjantówCzęsto próby dorwania „El Mencho” kończył krwawymi jatkami. W marcu 2015 roku boss miał spotkanie w Ocotlan w stanie Jalisco. Żeby odwrócić uwagę służb, jego sicarios zorganizowali zasadzkę na konwój Policji Federalnej, w której zginęło 10 osób, w tym pięciu funkcjonariuszy. Gdy służbom udało się zabić Heriberto Acevedo Cardenas „El Gringo”, ważnego przywódcę kartelu, Cervantes nakazał zemstę. 6 kwietnia 2015 roku w zasadzce w San Sebastian del Oeste w stanie Jalisco zginęło 15 policjantów, zaś pięciu zostało rannych. tego samego dnia dokonano zamachu na szefa policji w mieście Zacoalco de Torres.Krytykowany za nieudolność w walce z kartelami prezydent Meksyku Enrique Pena Nieto wydał im wojnę. W rejony, gdzie operowały gangi skierowano wojsko. 1 maja 2015 roku rozpoczęto „Operację Jalisco” w stanie będącym matecznikiem CJNG. Ustalono, że „El Mencho” ukrywa się w Tonaya i tam skierowano oddziały. W okolicach miasta doszło do regularnej bitwy, zaś walki ogarnęły trzy sąsiednie stany. W miejscowości Villa Purificacion gangsterzy zestrzelili wojskowy helikopter przy użyciu granatnika przeciwpanernego. Zginęło 9 żołnierzy. Żeby umożliwić bossowi ucieczkę, kartel podpalił 39 autobusów, 11 banków i 16 stacji benzynowych.Taka zabawa w kotka i myszkę trwa od lat. Władze nie są w stanie namierzyć „Ducha”, jak zaczęto nazywać Cervantesa, choć stale zwiększają nagrodę za informacje prowadzące do jego zatrzymania. Ostatnia kwota to 6,5 mln dolarów oferowana wspólnie przez meksykański rząd i DEA. Dowody jego aktywności są natomiast obserwowane każdego dnia. To brutalnie prowadzony handel narkotykami, walka z rywalizującymi kartelami, także słabnącym Kartelem Sinaloa, kierowanym przez byłego partnera Guzmana, słabowitego cukrzyka Ismaela „El Mayo” Zambadę, oraz siłami bezpieczeństwa. Do tego dochodzą liczne morderstwa polityków i dziennikarzy. Fatalny błądPojawiają się też spektakularne akcje, mające pokazać kto jest panem życia i śmierci w Meksyku. 17-letni gwiazdor internetu Luis Lagunas Rosales, mający milion followersów na Facebooku, zginął gdyż śmiał w sieci obrazić „El Mencho”, dobroczyńcę ludzkości. Do morderstwa w Culiacan w stanie Sinaloa doszło podczas imprezy, na której internauta o pseudonimie „El Pirata de Culiacan” bawił się z przyjaciółmi. Grupa sicarios wtargnęła do baru, odnalazła nastolatka i zaczęła strzelać. W ciele chłopaka lekarze odnaleźli 15 pocisków. Rosales został namierzony po tym, jak oznaczył swoją lokalizację na Instagramie.Głośno było również o porwaniu przez CJNG syna „El Chapo” Guzmana, do którego doszło w sierpniu ubiegłego roku. Podobne okoliczności jak poprzednio. „Alfredillo” bawił się ze znajomymi w restauracji w nadmorskim kurorcie Puerto Vallarta. Do lokalu wparowało siedmiu sicarios z bronią maszynową. Rozdzielili kobiety od mężczyzn i wytypowali Guzmana juniora, którego uprowadzili wraz z pięcioma kompanami. Cała akcja trwała raptem dwie minuty i nie padł żaden strzał. Właściciel restauracji przyznał, że była „brutalna, ale bardzo czysta”. Jeden z przywódców Kartelu Sinaloa został wypuszczony po tygodniowych negocjacjach. Celem Cervantesa było przejęcie szlaków przemytniczych, które kontrolowali konkurenci.Do tego dochodzi naiwna propaganda. CJNG potrafi wywiaszać w Guadalajarze plakaty... przepraszające mieszkańców za przemoc. Publikowane są również nagrania w serwisie YouTube, na których zamaskowani, uzbrojeni po zęby członkowie kartelu oświadczają, że ich celem jest ochrona ludności cywilnej przed „wymuszeniami, porwaniami i przemocą” stosowaną choć przez Los Zetas. Do sieci trafiają też nagrania, na których ci Robin Hoodzi „wymierzają sprawiedliwość” na członkach konkurencyjnych karteli, którzy podnieśli rękę na Bogu duch winnych cywilów oraz na „skorumpowanych” urzędnikach. Hipokryzja do sześcianu.Sam „El Mencho” tak chętny do występowania przed kamerami nie jest. Wystarczy mu, że jest na szczycie i ma niemal nieograniczoną władzę. Podlega mu połowa Meksyku, w tym obie granice lądowe. Sam prokurator generalny Raul Cervantes przyznaje, że CJNG to „najmocniej wszechobecny” kartel w kraju.                                                    Kartele pochowały tysiące ofiar w masowych grobach (fot. Manuel Velasquez/Anadolu Agency/Getty Images) Śmierć i zniszczenieCervantesowi (wstyd, że to nazwisko nie kojarzy się już tylko z wybitnym hiszpańskim pisarzem!) ukrywanie się idzie dobrze, ale przytrafiają się wpadki. W maju w Guadalajarze aresztowano jego żonę Rosalindę, którą śledczy podejrzewają o zarządzanie majątkiem kartelu. Wpływ na działanie kartelu może mieć to jednak niewielki. Organizacja działa jak świetnie naoliwiona maszyna, siejąc śmierć i zniszczenie.O ile w przypadku Guzmana, śmierć, także osób postronnych, była częścią biznesu, o tyle „El Mencho” zdaje się lubować w makabrycznych spektaklach. Świadczą o tym zbrodnie bez żadnego logicznego wytłumaczenia, jak torturowanie, zamordowanie i wyrzucenie na ulicach miasta Veracruz ciał 35 osób, czy podpalenie 10-letni dziewczynki. W 2015 roku gangsterzy z CJNG nagrali telefonami komórkowymi jak detonują laski dynamitu przyklejone taśmą do ciał mężczyzny i jego kilkuletniego syna, rżąc przy tym ze śmiechu. Poziom Państwa Islamskiego.Skojarzenie z islamistami jest jak najbardziej słuszne. Zdaje się, że celem Cervantesa jest śmierć sama w sobie. Gdy „El Chapo” Guzman był u szczytu władzy, w kraju panował względny spokój, który badacz najnowszych dziejów Meksyku Don Winslow nazwał wręcz „Pax Sinaloa”. Obecna aktywność CJNG i adaptujących się do nowych warunków konkurencyjnych gangów wywołała stan permanentnej wojny domowej, w której nie ma postronnych osób. Każdy może być celem, jak Miriam Rodriguez, aktywistka społeczna walcząca o prawdę o śmierci córki, zamordowana roku temu w stanie Tamaulipas w Dzień Matki.Jest pewne, że ewentualne złapanie „El Mencho”, o ile do niego dojdzie, nie zakończy wojny, tylko rozpali ją jeszcze bardziej. Jedyną szansą jest sprawienie, że Amerykanie przestaną zażywać narkotyki i działalność CJNG i innych syndykatów zbrodni stanie się zbędna. Na to oczywiście nie ma co liczyć. Meksyk dalej będzie pogrążał się w wojnie domowej, zaś jej milczącymi świadkami będą odkrywane regularnie kolejne masowe groby ofiar karteli.",,
Ponad sto osób zginęło w ataku na bazę wojskową,"Ponad sto osób zginęło, a kilkadziesiąt zostało rannych w ataku islamistycznych bojówek na bazę wojskową w miejscowości Arbinda w Burkina Faso. Prezydent tego afrykańskiego kraju Roch Marc Christian Kabore poinformował, że wśród ofiar znajdowało się 35 cywilów, w większości kobiety. W czasie walk zginęło też siedmiu żołnierzy oraz 80 bojowników.","Prezydent ustanowił dwudniowa żałobę narodową. – Na terenie całego kraju wprowadzam 48-godzinna żałobę narodową, aby uczcić pamięć cywili i żołnierzy, którzy zginęli podczas tego terrorystycznego ataku – napisał Kabore na Twitterze. W swoim oświadczeniu prezydent zaapelował również o czujność podczas ostatnich dni tego roku.Na terenie kraju w ostatnim czasie nasiliły się zbrojne ataki na kościoły. Wcześniej w tym miesiącu doszło do dwóch napaści na kościoły chrześcijańskie, w których zginęło 14 osób.Ataki na tle religijnym mają miejsce od 2016 roku, gdy islamscy bojówkarze przeprowadzili zamachy w stolicy Burkiny Faso – Wagadugu.",,
Sondaż: PiS prowadzi w wyścigu do PE,Na Podkarpaciu Prawo i Sprawiedliwość popiera niemal co drugi wyborca. W Małopolsce partia Jarosława Kaczyńskiego ma także przewagę nad Koalicją Europejską – aż 20 proc. Tak wynika z sondażu dla „Wiadomości”. Wyniki ogólne pokazują 41-proc. poparcie dla PiS. Drugą lokatę zajęłaby KO tracąc 5 proc. Próg wyborczy przekroczyłaby jeszcze Wiosna Roberta Biedronia.,,,
W byłym obozie NKWD znaleziono szczątki 44 osób,"Szczątki 44 osób odnaleziono w grobach odkrytych podczas prac poszukiwawczo-ekshumacyjnych prowadzonych przez Biuro Poszukiwań i Identyfikacji Instytutu Pamięci Narodowej w okolicach dawnego obozu NKWD w Poznaniu. Poszukiwania trwały dwa tygodnie, zakończyły się w piątek.","Działania były prowadzone od 7 maja na terenie niedawno otwartego parku Heweliusza. To kontynuacja poszukiwań z przełomu listopada i grudnia zeszłego roku. W utworzonym tam w 1945 r. obozie NKWD przetrzymywani byli Niemcy i ponad tysiąc Polaków.Biuro Poszukiwań i Identyfikacji IPN poinformowało, że odnaleziono szczątki 44 osób. Szczątki trzech osób zachowały się tylko fragmentarycznie. Podczas pierwszego etapu prac, w 2017 r., ekshumowano szczątki należące do dziewięciu osób.Jak powiedziała zastępczyni dyrektora Biura Poszukiwań i Identyfikacji Anna Szeląg, poszukiwania w parku Heweliusza ostatecznie zakończono, przebadany został cały teren.– Szczątki są poddawane oględzinom przez medyka sądowego i antropologa. Pobrane zostaną próbki do bazy materiału genetycznego. Na miejscu nie znaleziono w zasadzie żadnych przedmiotów mogących pomóc w identyfikacji ofiar - poza jedną blaszką należącą do więźnia ze stalagu w Toruniu. Po przeprowadzeniu konserwacji być może uda się odczytać zawarte na niej dane i w ten sposób zidentyfikować jej właściciela – powiedziała Szeląg.Znaleziono też wiele guzików, portfeli, elementy odzieży, grzebienie i fragmenty naczyń. W zeszłym roku w okolicy dawnego obozu NKWD ujawniono ponad 20 jam grobowych. Ekshumowano wówczas szczątki należące do dziewięciu osób. Znaleziono też wiele rzeczy osobistych: portfele, guziki, fiolki szklane, obuwie, grzebień i krzyżyk prawdopodobnie z fragmentem różańca.W 1945 r. przy ul. Słonecznej w Poznaniu znajdował się Specłagier nr 2 NKWD, w którym, oprócz jeńców niemieckich, przetrzymywani byli również Polacy. W czerwcu 1945 r., po likwidacji obozu NKWD w Rembertowie, do Poznania przetransportowano ponad tysiąc osób, w tym m.in. żołnierzy AK, NSZ, działaczy Stronnictwa Narodowego i uczestników tzw. drugiej konspiracji.Więźniom dokuczał permanentny głód, w barakach panowały bardzo trudne warunki sanitarne. W ciągu kilku miesięcy odnotowano dwie epidemie róży i czerwonki. Wszystko to powodowało, że śmiertelność była wysoka. Polaków przesłuchiwano w areszcie NKWD przy ul. Załęże. Byli tam brutalnie bici i torturowani. Badaczom nie udało się ustalić liczby wówczas zamordowanych.",,
Sąd idzie na rękę Trumpowi. „Tak” dla dekretu przeciw migrantom,Amerykański Sąd Najwyższy USA w poniedziałek tymczasowo zezwolił na wprowadzenie w życie dekretu imigracyjnego. Prezydent Donald Trump zabrania w nim wjazdu osobom z sześciu krajów. Sąd rozpatrzy jeszcze sprawę w pełnym składzie w październiku.,"Sąd Najwyższy anulował wyroki sądów niższych instancji. Sędziowie przychylili się do prośby administracji Trumpa, by decyzja o tymczasowym uchyleniu poprzednich wyroków została wprowadzona natychmiastowo, podczas gdy ostateczny wyrok w sprawie dekretu prezydenta zostanie wydany w terminie późniejszym, po wysłuchaniu argumentów stron.Dekret imigracyjny podpisany przez Trumpa 6 marca wprowadza 90-dniowy zakaz wjazdu do Stanów Zjednoczonych osób z sześciu krajów: Libii, Iranu, Somalii, Sudanu, Syrii i Jemenu, a także 120-dniowy zakaz wjazdu dla wszystkich uchodźców – w celu opracowania lepszych procedur sprawdzających podróżnych. To zmodyfikowana i łagodniejsza wersja poprzedniego dekretu, który zabraniał wjazdu do USA obywatelom siedmiu państw. Rozporządzenie to zostało zablokowane dzień przed jego wejściem w życie - 16 marca - przez sędziów sądów federalnych. Po poniedziałkowej decyzji dekret ma zostać wprowadzony w ciągu 72 godzin. Przeciwnicy prezydenta argumentowali, że dekret jest antymuzułmański i dyskryminuje ze względu na religię, gdyż kraje objęte zakazem są w większości muzułmańskie. Prezydent deklarował tymczasem, że kieruje się jedynie bezpieczeństwem narodowym USA, a wymienione kraje są podejrzane o wspieranie bądź finansowanie terroryzmu. Pierwsza wersja zakazu wjazdu wywołała lawinę pozwów sądowych i protestów obrońców praw muzułmanów i imigrantów. Kilka sądów federalnych wydało orzeczenie wstrzymujące jego wykonanie. Biały Dom odwołał się do sądu apelacyjnego, ale ten podtrzymał decyzję niższych instancji. Następnie administracja Trumpa zmodyfikowała zakaz, jednak drugi dekret w tej sprawie, wprowadzony w marcu, również został zaskarżony. Prezydent wielokrotnie podkreślał, że batalia o obowiązywanie dekretu zakończy się przed Sądem Najwyższym, gdzie po niedawnym zaprzysiężeniu nominowanego przez Trumpa sędziego Neila Gorsucha konserwatyści mają większość 5 do 4. Trzech konserwatywnych sędziów (wraz z Gorsuchem) opowiedziało się za całkowitym dopuszczeniem do obowiązywania zakazu. Sędzia Clarence Thomas zaznaczył, że należy rozróżnić osoby, który mają związki personalne bądź formalne (rodzina, praca) z USA od tych, którzy ich nie posiadają. W związku z powyższym zakaz będzie obowiązywał wszystkie osoby, które nie mają żadnych bliskich związków z obywatelami USA bądź podmiotami tam się znajdującymi. Co w praktyce oznacza, że osoby posiadające w Stanach Zjednoczonych rodzinę bądź kontrakt na pracę nie będą objęte zakazem. Administracja Trumpa skomentowała, że do posiedzenia sądu w październiku zajmie się opracowaniem i wprowadzeniem procedur, które mają zapewnić, że osoby wpuszczane do USA nie stanowią zagrożenia dla bezpieczeństwa narodowego, co wyeliminuje w przyszłości potrzebę wprowadzania podobnych zakazów.",,
Minister rodziny: W tym roku ponad 20 mld zł na wsparcie niepełnosprawnych,"W tym roku na wsparcie osób niepełnosprawnych trafi w sumie ponad 20 mld zł – poinformowała minister rodziny, pracy i polityki społecznej Marlena Maląg. Dziś Międzynarodowy Dzień Osób Niepełnosprawnych.","Z tej okazji minister przypomniała, że rządowe działania na rzecz niepełnosprawnych opierają się na trzech filarach: długofalowym i kompleksowym wsparciu instytucjonalnym, waloryzowaniu świadczeń oraz szerokiej dostępności usług i programów, które mają aktywizować zawodowo i społecznie te osoby.  – Programy dla osób z niepełnosprawnością to ustawa Dostępność Plus. Ważną rzeczą jest też Solidarnościowy Fundusz Wsparcia (...). W jego ramach uruchomiliśmy programy dedykowane niepełnosprawnym – zaznaczyła.  W ramach funduszu opiekunowie mogą skorzystać z tzw. przerwy wytchnieniowej w opiece nad bliskimi niepełnosprawnymi. – Dzięki opiece wytchnieniowej wsparcie mogą organizować samorządy. Przekazujemy środki na ten cel – powiedziała. Powstają również centra opiekuńczo-mieszkaniowe, zapewnia się dostępność wind nie tylko w instytucjach, ale również w spółdzielniach i wspólnotach mieszkaniowych.",,
"Tyszkiewicz o odtajnieniu dokumentów ws. Kwaśniewskich: im więcej jawności, tym lepiej","–  Mam zaufanie do niezależnej prokuratury i przyjmuję oświadczenie prokuratora generalnego, ale podkreślam też inne jego zapewnienie złożone w dniu wczorajszym, że będzie dążył do tego, aby odtajnić, ujawnić, upublicznić uzasadnienie odmowy wszczęcia śledztwa przeciwko państwu Kwaśniewskim – mówił w programie „Polityka przy kawie” poseł Robert Tyszkiewicz z PO.","Tyszkiewicz zgadza się ze zdaniem prokuratora generalnego ws. ujawnienia uzasadnienie odmowy wszczęcia śledztwa przeciwko Kwaśniewskim. Poseł uważa, że opinia publiczna powinna mieć możliwość zapoznania się z tymi dokumentami.  – Sprawa Kwaśniewskich jest zakończona prawomocnie przez prokuraturę, która nie stwierdziła popełnienia żadnego przestępstwa, to nie ma możliwości powoływania jakiejkolwiek komisji w tej sprawie – mówi Andrzej Rozenek z Twojego Ruchu w odpowiedzi na pytanie o planowane złożenie wniosku przez Jarosława Kaczyńskiego o powołanie komisji śledczej. – Natomiast bardzo nam się podoba pomysł powołania komisji w sprawie nieprawidłowości, które miały miejsce w CBA za czasów, kiedy tym CBA rządził Mariusz Kamiński – mówi Rozenek i dodaje, że Twój Ruch poprze SLD, jeśli Sojusz złoży taki wniosek. – Niestety, nie licząc specjalnie na wielkie poparcie Platformy, bo przypomnę, że Platforma nie poparła naszego wniosku o komisję śledczą w sprawie Macierewicza – dodaje Rozenek. CZYTAJ TAKŻE – Mariusz Kamiński zachował immunitet. Będzie wniosek PiS o komisję śledczą ws. dochodów Kwaśniewskich",,
Misiło do Zandberga: Zepnijcie na lewicy pośladki i zróbcie koalicję,"Skończ „pitolić, narzekać. Zepnijcie na lewicy pośladki i zróbcie z SLD i Wiosną Biedronia porządną, nowoczesną, lewicową koalicję” – odpowiada poseł PO Piotr Misiło Adrianowi Zandbergowi na Twitterze. To komentarz do wcześniejszego wpisu lidera Lewicy Razem, w którym stwierdził on, że „Platforma oszukała wyborców”, a Schetyna „ogłosił Koalicję Grzegorza ze Schetyną”.",W ocenie posła Misiło lewica powinna utworzyć koalicję na wzór brytyjskich list byłego premiera Tony’ego Blaira. W jej składzie – oprócz Lewicy Razem Zandberga – powinny znaleźć się także SLD kierowany przez Włodzimierza Czarzastego i Wiosna Roberta Biedronia – stwierdził polityk PO.,,
Poniedziałkowy przegląd prasy w TVP Info,"Sondaż przed wyborami do Parlamentu Europejskiego; Morawiecki zapowiada rekonstrukcję rządu; Jak dziś wygląda Westerplatte? – to tylko niektóre z informacji, które w poniedziałek rano redaktor Antoni Trzmiel przedstawił w przeglądzie prasy w TVP Info. Najświeższe informacje z Polski i świata codziennie na antenie i portalu tvp.info.",,,
"Korwin-Mikke walczy o elektorat na wsi. „Ludzie mieli złudzenie, że to PSL im pomoże”","– Od około dziewięciu miesięcy odnotowuję coraz większe poparcie właśnie na wsi – powiedział Janusz Korwin-Mikke podczas 21. Targów Technik Rolniczych „Agrotech” w Kielcach. Zaznaczył, że dotychczas był przekonany, że to nie jest jego elektorat.","Kandydat na prezydenta nie przypuszczał, że rolnicy to jego elektorat. Zaznaczył, że jego popularność rośnie, gdyż rolnicy przestali ufać takim partiom jak PSL, lub PiS. – Ludzie mieli złudzenie, że to PSL im pomoże, że może PiS, zdaje się, że w tej chwili tracą te złudzenia i oni po prostu pamiętają, że Korwin-Mikke kiedyś tak mówił, jak w tej Unii będzie"" – zaznaczył Korwin-Mikke. Zdesperowani rolnicy Kandydat na prezydenta rozmawiał również z producentami i stwierdził, że państwo nie powinno wtrącać się do tego, jak rolnicy sprzedają swoje produkty. Zaznaczył też, że powinna obowiązywać większa swoboda dystrybucji produktów rolnych. – To jest śmieszne, że rolnik nie może, tak jak w normalnym kraju, wziąć sobie kury i zawieźć na targi czy zrobić sobie calvadosu czy cydru i stanąć koło drogi i sprzedać. To jest rzecz nienormalna. – powiedział Korwin-Mikke. Odniósł się także do rolniczych protestów, podczas których blokowali drogi ciągnikami. – To świadczy tylko o desperacji, bo tylko desperat sprzęt wartości 300 czy 400 tysięcy naraża na to, że ktoś przyjedzie i mu to usunie z drogi – stwierdził. Wybory prezydenckie odbędą się 10 maja. Jeśli żaden z kandydatów nie uzyska ponad połowy ważnie oddanych głosów, 24 maja odbędzie się druga tura.",,
Brytyjskie statki z eskortą marynarki wojennej,W związku ze wzrostem napięcia w rejonie Zatoki Perskiej brytyjska marynarka wojenna będzie eskortować statki pływające pod banderą Wielkiej Brytanii w cieśninie Ormuz- poinformował w sobotę wieczorem minister obrony Wielkiej Brytanii Ben Wallace.,"Minister obrony Wielkiej Brytanii Ben Wallace rozkazał, by fregata HMS Montrose i niszczyciel rakietowy HMS Defender powróciły do cieśniny Ormuz i eskortowały statki pod brytyjska banderą.  Decyzję uzasadnił zagrożeniem ze strony Iranu oraz wzrostem napięcia politycznego i militarnego po zabiciu przez armię amerykańską dowódcy elitarnej irańskiej jednostki Al-Kuds, generała Kasema Sulejmaniego.   – Rząd podejmie natychmiast wszelkie niezbędne kroki, aby chronić nasze statki i obywateli –  podkreślił Wallace.",,
Nie żyje Joanna Kulmowa. Pisarka miała 90 lat,"Joanna Kulmowa, poetka, autorka utworów scenicznych oraz książek dla dzieci i młodzieży zmarła w niedzielę rano w Warszawie. O śmierci poetki poinformowała Magdalena Barcz, przyjaciółka pisarki.","„Na prośbę Jana Kulmy chciałabym przekazać smutną informację. Dziś nad ranem w Warszawie zmarła Joanna Kulmowa (informacja pochodzi od sióstr, które opiekowały się Nią w ostatnich dniach)” – napisała w wiadomości przesłanej PAP Magdalena Barcz.Joanna Kulmowa była pisarką, poetką, autorką sztuk teatralnych, słuchowisk, librett operowych dla dzieci i dla dorosłych. 30 tomików wierszy, pięć tomów prozą, ponad 30 utworów scenicznych i słuchowisk radiowych stworzonych przez Kulmową zostało zaadaptowanych na potrzeby teatru, radia i telewizji.Joanna Maria Kulmowa urodziła się 25 marca 1928 r. w Łodzi. W 1952 r., po skończeniu Państwowej Wyższej Szkoły Aktorskiej w Łodzi i uzyskaniu dyplomu aktorki dramatu przeniosła się do Warszawy, gdzie studiowała na Wydziale Reżyserii Państwowej Wyższej Szkoły Teatralnej. Pracowała jako reżyser w teatrach Łodzi, Poznania, Koszalina oraz w Teatrze Wybrzeże gdzie pełniła funkcję kierownika literackiego.Przez 35 lat Kulmowa związana była z Ziemią Szczecińską. Jej twórczość z lat 1961-1996 powstała w Strumianach w Puszczy Goleniowskiej (Zachodniopomorskie). Tam z inicjatywy Kulmowej w czasie stanu wojennego działał dziecięcy zespół wokalny i parafialny chór, który występował m.in. w Watykanie przed papieżem Janem Pawłem II. W 1968 r. Kulmowie omal nie stracili domu, kiedy poetka sprzeciwiła się podpisaniu partyjnego wniosku o usunięcie ze Związku Literatów Polskich m.in. Pawła Jasienicy i Stefana Kisielewskiego. Ostatecznie Joanna i Jan Kulmowie wyprowadzili się ze Strumian pod koniec lat 90-tych i zamieszkali w Warszawie. Pierwszy tomik wierszy pt. „Fatum na zakręcie” wydała w 1957 r. a następnie wiersze w zbiorze „Stukam, pukam...” (1959 r.), zdradzające wzorowanie się na poezji skamandrytów. W następnych zbiorach, m.in. ""Cykuta"" (1967 r.) czy „Na ten słodki czas” (1981 r.) ujawniła pełen ironii, przekory i groteski styl. Była również autorką dramatów i słuchowisk.Popularność przyniosły jej wiersze dla najmłodszych. Wydała m.in. tomiki: „Zimowe słowiki” (1967 r.), „Krześlaki z rozwianą grzywą” (1978 r.) i „Garbatą modlitwę” (1993 r.). Cenione są również jej utwory prozatorskie np. „Wio, Leokadio!” (1965) i „Bajki skrzydlate” (1991).W 1996 r. Joanna Kulmowa objęła funkcję prezesa warszawskiego Stowarzyszenia Pisarzy Polskich. Dwukrotnie zorganizowała wspólnie z Janem Kulmą międzynarodowe spotkania literackie. V i VI Warszawskie Dni Literatury „Polska Rzeczpospolitą wielu narodów” odbiły się szerokim echem w kraju i za granicą.W 2008 r. została uhonorowana Nagrodą Literacką Miasta Stołecznego Warszawy jako „pisarka dla dzieci” za tom „Kulmowa – dzieciom”. Otrzymała również Nagrodę Literacką m.st. Warszawy 2013 za całość dorobku, w kategorii „warszawski twórca”. Kulmowa została także odznaczona Medalem Korczakowskim, Złotym Medalem Gloria Artis, Krzyżem Oficerskim Orderu Odrodzenia Polski, Orderem Uśmiechu i wieloma innymi.",,
Śledztwo smoleńskie. Tłumaczka Tuska wezwana do prokuratury,"Magda Fitas-Dukaczewska, tłumaczka byłego premiera Donalda Tuska, została wezwana do prokuratury – informuje portal 300polityka.pl. Przesłuchanie ma być częścią śledztwa dotyczącego możliwości popełnienia zdrady dyplomatycznej przez byłego szefa rządu.","Wniosek do prokuratury w sprawie podejrzenia popełnienia przestępstwa zdrady dyplomatycznej w sprawie katastrofy smoleńskiej złożyło Ministerstwo Obrony Narodowej – przypomina „Rzeczpospolita”. Tusk miał się dopuszczać zdrady od 10 kwietnia 2010 r. do września 2014 r.– Premier Donald Tusk zawarł z Władimirem Putinem nielegalną umowę na szkodę Polski i za to powinien odpowiadać karnie – tłumaczył ówczesny szef resortu obrony Antoni Macierewicz.Jak informuje portal 300polityka, kolejną przesłuchaną w tej sprawie osobą ma być tłumaczka Tuska Magda Fitas-Dukaczewska. Wezwano ją na 3 stycznia.Tłumaczka pracowała dla wielu premierów i prezydentów. Premier Mateusz Morawiecki będzie musiał zdjąć z niej klauzulę tajemnicy państwowej.",,
Policyjny bilans po starciu skrajnej prawicy z antyfaszystami w Dover. Dziewięć osób aresztowano,"Co najmniej sześć osób rannych, dziewięć aresztowanych to bilans sobotnich, wieczornych zajść w Dover, podany przez brytyjską policję. Skonfiskowano 20 kastetów, noży i młotków. Przez wiele godzin toczyli tam uliczne bijatyki bojówkarze skrajnej prawicy i antyfaszyści. Powodem byli imigranci.","Lokalni politycy krytykują policję za wydanie zezwolenia na obie demonstracje tego samego dnia.Po jednej stronie demonstrowały Front Narodowy, neofaszyści z Combat-18 i Szkocka Liga Obrony, po drugiej – Sieć Antyrasistowska, ugrupowanie antyfaszystów Antifa i Socjalistyczna Partia Robotnicza. Pomimo prób rozdzielenia demonstracji przez policję, doszło do ich spotkania na tej samej ulicy i bitwy na pięści, pałki, noże, butelki i petardy. Starcia trwały długo po zmroku w różnych częściach Dover.   Tydzień wcześniej w Calais doszło również i tam, kiedy imigranci oraz ich brytyjscy i francuscy sojusznicy przypuścili szturm na prom odpływający do Dover. Pierwszy przystanek po Calais Dover to pierwszy cel dla migrantów z Calais – miasta w północnej Francji leżącego po drugiej stronie kanału La Manche, gdzie ok. czterech tysięcy migrantów koczuje w slumsach nazywanych z powodu panujących tam złych warunków „Dżunglą”.  Tysiące migrantów uciekających przed wojną i nędzą w Afryce Północnej i na Bliskim Wschodzie przybyło w zeszłym roku do Calais, skąd na różne sposoby usiłują dotrzeć na Wyspy Brytyjskie.",,
Solidarność chce zamykać pseudopoczty czynne w niedziele,"Solidarność apeluje do rządu o zaostrzenie ustawy zakazującej handlu w niedziele. Chce ograniczeń dla sklepów, które mają status placówek pocztowych – informuje „Super Express”.","– Przed świętami wystosowaliśmy pismo do szefa klubu PiS, marszałka Ryszarda Terleckiego, oraz do minister rodziny. Apelujemy o to, by jak najszybciej znowelizować ustawę. Uważamy, że obchodzenie prawa przez niektóre sieci jest niebezpieczne, worek się rozsypał i może to skutkować tym, że ustawa będzie jeszcze bardziej dziurawa – ocenia przewodniczący Rady Krajowej Sekcji Pracowników Handlu NSZZ „Solidarność” Alfred Bujara.Zapewnia, że „nie chodzi o to, żeby pozamykać wszystkie Żabki na cztery spusty”. – Sklepy tej sieci będą mogły działać w niedzielę, pod warunkiem, że za ladą stanie ich właściciel, tak jak ma to miejsce w przypadku małych, niezależnych sklepów. Warunki będą takie same dla wszystkich – podkreślił Bujara.",,
Dania godzi się na budowę Nord Stream 2 na swoich wodach,"Duńska Agencja Energetyki poinformowała, że wydała zgodę na ułożenie gazociągu Nord Stream 2 w duńskich wodach. Gazociąg ten ma przebiegać przez wody Rosji, Finlandii, Szwecji, Danii i Niemiec. Senator USA Joe Manchin, członek senackiej komisji energii, przyznał, że strona amerykańska jest „głęboko zaniepokojona” taką decyzją.","Agencja napisała w zamieszczonym na stronie internetowej oświadczeniu, że udzieliła zezwolenia na budowę 147-kilometrowego odcinka rurociągu na południowy wschód od wyspy Bornholm.Rzecznik należącej do Gazpromu spółki Nord Stream 2, która buduje gazociąg o tej samej nazwie, przekazał, że operator otrzymał informację w sprawie decyzji i wyraził z niej zadowolenie.Operator Nord Stream 2 poinformował w środę, że rozpocznie układanie rur w duńskich wodach „w najbliższych tygodniach”. Szef Gazpromu Aleksiej Miller ocenił, że budowa tego odcinka zajmie około pięciu tygodni – pisze agencja Interfax.Dania była do tej pory jedynym krajem, który nie wydał zezwolenia na ułożenie rury w swych wodach. Duńskie władze nie wydawały oficjalnego potwierdzenia, że jego poprowadzenie przez morską wyłączną strefę ekonomiczną Danii będzie bezpieczne dla środowiska naturalnego. Drugi wniosek, złożony w 2018 r., zakładał alternatywną trasę, na północny zachód od Bornholmu w wyłącznej strefie ekonomicznej Danii. W tym roku Dania zaproponowała złożenie wniosku o jeszcze jeden wariant trasy, przebiegający na południowy wschód od Bornholmu, również w wyłącznej strefie ekonomicznej Danii. Operator gazociągu złożył ten wniosek w kwietniu br. Spółka wymieniła we wniosku dwie alternatywne trasy – o długości 147 km i 164 km.Duńska Agencja Energetyki oceniła, że trasa na południowy wschód jest bardziej odpowiednia od tej na północny zachód, biorąc pod uwagę wpływ na żeglugę i obszary objęte programem Natura 2000. W oświadczeniu wskazano, że spośród dwóch zaproponowanych tras na południowy wschód, agencja wybrała tę krótszą, jako że z punktu widzenia środowiska i bezpieczeństwa wiąże się z „najmniejszym ryzykiem i oddziaływaniem”.W marcu bieżącego roku Duńska Agencja Energetyki zażądała od spółki Nord Stream 2 przedstawienia dokumentacji, która potwierdziłaby, że planowane poprowadzenie gazociągu trasą omijającą duńską wyspę Bornholm od południowego wschodu nie wywoła szkód ekologicznych. Nord Stream 2 dostarczył dokumentację 15 kwietnia. Zaznaczył jednak, że żądanie duńskiej agencji było „świadomą próbą opóźnienia realizacji projektu”.Nord Stream 2 to projekt liczącej 1200 km dwunitkowej magistrali gazowej prowadzącej przez Bałtyk, z Ust-Ługi w Rosji do Greifswaldu w Niemczech, o mocy przesyłowej 55 mld metrów sześciennych surowca rocznie. Gazociąg miał być gotowy do końca 2019 roku, jednocześnie Rosja zamierzała znacznie ograniczyć przesyłanie gazu tranzytem rurociągami biegnącymi przez terytorium Ukrainy. Przeciwne budowie Nord Stream 2 są m.in.: Polska, kraje bałtyckie, Ukraina i USA. Do decyzji Danii odniósł się amerykański Senator Joe Manchin, który przyznał, że strona amerykańska jest „głęboko zaniepokojona”.Pytany, czy możliwe jest nałożenie przez USA sankcji na podmioty i osoby zaangażowane w projekt Nord Stream 2, ocenił, że „wszystko jest możliwe”.Manchin przyznał też, że przed Amerykanami stoją „duże wyzwania polityczne” w związku z budową drugiej nitki tego mającego połączyć Rosję z Niemcami gazociągu.",,
Korea Północna grozi odwołaniem spotkania Kima z Trumpem,Korea Północna zagroziła odwołaniem spotkania swego przywódcy Kim Dzong Una z prezydentem USA Donaldem Trumpem. To reakcja na trwające manewry wojskowe Stanów Zjednoczonych i Korei Południowej. Odwołano zaplanowane na środę rozmowy z południowymi sąsiadami.,"Północnokoreańska rządowa agencja KCNA nazwała trwające od piątku ćwiczenia „prowokacją”. „Stany Zjednoczone powinny poważnie zastanowić się nad losem planowanego szczytu Korea Północna – USA w związku z tym prowokacyjnym wojskowym zamieszaniem, jakie prowadzą wspólnie z władzami Korei Południowej” – napisała KCNA.Spotkanie Trumpa i Kima jest planowane na 12 maja i ma się odbyć w Singapurze. Rzeczniczka Departamentu Stanu USA Heather Nauert poinformowała, że administracja nadal pracuje nad przygotowaniem tego szczytu, a jej resort nie otrzymał informacji od władz Korei Północnej o jego odwołaniu.  – Kim Dzong Un powiedział wcześniej, że rozumie konieczność (...) kontynuowania wspólnych manewrów USA i Korei Południowej – przekonywała. „Max Thunder” Pjongjang ogłosił też, że z powodu ćwiczeń odwołuje zaplanowane na środę rozmowy na wysokim szczeblu z Koreą Południową. KCNA nazwała doroczne manewry sił powietrznych USA i Korei Południowej o kryptonimie „Max Thunder” próbą przed dokonaniem inwazji na Koreę Północną i prowokacją. „Wymierzone w nas ćwiczenia, które przeprowadzane są w Korei Południowej, stanowią jaskrawe naruszenie deklaracji z Panmundżomu i świadomą prowokację militarną, która jest sprzeczna z pozytywnym rozwojem sytuacji na Półwyspie Koreańskim” – napisała KCNA.Deklaracją z Panmundżomu nazwano listę ustaleń, jakie zapadły podczas kwietniowego szczytu Kima z prezydentem Korei Południowej Mun Dze Inem, w tym wezwania do formalnego zakończenia wojny koreańskiej z lat 1950-1953 oraz „całkowitej denuklearyzacji” Półwyspu Koreańskiego. We wspólnej deklaracji podpisanej przez Muna i Kima zapowiedziano, że obie Koree będą dążyć do przekształcenia rozejmu w układ pokojowy, który formalnie położy kres wojnie z lat 50., zakończonej zawieszeniem broni. Południowokoreańska agencja Yonhap podała, że dwutygodniowe ćwiczenia wojskowe Stanów Zjednoczonych i Korei Południowej, w których udział bierze około stu samolotów, w tym myśliwce F-22 i bombowce B-52, rozpoczęły się w piątek. Deklaracja z Panmundżomu Rozmowy obu państw koreańskich na szczeblu ministrów miały odbyć się w środę w Panmundżomie; ich celem miało być wdrożenie postanowień deklaracji z Panmundżomu i zaplanowanie rozmów z udziałem przedstawicieli sił zbrojnych oraz Międzynarodowego Czerwonego Krzyża na temat złagodzenia napięć na granicy między państwami koreańskimi oraz spotkań rodzin, które zostały rozłączone podczas wojny koreańskiej.Pjongjang zapowiedział niedawno, że zlikwiduje poligon, na którym przeprowadzano testy nuklearne; między 23 a 25 maja miała odbyć się uroczystość z okazji rozpoczęcia procesu denuklearyzacji, na którą zaproszono zagranicznych dziennikarzy.Komunistyczny reżim, który od lat pracuje nad rozwojem broni nuklearnej i balistycznej, w 2017 roku przeprowadził szóstą i zarazem największą dotąd próbę ładunku nuklearnego oraz kilka prób rakiet balistycznych. Po wystrzeleniu międzykontynentalnej rakiety balistycznej (ICBM) pod koniec listopada reżim ogłosił, że jest w stanie dokonać ataku atomowego na całe kontynentalne terytorium Stanów Zjednoczonych.",,
Miliardowy zastrzyk. Nowy premier Włoch ratuje banki,Włoski rząd przyjął w nocy z czwartku na piątek dekret w sprawie ratowania banków i kas oszczędnościowych. Wcześniej parlament upoważnił gabinet nowego premiera Paolo Gentiloniego do utworzenia funduszu w wysokości 20 miliardów euro.,"Celem tej interwencji jest ochrona oszczędności klientów banków – wyjaśnił premier Gentiloni na nocnej konferencji prasowej.Dekret umożliwi przede wszystkim przyjście z pomocą najstarszemu bankowi świata, Monte dei Paschi di Siena, wymagającemu pilnej rekapitalizacji.Przełom– To ważny, przełomowy dzień dla tego banku i na jego przyszłość, bo daje zapewnienia tym, którzy trzymają tam oszczędności – oświadczył Gentiloni. Podkreślił, że interwencja ta została uzgodniona z Unią Europejską.Rząd zapewnił, że oszczędności klientów banku ze Sieny mają dzięki temu zagwarantowaną 100-proc. ochronę. – Ten trzeci co do wielkości włoski bank powróci w pełni sił do działalności – zapewnił minister finansów Pier Carlo Padoan.",,
Julia Przyłębska wzięła udział w międzynarodowej konferencji sędziów konstytucyjnych,"Prezes Trybunału Konstytucyjnego Julia Przyłębska wzięła udział w międzynarodowej konferencji sędziów konstytucyjnych „Forum Wileńskie”. W wydarzeniu uczestniczyli również sędziowie z Gruzji, Mołdawii, Litwy i Ukrainy. Celem projektu była m.in. rozmowa na temat działania Trybunałów Konstytucyjnych i wymiana zdobytych doświadczeń.","W dniach 25-26 października w Wilnie odbyła się międzynarodowa konferencja sędziów konstytucyjnych. W wydarzeniu brali udział sędziowie Trybunałów Konstytucyjnych: Gruzji, Mołdawii, Litwy, Ukrainy i gościnnie z Polski.  Celem projektu była wymiana doświadczeń zdobytych przez Trybunał Konstytucyjny Litwy i wzmocnienie roli instytucji konstytucyjnych w Gruzji, Mołdawii i na Ukrainie. Julia Przyłębska, która była polskim reprezentantem stwierdziła, że konferencja była „niezwykle udana”.",,
Włosi mówią „dość!”. Chcą zamknięcia portów dla uchodźców,Blisko 70 procent Włochów domaga się zamknięcia włoskich portów dla statków przywożących migrantów. To wynik sondażu przeprowadzonego przez prestiżowy instytut badania opinii publicznej EUMETRA.,"Z sondażu wynika, że niemal 70 procent Włochów domaga się blokady włoskich portów dla migrantów. Analitycy podkreślają, że tego samego żąda również 60 procent Włochów głosujących na przychylną przyjmowaniu migrantów lewicę. Sondaż przeprowadzono trzy dni temu, a więc zanim do Italii przypłynęła rekordowa liczba 7 tysięcy przybyszów. Dotarli na półwysep wczoraj, na 10 statkach.Blisko 80 procent badanych sądzi, że zamiast przyjmować migrantów we Włoszech należy pomóc krajom, z których przybywają. Z hasłem „Pomagajmy im, ale u nich w domu” wystąpił kilka dni temu szef rządzącej Partii Demokratycznej Matteo Renzi. Domagał się również ustalenia górnego limitu liczby przyjmowanych migrantów.",,
Remigiusz Mróz rozsierdził wójta „niespotykanie spokojnej miejscowości”,"Popularny pisarz wydał w tamtym roku kryminał „Listy zza grobu”, który jest początkiem nowej serii powieściowej. W książce opisał fikcyjną szajkę bandytów, którzy specjalizują się w fałszerstwach, wyłudzeniach, haraczach, porwaniach i zabójstwach. Choć szajka jest wymyślona, to działa we wsi, która naprawdę istnieje. Teraz wójt gminy Białopole domaga się od Remigiusza Mroza zaprzestania szkalowania gminy.","Liczące ok. trzech tysięcy mieszkańców Białopole w województwie lubelskim żyje wypowiedzią wójta Henryka Maruszewskiego na temat znanego autora kryminałów. Wójt na łamach lokalnego pisma „Nowy Tydzień” sugeruje, że pisarz wymyślił gang z Białopola, bo nie lubi tej wsi.  – Pewnie był tu na jakiejś zabawie i mu spuścili lanie. Innej możliwości nie widzę, jak tylko osobisty uraz. Mógł podać wymyśloną nazwę! Białopole to niespotykanie spokojna miejscowość, tu nigdy nic takiego się nie działo – stwierdził Maruszewski. Jego słowa potwierdza dziennikarz „Nowego Tygodnia”: „Faktycznie, można powiedzieć, że spokojna, bo w ub. r. policja odnotowała zaledwie 71 interwencji w samym Białopolu, podczas gdy np. w Dubience już 96”.",,
Ratusz zapowiada uroczystość. Rafał Trzaskowski podpisze deklarację na rzecz LGBT+,"Stworzenie hostelu dla osób LGBT+, wdrożenie programów edukacyjnych i szereg innych działań przewiduje deklaracja na rzecz LGBT+, jaką ma podpisać Rafał Trzaskowski. Warszawski ratusz zapowiedział, że zorganizuje z tej okazji specjalną uroczystość. Zdaniem władz stolicy samorządy mają prawny obowiązek realizować politykę na rzecz środowisk LGBT.","Jak wynika z informacji podanej przez dyrektor koordynator ds. kultury i komunikacji społecznej stołecznego ratusza Aldonę Machnowską-Górę, treść deklaracji była opiniowana przez organizacje LGBT, a ich przedstawiciele wezmą udział w uroczystości. W dokumencie wskazano obszary, które w opinii tych środowisk wymagają interwencji. Według Machnowskiej-Góry najważniejsze postulaty zawarte w deklaracji dotyczą między innymi bezpieczeństwa, edukacji antydyskryminacyjnej i antyprzemocowej w szkole, wolności artystycznej oraz utworzenia hostelu interwencyjnego dla osób LGBT będących w sytuacji kryzysowej. Nawiązanie do światopoglądu LGBT znalazło się już w podręcznikach rekomendowanych przez stołecznych urzędników szkołom jako narzędzie walki z mową nienawiści po zabójstwie prezydenta Gdańska, Pawła Adamowicza.  Zgodnie z tymi publikacjami mowa nienawiści jest kierowana głównie pod adresem kilku konkretnych grup, m.in. homoseksualistów (a także np. feministek, Romów czy przedstawicieli innych mniejszości), zaś jej podstawą są stereotypy.",,
84-latek szpiegował dla Rosji. Wykradał dane o wojskowych zamówieniach,"Na 12 lat więzienia skazał sąd w Charkowie na Ukrainie 84-letniego mężczyznę, który dopuścił się zdrady stanu, przekazując rosyjskim służbom specjalnym informacje o zamówieniach obronnych ukraińskiej armii – poinformowała agencja Interfax-Ukraina.","Skazany to dojrzały wiekiem obywatel Ukrainy Mechti Łohunow. „Oskarżenie udowodniło, że sprawca gromadził informacje, należące do zakładów naukowych i objęte tajemnicą państwową. Następnie przekazywał te informacje przedstawicielom obcego państwa, Rosji” – poinformowała tamtejsza prokuratura.Wyrok nie jest prawomocny, a adwokaci szpiega zapowiedzieli apelację. Oświadczyli również, że ich klient padł ofiarą prowokacji.Łohunow został zatrzymany przez Służbę Bezpieczeństwa Ukrainy w sierpniu 2017 r. Szef SBU Wasyl Hrycak oświadczył wówczas, że w Charkowie został zatrzymany szef grupy dywersyjnej rosyjskich służb specjalnych, która przygotowywała zamachy na ukraińskich działaczy państwowych i społecznych.",,
Putin szykuje ofensywę? Rosjanie transportują czołgi i działa na ukraińską granicę,"Setki żołnierzy, czołgi, wyrzutnie rakiet, transportery opancerzone – to
 tylko część z potężnej siły uderzeniowej, którą wojsko rosyjskie 
wysłało na ukraińską granicę. Wojskowi i sprzęt nie mają oznaczeń i 
tablic rejestracyjnych. Moskwa milczy na temat mobilizacji swojej armii.","Wzmożoną aktywność rosyjskich wojsk odnotowano w rejonie Kuźmińska, około 50 kilometrów od granicy z Ukrainą, gdzie znajduje się poligon. Świadkowie, do których dotarła agencja Reutera, od kilku dni obserwują przyjazd na platformach kolejowych ciężkiego sprzętu wojskowego.Usuwają oznaczenia jednostekArgument, że żołnierze przyjechali na ćwiczenia czy manewry jest mało przekonywujący, ponieważ świadkowie zwrócili uwagę, że z wielu pojazdów pousuwano numery rejestracyjne oraz oznaczenie jednostek, do których należą. Także wielu członków obsługi ma pousuwane emblematy. Przyznali się, że należą do SpecnazuW ubiegłym tygodniu Ukraińcy wzięli do niewoli dwóch rosyjskich komandosów. Aleksander Aleksandrow i Jewgienij Jerofiejew przyznali się, że należą do Specnazu, sił specjalnych podlegających Głównemu Zarządowi Wywiadowczemu (GRU) w stopniach odpowiednio kapitana i sierżanta.Urzędnicy Ministerstwa Obrony Federacji Rosyjskiej poszli w zaparte i „poinformowali, że obywatele ci nie są obecnie żołnierzami rosyjskich sił zbrojnych”. Mimo to zatroskana ambasada w Kijowie zażądała do stępu do „przetrzymywanych obywateli Federacji Rosyjskiej w celu okazania im niezbędnej pomocy zgodnie z normami prawa międzynarodowego”.Władze rosyjskie konsekwentnie zaprzecza jakiemukolwiek udziałowi swoich wojsk w walkach na Ukrainie. Podczas środowej konferencji prasowej rzecznik prezydenta Władimira Putina Dmitrij Pieskow został wprost zapytany czy konwój docierający do Kuźmińska to przygotowanie do inwazji. Oburzony stwierdził, że tak sformułowane pytanie jest „nieodpowiednie”. Odpowiedzi nie udzielił, za to się zbiesił.",,
RB ONZ bez rezolucji ws. ataku chemicznego w Syrii. Rosja mówi „nie”,"Rada Bezpieczeństwa ONZ nie przyjęła rezolucji w sprawie ataku chemicznego w Doumie w Syrii. Zgłoszony przez Stany Zjednoczone, Wielką Brytanię, Francję, Polskę i 5 innych krajów projekt został zawetowany przez Rosję. Głosowanie poprzedził spór pomiędzy ambasadorami USA i Rosji.","12 członków RB ONZ poparło amerykański projekt rezolucji. Przeciwko wypowiedziała się Rosja i Boliwia. Chiny wstrzymały się od głosu. Przyjęcie rezolucji wymaga 9 głosów „za” oraz braku weta ze strony stałych członków Rady: Rosji, Chin, Francji, Wielkiej Brytanii i USA. – Ta rezolucja to absolutne minimum, jakie może zrobić Rada, by odpowiedzieć na atak – powiedziała amerykańska ambasador przy ONZ Nikki Haley, odwołując się do domniemanego ataku chemicznego w syryjskiej Doumie. Przekonywała, że w projekcie znalazły się wszystkie sensowne propozycje zgłaszane przez Moskwę.Ambasador Rosji Wasilij Niebenzja uznał twierdzenia Haley za nieprawdziwe. Przekonywał, że USA wiedziały, że zapisy rezolucji są nie do przyjęcia dla Rosji i że proponowany przez Amerykanów mechanizm śledztwa dawałby możliwość manipulacji przeciwnikom władz w Damaszku. Niebenzja ocenił, że działania USA mają na celu stworzenie pretekstu do ataku na Syrię. Chiny zaapelowały, by nie wyciągać wniosków na temat użycia broni chemicznej w Syrii przed stosownym dochodzeniem, które wyjaśniłoby okoliczności tego ataku. Wniosek Rosji w sprawie nowego śledztwa nie został jednak przyjęty przez Radę. Propozycja Rosji otrzymała tylko sześć głosów podczas głosowania; do przyjęcia wniosku potrzeba co najmniej dziewięciu głosów. Chiński pasAmbasador Chin Yu Jianhua powiedział, że jego kraj „wspiera kompleksowe, obiektywne i bezstronne badanie w sprawie użycia broni chemicznej w Syrii”. – Wcześniej nie powinno się formułować sądów na ten temat – dodał. Przedstawicielstwo RP przy ONZ oświadczyło, że Rosja po raz kolejny osłabiła zdolności Rady Bezpieczeństwa ONZ do tego, by dla utrzymania pokoju wywiązywać się ze swoich podstawowych powinności wynikających z Karty Narodów Zjednoczonych. „Przez rosyjskie weto RB ONZ po raz kolejny nie może utworzyć prawdziwie niezależnego mechanizmu do zbadania (użycia) broni chemicznej w Syrii” – napisano na koncie twitterowym przedstawicielstwa.",,
USA szykują się na wypadek ataku Kima? Rozmieszczenie sytemu THAAD przyśpieszone,Amerykański resort obrony poszukuje na Zachodnim Wybrzeżu USA miejsca na rozmieszczenie systemu obrony rakietowej THAAD. Sprawa nabrała wagi po przeprowadzeniu przez KRLD w ubiegłym tygodniu próby nowej rakiety balistycznej.,"Zdaniem amerykańskich ekspertów militarnych północnokoreańska rakieta najnowszej generacji typu Hwasong-15 (KN20) osiągnęła wyższy pułap niż poprzednie północnokoreańskie rakiety balistyczne. Niektórzy eksperci uważają nawet, że Hwasong-15 jest w stanie dotrzeć nie tylko do Zachodniego Wybrzeża Stanów Zjednoczonych, ale nawet do amerykańskiej stolicy.Plany rozmieszczenia przez podległą Pentagonowi Agencję Obrony Przeciwrakietowej (Missile Defense Agency - MDA) dodatkowego systemu THAAD (Terminal High Altitude Area Defense) na Zachodnim Wybrzeżu USA potwierdził podczas weekendu republikański kongresman Mike Rogers, który jest przewodniczącym jednej z podkomisji Komisji Sił Zbrojnych Izby Reprezentantów. Kwestia lokalizacji– W istocie jest to tylko sprawa lokalizacji. Agencja Obrony Przeciwrakietowej, opracowuje rekomendacje dotyczące miejsca spełniającego jej kryteria, a także analizę wpływu na środowisko naturalne – powiedział Rogers w wywiadzie dla agencji Reutera podczas zorganizowanej w Simi Valley w Kalifornii dorocznej konferencji obronnej „Reagan National Defense Forum”. Zadaniem systemu THAAD jest niszczenie taktycznych pocisków balistycznych w najniższej strefie egzosfery, podczas ostatniej fazy ich lotu. Stany Zjednoczone do tej pory rozmieściły jeden system THAAD w Korei Południowej, drugi na wyspie Guam, gdzie znajduje się baza amerykańskiego lotnictwa strategicznego oraz posiadają przynajmniej siedem takich systemów na swoim terytorium w Ameryce Płn. System THAAD jest mobilny i pozwala na stosunkowo szybkie rozmieszczenie. Zdaniem niektórych amerykańskich ustawodawców Stany Zjednoczone w celu obrony przed potencjalnym atakiem nuklearnym z strony KRLD – oprócz wzmocnienia obrony antyrakietowej istniejącymi środkami – powinny przyśpieszyć prace nad nowymi systemami obrony przeciwrakietowej. Przyśpieszyć pracę nad nowymi systemamiDwóch republikańskich senatorów, Jim Inhofe ze stanu Oklahoma i Dan Sullivan ze stanu Alaska, zwróciło się do Senackiej Komisji Przydziałów Budżetowych o przyznanie w bieżącym roku budżetowym dodatkowo 100 mln USD na pracę nad nową technologią obrony przeciwrakietowej zwaną High Altitude Long Endurance Kinetic Boost Phase Intercept. Technologia ta zakłada zniszczenie nadlatującego pocisku ICBM przeciwnika za pomocą zdalnie sterowanego, bezzałogowego obiektu latającego. Jak stwierdziło dwóch senatorów w liście do przewodniczącego komisji, stworzenie takiego systemu jest możliwe w ciągu 18 miesięcy. Jak wykazał sondaż przeprowadzony przez firmę SSRS (Social Science Research Solutions) na zlecenie telewizji CNN, w sierpniu tego roku, a więc jeszcze przed najnowszą próbą północnokoreańskiej ICBM nowej generacji, prawie dwie trzecie Amerykanów (62 procent) uznało możliwość nuklearnego ataku rakietowego Korei Płn. na terytorium Stanów Zjednoczonych za „poważne i realne zagrożenie”.",,
Prezydent przestrzega kraje UE: nie lekceważcie naszych obaw dotyczących Rosji,"Prezydent Andrzej Duda przestrzegł unijne kraje przed lekceważeniem obaw naszego regionu, dotyczących Rosji. Podczas spotkania przywódców Grupy Arraiolos, w którym uczestniczyło 13 prezydentów krajów Wspólnoty, Andrzej Duda mówił też o przywiązaniu Polski do relacji transatlantyckich.","Polski prezydent przyznał, że zdaje sobie sprawę z tego, iż obecni w Atenach przywódcy mogą mieć różne poglądy jeśli chodzi o zaangażowanie NATO w regionie Europy Środkowo-Wschodniej.  – Różnimy się stanowiskami co do tego, jak silną presję powinniśmy wywierać chociażby na Federację Rosyjską. Proszę jednak zrozumieć, że szczególną perspektywę na tę sytuację mają państwa, które Rosja nadal uważa za swoją „tradycyjną strefę wpływów”, które znajdują się w bezpośrednim zasięgu rakiet balistycznych z obwodu kaliningradzkiego i które obserwują u swoich granic rosyjskie ćwiczenia wojskowe symulujące atak na swoje stolice. Nasze obawy nie powinny i nie mogą być lekceważone – mówił Andrzej Duda. Prezydent zachęcał również przywódców unijnych państw do poparcia wszystkich inicjatyw zmierzających do zwiększenia bezpieczeństwa wschodniej flanki NATO i Unii Europejskiej. Jak podkreślił, korzyści ze współpracy transatlantyckiej są wyraźnie obustronne.  – Zapewniam jednocześnie, że Polska postrzega swoją zintensyfikowaną współpracę z USA nie jako alternatywę dla współpracy z UE czy w jej ramach, ale jedynie jako jej cenne uzupełnienie i wzmocnienie.",,
Polityczna śmierć Nowoczesnej? Z partii może odejść nawet połowa posłów,"Partia Katarzyny Lubnauer znalazła się na skraju politycznej przepaści. W czwartek ma odbyć się spotkanie klubu Nowoczesnej, podczas którego może pojawić się propozycja połączenia z Platformą Obywatelską, czemu przeciwna jest Lubnauer. Jeśli liderka .N postawi twarde weto, możliwe stanie się odejście z partii nawet 11 posłów – informuje Onet.pl. Obecnie w Sejmie zasiada 22 posłów Nowoczesnej.","W czwartek, kiedy to odbyć się ma klubowe spotkanie Nowoczesnej, mają zapaść decyzje co do ewentualnych zmian w szeregach partii.Tąpnięcie w Nowoczesnej, dowodzonej przez Lubnauer, ma być pokłosiem wydarzeń w sejmiku śląskim, gdzie radny Wojciech Kałuża, wybrany z list Koalicji Obywatelskiej i rekomendowany na „jedynkę” przez władze Nowoczesnej, wszedł w porozumienie z PiS, umożliwiając tej partii przejęcie władzy w regionie. Wywołało to falę oskarżeń i podejrzeń. Padły pytania o przyszłą wizję współpracy PO i Nowoczesnej w ramach KO. Poseł Nowoczesnej Piotr Misiło w wywiadzie dla „Rzeczpospolitej” stwierdził, że Lubnauer źle zarządza partią, a sekretarz partii Adam Szłapka powinien odejść za tę wątpliwą rekomendację Kałuży. Misiło domagał się nawet – jak stwierdził – głowy Szłapki. Następnego dnia Lubnauer zawiesiła Misiłę w prawach członka partii i zażądała względem niego sądu koleżeńskiego i wydalenia go ze struktur.",,
"Kolejna agencja podnosi prognozy PKB dla Polski, ale spodziewa się spowolnienia gospodarczego","Agencja Fitch podwyższyła prognozę dynamiki PKB Polski na 2018 do 4,8 proc. z 4,4 proc., a na 2019 do 3,6 proc. z 3,4 proc. – wynika z najnowszych prognoz makroekonomicznych agencji Fitch, opublikowanych w piątek. Jednocześnie Fitch spodziewa się stopniowego hamowania polskiej gospodarki i rozpoczęcia cyklu podwyżek stóp procentowych w drugiej połowie 2019 r.","„Dane o wysokiej częstotliwości, jak sprzedaż detaliczna, sugerują, że w III kw. utrzymał się wysoki wzrost konsumpcji, a sytuacja na rynku pracy pozostaje mocna. Konsumpcję powinna również wspierać polityka rządu. Jednocześnie w II poł. 2018 r. inwestycje powinny stać się głównym motorem wzrostu gospodarczego, pomimo negatywnej niespodzianki w II kw.” – napisano w raporcie.Fitch spodziewa się spowolnienia wzrostu gospodarczego w Polsce po 2018 r., a w II poł. 2019 r. rozpoczęcia cyklu podwyżek stóp procentowych.„Prognozujemy, że wzrost gospodarczy spowolni w 2019 i 2020 r. Inwestycje również wyhamują, wraz ze spadkiem tempa przyrostu wydatkowania funduszy UE. Z kolei na komponencie handlu netto ciążyć może intensywnie importochłonny charakter wzrostu gospodarczego oraz spowolnienie u głównych partnerów handlowych w UE. Ciasny rynek pracy prawdopodobnie negatywnie wpłynie na marże przedsiębiorstw, co pomoże wywołać zacieśnienie polityki monetarnej, a to z kolei spowolni wzrost konsumpcji” – można przeczytać w raporcie.„Coraz bardziej ciasny rynek pracy oraz niewielkie osłabienie waluty prawdopodobnie popchną inflację w górę, co wywoła reakcję banku centralnego w postaci podwyżek stóp proc. w II poł. 2019 r. Cykl zacieśniania będzie kontynuowany w 2020 r., częściowo odzwierciedlając prognozowane podwyżki stóp przez EBC. Wszystko to powinno wspierać walutę (złotego), którą ostatnio osłabiły zawirowania na rynkach wschodzących” – dodano.",,
Neumann: Tusk powiedział prawdę o rządach PiS. Jako Polak ma do tego prawo,"– Donald Tusk wypowiada się o rządzie PiS z troską o Polskę, a nie przeciwko niej – powiedział szef klubu PO Sławomir Neumann komentując wpis szefa RE na Twitterze. Nieoficjalnie politycy PO wyrażają przekonanie, że Tusk ma w planach start w wyborach prezydenckich w 2020 r.","W niedzielę Donald Tusk napisał na Twitterze: „Alarm! Ostry spór z Ukrainą, izolacja w Unii Europejskiej, odejście od rządów prawa i niezawisłości sądów, atak na sektor pozarządowy i wolne media – strategia PiS czy plan Kremla? Zbyt podobne, by spać spokojnie”. Wpis ten spotkał się z ostrą krytyką polityków Prawa i Sprawiedliwości i ministrów rządu Beaty Szydło, którzy zarzucili mu m.in. działanie wbrew polskiej racji stanu i złamanie unijnego prawa.„Z troską o Polskę”Inaczej słowa szefa Rady Europejskiej odebrali politycy Platformy, którzy bronią byłego premiera i byłego lidera swej partii. – Donald Tusk wypowiada się o rządzie PiS, z troską o Polskę, a nie przeciwko niej. To politycy PiS się mylą, że Polska to PiS – Sławomir  powiedział Neumann. Podkreślił przy tym, że ma dokładnie taką samą jak Tusk ocenę rządów Prawa i Sprawiedliwości. – Zgadzam się w stu procentach z tego słowami – antyunijna polityka PiS jest polityką promoskiewską – trzeba sobie zdać z tego sprawę. PiS może się na to zżymać, ale prowadząc krucjatę przeciwko całej Unii Europejskiej, przeciwko wszystkim naszym partnerom, działa - świadomie lub nie - w interesie Moskwy. Taka jest prawda – twierdzi Neumann.",,
