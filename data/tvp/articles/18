"Gersdorf broni Iwulskiego: Tylko młodzi mogą nie wiedzieć, jakie były konsekwencje nieorzekania w stanie wojennym","Była pierwsza prezes Sądu Najwyższego Małgorzata Gersdorf pojawiła się w Sądzie Najwyższym. Odpowiadając na pytania dziennikarzy, m.in. broniła sędziego Józefa Iwulskiego, tłumacząc jego działania w czasie stanu wojennego.","Przed wejściem do budynku Gersdorf odpowiadała na pytania dziennikarzy. – Sytuacja jest bardzo napięta, dramatyczna – mówiła Gersdorf, tłumacząc swój powrót z urlopu. – Uważam, że bezprecedensowa jest napaść na sędziego Iwulskiego. To jest najlepszy sędzia z zakresu prawa pracy i ubezpieczeń społecznych w Sądzie Najwyższym. To, że był przydzielony przymusowo do sądów wojskowych w stanie wojennym, to tylko młodzi ludzie mogą nie wiedzieć, jakie były konsekwencje nieorzekania w stanie wojennym. To były konsekwencje więzienia, bo to jest niewykonanie rozkazu, pod sąd wojenny by się to nadawało – mówiła Gersdorf, dodając, że Iwulski nie musiał pamiętać o sprawach prowadzonych 30 lat temu.Gersdorf pytana, czy nadal jest pierwszym prezesem SN, powiedziała, że według niej jest. – Pan prezydent uważa, że nie, a ja uważam, że jestem I prezesem SN do 2020 r. i tego nikt nie zmieni, bo konstytucja jest konstytucją i tu nie ma zasady „lex wyższe od lex niższego”, ponieważ normy konstytucyjne są najważniejsze i nie można ich zmieniać zwykłymi ustawami – stwierdziła.",,
Rosja skierowała śmigłowce bojowe nad Cieśninę Kerczeńską,"Rosja skierowała śmigłowce bojowe nad Cieśninę Kerczeńską, przez którą próbowały przepłynąć w niedzielę trzy jednostki marynarki wojennej Ukrainy – poinformowało dowództwo ukraińskiej marynarki wojennej w godzinach popołudniowych.","Ukraińska marynarka przekazała, że w związku z pojawieniem się jej jednostek Rosjanie wysłali nad Cieśninę Kerczeńską dwa uzbrojone śmigłowce szturmowe Ka-52. Rosyjskie media podają, że z Krymu nad Cieśninę wyleciały myśliwce Su-25. Wcześniej marynarka wojenna Ukrainy poinformowała o staranowaniu przez rosyjski okręt „Don” ukraińskiego holownika redowego „Jany Kapu”, który płynął wraz z dwoma małymi opancerzonymi kutrami „Berdiansk” i „Nikopol” z portu w Odessie nad Morzem Czarnym do Mariupola nad Morzem Azowskim. Z wydanego rano komunikatu wynikało, że do incydentu doszło na wodach Morza Azowskiego. Najnowsze informacje wskazują jednak, że ukraiński holownik został staranowany przez rosyjski okręt jeszcze przed wpłynięciem pod most nad Cieśniną Kerczeńską, który łączy Rosję z zaanektowanym przez nią Krymem. „Jany Kapu” ma uszkodzony silnik, poszycie i balustradę oraz stracił tratwę ratunkową. Po południu dowództwo ukraińskiej marynarki podało, że jej dwa kutry patrolowe i holownik wciąż oczekują na przepłynięcie przez Cieśninę Kerczeńską. Poinformowało także, że Rosjanie twierdzą, iż przebiegający tamtędy szlak wodny jest zablokowany przez tankowiec, który osiadł na mieliźnie. „Informacje te na razie nie zostały potwierdzone przez międzynarodowe systemy kontroli żeglugi” – ogłosiła marynarka Ukrainy w komunikacie. „Na Azowie zaczyna się eskalacja w celu zmuszenia naszych marynarzy, by jako pierwsi otworzyli ogień” – skomentował na Facebooku ukraiński politolog Jewhen Mahda. Rosja od kilku miesięcy zatrzymuje statki płynące do ukraińskich portów na Morzu Azowskim, tłumacząc, że ma do tego prawo na mocy porozumienia o wspólnym korzystaniu przez Ukrainę i Rosję z wód tego akwenu. Rosja kontroluje także Cieśninę Kerczeńską, która łączy Morze Azowskie z Morzem Czarnym, i zbudowała nad nią most prowadzący z Rosji na zaanektowany przez nią Krym. W październiku Parlament Europejski uchwalił rezolucję o łamaniu przez Rosję prawa międzynarodowego na Morzu Azowskim. W rezolucji zwrócono m.in. uwagę na nielegalne wydobywanie przez Rosję ropy naftowej i gazu na ukraińskich wodach terytorialnych. Podkreślono także, że Moskwa dąży do przekształcenia Morza Azowskiego w „jezioro wewnętrzne” Federacji Rosyjskiej. Zaniepokojenie w związku z działaniami Rosji na Morzu Azowskim wyrażał również sekretarz generalny NATO Jens Stoltenberg. Zwracał uwagę, że utrzymanie swobody poruszania się po wodach Morza Azowskiego jest ważne nie tylko dla Ukrainy, ale również dla statków należących do krajów Sojuszu Północnoatlantyckiego i handlu między krajami NATO i Ukrainą.",,
Poseł Lewicy: Jeszcze parę tygodni i będziemy drugą siłą polityczną w Polsce,"Parlamentarzyści Lewicy spodziewają się, że niebawem zmieni się lider opozycji. Palmę pierwsza ma w ich ocenie utracić Koalicja Obywatelska. – Jeszcze parę tygodni i będziemy drugą siłą polityczną w Polsce, jeśli chodzi o sondaże, ponieważ Lewica jest konsekwentna. Nie boi się mówić o prawach socjalnych i o prawach człowieka. Wyborcy i wyborczynie widzą, że w nas mają oparcie – powiedział portalowi tvp.info poseł Lewicy Krzysztof Śmiszek.","Wcześniej podobne wizje kreślił jego klubowy kolega Andrzej Szejna. – Rzeczywiście Lewica – SLD i Wiosna – być może przejmie część upadającej Platformy Obywatelskiej. Część lewicy, którą podkupił Grzegorz Schetyna do Platformy Obywatelskiej – nie ukrywam – patrzymy na nich z poczuciem wybaczenia tego, co zrobili – stwierdził w programie „Strefa starcia”. Jak na takie zapowiedzi reagują politycy Koalicji Obywatelskiej?– Widać, że szampan powyborczy jeszcze niektórym nie wywietrzał z głowy – stwierdził poseł KO Marcin Kierwiński. – W polskim Sejmie widziałem już wiele środowisk, partii politycznych, które na początku swojej drogi huraoptymistycznie mówiły: jesteśmy nadzieją, będziemy liderami. Potem życie bardzo szybko to weryfikowało – dodał Kierwiński. – Uważam, że wyprzedzenie Koalicji Obywatelskiej jest możliwe. Przed nami jest bardzo dużo pracy. Zdajemy sobie z tego sprawę. Będziemy pracować i pokazywać, że jesteśmy merytoryczni i przygotowani do rządzenia krajem – mówiła nam Anita Sowińska. Posłanka Lewicy nie wykluczyła, że w przyszłości dojdzie do transferów posłów KO do jej klubu parlamentarnego. – Już dużo rzeczy widziałem w parlamencie. Widziałem dużo nowych środowisk, które uważały, że złapały wiatr w żagle i królika za nogi. Tylko solidną pracą można zbudować poparcie społeczne, a nie jakimś triumfalizmem, który jest tylko formą PR-u – komentował takie deklaracje poseł KO Michał Szczerba. Minister Michał Woś ze spokojem przygląda się rywalizacji na linii KO-Lewica. – Mamy do czynienia z wielką walką na opozycji o to, kto będzie pierwszy, dlatego jesteśmy świadkami różnych radykalnych pomysłów. Cała scena polityczna od PO w lewo ma coraz bardziej radykalne poglądy. W ramach tej rywalizacji ich elektoraty się przesuwają. To sprawa wewnątrz opozycji. My chcemy rządzić i tym się zajmujemy – stwierdził. Poza wzrostem poparcia dla Lewicy, w siłę rośnie też Konfederacja, która pozycjonuje się jako ugrupowanie na prawo od PiS-u. Zdaniem posła Marcina Horały taktyka Konfederacji jest niebezpieczna, bo w dłuższej perspektywie może doprowadzić do utraty władzy przez konserwatystów. – Prawicowe poglądy radykalizują do tego stopnia, aby spodobały się 10-15 proc. prawicowego elektoratu. Jaki może być efekt uboczny? Pozostali będą do tego zrażeni i PO  z Lewicą będą przez kilka kadencji rządziły, jeżeli ta operacja Konfederacji się uda. Ale sama Konfederacja będzie miała mandaty, biura poselskie, możliwość występowania w Sejmie – stwierdził poseł PiS w programie „Woronicza 17”. – Konfederacja jest tamą dla postępów w Polsce sił lewicowych. Jest także tamą do przesuwania się PiS w lewą stronę, co już niestety nastąpiło. W przypadku Platformy – w bardzo zaawansowanym stopniu, w przypadku PiS – w pewnym stopniu. PiS postrzega nas jako swoją konkurencję o rząd dusz konserwatywnych, prawicowych i patriotycznych wyborców. To naturalne, że będziemy spotykali się z różnego rodzaju krytyką czy atakami – odpierał zarzuty poseł Konfederacji Krzysztof Bosak. Więcej optymizmu niż poseł Marcin Horała ma senator PiS Jan Maria Jackowski. – Nie wiemy, jaka będzie scena polityczna po następnych wyborach parlamentarnych. Nie można wykluczyć, że jeżeli PiS nie będzie miał zdolności do samodzielnego rządzenia, to będzie szukał koalicjanta – stwierdził parlamentarzysta. Czy możliwy jest sojusz PiS z Konfederacją? – Możliwy byłby sojusz, który gwarantowałby zachowanie pryncypiów programowych PiS – odpowiedział senator Jackowski.",,
Sąd Najwyższy podjął decyzję dotyczącą sprawy śmierci ojca Zbigniewa Ziobry,"Sprawa apelacji od wyroku uniewinniającego czworo lekarzy leczących Jerzego Ziobrę, ojca ministra sprawiedliwości, zostaje w krakowskim sądzie okręgowym. Takie postanowienie wydał Sąd Najwyższy, po tym jak sąd w Krakowie zwrócił się o przeniesienie apelacji do innego sądu.","Jak poinformował rzecznik Sądu Najwyższego Michał Laskowski, w tej sprawie nie ma obaw co do bezstronnego rozpoznania sprawy. – Sąd Najwyższy dostrzega różnego rodzaju okoliczności, które stanowią o specyfice tej sprawy - ze względu na strony, na pozycję ministra sprawiedliwości, odwołanie prezesa Sądu Okręgowego w Krakowie i dwóch spośród trzech wiceprezesów, ale dochodzi do wniosku, że są to nadzwyczajne sytuacje, ale nie takie, które przemawiają za przekazaniem sprawy innemu sądowi, że w dużej mierze te same okoliczności dotyczą wielu sądów czy bez mała wszystkich sądów – skomentował Laskowski. Jerzy Ziobro zmarł w szpitalu w lipcu 2006 roku. Prokuratura dwukrotnie umarzała śledztwo w tej sprawie, co otworzyło rodzinie drogę do złożenia w 2011 roku w sądzie aktu oskarżenia w trybie prywatnym. Lekarzom postawiono zarzuty dotyczące nieprawidłowej diagnozy i wyboru nieprawidłowego leczenia – m.in. przeprowadzenia zabiegu angioplastyki wieńcowej (założenie stentów, w dodatku nieprawidłowych) zamiast operacji kardiochirurgicznej (wszczepienia by-passów), braku konsultacji kardiochirurgicznej, nieprawidłowości w leczeniu farmakologicznym. Krakowski Sąd Rejonowy uniewinnił jednak wszystkich, bo nie znalazł podstaw do stwierdzenia, że istnieje związek między decyzjami i działaniami lekarzy a śmiercią Jerzego Ziobry. Apelację złożył prokurator, który w trakcie procesu przystąpił do sprawy po stronie rodziny Ziobrów, a także pełnomocnicy oskarżycieli posiłkowych, Krystyny Kornickiej-Ziobro oraz jej synów Zbigniewa i Witolda Ziobrów. Apelacja miała być rozpatrywana przed krakowskim sądem okręgowym i była rozpisana na trzy dni, zanim sąd zdecydował, że wystąpi do Sądu Najwyższego o przeniesienie do innego sądu apelacji od wyroku uniewinniającego czworo lekarzy.",,
Zakończyła się konferencja bliskowschodnia. „Historyczne spotkanie”,"Powołanie siedmiu grup roboczych oraz dalsze rozmowy na temat przyszłości Bliskiego Wschodu – to najważniejsze zapisy, jakie znalazły się w deklaracji zakończonej właśnie w Warszawie konferencji bliskowschodniej.","W organizowanym przez Polskę i Stany Zjednoczone spotkaniu wzięli udział przedstawiciele 62 krajów. W dokumencie końcowym nie ma odniesienia do żadnego kraju, ale w wystąpieniach amerykańskich i izraelskich polityków bardzo często krytykowany był Iran. Ministrowie i dyplomaci zdecydowali o powołaniu siedmiu grup roboczych. Mają one zająć się najważniejszymi kwestiami, związanymi z problemami Bliskiego Wschodu. Szef polskiej dyplomacji Jacek Czaputowicz podkreślił, że konferencja w Warszawie ma być początkiem szerokich rozmów w tej sprawie. – Wyrażam nadzieję, że dzisiejsza konferencja zapoczątkuje proces, który być może nazwiemy procesem warszawskim. Poinformowaliśmy o utworzeniu grup roboczych, pracujących nad takimi obszarami jak przeciwdziałanie terroryzmowi i jego finansowaniu, proliferacja pocisków balistycznych, bezpieczeństwo morskie i lotnicze – mówił Czaputowicz. Amerykański sekretarz stanu Mike Pompeo mówił po zakończeniu konferencji, że była ona historyczna, bo udało się zgromadzić przedstawicieli zarówno Izraela, jak i wielu krajów arabskich. – To naprawdę historyczne spotkanie. Wczoraj na kolacji arabscy i izraelscy liderzy zebrali się w tym samym miejscu, by rozmawiać o wspólnej sprawie. Bez wątpienia, irańska agresja w regionie zbliżyła do siebie Izrael i kraje arabskie – mówił Pompeo. W konferencji w Warszawie wzięło udział 11 krajów Bliskiego Wschodu.Tematy wystąpień w czasie spotkania zdominowała jednak sprawa Iranu. Zarówno amerykańscy, jak i izraelscy politycy mówili, że to ten kraj jest głównym zagrożeniem bezpieczeństwa na Bliskim Wschodzie. Amerykański wiceprezydent Mike Pence oskarżył nawet Iran, że próbuje doprowadzić do drugiego Holocaustu, choć nie podał na to dowodów.",,
"Premier w Sejmie: Staramy się usuwać szklane sufity, usuwać bariery dla osób niepełnosprawnych","– Od początku kadencji staramy się usuwać szklane sufity, bariery dla tych grup społeczeństwa, które w poprzednich latach miały zdecydowanie najtrudniej – powiedział premier Mateusz Morawiecki w Sejmie podczas pierwszego czytania ustawy o dodatku 500 plus dla niepełnosprawnych. – Wyciągamy rękę do opozycji i prosimy o pomoc – zaznaczył premier w swoim wystąpieniu. - Poprzyjcie ten wniosek - zwrócił się do przeciwnej strony w Sejmie.","Dodatek w wysokości 500 zł ma być przyznawany osobom, które ukończyły 18 lat i mają orzeczenie o całkowitej niepełnosprawności oraz są niezdolne do samodzielnej egzystencji.Premier zaznaczył, że niepełnosprawni to grupa, która ze strony całego społeczeństwa wymaga szczególnej troski, opieki i wsparcia. – Do takich grup należą oczywiście rodziny wielodzietne, stąd nasz program Rodzina 500 plus, do takich grup należą również seniorzy, emeryci, a także osoby z niepełnosprawnościami.– Niepełnosprawni to ta grupa osób, która jest pozbawiona możliwości do samodzielnej egzystencji. To grupa, która wymaga szczególnej opieki i wsparcia – wskazał premier.– Dlatego zdecydowaliśmy się na przeprowadzenie kolejnego programu (...) społecznego, który będzie starał się chociaż odrobinę pomóc w życiu tym osobom, które są najbardziej poszkodowane przez los, osobom z niepełnosprawnościami – mówił Morawiecki.– Wyciągamy rękę do opozycji i prosimy o pomoc – zaznaczył premier w swoim wystąpieniu. - Poprzednim razem nie poparliście naszego wniosku. Teraz proszę wszystkich o solidarną postawę. Wsparcie dla osób niepełnosprawnych „nie może oznaczać tylko koperty na miejscach parkingowych”Premier podkreślił, że rząd wprowadził dyscyplinę finansową tak, że jest możliwość przekazania kolejnych środków niepełnosprawnych. – W liczbach wygląda to w taki sposób: ok. 15,5 mld zł w roku 2015, w roku 2019 będzie to powyżej 20 mld zł, a uwzględniając efekt tej ustawy, co do której mam głębokie przekonanie, że wysoka izba ją przyjmie i głęboką prośbę o to, będzie to w cyklu rocznym ok. 23 mld zł. A więc zdecydowanie powyżej 33 proc., ok. 40 proc. większe wydatki w ciągu kilku lat i zdecydowanie przekraczające wzrost PKB, czy jakikolwiek inne miary tego typu porównawcze - zauważył szef rządu.– Przeznaczamy większą proporcjonalnie pulę środków na wsparcie dla osób z niepełnosprawnościami - zapowiedział Morawiecki.– Wsparcie dla osób z niepełnosprawnościami nie może oznaczać tylko koperty, która na miejscach parkingowych zaznacza się niebieską farbą - mówił premier. – Te koperty, które my przeznaczamy, ten projekt - 500 zł co miesiąc dla osób z niepełnosprawnościami, tych najbardziej pokrzywdzonych przez los, to zasadnicza zmiana paradygmatu wsparcia państwa dla osób niepełnosprawnych - dodał szef rządu. „W kolejnych latach postaramy się przeznaczać ponadproporcjonalną pulę środków dla niepełnosprawnych”Premier Mateusz Morawiecki podkreślił w swoim wystąpieniu, że demokracja musi być również demokracją sumienia. – Nie może być demokracją, która w niewielkim stopniu uwzględnia potrzeby osób z niepełnosprawnościami - zaznaczył.– To jest miara człowieczeństwa. Dlatego właśnie będziemy starali się również w kolejnych latach, jeżeli wyborcy w taki sposób zadecydują jesienią, ponaproporcjonalną pulę środków na wydatki społeczne przeznaczać na pomoc dla osób z niepełnosprawnościami - oświadczył Morawiecki. Projekt 500 plus dla niepełnosprawnych powinien być poza sporem politycznym Premier w swoim wystąpieniu podkreślił, że „znakiem firmowym” jego ugrupowania jest wiarygodność i rzetelność względem własnych obietnic.Morawiecki zwrócił uwagę, że kilka miesięcy temu, kiedy wdrażanych był Fundusz Solidarnościowy, to „ogromna większość PO nie głosowała za tym projektem”. Jak podkreślił projekt „miał na celu przeznaczenie środków dla osób z niepełnosprawnościami”. – Platforma w ogromnej większości wstrzymała się od głosu, więcej osób było przeciw, kilka osób było za – dodał szef rządu.– Proszę dzisiaj Wysoką Izbę o to, żeby ten projekt, ten cywilizacyjnie ważny projekt dla osób niepełnosprawnych – zaproponowany przez rząd PiS – był wsparty przez całą Wysoką Izbę. Jest to ten rodzaj wsparcia społecznego, działań politycznych, który powinien być wyjęty poza nawias sporu politycznego – oświadczył premier. – Wyciągamy rękę do opozycji po to, aby nie toczyć sporu o wsparcie dla osób z niepełnosprawnościami – zaznaczył Morawiecki. Ustawa 500 plus dla niepełnosprawnychRządowy projekt ustawy o świadczeniu uzupełniającym dla osób niezdolnych do samodzielnej egzystencji jest pierwszym punktem porządku obrad; projekt 500 plus dla niepełnosprawnych został przyjęty w ubiegłym tygodniu przez rząd. Dodatek w wysokości 500 zł będzie przyznawany osobom, które ukończyły 18 lat i które mają orzeczenie o całkowitej niepełnosprawności, są niezdolne do samodzielnej egzystencji.",,
"Jarosław Kaczyński przeprasza za spóźnienie: Nie wolno tego robić, ale mamy mały kryzys w UE",Prezes Prawa i Sprawiedliwości Jarosław Kaczyński spotkał się w niedzielę z wysłannikiem niemieckiej partii CDU. Tematem rozmów była obsada unijnych stanowisk – wynika z informacji PAP uzyskanych w PiS. O spotkaniu wspomniał sam prezes PiS podczas pikniku rodzinnego w gminie Gózd.,"– Przepraszam, bo się spóźniłem, a tego nie wolno robić. Ale mamy – miejmy nadzieję mały – kryzys w Unii Europejskiej i trzeba było porozmawiać z wysłannikami. Dlatego nie mogłem być tutaj na czas – powiedział Kaczyński do uczestników pikniku pod hasłem „Dobry czas dla Polski”.Jak wynika z informacji PAP, wczesnym popołudniem lider PiS spotkał się w Warszawie z wysłannikiem niemieckiego CDU.Rozmowa dotyczyła umów koalicyjnych w ramach Unii Europejskiej. Chodzi o wzajemne popieranie kandydatów na najważniejsze stanowiska w Brukseli. Spotkanie było konsekwencją odrzucenia kandydatury b. premier, europoseł Beaty Szydło na stanowisko szefowej unijnej komisji ds. zatrudnienia.W tym tygodniu w Brukseli ma się odbyć głosowanie nad kandydaturą niemieckiej szefowej MON Ursuli von der Leyen na stanowisko szefowej Komisji Europejskiej.",,
IMGW: ostrzeżenia hydrologiczne dla sześciu województw,"Instytut Meteorologii i Gospodarki Wodnej wydał ostrzeżenia hydrologiczne dla województw: wielkopolskiego, lubuskiego, dolnośląskiego, opolskiego, śląskiego i małopolskiego. Poziom wody w rzekach może tam przekraczać stany ostrzegawcze.","IMGW wydało dla tych terenów ostrzeżenia drugiego stopnia (w trzystopniowej skali). Takie zagrożenie występuje, kiedy obserwowane lub prognozowane stany wody znajdują się w strefie powyżej stanów ostrzegawczych, ale nie przekraczają stanów alarmowych. Po obfitych opadach, które przeszły nad Podbeskidziem i spowodowały wzrost poziomu wód w rzekach wojewoda śląski ogłosił w środę pogotowie przeciwpowodziowe w Bielsku-Białej i w powiatach bielskim, cieszyńskim i żywieckim. Poziom ostrzegawczy był przekroczony na Wiśle w Wiśle, Ustroniu i Skoczowie na Śląsku Cieszyńskim oraz na Koszarawie w Pewli Małej na Żywiecczyźnie. W wielu innych miejscach poziomy wód w rzekach są wysokie i zbliżają się do ostrzegawczych. – Mając na uwadze przewidywane jeszcze dzisiaj w godzinach popołudniowych oraz nocnych silne opady deszczu oraz występujące przekroczenia stanów ostrzegawczych i alarmowych wód na posterunkach wodowskazowych, wojewoda zarządził pogotowie przeciwpowodziowe – podały służby prasowe Śląskiego Urzędu Wojewódzkiego w Katowicach.",,
Prezydent USA: Al-Baghdadi zginął jak pies,"Prezydent USA Donald Trump powiedział, że przywódca tzw. Państwa Islamskiego, Abu Bakr al-Baghdadi nie żyje. Zginął w wyniku operacji amerykańskich sił specjalnych. – Zginął jak pies, jak tchórz. Przed śmiercią płakał i histeryzował – podkreślał Trump.","Baghdadi – według słów Trumpa – wysadził się podczas operacji amerykańskich sił specjalnych w północno-zachodniej Syrii. – Był chorym i zdemoralizowanym człowiekiem i teraz go nie ma – oświadczył w przemówieniu w Białym Domu prezydent, podkreślając, że była to „wielka noc dla USA i świata”. – Bandyta, który chciał tak bardzo zastraszać innych spędził swoje ostatnie chwile w całkowitym strachu, panice i obawie, będąc przerażonym amerykańskimi oddziałami idącymi po niego – mówił Trump. Szef IS na koniec swojego życia miał płakać i ukryć się na końcu tunelu bez wyjścia, wysadził się w nim wraz z trójką dzieci, a po wybuchu tunel zawalił się – relacjonował prezydent USA. W ocenie Trumpa Bagdadi „zginął jak pies i tchórz”. W operacji oprócz Baghdadiego zabito też innych dżihadystycznych bojowników. Nie zginął w niej żaden żołnierz USA. W swojej przemowie Trump kilkukrotnie chwalił profesjonalizm wojska Stanów Zjednoczonych. Zapowiedział też dalsze ściganie bojowników IS. Podziękował również za współpracę Rosji, Syrii, Turcji, Irakowi i syryjskim Kurdom. Ci ostatni mieli dostarczyć informacji wywiadowczych. Organizacja Syryjskie Obserwatorium Praw Człowieka poinformowała o ataku przeprowadzonym w nocy z soboty na niedzielę na północ od miasta Idlib przez eskadrę ośmiu śmigłowców, wspieranych przez samolot bojowy, należących do sił koalicji międzynarodowej do walki z IS. Celem były pozycje powiązane z Al-Kaidą organizacji Hurras al-Din (Strażnicy Dżihadu) oraz kryjówki bojowników IS. Według Syryjskiego Obserwatorium śmigłowce atakowały pozycje IS przez około 120 minut, z kolei dżihadyści celowali w śmigłowce z broni ciężkiej. W wyniku ataku helikoptera sił koalicji zginęło dziewięć osób. Nie wiadomo, czy Baghdadi był jedną z nich – przekazało Obserwatorium, które dysponuje na miejscu własną siatką informatorów. Liczba ofiar śmiertelnych tego ataku prawdopodobnie wzrośnie z powodu dużej liczby rannych. Baghdadi kierował islamistyczną organizacją od 2010 roku, kiedy IS było jeszcze gałęzią Al-Kaidy w Iraku. W szczytowym okresie Państwo Islamskie kontrolowało tereny od północy Syrii wzdłuż rzek Tygrys i Eufrat do obrzeży stolicy Iraku, Bagdadu. Jednak porażki IS w Mosulu w Iraku i w Ar-Rakce w Syrii w 2017 roku spowodowały sukcesywny upadek samozwańczego kalifatu. Baghdadi stał się uciekinierem, który ukrywał się wzdłuż pustynnej granicy Iraku z Syrią. Pod koniec kwietnia br. w sieci zamieszczono 18-minutowe nagranie wideo z wypowiedzią Baghdadiego, w którym grozi zemstą za zabijanie i więzienie bojowników jego organizacji. Premier Iraku Adel Abd al-Mahdi wyraził wówczas przekonanie, że nagranie przywódcy IS jest próbą wsparcia dżihadystów i że IS będzie próbowało dokonywać kolejnych zamachów. Informacje o śmierci Baghdadiego pojawiły się w lipcu 2017 r. 11 lipca irańska agencja prasowa Mehr oraz rosyjskie media donosiły, że terroryści IS potwierdzają, iż ich przywódca nie żyje. O jego śmierci nie poinformowała jednak powiązana z IS propagandowa agencja Amak. Również Pentagon oświadczył wówczas, że USA nie mają informacji, aby móc potwierdzić śmierć Baghdadiego.",,
Nitras tłumaczy słowa Wałęsy: Rola Kornela Morawieckiego była bardzo umiarkowana,"Z całym szacunkiem dla osoby zmarłej, ale rola bezpośrednia w odzyskaniu niepodległości, w procesach historycznych Kornela Morawieckiego była bardzo umiarkowana – powiedział w TOK FM poseł Platformy Obywatelskiej Sławomir Nitras. Polityk KO próbował wytłumaczyć słowa b. prezydenta Lecha Wałęsy o zmarłym marszałku seniorze.","Lech Wałęsa podczas niedzielnej konwencji Koalicji Obywatelskiej powiedział, że wybaczył szefowi Solidarności Walczącej, zmarłemu w poniedziałek Kornelowi Morawieckiemu, bo „po chrześcijańsku należy to zrobić”.– A co oni z niego robią? Bohatera. A on w środku – stan wojenny, atakują nas ze wszystkich stron, a on kozak zakłada Solidarność Walczącą. Co to było? Zdrada, proszę panów. Zdrajca. Taka jest prawda – powiedział Wałęsa.W TOK FM Sławomir Nitras komentował wystąpienie byłego prezydenta. – Ja takich słów bym nie powiedział. Myśl była taka: pozwoliliście z Wałęsy zrobić agenta, a z Kornela Morawieckiego jako symbol pewien, ludzi, którzy doprowadzili do wolności w Polsce, do porozumienia, do Okrągłego Stołu, kiedy było na odwrót – mówił.Dalej poseł tłumaczył, że Wałęsa „ma poczucie żalu, że w momencie, kiedy on potrzebował wsparcia, kiedy był stan wojenny, to kornel Morawiecki tego wsparcia nie okazał”. – Tylko robił jakieś indywidualne działania, które osłabiały Solidarność w walce z poważnym przeciwnikiem. Ja próbuję przedstawić ciąg myślowy Wałęsy – mówił.",,
"Publikujemy nowe taśmy Neumanna. „Jak Zbyszek słyszy, że ma poprzeć Biedronia, to dostaje ku***cy”",Listopad 2017 roku. Biuro Platformy Obywatelskiej w Gdańsku. Spotkanie działaczy partii z Tczewa z szefem pomorskich struktur PO Sławomirem Neumannem. Temat rozmów: wybory samorządowe i kandydaci opozycji. „Strefa starcia” TVP Info publikuje kolejne nagrania.,"„Jedynka” Koalicji Obywatelskiej w Gdańsku Sławomir Neumann w efekcie piątkowych publikacji TVP Info w niedzielę zrezygnował z funkcji przewodniczącego klubu parlamentarnego PO-KO, którym kierował od listopada 2015 r.. TVP Info w programie „Strefa Starcia” opublikowało kolejne nagrania z listopada 2017 r., na których można usłyszeć jak Sławomir Neumann rozmawia w Tczewie z lokalnymi politykami Platformy Obywatelskiej. Rozmowy dotyczą wyborów samorządowych. – My, jako odpowiedzialna opozycja, chcemy wygrać 102 miasta prezydenckie i nie możemy przeciwko prezydentom, którzy tam urzędują nastawiać innych kandydatów. Nie będzie innych kandydatów, nie będzie na to żadnej zgody. Będziemy popierać nawet takich, którzy nam się nie podobają. Tak jak Majchrowskiego w Krakowie  – mówi Neumann. Daje do zrozumienia, że wybory samorządowe to dla Platformy tylko środek do celu, jakim jest powrót do władzy. – To są, k***a, trudne decyzje, to nie są mili goście. Jak Zbyszek słyszy, że ma poprzeć Biedronia, to dostaje kur***cy i zęby go bolą, ale to są tego typu wybory. Mamy 102 miasta prezydenckie i chodzi o to, żeby w niedzielę, k***a, wieczorem pokazać, że PiS nie wygrał w żadnym, że przegrał wybory. My nie gramy o wybory samorządowe, one są ch***, one są ważne, ale to jest ch***, mały etap. Bo jak przegramy wybory samorządowe, to nas nie ma w wyborach parlamentarnych. Nie ma nas, k***a, i PiS rządzi drugą kadencję – mówi Neumann.                                                teraz odtwarzaneByły działacz PO w Tczewie o kulisach taśm Neumannateraz odtwarzaneTaśmy Neumanna – „Wybory samorządowe to c***”teraz odtwarzaneTaśmy Neumanna – „Poprzemy nawet takich, którzy nam się nie podobają, jak Majchrowski” W trakcie rozmowy Neumann zdradza swój stosunek do lokalnych komitetów wyborczych, biorących udział w wyborach samorządowych zaznaczając, że „żadne stowarzyszenie lokalne nie będzie się, k***a, liczyło w tej grze”. – Kampania ogólnopolska, to będzie kampania PiS-u i zjednoczonej opozycji, k***a. Będzie referendum przeciwko PiS-owi, pierwsze referendum i będziemy mówić wszystkim: nie głosujcie na jakieś małe g***a. Neumann wydaje polecenie budowania jak najszerszych list Platformy Obywatelskiej. Kompetencje i przeszłość kandydatów nie ma znaczenia.S. Neumann: K***a, nikogo się nie możesz pozbyć z Platformy. Bo budujesz szerokie listy, nie możesz się nikogo pozbyć. Lokalny działacz PO: Ale milicjant nigdy nie startował i nigdy nie będzie startował.S. Neumann: B...k, k***a, czy ty naprawdę słuchasz czasami, czy ty tylko w głowie masz ustawione, co ty chcesz zrobić? Nie będziesz nikogo wyrzucał z Platformy. Więcej ci powiem – będziesz otwierał listy dla ludzi, k***a, którzy może kiedyś w Platformie byli, bo budujemy szerokie listy. Będziesz musiał się z tym pogodzić.                                                teraz odtwarzaneTaśmy Neumanna – Milicjant na listach Platformy?teraz odtwarzaneTaśmy Neumanna – O stosunku do lokalnych komitetów wyborczych Rozmowa ponownie dotyczy urzędującego ówcześnie prezydenta Tczewa Mirosława Pobłockiego, którego działaniami interesowało się CBA. Podejrzewano, że miasto na sprzedaży gruntów straciło milion złotych. Dyskusja toczyła się wokół znalezienia kandydata na prezydenta przed nadchodzącymi wyborami samorządowymi.– W dupie mam kto. Wymyślcie kogoś, k***a, kto będzie. Znaczy w dupie, może być Kowalski Jan. Tylko chodzi o to, że Platforma jest silna i mówi: Kowalski Jan będzie i ch*** mnie obchodzi Mirek, co ty masz do niego, czy uważasz, że on jest, k***a, ekspertem, czy nie. W dupie to mamy. Chodzi o zasady, o politykę, k***a, a nie o pie***lety. – Powiem ci tak: jak Mirek będzie w Platformie, to będę się bił o niego zawsze, jak nie będzie, mam go w d***e. Ja się biję tylko o ludzi w Platformie. Mam w d***e tych, co wychodzą, kompletnie. – Możecie powiedzieć, że Dominikowski, k***a, będzie, to nie ma znaczenia. Ale chodzi o to, żebyś ty miał pozycję taką, że rozmawiając z Mirkiem, Platforma wskazuje tego człowieka i nie ma dyskusji o tym, czy on jest dobry, czy nie, tak jak dzisiaj. Czy się nadaje czy nie. Czy się nadaje do takiej spółki czy nie. W dupie to mamy.                                                teraz odtwarzaneTaśmy Neumanna – Platforma wskazuje i nie ma dyskusjiteraz odtwarzaneTaśmy Neumanna – „Chodzi o zasady, o politykę, k***a, a nie o pie***lety” „Jedynka” Koalicji Obywatelskiej w Gdańsku nie kryje się z tym, że istotne jest to, czy kogoś można wykorzystać przez PO, czy nie. – Ja jestem patriotą Platformy od początku i, k***a, dla mnie Platforma jest wartością, jak ktoś nie chce być albo dostaje ofertę  i nie chce być, to jest jego, k***a, problem. Jak jest dla nas przydatny, to trzeba go wykorzystać, jak nie jest – niech spie***la.W pewnym momencie rozmowa schodzi na temat politycznej drogi Sławomira Neumana.S. Neumann: W partiach politycznych jestem od 1989 roku, w trzech co prawda.Lokalny działacz PO: W trzech? Unia Wolności, a co było wcześniej?S. Neumann: Nie byłem w Unii Wolności nigdy, nie obrażaj mnie.Lokalny działacz PO: A w czym? W KLD?S. Neumann: Nie obrażaj mnie tutaj, mówię po raz drugi.",,
„To sąd kapturowy nade mną?”,"– Co to znaczy, że wychodzi pani prokurator i mówi, że postawi zarzut i nie mówi jaki, czy jakiś sąd kapturowy odbywa się nade mną? – pytał w TVP1 Mariusz Kamiński, wiceprezes PiS, były szef CBA.",,,
Bielan o przyczynach katastrofy smoleńskiej: Być może będziemy musieli poczekać wiele lat,"Wicemarszałek Senatu Adam Bielan pytany w „Kwadransie politycznym”, czy łączy wizytę prezydenta Lecha Kaczyńskiego w 2008 roku w Gruzji z tym, co się stało w 2010 roku, odpowiedział, że wielu analityków tak czyni. – Nie mamy dowodów. Musimy jeszcze poczekać. Być może będziemy musieli poczekać wiele lat na otwarcie archiwów rosyjskich czy na to, aż Rosjanie zaczną mówić – powiedział Bielan.","– Trudno powiedzieć, kiedy i czy w ogóle w pełni ta katastrofa będzie wyjaśniona, bo mamy do czynienia z państwem, mówię o Rosji, które ma na koncie wiele niewyjaśnionych tego rodzaju wydarzeń, i wiemy również, że Władimir Putin i jego otoczenie słyną z tego, żeby tego rodzaju wydarzenia rozgrywać przez wiele lat w krajach, w których chcą zwiększyć swoje wpływy – powiedział Bielan.  Wicemarszałek Senatu ocenił, że katastrofa smoleńska to największa katastrofa po II wojnie światowej. – Jedna z największych tego rodzaju katastrof w ogóle w dziejach świata. Trudno znaleźć porównywalne wydarzenie, w którym tak duża część elit jakiego społeczeństwa, narodu, państwa zginęła – powiedział.  Przyznał, że teorii na temat przyczyn katastrofy jest wiele. – Z całą pewnością nie mam zaufania do strony rosyjskiej w tej sprawie, bo każdy, kto interesuje się tym, co Władimir Putin, władze rosyjskie robiły w rozmaitych krajach, krajach ościennych, z całą pewnością wie, do czego Rosjanie są zdolni. Tym bardziej że miałem zaszczyt w 2008 roku towarzyszyć prezydentowi Lechowi Kaczyńskiemu podczas wizyty w Gruzji. Byłem razem z prezydentem w Tbilisi, wiem, jak bardzo Władimir Putin przeżył wówczas interwencję prezydenta Kaczyńskiego i innych prezydentów regionu. Wiemy, jak bardzo później mścił się na wielu innych politykach obecnych wówczas w Gruzji – powiedział i podkreślił, że w sprawie katastrofy smoleńskiej nie można ufać Rosjanom.",,
Media zaniepokojone: odejście Merkel osłabiłoby pozycję UE wobec Rosji,"Gdyby impas polityczny w Niemczech zmusił kanclerz Angelę Merkel do ustąpienia, to polityka UE wobec Rosji stanęłaby pod znakiem zapytania. Jej silna pozycja pozwoliłaby na  stanowczość wobec coraz bardziej asertywnego Kremla – komentują zachodnie media.","Jeśli Merkel musiałaby ustąpić ze stanowiska to „los sankcji nałożonych na Rosję w związku z jej zaangażowaniem na Ukrainie byłby niepewny” – uważa ekspert think tanku Atlantic Council Fran Burwell; jego opinię na temat ewentualnych skutków politycznego kryzysu w Niemczech przytacza blog ośrodka – New Atlanticist. Impas ten jest pochodną zerwania rozmów koalicyjnych między blokiem partii chadeckich CDU/CSU oraz FDP i Zielonymi. „Poważne osłabienie” niemieckiej kanclerz jest niepokojące – pisze „Economist”. Stany Zjednoczone zdają się zmniejszać swe zaangażowanie w Europie, podczas gdy Rosja „chce się wepchnąć” na ich miejsce, dlatego wielu Europejczyków liczyło na to, że Niemcy pod rządami Merkel przeciwstawią się ambicjom Kremla – ocenia brytyjski tygodnik.  Amerykański „Newsweek” zestawia ewentualne odejście Merkel z wyborami we Włoszech, jeśli – jak pisze – przeważą w nich siły, które chcą wycofania sankcji nałożonych na Moskwę. Wobec wyjścia Brytyjczyków (z UE) i odejścia Merkel – gdyby do tego doszło – determinacja (Unii) do utrzymywania sankcji nie byłaby już taka pewna – ocenia Burwell; dla Europy jest to fatalny moment na przedłużający się kryzys w Niemczech – dodaje.  Jeszcze w środę „Economist” oceniał, że wielka niemiecka koalicja z SPD nie jest już tak nierealna, jak to się wcześniej wydawało, ponieważ wynik SPD w wyborach osłabił pozycję jej lidera Martina Schulza i jego partia może zdecydować się na rozmowy o tworzeniu rządu z CDU/CSU. Jednak w czwartek brytyjski tygodnik uznał, że szanse na taki układ maleją, a najlepszym rozwiązaniem impasu w Berlinie jest rozpisanie nowych wyborów; to jednak oznacza właśnie przedłużający się kryzys. Z uwagi na Republikę Weimarską, w której władzę sprawowało kolejno przez 14 lat 20 rządów, a wybory odbyły się dziewięć razy, niemiecka konstytucja została tak napisana, aby utrudnić rozpisywanie przedterminowych wyborów – wyjaśnia „Economist”.  Współpraca z Paryżem Ewentualna rezygnacja Merkel czy zbyt daleko idące osłabienie pani kanclerz, stawiałyby pod znakiem zapytania szanse na poprawę relacji i głębszą współpracę między Berlinem a Paryżem. Na wspólne forsowanie reform UE nalega prezydent Francji Emmanuel Macron, który „wiele zainwestował w dobre relacje z kanclerz Merkel” – pisze „Washington Post”, cytując Richarda Ferranda, który przewodzi we francuskim Zgromadzeniu Narodowym rządzącej partii prezydenckiej LREM. „WP” przypomina, że w Unii nigdy nie udało się zaprowadzić znaczących reform w okresach, w których dochodziło do nieporozumień między Francją a Niemcami.  Reforma UE i Brexit Europa bacznie przygląda się rozwojowi sytuacji w Berlinie, ponieważ bez jego głosu „reforma Unii pogrążonej w kryzysie, czy negocjacje w sprawie Brexitu mogą zostać zablokowane” – pisze „Le Point”. Najwyraźniej jednak wszelkich tych niepokojów o losy Unii, asertywność Rosji czy wzrost populizmu nie podzielają niemieccy wyborcy – konstatuje „Economist”. Według „Financial Timesa” niemiecki wyborca w ogóle nie postrzega tego impasu jako kryzysu politycznego; nie ma on na razie wpływu na świetnie prosperującą gospodarkę, a opinia publiczna „jest znużona”. Cytując opinie ekonomistów, Bloomberg również ocenia, że polityka nie zaszkodziła kondycji Niemiec. Zatem, „bogate i stabilne Niemcy nie powinny obawiać się powtórzenia wyborów” – konkluduje „Economist”.",,
USA dozbroją Ukrainę. Reakcja na działania Rosji,Stany Zjednoczone przekażą Ukrainie kutry patrolowe i pociski przeciwokrętowe. Uzbrojenie ma pomóc w walce z rosyjską agresją na Morzu Azowskim i Morzu Czarnym.,"Plany przekazania Ukrainie kutrów torpedowych i rakiet przeciwskrętowych ujawnił w rozmowie z Radiem Swoboda Stephen Blank z waszyngtońskiego think tanku American Foreign Policy Council. Wskazał, że według jego wiedzy, USA zdecydowały się na wysłanie broni Ukraińcom, gdyż ryzyko rosyjskiej agresji jest wysokie.– Rosja stara się atakować Ukrainę gospodarczo. Nie jest wykluczone, że – w ramach prowokacji – Moskwa zdecyduje się nawet na blokadę portu w Odessie czy desant na plażach Morza Azowskiego – powiedział Blank. Podkreślił, że broń może być tylko użyta do obrony, czyli odparcia ataku ze strony Rosji na ukraińskim terytorium.Obecnie ukraińska marynarka korzysta z poradzieckich systemów rakietowych, z których najskuteczniejszy jest S-300. Ten jednak pozostaje daleko w tyle w porównaniu z nowoczesnym uzbrojeniem amerykańskim.W kwietniu prezydent Ukrainy Petro Poroszenko oświadczył, że ukraińskie siły zbrojne otrzymały amerykańskie systemy przeciwpancerne Javelin. – Uzbrojenie to znacznie polepszyło możliwości powstrzymywania przeciwnika oraz bezpieczeństwo euroatlantyckie. Pracujemy nad wzmocnieniem naszego potencjału obronnego w celu odparcia rosyjskiej agresji – podkreślił, dziękując prezydentowi Donaldowi Trumpowi za wsparcie. Broń do ochrony żołnierzy i cywilówRząd USA zapowiadał już w grudniu ubiegłego roku, że dostarczy Ukrainie broń defensywną. Poroszenko mówił wówczas, że amerykańska broń posłuży do „ochrony ukraińskich żołnierzy i cywilów”. Moskwa natomiast oświadczyła, że przyczyni się to jedynie do podsycenia walk we wschodniej Ukrainie. W opublikowanym wtedy oddzielnie komunikacie Pentagonu stwierdzono, że „system Javelin pomoże Ukrainie w tworzeniu jej długoterminowego potencjału obronnego dla obrony jej suwerenności i integralności terytorialnej poprzez zaspokajanie potrzeb jej obrony narodowej”. Pentagon podkreślił, że proponowana sprzedaż nie zmieni równowagi wojskowej w regionie.",,
PO znowu manipuluje słowami prezydenta Andrzeja Dudy w spocie wyborczym,"Koalicja Europejska opublikowała spot wyborczy, w którym zacytowała wyrwane z kontekstu słowa prezydenta Andrzeja Dudy. Zasugerowano, że słowa o „wyimaginowanej wspólnocie” odnoszą się do fundamentów cywilizacji europejskiej, określonych przez św. Jana Pawła II (również cytowanego w spocie) mianem europejskiej wspólnoty ducha.","W pierwszych sekundach nagrania prezentowane są wypowiedzi Lecha Wałęsy (w Kongresie USA, choć spot ma być poświęcony integracji europejskiej), Tadeusza Mazowieckiego, a także cztery wyrwane z kontekstu słowa św. Jana Pawła II: „wielka europejska wspólnota ducha”. Z tymi i kilkoma innymi wypowiedziami polityków Koalicji Europejskiej zestawiono równie wyrwane z kontekstu słowa Andrzeja Dudy o „wyimaginowanej wspólnocie”. W rzeczywistości w przemówieniu z czerwca 1999 r., z którego pochodzi cytowane sformułowanie, Papież Polak przypominał w Sejmie RP o chrześcijańskim fundamencie Europy przestrzegając „przed redukowaniem wizji zjednoczonej Europy wyłącznie do jej aspektów ekonomicznych, politycznych i przed bezkrytycznym stosunkiem do konsumpcyjnego modelu życia”.  – Nową jedność Europy, jeżeli chcemy, by była ona trwała, winniśmy budować na tych duchowych wartościach, które ją kiedyś kształtowały, z uwzględnieniem bogactwa i różnorodności kultur i tradycji poszczególnych narodów. Ma to być bowiem wielka europejska wspólnota ducha. Również w tym miejscu ponawiam mój apel, skierowany do Starego Kontynentu: „Europo, otwórz drzwi Chrystusowi!” – mówił wówczas św. Jan Paweł II.  Z kolei słowa Andrzeja Dudy zostały wycięte z wypowiedzi wygłoszonej podczas spotkania z mieszkańcami Leżajska we wrześniu 2018 r., Prezydent podkreślał wówczas przede wszystkim fakt realizacji obietnic wyborczych przez obecną ekipę rządzącą: – Jeszcze raz państwu dziękuję. Proszę, trzymajcie nas za słowo, bo wybraliście mnie i moich kolegów, którzy dzisiaj stanowią rząd i większość parlamentarną, po to, byśmy zrealizowali nasze zobowiązania. Dziękuję, że mówicie do mnie: „Trzymajcie się, ani kroku wstecz, róbcie swoje, to, co obiecaliście” – mówił wówczas prezydent. – Tak, proszę państwa. Będziemy robili to, co obiecaliśmy! Tak, doprowadzimy do tego, że ludzie nie będą mówili, że sądy w Polsce są niesprawiedliwe, że sądownictwo w Polsce działa źle i nie chroni obywatela. Tak, nie dopuścimy do tego, by ludzie mówili, że Polska jest państwem niesprawiedliwym, państwem dla elit, w którym nie dostrzega się normalnego człowieka – deklarował Andrzej Duda.  – Uczynimy wszystko, by państwo mieli to przekonanie, gdy będą kończyły się nasze kadencje, że w tym czasie zrobiono dla państwa wiele rzeczy, że zrealizowano zobowiązania wyborcze i że ktoś wreszcie myślał o obywatelach, a nie tylko i wyłącznie o jakichś swoich sprawach czy jakiejś wyimaginowanej wspólnocie, z której dla nas niewiele wynika. Wspólnota jest dla nas potrzebna tutaj, w Polsce – wskazywał szef państwa.  W odpowiedzi na zarzuty opozycji, jakoby słowa te były wyrazem wrogości wobec partnerów z Unii Europejskiej, szef Kancelarii Prezydenta Krzysztof Szczerski wyjaśniał, że Andrzej Duda słusznie wskazał, iż wspólnotę europejską należy budować na fundamencie wspólnot narodowych, a nie narzucać ją odgórnie.  Wicepremier Beata Szydło przypominała, że słowa te padły w kontekście nieprzyjaznych wobec Polski i Węgier decyzji organów unijnych, które, jak się wyraziła, stygmatyzują nasze państwa.",,
„Układ Kaczyńskiego”. Gawłowski podejrzewa Rabieja o spisek z prezesem PiS,Stanisław Gawłowski opublikował na Twitterze wspólne zdjęcie Pawła Rabieja i Jarosława Kaczyńskiego z lat 90. i na jego podstawie stworzył teorię spiskową. Polityk PO zastanawia się czy ostatnie wypowiedzi wiceprezydenta Warszawy o legalizacji adopcji dzieci przez homoseksualistów nie są ustawką na rzecz PiS.,"Jak sprawdzili dziennikarze, do uwiecznionego na fotografii spotkania doszło w 1993 roku,   podczas konferencji prasowej po przyjeździe polityków z Sarajewa. Pojechali tam wraz z konwojem zorganizowanym przez Janinę Ochojską.  – Wyjazd był podyktowany autentyczną solidarnością. To była powinność, żeby być tam i pomóc, ile możemy – komentował Rabiej w rozmowie z „Rzeczpospolitą”. Dziennik przytoczył także ówczesną opinię Kaczyńskiego o Rabieju. – Jak wkręcił się Paweł Rabiej młodzieniec bardzo inteligentny, (...) tego nie wiem. Miałem do niego znacznie większy dystans niż do jego starszych kolegów, ale nie widziałem powodu, by oponować – stwierdził.",,
„Nie pozwolimy wygumkować wkładu lewicy”,"– Próba zapomnienia o tym, że lewica uczestniczyła w integracji Polski z Unią Europejską jest fałszowaniem historii - mówił były prezydent Aleksander Kwaśniewski na specjalnej konferencji SLD z okazji inauguracji przewodnictwa naszego kraju w Radzie UE.  Politycy lewicy podkreślali, że nie pozwolą „wygumkować” swojego wkładu w tę integrację.","Kwaśniewski zwrócił uwagę, że na 13-letni okres, w którym Polska starała się o wejście do UE, przypada 10 lat jego prezydentury i dwukrotne sprawowanie rządów przez lewicę. – Próba zapomnienia o tym, że lewica polska uczestniczyła w procesie integracji Polski z UE jest fałszowaniem historii – mówił były prezydent. – Jeżeli dzisiaj oglądamy różnego rodzaju obrazki propagandowe, w których nie pojawia się ani wzruszający moment z Aten, kiedy premier Leszek Miller i minister spraw zagranicznych Włodzimierz Cimoszewicz podpisują akt akcesyjny, to znaczy, że ktoś świadomie chce nas – lewicę polską z tej historii wygumkować, usunąć. Nie ma na to zgody –  powiedział. Z kolei również obecny na spotkaniu były premier Leszek Miller wyraził żartobliwie nadzieję, iż nikt nie „wygumkował” jego podpisu, który złożył pod Traktatem Akcesyjnym. – Podobno jest w Sejmie wyłożony, więc pójdę się przekonać czy jeszcze ten podpis tam jest, bo może już go nie ma – żartował.Z kolei według przewodniczącego SLD Grzegorza Napieralskiego prezydencja to czas kiedy Polska może pokazać, że jest państwem „nowoczesnym, otwartym, bez kompleksów”. – Chcemy, by to było sześć miesięcy sukcesów polskiej prezydencji –  dodał. – Będziemy monitorować bardzo dokładnie czas prezydencji, raz w miesiącu będziemy przekazywali nasze spostrzeżenia, taki swoisty raport z tego, co działo się w tym czasie i będziemy chcieli to przekazać do waszej wiadomości – poinformował dziennikarzy lider partii. – Przestrzegamy Donalda Tuska przed jedną bardzo ważną kwestią, by nie przekroczyć delikatnej linii i aby promocja Polski nie przerodziła się w promocję PO – zakończył.",,
Jarosław Kaczyński: zaczynamy dziś wielką drogę po Polsce,"Zaczynamy dziś wielką drogę po Polsce i wielką rozmowę z Polakami; trwa dobra zmiana, ale trzeba ją nieustannie podtrzymywać, podtrzymywać poparcie dla niej, bo w życiu politycznym nic nie jest dane raz na zawsze – oświadczył w sobotę prezes PiS Jarosław Kaczyński.","W sobotę w Warszawie trwa konwencja Prawa i Sprawiedliwości pod hasłem „Polska jest jedna”. Biorą w niej udział – poza liderem PiS – premier Mateusz Morawiecki, szef Solidarnej Polski Zbigniew Ziobro oraz przewodniczący Porozumienia Jarosław Gowin.Kiedy prezes PiS pojawił się na scenie, uczestnicy konwencji zaczęli skandować „Jarosław, Jarosław”. Prezes PiS podziękował również wszystkim obecnym za przybycie na spotkanie PiS. – Przybyliśmy tutaj na jedno z licznych przecież spotkań naszej partii, ale to spotkanie – choć wpisuje się w tradycję Prawa i Sprawiedliwości – ma pewne szczególne cechy – podkreślił Kaczyński. – Otóż my dzisiaj coś zaczynamy. My zaczynamy wielką drogę po Polsce i jednocześnie zaczynamy wielką rozmowę z Polakami – wskazał lider PiS.Dobra zmiana a sondaże i poparcie– Była mowa o dobrej zmianie. Tak, trwa dobra zmiana, ale tę dobrą zmianę trzeba nieustannie podtrzymywać, podtrzymywać także poparcie dla niej, bo w życiu publicznym, w życiu politycznym nic nie jest dane raz na zawsze, nic nie jest dane na długo. Trzeba nieustannie pracować, nieustannie rozmawiać – oświadczył Kaczyński. – Zdarzały się nam potknięcia i one w jakiejś mierze przełożyły się na poparcie dla nas – przyznał na sobotniej konwencji Kaczyński. Radził jednocześnie, by nie brać pod uwagę sondaży, którymi – jak mówił – „epatują ostatnio media i opozycja”. Przypominał w tym kontekście sondaże przed drugą turą wyborów prezydenckich, w których Donald Tusk miał poparcie większe niż Lech Kaczyński, po czym przegrał walkę o prezydenturę. – Ale to nie oznacza, że mamy w jakiś sposób lekceważyć tę nową dla nas sytuację. Wielokrotnie przed tym ostrzegałem, że my możemy przegrać, chociaż to będzie przegrana przede wszystkim nas samych ze sobą – podkreślił lider PiS. Trasa po całej Polsce– I dlatego potrzebny jest wysiłek, potrzebna jest ta wielka trasa. Chcemy dotrzeć do 600-700 punktów, wszystkich województw, a także wszystkich powiatów, wielu miast niepowiatowych i oczywiście na wieś. Chcemy dotrzeć po to, by przekazać, co zrobiliśmy, ale bez pychy, spokojnie – oświadczył prezes PiS. – Nie działamy dla siebie, działamy dla Polaków – podkreślił w swoim wystąpieniu Kaczyński. Jak dodał, „do polityki nie idzie się dla pieniędzy”. – Jeżeli popełniono tu jakiś błąd, błąd bez złej woli, ale jednak błąd, to dzisiaj odpowiedzieliśmy na to naprawdę czymś, co rzadko się w historii zdarza, naprawdę odpowiedzieliśmy w sposób godny i ta odpowiedź zapowiedziana będzie twardo realizowana. Projekt ustawy o obniżeniu zarobków poselskich jest już w Sejmie, już jest złożony – mówił szef PiS. Kwestia nagródZapewnił, że aktualna pozostaje także zapowiedź dotycząca zwrotu nagród, choć – jak zaznaczył Kaczyński – być może ostatecznie przyjęta zostanie nieco inna formuła – „nie co do zwrotu, tylko do celów tego zwrotu”. – Będziemy także zajmować się tymi wszystkimi, którzy naprawdę czerpią bardzo wielkimi łyżkami – o nas ktoś napisał, że czerpaliśmy wiadrami, to o nich chyba można by powiedzieć, że silosami czerpią – przede wszystkim w sferze samorządu – zauważył lider PiS. Jak dodał, pewne podjęte przez PiS przedsięwzięcia „będą troszkę trwały, bo po prostu jest skomplikowana sytuacja prawna”. – Ale wszystkie do końca zrealizujemy i to jest kwestia niesłychanie ważna, kwestia moralności w polityce – oświadczył Kaczyński. Prawica musi być „bez skazy”Jak zaznaczył, przedstawiciele Zjednoczonej Prawicy muszą być „w polityce ludźmi bez skazy”. – To jest trudne, człowiek jest z natury grzeszny, ale musimy starać się robić wszystko, by nic nam nie można było zarzucić, żeby wszystkie zarzuty, które wobec nas padają, były tylko tymi wymyślonymi – przekonywał polityk. – By zwyciężyć, by kontynuować nasze dzieło, by przebudowywać Polskę musimy być partią czystych rąk. Nie będzie żadnej tolerancji, nie będzie żadnego zmiłowania dla tych, którzy te ręce będą sobie brudzić – podkreślił. Jak dodał, w ocenach przywódców PiS muszą być brane pod uwagę „ich zasługi i błędy, bo czasem jest tak, że jest jeden błąd i ogromne zasługi”. – I też o tym pamiętajcie – apelował Kaczyński. Zapowiedział tez, że podczas podróży po kraju politycy Zjednoczonej Prawicy przekażą, co już zrobili i przedstawią plany na najbliższe miesiące. Ale, dodał, jedziemy też by słuchać Polaków i wyciągać wnioski. – W lipcu, gdy ta trasa się zakończy chcemy być bogatsi o nowe doświadczenia – podkreślił prezes PiS.",,
"Jezuita krytykuje działania Benedykta XVI, pisze o śmierci. Zakon staje w jego obronie","„Bardziej chodzi o to, że miał milczeć, a póki co teraz zaczyna mówić. Jednak chyba lepiej, żeby papieże umierali” – napisał na Twitterze kontrowersyjny jezuita o. Grzegorz Kramer. Skomentował w ten sposób działania emerytowanego papieża Benedykta XVI, który stanął w obronie celibatu księży. W obronie Kramera staje jego zakon. – Stosując jezuicką zasadę bronienia czyjejś wypowiedzi, powiedziałbym, że śmierć dotyczy każdego człowieka, choć nie wypada jej nikomu życzyć – powiedział portalowi tvp.info socjusz prowincjała jezuitów.","Ojciec Grzegorz Kramer na Twitterze wszedł w dyskusję o nowej książce Benedykta XVI, w której emerytowany papież przerwał milczenie i stanął w obronie celibatu księży i jego wartości.  Komentując wpis innego jezuity – który napisał, że „nowa książka Benedykta XVI nie jest przeciwstawieniem się papieżowi Franciszkowi, jak piszą niektóre media” – Kramer stwierdził: „Bardziej chodzi o to, że miał milczeć, a póki co teraz zaczyna mówić. Jednak chyba lepiej, żeby papieże umierali”.   Ojciec Kramer swój wpis usunął. Portal tvp.info zwrócił się w tej sprawie do kurii prowincjalnej warszawskiej prowincji jezuitów. Zakon stanął w obronie Kramera.  – W Psalmie 90. czytamy, że miara lat człowieka jest ograniczona. Wszyscy umieramy. Wypowiedzi o. Grzegorza Kramera bywają nieraz bulwersujące i sposób, w jaki napisał ostatnio o Benedykcie XVI jest nie na miejscu – mówi nam o. Wojciech Żmudziński, socjusz prowincjała.",,
Groźne chemikalia w magazynie pod Opolem. Właściciel nielegalnego składu aresztowany,"Policja zatrzymała 35-letniego mieszkańca województwa śląskiego, który jest podejrzany o nielegalne składowanie trujących odpadów chemicznych w Dąbrowie pod Opolem.","W czwartek policję poinformowano o znalezieniu w magazynach pod Opolem beczek z nieznaną substancją. Na miejsce wezwano specjalistyczne jednostki Państwowej Straży Pożarnej. Strażacy odkryli nieoznakowane zbiorniki o łącznej pojemności około 50 tysięcy litrów, zawierające m.in. silne kwasy z domieszką chloru.  Ustalono, że zbiorniki przywiózł na miejsce przedsiębiorca, który wynajął halę od jej właściciela. Wstępnie koszt wywiezienia i utylizacji trucizn oszacowano na 150 tysięcy złotych. W czasie, gdy strażacy prowadzili akcję ratunkową, policjanci z wydziału ds. zwalczania przestępczości gospodarczej Komendy Miejskiej Policji w Opolu rozpoczęli poszukiwania właściciela chemikaliów. Jak informuje biuro prasowe KW Policji w Opolu, funkcjonariusze zatrzymali już 35-latka, któremu przedstawiono zarzut składowania substancji mogących stworzyć zagrożenie dla zdrowia i życia ludzkiego. Wobec podejrzanego sąd zastosował sankcję w postaci 2 miesięcy aresztu tymczasowego.",,
Dzieci uprowadzone przez III Rzeszę bez prawa do odszkodowania,Dzieci porwane i poddane germanizacji w III Rzeszy nie mają prawa do odszkodowania – ocenił Sąd Administracyjny w Kolonii. Ofiary zamierzają odwołać się od tej decyzji.,"Rozpatrując sprawę złożoną w 2015 roku przez stowarzyszenie „Zrabowane dzieci – porwane ofiary” sąd napisał w uzasadnieniu, że „bez wątpienia ofiarom poprzez przymusową germanizację zostały wyrządzone znaczne krzywdy”.Sąd ocenił jednak, że nie jest tą instancją, która może dodać kolejne kategorie ofiar do tych, którym już przysługuje prawo do odszkodowań. Według wytycznych rządowych są to osoby prześladowane przez nazistów „z powodu swoich  społecznych lub osobistych zachowań lub z racji szczególnych cech osobistych (jak np. upośledzenie umysłowe)”  – informuje Deutsche Welle.Odmowa resortu finansówW uzasadnieniu przekonywano, że porwane i siłą germanizowane dzieci nie należą do tej grupy. Sąd odwołał się do odmowy, jaką ofiary dostały w 2013 roku od ministerstwa finansów. Dowodzono w niej, że ofiary porwań i przymusowej germanizacji „nie były prześladowane z racji swojego zachowania lub cech”.– To wielka niesprawiedliwość, co się wtedy działo, tym ludziom wyrządzono wielką krzywdę. Zależy mi na tym, by uznano ich za ofiary i przyznano odszkodowania – przekonuje Christoph Schwarz ze stowarzyszenia „Zrabowane dzieci – zapomniane ofiary”.",,
Włochy dorzucą się do Nord Stream 2? Rosyjski projekt może dostać wsparcie z Rzymu,"Po telefonicznej rozmowie premiera Włoch Mateo Renziego z prezydentem Rosji Władimirem Putinem Rzym chce zwiększyć udział rodzimych firm w projekcie Nord Stream 2 - pisze w niedzielę „Corriere della Sera”.  Inwestycja przewiduje budowę dwóch dodatkowych nitek gazociągu, którym przez Morze Bałtyckie błękitne paliwo jest transportowane z Rosji do Niemiec.","Mediolańska gazeta zauważa, że w grudniu podczas szczytu Unii Europejskiej Renzi w krytyczny sposób poruszył kwestię zatwierdzonej przez Niemcy budowy Nord Stream 2 i zarzucił UE prowadzenie polityki podwójnych standardów. – Mówimy nie dla South Stream i nagle ogłaszamy, że powstanie Nord Stream 2. Kto o tym zdecydował? – pytał wówczas szef włoskiego rządu. Włoska hipokryzjaProjektowi bacznie przygląda się Unia Europejska. Jak przypomina „Corriere della Sera” Rzym zarzuca Niemcom swoistą hipokryzję: z jednej strony naciskają na sankcje przeciwko Rosji z powodu konfliktu na Ukrainie, a z drugiej robią z Moskwą interesy.Dziennik pisząc o kontrowersjach wokół nowego projektu kładzie nacisk na to, że przekształci on Niemcy w ośrodek tranzytu i dystrybucji rosyjskiego gazu dla dużej części rynku w Europie zachodniej, a przez to grozi, że drugorzędną rolę zacznie odgrywać system tranzytowy przez terytorium Ukrainy. To zaś nieuchronnie doprowadzi do jej osłabienia - wskazuje.",,
Brexit może wzmocnić wschodnią flankę NATO [OPINIA],"Londyn może po brexicie wzmocnić swoje zaangażowanie militarne w rejonie Morza Bałtyckiego. Już teraz Wielka Brytania uważa Rosję za zagrożenie dla swojego i europejskiego bezpieczeństwa i zacieśnia współpracę militarno-polityczną z krajami skandynawskimi i bałtyckimi. Wiele wskazuje na to, że Polska będzie mogła skorzystać na realizacji planów Zjednoczonego Królestwa, by po opuszczeniu UE wzmocnić swoją pozycję na arenie międzynarodowej.","Partia Konserwatywna zapowiadała po decyzji Brytyjczyków o opuszczeniu przez ich kraj Unii Europejskiej, że będzie chciała realizować koncepcję określaną jako „Global Britain”, której celem będzie wykorzystanie potencjału dyplomatycznego, militarnego, handlu i pomocy rozwojowej do umacniania pozycji kraju na arenie międzynarodowej. Z dzisiejszej perspektywy koncepcja ta będzie miała za zadanie poprawić nadszarpnięty, poprzez długi i bolesny proces opuszczania wspólnoty, wizerunek mocarstwa, mającego swoje interesy w wielu miejscach na świecie. Co dla naszego kraju szczególnie ważne, koncepcja ta zakłada, że w dziedzinie bezpieczeństwa kluczowe znaczenie ma mieć wzmocnienie sieci sojuszy i partnerstwa, w formatach wielostronnych kluczowe ma być NATO, a w dwustronnych – współpraca z USA. O tym, że Wielka Brytania musi być gotowa do użycia „twardej siły”, aby nie być postrzegana jako „papierowy tygrys” – mówił w lutowym przemówieniu wygłoszonym w prestiżowym think tanku Royal United Services Institute (RUSI) minister obrony Gavin Williamson. Przekonywał on, że władze po brexicie powinny zadbać o „wzmocnienie globalnej obecności”, a także zasobów wojskowych. Podkreślił przy tym, że Chiny i Rosja muszą mieć świadomość, że „zapłacą wysoką cenę za agresywne zachowanie”, ponieważ Zjednoczone Królestwo jest gotowe do „użycia twardej siły w celu wspierania swych interesów”. Piotr Szymański z Ośrodka Studiów Wschodnich zwraca uwagę w swojej analizie, że przyjęta przez Brytyjczyków przed czterema laty strategia bezpieczeństwa narodowego wyróżnia wśród głównych wyzwań wzrost zagrożenia terroryzmem, ekstremizmem i niestabilnością, powrót zagrożeń ze strony aktorów państwowych, zagrożenia cybernetyczne, a także erozję ładu międzynarodowego opartego na prawie międzynarodowym. „Polityka Rosji wymieniana jest jako główne wyzwanie w obszarze zagrożeń związanych z rywalizacją międzypaństwową i jako jedno z wyzwań dla przestrzegania norm międzynarodowych” – podkreśla ekspert OSW. Ocena ta po brexicie nie powinna ulec zmianie.   Na korzyść Polski i krajów regionu szczególnie zagrożonych przez agresywną politykę Kremla może działać to, że basen Morza Bałtyckiego traktowany jest przez Brytyjczyków priorytetowo. Warto pamiętać, że kraj ten jest mocarstwem nuklearnym, posiadającym po USA największy budżet obronny w NATO (wynoszący około 60 miliardów dolarów, co stanowi 2,1% PKB w 2018 roku) i siły zbrojne liczące około 150 tysięcy żołnierzy. Jest on też obecnie mocno zaangażowany w militarną obecność NATO na wschodniej flance. Siły brytyjskie znajdują się w Estonii (gdzie batalionowa grupa bojowa ma zostać wzmocniona śmigłowcami Wildcat i Apache), w Polsce i w Rumunii.  Londyn poszerza również swoją współpracę wojskową z Norwegią, która podobnie jak Szwecja i Finlandia coraz bardziej odczuwają zagrożenie ze strony Moskwy. Londyn zacieśnia też współpracę wojskową z państwami nordyckimi i bałtyckimi w ramach Połączonych Sił Ekspedycyjnych (JEF) i w tym roku będą organizowane ćwiczenia w regionie Morza Bałtyckiego. Lotnictwo Zjednoczonego Królestwa uczestniczy w ramach Baltic Air Policing w nadzorze przestrzeni powietrznej państw bałtyckich, a brytyjscy żołnierze biorą również udział w manewrach lądowych Saber Strike, morskich Baltops i lotniczych Arctic Challenge. Przy dyskusji o konsekwencjach brexitu trzeba też brać pod uwagę, że może on wpłynąć na przejściowe kłopoty finansowe Zjednoczonego Królestwa, a co za tym idzie, na zmniejszenie budżetu brytyjskiej armii. To zaś może doprowadzić zarówno do odłożenia na przyszłość planów zakupu nowego sprzętu i przeprowadzania niezbędnych remontów, zmniejszenia liczby żołnierzy, jak i ograniczenia planów ekspedycyjnych. Również rozbudowana koncepcja „Global Britain” może okazać się projektem zbyt ambitnym do zrealizowania dla tego państwa. Miejmy nadzieję, że Polska w takiej sytuacji będzie potrafiła zachęcić Brytyjczyków do niezmniejszania swojego zaangażowania w naszym regionie. Sytuacja może również nie być tak pozytywna w kontekście naszych interesów i bezpieczeństwa, gdyby władzę na Wyspach przejęła Partia Pracy, gdyż dla ugrupowania tego kluczowymi zagadnieniami są m.in. zmiany klimatyczne i polityka migracyjna, a nie kwestie związane z NATO i regionalnym bezpieczeństwem. Zacieśnianie współpracy z Brytyjczykami, zarówno politycznej, jak i wojskowej, leży w interesie Polski. Zjednoczone Królestwo, w porównaniu choćby do Francji i Niemiec, ma o wiele bardziej krytyczny stosunek do Rosji i potrafi go jednoznacznie formułować. Nie kończy też na słowach, ale wspiera sankcje i angażuje się militarnie w regionie. Londyn utrzymuje też dobre relacje z USA, pomimo tego że w ostatnim czasie obserwujemy coraz większy rozłam między Waszyngtonem a Berlinem i Paryżem. Wpływa to także na zbliżanie się obu tych europejskich stolic do Moskwy, dla której jednym z głównych celów jest dzielenie Zachodu i możliwie największe osłabianie wpływów amerykańskich na Starym Kontynencie. Starania rządu w Warszawie o wzmocnienie obecności sił USA w naszym kraju również nie spotykają się z pozytywnym odzewem Francji i Niemiec, które obawiają się, że wpłynie to na pogorszenie ich relacji polityczno-gospodarczych z Rosją. Irytuje ich także, że Polska staje się głównym partnerem Waszyngtonu w Europie, co wzmacnia naszą pozycję. Władze w Warszawie prowadzą również w kontekście brexitu inną politykę niż Francja i Niemcy, gdyż w przeciwieństwie do nich nie chcą „karać” Zjednoczonego Królestwa za suwerenną decyzję jego obywateli o opuszczeniu UE, ale chcą możliwie sprawnie przeprowadzić ten proces. To zaś sprawia, że po brexicie współpraca Londynu i Warszawy, w kooperacji z innymi państwami Europy Środkowo-Wschodniej i Północnej, a także większa obecność amerykańskich żołnierzy w naszym kraju, mogą być kluczowymi czynnikami w kontekście odstraszania Rosji. Autor jest dziennikarzem Polskiego Radia.",,
"Gowin: uczelnia o. Rydzyka „nie będzie ani preferowana, ani dyskryminowana”","– Wyższa Szkoła Kultury Społecznej i Medialnej w Toruniu będzie traktowana tak samo, jak wszystkie inne uczelnie – powiedział w środę minister nauki Jarosław Gowin i zapewnił, że „nie będzie preferowana, ani dyskryminowana”. Wicepremier dodał przy okazji, że nie ma możliwości prawnej, by MNiSW finansowało uczulenie prywatne.","Jarosław Gowin był pytany w środę przez dziennikarzy, czy uczelnia ojca Tadeusza Rydzyka dostanie 20 mln zł specjalnej dotacji. Minister odpowiedział, że „nie ma takiej możliwości prawnej, żeby Ministerstwo Nauki i Szkolnictwa Wyższego finansowało uczelnie prywatne”. Ani gorzej, ani lepiej – Każda uczelnia, w tym także uczelnia prywatna, może startować w konkursach grantowych. Tu oczywiście droga jest otwarta, ale te konkursy będą rozstrzygane według obiektywnych kryteriów i nie przez ministerstwo, ale odpowiednie agencje grantowe – Narodowe Centrum Badań i Rozwoju albo Narodowe Centrum Nauki – mówił. – Chcę zapewnić, że, w zgodzie zresztą z tym czego oczekuje w swoim bardzo rozsądnym liście ojciec Rydzyk, uczelnia toruńska będzie traktowana dokładnie tak samo, jak wszystkie inne uczelnie. Nie będzie preferowana, ani dyskryminowana – podkreślił. 20 milionów W niedzielę poseł PiS Jacek Sasin zapowiedział w Radiu Zet, że będzie wskazany mechanizm, który zgodnie z prawem, pozwoli na wsparcie Wyższej Szkoły Kultury Społecznej i Medialnej w Toruniu. Wcześniej PiS zgłosił do budżetu na 2016 r. poprawkę przeznaczającą 20 mln zł z wydatków na kulturę, w tym teatry, na tę uczelnię. Ostatecznie Sejm jej nie głosował, bo w czwartek została wycofana. Z kolei w piątek premier Beata Szydło zapowiedziała, że poprawka do budżetu przeznaczająca 20 mln zł na uczelnię o. Rydzyka pojawi się w Senacie. – Klub będzie zgłaszał poprawki w Senacie. Taka poprawka ma się pojawić. Jeśli będzie poprawką, która jest przygotowana zgodnie z zasadami finansów i prawem, nie widzę powodów, dlaczego nie miałaby być przyjęta – podkreśliła.",,
Rekordowy eksport branży motoryzacyjnej. Polska znaczącym graczem na rynku,"Do 25,2 mld euro wzrosła w minionym roku zagraniczna sprzedaż branży motoryzacyjnej w Polsce. Obecny rok ma być lepszy dzięki eksportowi części – informuje „Rzeczpospolita”.","W tym roku według opublikowanej w środę prognozy firmy analitycznej AutomativeSuppliers.pl zagraniczna sprzedaż sięgnie 27 mld euro. Co oznacza wzrost o około 2 mld euro.Dobra passa sektora motoryzacyjnego to zasługa rosnącej produkcji części i komponentów motoryzacyjnych. W minionym roku polskie dostawy dla zagranicznych fabryk samochodów przekroczyły 11,2 mld euro. To o przeszło jedną dziesiątą więcej niż rok wcześniej. W rezultacie na części i akcesoria przypadło 44,6 proc. całego motoryzacyjnego eksportu.Przeszło 90 proc. wysłanych części znalazło swoich odbiorców w krajach Unii Europejskiej. Eksport na te rynki zwiększył się o 10,4 proc., ale dynamika wzrostu sprzedaży na rynkach pozaunijnych okazała się znacznie wyższa – przekroczyła 29 proc.Największym odbiorcą wyprodukowanych w Polsce części pozostają Niemcy. Trafiło tam 38 proc. eksportowanych części i komponentów o wartości prawie 4,3 mld euro.",,
Patryk Jaki przegrał w pierwszej turze. „Rafał Trzaskowski może zawsze liczyć na moją pomoc”,"– Zrobiliśmy wszystko, co dało się zrobić, ale czasem szklanego sufitu nie da się przebić – podkreślił kandydat Zjednoczonej Prawicy na prezydenta stolicy Patryk Jaki. Pogratulował też Rafałowi Trzaskowskiemu. – Jeżeli będzie chciał, to zawsze będzie mógł liczyć na moją pomoc – zadeklarował Jaki.","Według sondażu IPSOS Rafał Trzaskowski wygrał w pierwszej turze wyborów na prezydenta stolicy z wynikiem 54,1 proc. Drugie miejsce – według sondażu – zajął kandydat Zjednoczonej Prawicy Patryk Jaki z wynikiem 30,9 proc.– Chciałbym bardzo serdecznie pogratulować Rafałowi Trzaskowskiemu i życzyć mu powodzenia. Im lepiej będzie mu szło, tym lepiej będzie rozwijała się Warszawa, dlatego trzymam kciuki i jeżeli będzie chciał, to zawsze będzie mógł liczyć na moją pomoc – mówił Jaki.– Chciałem podziękować państwu za ten okres, który był dla nas wyjątkowy. Chciałbym też państwu powiedzieć, że mogłem zrobić jeszcze coś, ale to byłaby nieprawda. Zrobiliśmy wszystko, co dało się zrobić – oświadczył.",,
"Iran chce eksportować więcej ropy, ale nie będzie negocjować ws. rakiet balistycznych","Iran chce eksportować co najmniej 700 tys. baryłek ropy naftowej dziennie, a najlepiej 1,5 mln, jeśli Zachód chce prowadzić z Teheranem negocjacje na temat uratowania umowy z 2015 r. w sprawie irańskiego programu nuklearnego – pisze w niedzielę Reuters, powołując się na „dwie irańskie osobistości oficjalne i jednego dyplomatę”.","– W geście dobrej woli, czyniąc krok w kierunku stworzenia przestrzeni do negocjacji, odpowiedzieliśmy na francuską propozycję. Chcemy eksportować 700 tys. baryłek ropy dziennie, za gotówkę (...) i to dopiero na początek – powiedziała irańska osobistość oficjalna, zastrzegając sobie anonimowość i dodając, że ilość eksportowanej ropy powinna osiągnąć 1,5 mln baryłek dziennie.Inny irański oficjel powiedział: „Program rakiet balistycznych Iranu nie może być i nie będzie negocjowany. Podkreśliliśmy to wyraźnie i otwarcie”. Reuters odnotowuje, że nie sprecyzował, co na ten temat było we francuskiej propozycji. Irański dyplomata, z którym rozmawiał agencją Reuters, powiedział, że Teheran wykluczył też jakiekolwiek negocjacje dotyczące jego „prawa do wzbogacania uranu” i zapewnił, że w zamian strona irańska będzie w pełni przestrzegać porozumienia z 2015 r. Reuters pisze, powołując się na źródła w przemyśle, że w lipcu irański eksport ropy naftowej spadł do 100 tys. baryłek dziennie z powodu sankcji, przywróconych przez USA po wycofaniu się z porozumienia Iranu z mocarstwami światowymi w sprawie programu nuklearnego. W niedzielę na zaproszenie Francji do Biarritz, gdzie obraduje szczyt G7, przyleciał minister spraw zagranicznych Iranu Mohammad Dżawad Zarif. Biały Dom poinformował, że prezydent USA Donald Trump nie był o tym wcześniej poinformowany. Było to „zaskoczeniem” – powiedział przedstawiciel Białego Domu.",,
Błaszczak: Modernizacja T-72 to wzrost potencjału wojska i miejsca pracy w polskim przemyśle,"Coraz liczniejszemu Wojsku Polskiemu potrzebne jest odpowiednie wyposażenie sprzętowe; może być to zarówno najnowocześniejszy sprzęt, jak np. myśliwce F-35, których zakup został niedawno zakontraktowany, jak i sprzęt zmodernizowany, będący na wyposażeniu polskiej armii – podkreślił w programie „Gość Wiadomości” minister obrony narodowej Mariusz Błaszczak.","Szef resortu obrony odniósł się do podpisanej w Zakładach Mechanicznych Bumar-Łabędy umowy na remont i modyfikację czołgów T-72, w której wraz z premierem Mateuszem Morawieckim brał udział. Realizacja umowy – której wartość opiewa na 1,75 mld zł – przez polski przemysł zbrojeniowy ma potrwać blisko sześć lat. Jak podkreślił minister Błaszczak, T-72 zostały wyprodukowane w latach 80. w Polsce, właśnie w zakładach Bumar-Łabędy. – Chodzi o to, żeby wykorzystać ten potencjał dla dobra Wojska Polskiego, ale też utrzymać miejsca pracy w polskim przemyśle – dodał.– Teraz w tej firmie sprzęt będzie modyfikowany, unowocześniany i ulepszany – powiedział Błaszczak. – Czołgi mają zostać wyposażone m.in. w urządzenia polskiej produkcji, pozwalające na zainstalowanie nowych przyrządów celowniczych, obserwacyjnych czy cyfrowej łączności. Dzięki temu T-72 ma otrzymać lepszą komunikację dla członków załogi, jak i samego czołgu z innymi oddziałami – opisywał minister. Jak dodał, modernizacja ma na celu podniesienie wartości bojowej tych maszyn.Przypomniał jednocześnie o pracach nad przygotowaniem przez polski przemysł zbrojeniowy nowego projektu czołgu. W jego ocenie modernizowane obecnie T-72 to sprzęt na określony czas, traktowany jedynie pomostowo – docelowo mają one zostać zastąpione nowym sprzętem polskiej produkcji.– Pracownicy zakładów Bumar-Łabędy to ludzie, którzy mają odpowiednie doświadczenie, kompetencje i umiejętności. (…) Dzięki procesowi zapoczątkowanemu przez podpisaną dziś umowę będą mogli te umiejętności rozwijać. Firma będzie miała pracę, a wojsko – sprzęt – stwierdził minister Błaszczak.",,
„Moją linią obrony jest mówienie prawdy”. Kamil Durczok przerywa milczenie,"Podejrzany o oszustwo i podrobienie weksla dziennikarz Kamil Durczok oświadczył, że sprawa, w której postawiono mu zarzuty, „jest znacznie bardziej skomplikowana niż jej medialny przekaz”. Zapewnił, że jego „linią obrony jest mówienie prawdy”. Ocenił, że w tej sprawie zawiódł bank.","Dziennikarz został zatrzymany 2 grudnia przez Centralne Biuro Śledcze Policji. W katowickiej prokuraturze regionalnej usłyszał zarzuty dotyczące podrobienia weksla i dokumentów towarzyszących zabezpieczeniu kredytu hipotecznego na blisko 3 mln zł z sierpnia 2008 r. Może mu grozić do 25 lat więzienia.Sąd nie uwzględnił wniosku śledczych o tymczasowe aresztowanie Durczoka na trzy miesiące. Prokuratura skomentowała wówczas, że sąd przyznał tym samym dziennikarzowi swoisty „immunitet celebryty” i złożyła zażalenie na odmowną decyzję w sprawie aresztu.W środę zażalenie rozpatrzy Sąd Okręgowy w Katowicach. W przeddzień jego decyzji Durczok, który dotąd publicznie nie komentował sprawy, zamieścił oświadczenie na Facebooku. „Chciałbym napisać, co o tym wszystkim myślę i jaka jest prawda. Chciałbym, ale nie mogę (...). Gospodarzem postępowania jest prokuratura i tylko ona może decydować, które spośród wszystkich dokumentów są przedstawiane opinii publicznej. Szanuję to i nie zrobię niczego, co mogłoby tę zasadę złamać. Zapewniam jednak, że sprawa jest znacznie bardziej skomplikowana niż jej medialny przekaz” – czytamy w oświadczeniu.Zdaniem Durczoka, jego sprawa pokazuje, „jak bardzo zawieść może bank, instytucja, w której pokłada się zaufanie, jak zawodzą procedury oraz ludzie, którzy w nim pracują”.„Wierzę, że na całą prawdę przyjdzie w końcu czas. Podobnie jak na pociągnięcie do odpowiedzialności banku i pracujących w nim ludzi, którzy powinny wiedzieć, do czego doprowadziła ich chciwość, zachłanność i nieetyczne działania” – napisał.Przypomniał, że o sprawie wiedział od czterech miesięcy, kiedy po raz pierwszy poinformowały o niej media, i nie zamierzał mataczyć. „Prokuratura w pełni zdaje sobie sprawę, że nie zrobiłem niczego, co mogłoby zostać uznane za próbę mataczenia” – zapewnił Durczok, uznając obawę matactwa za nieuzasadniony argument we wniosku prokuratury o areszt. „Moją linią obrony jest mówienie prawdy. I będę w tym konsekwentny” – zapewnił Durczok.",,
Adamowicz po raz szósty prezydentem Gdańska,"Sprawujący od 1998 r. funkcję prezydenta Gdańska Paweł Adamowicz („Wszystko dla Gdańska”) został ponownie wybrany na to stanowisko, pokonując w drugiej turze wyborów kandydata Zjednoczonej Prawicy Kacpra Płażyńskiego. Adamowicz uzyskał 64,80 proc. głosów.","Jak poinformował w poniedziałek przewodniczący Miejskiej Komisji Wyborczej w Gdańsku Marek Horodniczy, na Adamowicza zagłosowały 129 tys. 683 osoby. Na jego przeciwnika, 29-letniego polityka PiS, w drugiej turze swoje głosy oddały 70 tys. 432 osoby (35,20 proc.). Frekwencja w Gdańsku wyniosła 57,70 proc.21 października, w pierwszej turze wyborów na prezydenta Gdańska, ubiegający się o reelekcję prezydent miasta Paweł Adamowicz („Wszystko dla Gdańska”) uzyskał 36,97 proc. poparcia, a Kacper Płażyński otrzymał 29,68 proc. głosów.Na kolejnych miejscach znaleźli się wówczas: Jarosław Wałęsa (Koalicja Obywatelska) – 27,77 proc. głosów, Jacek Hołubowski (KWW Gdańsk Tworzą Mieszkańcy) – 1,98 proc. głosów, Elżbieta Jachlewska (KWW Ruch Społeczny Lepszy Gdańsk) – 1,97 proc., Andrzej Ceynowa (KKW SLD Lewica Razem) – 0,97 proc., Dorota Maksymowicz-Czapkowska (KWW Narodowego Frontu Polskiego Wojciecha Olszańskiego) - 0,68 proc. głosów.Po I turze wyborów Adamowicza poparli Wałęsa, Jachlewska i Ceynowa; poparcia udzieliła mu też Platforma Obywatelska.53-letni Adamowicz w samorządzie gdańskim działa od chwili jego powstania w 1990 r. W I kadencji (1990-1994) Adamowicz był radnym Komitetu Obywatelskiego „Solidarność”, w kolejnej kadencji (1994-1998) został wybrany z koalicyjnej listy Unia Wolności-Partia Konserwatywna i pełnił w tym czasie funkcję przewodniczącego Rady Miasta Gdańska. W trzeciej kadencji (1998-2002) kandydował z listy AWS jako członek Stronnictwa Konserwatywno-Ludowego. Został wówczas wybrany przez radnych na prezydenta Gdańska.W 2002 roku był współzałożycielem Platformy Obywatelskiej i – poczynając od tego roku, z jej ramienia, ubiegał się o fotel prezydenta Gdańska. Pierwsze wybory bezpośrednie w 2002 r. wygrał w II turze (72 proc.), pokonując kandydata SLD Marka Formelę. W 2006 r. i w 2010 r. zwyciężył już w I turze, uzyskując odpowiednio: prawie 61 proc. i niemal 54 proc. głosów. Przed czteroma laty Adamowicz uzyskując 61,25 proc. głosów pokonał w drugiej turze wyborów posła PiS Andrzeja Jaworskiego.W marcu 2015 r. prokuratura przedstawiła Adamowiczowi zarzuty podania nieprawdziwych danych w oświadczeniach majątkowych za lata 2010-2012. Proces w tej sprawie trwa przed sądem. Po ogłoszeniu prokuratorskich zarzutów Adamowicz zawiesił swoje członkostwo w PO.",,
Papież uhonorowany. Otrzymał Medal 75-lecia Misji Jana Karskiego,Papież Franciszek otrzymał w Watykanie z rąk kard. Stanisława Dziwisza Medal 75-lecia Misji Jana Karskiego. Odznaczenie przyznawane jest osobom żywiącym szacunek dla kuriera polskiego podziemia. O jego wręczeniu poinformował w czwartek bp Tadeusz Pieronek.,"– Medal jest wyrazem szacunku i podziękowania tym, którzy Jana Karskiego noszą w sercu i umyśle, starając się także uczynić coś dla jego pamięci. Składamy im pokłon – uważa reprezentantka rodziny Jana Karskiego dr Wiesława Kozielewska-Trzaska. Autorem projektu medalu jest artysta-plastyk Janusz Kapusta, natomiast wykonał go polski medalier Wiesław Kulej. Emisja odznaczania liczy zaledwie trzydzieści egzemplarzy.Do tej pory medalem uhonorowali zostali prezydent Polski Andrzej Duda, prezydent Stanów Zjednoczonych Donald Trump, prezydent Izraela Reuwen Riwlin oraz Sekretarz Generalny ONZ Antonio Guterres; kardynałowie Stanisław Dziwisz i Kazimierz Nycz; biskup Tadeusz Pieronek, ksiądz Ibrahim Al-Sabbagh z Allepo. Obdarowana została nim także Bazylika Świętego Krzyża w Warszawie - świątynia, z którą przed wojną i podczas okupacji Karski był blisko związany. Legendarny kurier      Jan Karski (właśc. Jan Kozielewski) urodził się w 1914 r. w Łodzi. Podczas II wojny będąc kurierem polskiego podziemia, jako jeden z pierwszych przedstawił aliantom relację o eksterminacji Żydów na terenach okupowanej Polski.Swoje wojenne wspomnienia opisał w książce pt. „Tajne państwo”, po raz pierwszy opublikowanej w 1944 r. Po wojnie Karski uzyskał obywatelstwo amerykańskie, a w 1994 r. honorowe obywatelstwo Izraela. Zmarł w lipcu 2000 r. Prezydent USA Barack Obama odznaczył go pośmiertnie Prezydenckim Medalem Wolności 29 maja 2012 r.",,
Ratusz tłumaczy się z patronatu nad Paradą Równości,"Prezydent stolicy Rafał Trzaskowski objął patronatem Paradę Równości, ale nie jest to równoznaczne z organizacją towarzyszących jej wydarzeń; warszawski ratusz nie organizował miasteczka równości – przekazał rzecznik ratusza Kamil Dąbrowa.","W sobotę stołecznymi ulicami przeszła Parada Równości, którą po raz pierwszy swoim patronatem objął prezydent Warszawy. Przed rozpoczęciem parady działacz LGBTQ+ Szymon Niemiec, który w mediach społecznościowych tytułuje się także „kapłanem katolickim bez przynależności konfesyjnej”, zorganizował w tzw. miasteczku równości „nabożeństwo ekumeniczne” z udziałem m.in. przedstawiciela niezarejestrowanego Polskiego Kościoła Latającego Potwora Spaghetti.Rzecznik warszawskiego ratusza zaznaczył, że objęcie patronatem Parady nie jest równoznaczne z organizacją towarzyszących jej wydarzeń. – Ratusz nie organizował miasteczka równości – wskazał.– Prezydent Rafał Trzaskowski podkreślił, że nie każdy musi uczestniczyć w Paradzie Równości, ale każdy powinien szanować prawa i przekonania innych; że nie każdy musi chodzić do kościoła, ale należy z szacunkiem podchodzić do tradycji i wiary innych – powiedział Dąbrowa.Od 2014 roku Zjednoczony Ekumeniczny Kościół Katolicki w Polsce bez powodzenia starał się o wpis do rejestru kościołów i związków wyznaniowych. „Na skutek różnych okoliczności opuścili go kolejni kapłani, tak że w 2019 roku biskup Kościoła (Szymon Niemiec) podjął decyzję o jego likwidacji. Od 6 marca 2019 roku biskup Szymon działa jako niezależny biskup katolicki” – napisano na stronie.",,
„Newsweek” publikuje dwa sprostowania. Zwlekał z tym półtora roku,Tygodnik „Newsweek” Tomasza Lisa opublikował dwa sprostowania do artykułów zawierających nieprawdziwe informacje dotyczące działań senatora PiS Grzegorza Biereckiego i Krajowej SKOK. Wcześniej odmówił ich publikacji. Sprawę opisał portal wpolityce.pl.,"W artykule Michała Krzymowskiego i Wojciecha Cieśli „Dobrodziej prawicy śpi spokojnie” opublikowanym w „Newsweek Polska” w lutym 2016 r. opisywano, jak rzekomo miało wyglądać postępowanie gdańskiej prokuratury w sprawie przepływów pieniędzy między spółką, której członkiem jest Bierecki, a KSKOK. Śledztwo umorzono pod koniec 2015 r. Artykuł zawierał szereg nieprawdziwych i nieścisłych informacji, w związku z czym Bierecki i KSKOK wystąpili o sądowy nakaz publikacji sprostowań. Wyrok Sądu Apelacyjnego z 5 września 2017 r. nie został wykonany przez tygodnik, który wniósł skargę kasacyjną. W połowie kwietnia tego roku Sąd Najwyższy ją oddalił, uznając, że stanowisko powodów było w pełni słuszne. W myśl orzeczenia redaktor naczelny tygodnika ma zwrócić Biereckiemu i KSKOK koszty za postępowanie kasacyjne. Tygodnik będzie musiał też opublikować oba sprostowania.Sprawę skomentował dla portalu mecenas Dariusz Pluta, reprezentujący powodów.– Dla mnie zadziwiające w tej sprawie było i pozostaje ignorowanie prawomocnego wyroku sądu nakazującego publikację sprostowań przez redaktora naczelnego tygodnika „Newsweek Polska”, który na co dzień deklaruje przywiązanie do zasad praworządności oraz szacunek dla prawomocnych i wykonalnych wyroków sądowych. (…) W rezultacie jednak nastąpiło zwycięstwo prawa i jego racjonalnej wykładni (i to na najwyższym poziomie orzeczniczym Sądu Najwyższego) nad działaniami i postawą, których celem było niedopuszczenie lub co najmniej istotne opóźnienie skorzystania przez uprawnionych z praw podmiotowych zagwarantowanych ustawą, tj. prawa do sprostowania nieścisłej lub nieprawdziwej informacji zawartych w materiale prasowym – powiedział. Nieprawdą jest, że zignorowałem postanowienie prokuratury w przedmiocie wydania jakiegokolwiek dokumentu albo że zasłoniłem się tajemnicą przedsiębiorstwa. Na pisemne wezwanie prokuratury niezwłocznie złożyłem materiały, którymi dysponowałem, wskazując jednocześnie w piśmie złożonym do akt sprawy, że pozostałe materiały, jako objęte tajemnicą, do której przestrzegania jestem zobowiązany jako Prezes Zarządu SKOK Holding, złożę po zwolnieniu mnie przez prokuratora z tej tajemnicy. Decyzja o zwolnieniu mnie z tej tajemnicy nie została podjęta.Grzegorz BiereckiSprostowanieW materiale prasowym opublikowanym na str. 10-12 oraz str. 14 numeru 17/2016 Newsweek Polska pt. „Dobrodziej prawicy śpi spokojnie” zawarto nieprawdziwe wiadomości odnoszące się m.in. do Krajowej Spółdzielczej Kasy Oszczędnościowo-Kredytowej (dalej: KSKOK) wymagające sprostowania: 1. Nieprawdą jest, że prokurator prowadząca postępowanie odnotowała, iż: „Zarządca komisaryczny SKOK Wołomin wnioskował o pomoc stabilizacyjną, która umożliwiałaby proces sanacji tej kasy, a której ostatecznie nie otrzymał. Krajowa SKOK dysponowała adekwatnymi do oczekiwać zarządcy komisarycznego środkami (…)”. Powyższy cytat, który dotyczy KSKOK, jest nieprawdziwy. 2. Nieprawdą jest, że KSKOK nie wykonuje, bądź nie wykonywała nadzoru właścicielskiego nad SKOK Holding Sarl (dalej: SKOK Holding). 3. Nieprawdą jest, że KSKOK rezygnuje na rzecz SKOK Holding z należnej dywidendy praz że podejmuje decyzje w interesie tej spółki. KSKOK nigdy nie rezygnowała z takiej dywidendy, a decyzje podejmuje w interesie wszystkich swoich członków oraz swoim. 4. Nieprawdą jest, że śledztwo w zakresie wyłączonego „wątku dywidendy” dotyczyło szkody wyrządzonej „majątkowi SKOK-ów” albowiem taka kategoria w sensie prawnym i faktycznym w ogóle nie istnieje. KSKOK nie została wyrządzona żadna majątkowa krzywda. Krajowa Spółdzielcza Kasa Oszczędnościowo-Kredytowa",,
Pokojowy Nobel dla premiera Etiopii,Premier Etiopii Abiy Ahmed Ali został laureatem Pokojowej Nagrody Nobla za 2019 rok w uznaniu za zasługi na rzecz procesu pokojowego między swoim krajem i sąsiednią Erytreą – ogłosił w Oslo Norweski Komitet Noblowski.,"Etiopia i Erytrea w lipcu 2018 roku wznowiły oficjalne stosunki po latach konfliktu, w tym po wojnie o przebieg granic z lat 1998-2000.Wręczenie nagrody odbędzie się w Oslo 10 grudnia, w rocznicę śmierci jej fundatora Alfreda Nobla.",,
"„Sieć tolerancji”, czyli jak rozmawiać o mniejszościach","– Ważna jest popularność, jaką w internecie zdobywają nasze filmy o mniejszościach. Ludzie chcą je oglądać, a to – naszym zdaniem – doprowadzi do zmiany postaw wobec mniejszości – mówi Marek Troszyński z Fundacji Wiedzy Lokalnej, która podsumowała dwuletni projekt „Sieć tolerancji”.","W ramach projektu „Sieć tolerancji” stworzono instrumenty edukacyjne, badawcze i prawne, umożliwiające przedstawicielom mniejszości oraz organizacjom i instytucjom wpływanie na zmianę postaw związanych z przeciwdziałaniem dyskryminacji i mowie nienawiści. Realizowany jest on w ramach programu Obywatele dla Demokracji, finansowanego z Funduszy EOG.– Przygotowaliśmy 6 filmów o mniejszościach i 10 scenariuszy lekcji. Wszystkie materiały do pobrania na stronie siectolerancji.pl. Najważniejszy wniosek to popularność, jaką w internecie zdobywają nasze filmy o mniejszościach. Ludzie chcą je oglądać, a to, naszym zdaniem, doprowadzi do zmiany postaw wobec mniejszości – mówi Marek Troszyński z Fundacji Wiedzy Lokalnej.– Ważnym dorobkiem projektu jest podręcznik pokazujący problem mowy nienawiści od strony prawnej. Załącznikami do niego są wzory wiarygodnej wiadomości do pośrednika (właściciela portalu) i zawiadomień prokuratury. Obie formy mogą być wykorzystane przez osoby, które są świadkami mowy nienawiści w internecie. I wreszcie trzecia rzecz – raporty badawcze pokazujące skalę i specyfikę mowy nienawiści wobec poszczególnych mniejszości (Romów, muzułmanów, LGBT, Ukraińców, Afrykanów, Żydów) – tłumaczy Troszyński. Lekcja o mniejszości żydowskiejProjekt składał się z  trzech modułów: analitycznego, prawnego i wizualno–edukacyjnego. Poza przedstawieniem projektu i jego efektów, uczestnicy konferencji mieli możliwość wzięcia udziału w lekcji pokazowej, przeprowadzonej w oparciu o scenariusze wypracowane w ramach projektu, rekomendowane dla nauczycieli, trenerów, animatorów oraz przedstawicieli prasy. Zajęcia prowadziła Magda Tulska, współautorka materiałów i specjalistka w dziedzinie metodyki, pomysłodawczyni i koordynatorka szkolnego projektu antydyskryminacyjnego „Jesteśmy różni, jesteśmy równi”. – Lekcja pokazowa opierała się na jednym ze scenariuszy opowiadającym o mniejszości żydowskiej. Wykorzystując dzieje życia bohatera Żyda, który zmienił swoją tożsamość w wyniku wydarzeń historycznych (wybuchu II wojny światowej i wydarzeń 1968 r.)  można prześledzić zarówno losy konkretnej osoby, jak i całej mniejszości. Lekcja pozwala skonfrontować młodzież z własnymi przekonaniami, zasłyszanymi opiniami, przyjrzeć się funkcjonującym stereotypom i uprzedzeniom. Dzięki dyskusjom i zaproponowanym ćwiczeniom uczniowie mogą poszerzyć swoją wiedzę, ale również „odanonimizować” przedstawiciela mniejszości. Zetknięcie z konkretną osobą, zobaczenie jej wypowiedzi pozwala lepiej zrozumieć „Innego” – mówi Troszyński. 60 proc. młodzieży styka się z dyskryminacjąZdaniem Troszyńskiego młodzież, konfrontując się w czasie lekcji z osobami będącymi reprezentantami mniejszości, weryfikuje swoje przekonania i opinie. Najcenniejsze wnioski, które wynikają z przeprowadzenia lekcji pilotażowych to stwierdzenie, że tematyka zajęć jest dla uczniów atrakcyjna i że chcą dowiedzieć się więcej o mniejszościach mieszkających w Polsce. – Poza tym z ankiet ewaluacyjnych wynika, że ponad 60 proc. młodzieży styka się z dyskryminacją z różnych względów. Ponad 70 proc. uczestników odpowiedziało, że dzięki lekcji zmieniło swoją postawę. Mamy nadzieję, że przybliżenie tematyki dyskryminacji mniejszości z perspektywy konkretnych osób umożliwi zrozumienie odmienności i ułatwi spotkanie z „innymi”. „Nie chcemy tworzyć dokumentu”Scenariusze lekcji zostały uzupełnione o materiał audiowizualny, który powstał w ramach projektu. Poza filmami wyreżyserowanymi przez młodych, zdolnych reżyserów: Gabrielę Łazarkiewicz, Antoniego Ferency, Filipa Hilleslanda, został zrealizowany szereg filmów odpowiadających na pytania dotyczące życia w Polsce oczami przedstawicieli mniejszości. Te materiały są dostępne na stronie www.siectolerancji.pl oraz na kanale Youtube.com Fundacji Wiedza Lokalna i/lub projektu Sieć tolerancji. – Chcieliśmy przybliżyć życie mniejszości w Polsce. Dalecy jesteśmy od próby tworzenia dokumentu, który pokazuje życie całej wielkiej grupy. Pomysł jednego, indywidualnego bohatera wydał nam się oczywisty. Znacznie więcej kłopotów mieliśmy w wyborze właściwej osoby. Rzecz nie tylko w tym, by znaleźć kogoś z mniejszości, kto ma interesującą osobowość i łatwość wypowiedzi do kamery. Dodatkowym warunkiem była zgoda tej osoby na upublicznienie jej wizerunku. Na to, by promować ją jako „twarz” danej mniejszości w Polsce – tłumaczy Troszyński.",,
"KE chce, by państwa UE odeszły od zasady „najtańsza oferta wygrywa”","Komisja Europejska chciałaby, aby szerzej pod uwagę brane były takie kwestie jak ekologia czy innowacje. – W większości państw członkowskich podstawowym kryterium przy rozstrzyganiu przetargu jest najniższa cena. Chcemy, aby władze odpowiedziały sobie na pytanie, czy część kontraktu nie może przypadać na grupy mniej uprzywilejowane – powiedziała w Strasburgu komisarz do spraw rynku wewnętrznego, przemysłu, przedsiębiorczości oraz małych i średnich przedsiębiorstw Elżbieta Bieńkowska.","Pomysły Komisji nie są propozycją nowych rozwiązań prawnych, lecz komunikatem oraz zaleceniami, za pomocą których mają być zmieniane praktyki podczas organizowania i rozstrzygania przetargów. Sprawa może mieć spore znaczenie dla gospodarki, bo za pośrednictwem zamówień publicznych na usługi i produkty wydawane jest w UE rocznie ok. 2 bln euro.– W większości państw członkowskich pierwszym, podstawowym kryterium przy rozstrzyganiu przetargu jest najniższa cena. Chcemy, żeby władze, zanim podejmą decyzję o wykonawcy, odpowiedziały sobie na pytanie, czy część kontraktu nie może przypadać na grupy mniej uprzywilejowane. Czy nie można, na przykład, zatrudnić niepełnosprawnych, czy można uzależnić projekt od wykorzystania materiałów, które pozwalają chronić środowisko – mówiła na konferencji prasowej w Strasburgu unijna komisarz do spraw rynku wewnętrznego, przemysłu, przedsiębiorczości Elżbieta Bieńkowska. Komisja oferuje pomoc prawną  – W przypadku projektów o dużym znaczeniu dla danego państwa członkowskiego lub o całkowitej wartości szacunkowej przekraczającej 500 mln euro odpowiednie organy mogą się zwrócić do Komisji o sprawdzenie, czy kompletny plan zamówień jest zgodny z unijnymi przepisami dotyczącymi zamówień publicznych, co znacznie zmniejszy niepewność oraz ryzyko wystąpienia opóźnień i problemów prawnych. Mechanizm ten jest dobrowolny, opinia Komisji nie jest wiążąca, a informacje będą przetwarzane z zastrzeżeniem ścisłych wymogów poufności – informuje KE.Urzędnicy z Brukseli zalecają również profesjonalizację, aby „nabywcy publiczni” posiadali umiejętności biznesowe i wiedzę techniczną dotyczącą kupowania towarów i usług w przetargach. KE rozpoczęła też we wtorek konsultacje na temat pobudzania innowacyjności poprzez zamówienia na towary i usługi.   Prawo UE wymaga, aby wszystkie zamówienia publiczne o wartości przekraczającej określony próg były rozstrzygane w przetargach przy poszanowaniu zasad przejrzystości, równego traktowania i niedyskryminacji. Państwa członkowskie są zachęcane, by zamiast udzielania zamówień jedynie na podstawie najlepszej ceny włączały kryteria jakościowe, wymagały rozwiązań innowacyjnych i energooszczędnych lub kładły nacisk na podejścia zrównoważone i integracyjne.",,
Nie żyje były minister środowiska Jan Szyszko,"Nie żyje były minister środowiska prof. Jan Szyszko – poinformował prezydent Andrzej Duda. „Dziś przed południem odszedł pan prof. Jan Szyszko. Naukowiec i polityk ale przede wszystkim dobry i życzliwy człowiek, pasjonat przyrody, którego darzyłem wielką sympatią i szacunkiem” – napisał prezydent.","Szyszko urodził się 19 kwietnia 1944 roku. Ukończył studia na Wydziale Leśnym Szkoły Głównej Gospodarstwa Wiejskiego, gdzie uzyskał następnie stopnie naukowe doktora i doktora habilitowanego nauk leśnych. W 2001 otrzymał tytuł naukowy profesora.Jego kariera polityczna rozpoczęła się pod koniec lat 80., kiedy działał m.in. w samorządzie podwarszawskiej gminy Wesoła. Od początku lat 90. był działaczem Porozumienia Centrum. Do PiS wstąpił w 2001 roku.Szyszko był ministrem środowiska w latach 1997–1999 w rządzie Jerzego Buzka, w latach 2005–2007 w rządzie Kazimierza Marcinkiewicza i Jarosława Kaczyńskiego, w latach 2015–2018 w gabinetach Beaty Szydło i Mateusza Morawieckiego. Był posłem na Sejm V,VI,VII,VIII kadencji. Ostatnie dwa dni prof. Szyszko był ostro atakowany przez polityków Koalicji Obywatelskiej i niektóre media. - Mniej Szyszki więcej wiedzy - mówiła dziś na konferencji prasowej KO, Barbara Nowacka. - Pan Szyszko to jest jakieś wykopalisko - wtórował jej stojący obok Marek Borowski.",,
Kuriozalny wywiad w Onecie. Ekspert PO przerażony końcem umowy z Gazpromem,"Zgodnie z wcześniejszymi zapowiedziami władze PGNiG poinformowały o zakończeniu umowy z Gazpromem. Ten historyczny moment i efekt postawienia na dostawy z Norwegii i USA definitywne kończy okres rosyjskiej dominacji gazowej w Polsce. Okazuje się, że decyzja ta nie podoba się nie tylko na Kremlu, ale również w Polsce. Krytycznie w tej sprawie wypowiada się „ekspert” związany z PO, cytowany w Onecie.","„Za sprawą paliwa ze Stanów Zjednoczonych i Norwegii, do którego Polska będzie miała dostęp po 2022 r., czasy dominacji Gazpromu zdają się bezpowrotnie mijać” – pisał w styczniu br. „Dziennik Gazeta Prawna” w kontekście budowanego przesyłu surowca przez gazociąg Baltic Pipe.   O tym, że zbliża się kres niekorzystnej dla Polski umowy z Rosją wiadomo od dłuższego czasu. Publicznie mówił o tym w maju 2018 r. minister Piotr Naimski.   „Musimy robić swoje, realizować własne projekty - to strategia ofensywna, a nie tylko defensywna. Budujemy Baltic Pipe i zapewnimy Polsce niezależne źródła dostaw gazu. W tej chwili prawie 100 procent importowanego gazu do Polski pochodzi z Gazpromu i od wielu lat ta dominująca pozycja powoduje, że płacimy w Polsce więcej za gaz niż w innych krajach Europy. (…) Nie przewidujemy przedłużania tego nieszczęśliwego długoterminowego kontraktu z Gazpromem” – zapowiadał wówczas sekretarza stanu w Kancelarii Premiera, pełnomocnik rządu do spraw strategicznej infrastruktury energetycznej. Dziś, gdy te słowa zostały formalnie przypieczętowane komunikatem PGNiG, w Polsce głos zabrali również ci niezadowoleni z decyzji polskiej spółki. Jednym z nich jest Piotr Maciążek, który udzielił wywiadu w Onecie. Rozmowę przeprowadził z nim i jej zapis opublikował red. Marcin Wyrwał, znany z kontrowersyjnych publikacji ws. wschodnich.  Gdy w styczniu 2018 r. Onet opublikował obszerną rozmowę Wyrwała z Denisem Puszylinem, jednym z przywódców nieuznawanej przez społeczność międzynarodową tzw. Donieckiej Republiki Ludowej – po krytyce ze strony dziennikarzy i ekspertów od polityki wschodniej – portal zmuszony był tekst usunąć.   Kim jest Piotr Maciążek?   Od lat zajmuje się tematami dotyczącymi polityki energetycznej. W ostatnim okresie ujawnił się jako aktywny uczestnik życia politycznego, zarówno w mediach społecznościowych, na swoim mikroblogu, jak i w Sejmie. To właśnie Maciążek w lipcu br. pojawił się na konferencji prasowej Platformy Obywatelskiej, jako jej ekspert od spraw wschodnich. Wystąpił nie tylko z politykami Platformy, ale również ze znanym mitomanem Tomaszem Piątkiem. To właśnie dzięki wydawnictwu Piątka Maciążek mógł wydać książkę „Stawka większa niż gaz…”, w której pisał o swojej prowokacji uderzającej w ministra Naimskiego. W wyniku prowokacji Maciążek razem z Jakubem Wiechem stworzyli fikcyjnego „eksperta” Piotra Niewiechowicza, któremu udało się złapać internetowy prywatny kontakt z jednym z współpracowników Naimskiego. Chociaż efekty prowokacji w żaden sposób nie obciążały ministra, stały się one pretekstem do wezwań do jego dymisji. Co ciekawe, do publikacji doszło dzień po spotkaniu w Stanach Zjednoczonych i rozmowy szefa MSZ, Jacka Czaputowicza z sekretarzem stanu USA Mikiem Pompeo nt. współpracy gospodarczej naszych państw oraz przed podpisaniem umowy z Danią nt. statusu niektórych części Baltic Pipe.",,
Kapłan wśród rażonych piorunem na Giewoncie. To przewodnik grupy Pielgrzymki Świdnickiej,"Ks. Jerzy Kozłowski, wikariusz parafii pw. Maryi Matki Kościoła w Dzierżoniowie, został porażony piorunem podczas tragicznej czwartkowej burzy w Tatrach. Stan kapłana jest stabilny, obecnie przebywa on w szpitalu w Zakopanem. Najbliżsi polecają go dalszej
modlitwie.","O modlitwie w intencji poszkodowanego kapłana zapewnił bp Ignacy Dec. – Cieszę, się, że ks. Jerzy żyje, ale oczywiście proszę Boga o jego szybki powrót do zdrowia. Dzisiaj w godzinach południowych rozmawiałem telefonicznie z ks. Jurkiem. Choć obolały, ucieszył się z rozmowy. Przekazałem mu zapewnienie o swojej modlitwie. Ks. Jurek podziękował również za wsparcie modlitewne diecezjan – poinformował biskup świdnicki. Na miejscu są księża z diecezji świdnickiej. Z ich relacji wynika, że ks. Jerzy odniósł obrażenia przy schodzeniu z Giewontu. Był blisko miejsca, w które uderzył piorun. W diecezji zaraz po tragicznym wydarzeniu ruszył szturm modlitewny za ocalenie życia i powrót do zdrowia.  Ks. Jerzy jest przewodnikiem Pieszej Pielgrzymki Diecezji Świdnickiej na Jasną Górę grupy 2 Ziemi Dzierżoniowskiej. Osoby, które znają księdza Jerzego przekazywały informacje o jego stanie na portalach społecznościowych. „Właśnie wyszliśmy od ks. Jurka ze szpitala jest przytomny, choć poturbowany, trwają badania. Stan określają jako stabilny. Polecamy go dalszej modlitwie, jak i pozostałych poszkodowanych. Pozostałe osoby uczestniczące z nim w wyjeździe nie ucierpiały.Polecamy tez personel szpitala i wszystkich zaangażowanych w akcje ratunkowa, widzieliśmy ogrom ich pracy i wysiłku” – napisano na jednych z portali społecznościowych.",,
„Kociarze z Jarosławem”. Premier: Gratuluję prezesowi dowcipnych wyborców,"„Ile razy patrzę na to zdjęcie z sobotniej konwencji PiS, tyle razy na mojej twarzy pojawia się uśmiech” – napisał premier Mateusz Morawiecki. Do wpisu na Facebooku dołączył zdjęcie uczestników spotkania, z których jeden trzymał ogromną podobiznę kota i transparent „kociarze z Jarosławem”.","Szef rządu dodał, że nie tylko jego „»kociarze z Jarosławem« wprawiają w dobry nastrój”. Podczas konwencji Prawa i Sprawiedliwości prezes partii Jarosław Kaczyński i premier przedstawili program na kolejne cztery lata. Zapowiedzieli m. in. blisko dwukrotny wzrost płacy minimalnej, fundusze modernizacji szpitali i szkół, dodatkowe emerytury i szereg rozwiązań dla przedsiębiorstw.",,
"„PiS atakowany za zmiany, ale i za to, na co nie ma wpływu”. Kaczyński poruszył temat teczek","– PiS jest atakowany nie tylko za zmiany, które wprowadza, ale też za sprawy, na które nie ma wpływu – ocenił w poniedziałek w Zambrowie na Podlasiu prezes partii Jarosław Kaczyński. Sprawą, na którą PiS ma nie mieć wpływu, jest ujawnienie teczek z domu generała Czesława Kiszczaka.","Prezes Prawa i Sprawiedliwości pojechał na Podlasie, żeby poprzeć Annę Marię Anders, córkę generała Władysława Andersa i kandydatkę partii w uzupełniających wyborach do Senatu w okręgu 59. Podczas przemówienia dowodził, że PiS jest ofiarą ataków.Preteksty do ataku– Potrzeba poparcia dla Prawa i Sprawiedliwości jest dziś mocna. Właśnie dlatego, że tak bardzo nas atakują, że tak bardzo wykorzystywane są najróżniejsze preteksty, żeby nas atakować. Czy to w gruncie rzeczy niewiele znaczące zmiany w Trybunale Konstytucyjnym, czy to nawet wydarzenia, na które nie mieliśmy żadnego wpływu, jak ujawnienie materiałów, które były przechowywane w domu zmarłego już eksministra spraw wewnętrznych Kiszczaka – mówił Kaczyński.–  Powtarzam – to były przecież sprawy, które były całkowicie poza nami, ale i wokół tego się mobilizuje ludzi przeciwko nam. I powtarzam – stąd ogromne znaczenie tych wyborów, wyborów uzupełniających w skali kraju – zaznaczył prezes PiS.Pochwalił programKaczyński podkreślił, że program jego ugrupowania jest programem „w interesie ogromnej większości Polaków”. To jednak jego zdaniem nie wszystkim się podoba. – Jest grupa ludzi, która realizację tego programu traktuje jako zagrożenie, i tu w Polsce, i na zewnątrz. Traktuje jako zagrożenie ze względu na swoje realne interesy, realne przywileje, to wszystko, co tworzy ten zły system III RP, ale także ze względu na interesy zewnętrzne i to zarówno ekonomiczne i ideologiczne – tłumaczył zebranym.W niedzielnych wyborach o mandat po senatorze PiS Bohdanie Paszkowskim, który objął stanowisko wojewody podlaskiego, wystartuje sześcioro kandydatów. Oprócz Anny Marii Anders, także: Mieczysław Bagiński (PSL), Szczepan Barszczewski (Partia KORWiN), Andrzej Chmielewski (Samoobrona), Sławomir Gromadzki - zgłoszony przez komitet wyborczy wyborców „Szary Obywatel” oraz Jerzy Ząbkiewicz, startujący z własnego komitetu wyborczego „Praca i Przyszłość - Jerzy Ząbkiewicz Senatorem Twojego Regionu”.",,
Odszkodowania: Niemcy powołują się na Międzynarodowy Trybunał w Hadze,– W sprawie roszczeń za zbrodnie hitlerowskie Międzynarodowy Trybunał Sprawiedliwości przyznał rację Niemcom – tak MSZ w Berlinie skomentował w piątek wyrok włoskiego sądu.,"W czwartek sąd w Sulmonie w środkowych Włoszech nakazał rządowi Niemiec wypłatę odszkodowań tamtejszej gminie Roccaraso i rodzinom hitlerowskiej masakry w listopadzie 1943 roku. Zgodnie z tym orzeczeniem Niemcy mają wypłacić 1,6 mln euro gminie oraz 5 mln euro spadkobiercom ofiar. Komentując ten wyrok dla agencji Ansa, Ministerstwo Spraw Zagranicznych Niemiec oświadczyło: „Na mocy wyroku z 3 lutego 2012 roku Międzynarodowy Trybunał Sprawiedliwości podjął decyzję w sprawie naruszenia immunitetu państwa przez Włochy wyraźnie na korzyść Niemiec”.",,
„Polska pomaga”. Rusza kampania TVP i Caritas,"Od 1 grudnia, przez kolejne niedziele adwentu, Caritas
Polska wraz z Telewizją Polską będą zachęcać do świątecznej
pomocy. Kampania „Polska pomaga” pokazuje, jak ważna
jest empatia i wrażliwość na los tych, którzy potrzebują naszego
wsparcia, zwłaszcza w tym wyjątkowym czasie.","Kampania będzie koncentrować się na pomocy konkretnym, najbardziej potrzebującym osobom. Będzie też zachęcać do bardziej solidarnego przeżywania świąt Bożego Narodzenia. – Wszyscy znamy świecę Caritas. Od 26 lat jest ona obecnana wigilijnych stołach Polaków. Jest symbolem pomaganiai będzie znakiem rozpoznawczym kampanii „Polska pomaga” – mówiks. Marcin Iżycki, dyrektor Caritas Polska.Relacje z akcji zobaczymy w TVP. Tym, co wyróżnia kampanię „Polska pomaga” spośród innych medialnych propozycji, poświęconych działaniom charytatywnym, jest jej skala – adekwatna do skali działalności Caritas. Kampanię „Polska pomaga” można wesprzeć  poprzez: – wysłanie charytatywnego sms-a o treści POLSKAPOMAGA pod numer 72052 (koszt 2,46 zł z VAT); - zakup świecy Caritas, dostępnej w parafiach; - wpłatę na konto CARITAS POLSKA, ul. Okopowa 55, 01-043Warszawa, 77 1160 2202 0000 0000 3436 4384. ",,
Iran rzuca rękawicę USA. „Będziemy kontynuowali rozwijanie i testowanie rakiet”,"Rzecznik irańskiej armii gen. Abdolfazl Szekarczi oznajmił, że Iran nie przerwie swego programu rakietowego i będzie kontynuował testy. Jest to odpowiedź na oświadczenie sekretarza stanu USA Mike’a Pompeo, który oskarżył Teheran o złamanie rezolucji ONZ.","Pompeo napisał w oświadczeniu, że Iran wypróbowuje pocisk balistyczny średniego zasięgu zdolny do przenoszenia kilku głowic, co narusza rezolucję Rady Bezpieczeństwa ONZ.„Próby rakiet (...) są przeprowadzane w celach obrony kraju i odstraszania i będziemy to kontynuowali” – oznajmił gen. Szekarczi, cytowany przez półoficjalną agencję Tasnim. Nie zaprzeczył przy tym ani nie potwierdził, czy Iran przeprowadził próbę nowej rakiety. „Będziemy kontynuowali zarówno rozwijanie, jak i testowanie rakiet. To jest poza ramami negocjacji (nuklearnych) i jest częścią bezpieczeństwa narodowego, na które nie musimy prosić o pozwolenie” – dodał. Wcześniej rzecznik MSZ Iranu Bahram Kasemi stwierdził, że program rakietowy Iranu ma charakter obronny i nie jest objęty zakazem. „Żadna rezolucja Rady Bezpieczeństwa ONZ nie zakazuje prób z pociskami w Iranie” – podkreślił. Zarzucił Stanom Zjednoczonym „powoływanie się na rezolucję, którą same naruszyły, wycofując się jednostronnie z obowiązującego porozumienia nuklearnego”. Pompeo oskarżył w sobotę irański rząd o to, że wypróbowując pocisk balistyczny średniego zasięgu, zdolny do osiągnięcia celów w Europie i każdego punktu na Bliskim Wschodzie, złamał rezolucję Rady Bezpieczeństwa ONZ. Według sekretarza stanu USA irańska próba „narusza rezolucję 2231 Rady Bezpieczeństwa, która zakazuje Teheranowi podejmowania jakichkolwiek działań związanych z pociskami balistycznymi, włącznie z wystrzeliwaniem pocisków, do których budowy wykorzystano tę technologię”.",,
Ponad 1 mln 200 tys. uczestników wzięło udział w sobotnich Orszakach Trzech Króli,W całej Polsce w Orszakach Trzech Króli uczestniczyło ponad 1 mln 200 tys. osób – powiedziała rzeczniczka Orszaku Jolanta Skwarek. Według niej najwięcej osób zgromadziło się w Warszawie – ponad 80 tys.; w orszakowej czołówce znalazły się też Kraków i Wrocław.,"– Mam informację, że w całej Polsce w Orszaku Trzech Króli wzięło udział ponad 1 mln 200 tys. uczestników. W samej Warszawie było ich ponad 80 tys. – powiedziała.Jak sprecyzowała, liczba ta odnosi się do osób, które przeszły ulicami miast. – Nie są w tę statystykę wliczone osoby przygotowujące poszczególne Orszaki – wyjaśniła. Według niej w ubiegłym roku w orszakach w całym kraju wzięło udział ok. 1 mln osób. – A zatem urośliśmy. Dotyczy to nie tylko całej Polski, ale i np. Warszawy. Rok temu warszawski orszak liczył 30 tys. uczestników. W tym roku szło w nim zatem ponad dwa razy więcej osób – powiedziała. Zaczęło się w WarszawieSkwarek przypomniała, że w sobotę odbył się w stolicy 10. Orszak Trzech Króli; to właśnie tu w Warszawie po raz pierwszy go zorganizowano. – Przez pierwsze dwa lata organizowany był tylko w Warszawie, później dołączyło 6 miejscowości, następnie kilkanaście, kilkadziesiąt. A potem notowaliśmy już wzrost o ok. 100 miejscowości rocznie – wyliczyła rzeczniczka. W czołówce miast z największą liczbą uczestników tegorocznej uroczystości z okazji święta Trzech Króli znalazły się oprócz Warszawy również Kraków i Wrocław. – Ze wstępnych szacunków wynika, że w samym tylko Krakowie uczestniczyło w nim ponad 30 tys. osób – dodała. Orszaki Trzech Króli przeszły w sobotę ulicami ponad 660 miast w Polsce i 16 poza jej granicami. Tegoroczne uroczystości odbywały się pod hasłem „Bóg jest dla wszystkich”. Uczestników Orszaków Trzech Króli w Polsce pozdrowił papież Franciszek podczas spotkania z wiernymi w sobotę w Watykanie. W rozważaniach przestrzegał wierzących przed postawami egoizmu, obojętności i strachu. W Orszaku Trzech Króli w Skoczowie na Śląsku Cieszyńskim wziął udział prezydent Andrzej Duda wraz z pierwszą damą Agatą Kornhauser-Dudą. Trzech Króli – trzech mędrców6 stycznia Kościół katolicki obchodzi uroczystość Objawienia Pańskiego, czyli święto Trzech Króli: Kacpra, Melchiora i Baltazara. Kończy ono trwające od wigilii obchody Bożego Narodzenia. Uroczystość Trzech Króli obchodzona jest także, jako dzień misyjny. Od 2011 roku 6 stycznia to dzień ustawowo wolny od pracy. Według Ewangelii św. Mateusza, za panowania w Judei króla Heroda, do Betlejem przybyli ze Wschodu mędrcy, gdyż prorocy przepowiedzieli, że urodził się król żydowski. Mędrców w średniowieczu zaczęto nazywać Trzema Królami i ta nazwa przetrwała do czasów obecnych. Ich imiona pojawiły się dopiero w VIII w.; w XII w. Kacpra, Melchiora i Baltazara uznano za przedstawicieli Europy, Azji i Afryki. Relikwie mędrców przechowywane są do dziś w Kolonii (Niemcy).",,
"„Trzaskowski i Rabiej nie będą decydować o tym, czego nauczą polskie dzieci”","To nie prezydent czy wiceprezydent Warszawy będą decydować o tym, czego i w jaki sposób nauczą polskie dzieci – powiedział w radiowej Trójce wicepremier, minister nauki  i szkolnictwa wyższego Jarosław Gowin.","W wywiadzie dla „Dziennika Gazety Prawnej” wiceprezydent stolicy Paweł Rabiej wskazał, że należy najpierw „przyzwyczaić ludzi do związków partnerskich”, następnie zalegalizować małżeństwa par homoseksualnych, a wreszcie wprowadzić „równość małżeńską z adopcją”.Do tych słów i do podpisanej przez prezydenta Trzaskowskiego karty LGBT+ – która zakłada m.in. edukację seksualną dzieci w oparciu o kontrowersyjne wytyczne Światowej Organizacji Zdrowia – odniósł się w „Salonie politycznym Trójki” wicepremier Jarosław Gowin.– To nie prezydent czy wiceprezydent Warszawy, który już dzisiaj w wywiadzie mówi o tym, że następnym krokiem będzie przyznanie parom homoseksualnym prawa do adopcji, to nie oni będą decydować o tym, czego i w jaki sposób naucza się polskie dzieci. Od tego jest polskie państwo – podkreślił wicepremier.Jak dodał lider Porozumienia, jego partia nie będzie biernie patrzeć „jak próbuje się ograniczać prawa rodziców”. – Na terenie całej Polski młodzi działacze Porozumienia podjęli oddolną inicjatywę, niekonsultowaną ze mną, aby w poszczególnych samorządach zbierać podpisy pod projektem uchwał samorządowych, podkreślających prawo rodziców do decydowania o tym, w jakim duchu mają być wychowane ich dzieci – mówił Jarosław Gowin.",,
Niemiecka polityk: Najwyższą cenę za wspólną zbrodnię dwóch totalitarnych państw zapłaciła Polska,"Polityk Zielonych Marieluise Beck oświadczyła, że to Polska zapłaciła najwyższą cenę za pakt Ribbentrop-Mołotow. Zdaniem tej ekspertki ds. Europy Wschodniej również dziś widać w polityce resztki ówczesnego myślenia.","– Najwyższą cenę za wspólną zbrodnię dwóch totalitarnych państw zapłaciła Polska – powiedziała była wieloletnia posłanka Zielonych do Bundestagu zajmująca się Europą Wschodnią. – Już w poprzednich wiekach carska Rosja, Prusy i Habsburgowie dzielili między siebie ten kraj. Pakt Hitler-Stalin (jak w RFN nazywa się pakt Ribbentrop-Mołotow) był czwartym lub nawet piątym rozbiorem Polski – mówiła Beck w „Inforadio”.  Beck, która jest też dyrektorem organizacji pozarządowej Zentrum Liberale Moderne, zastrzegła, że współudział Stalina w żadnym wypadku nie zmniejsza winy Niemiec za napaść na Polskę.  – Ale marsz Wehrmachtu był możliwy również dlatego, że po 17 dniach otworzył się w Polsce drugi front za sprawą armii sowieckiej. Pakt Hitler-Stalin był największą historyczną i dyplomatyczną bombą, która kiedykolwiek w Europie eksplodowała – uważa była deputowana.  Jej zdaniem w dzisiejszej polityce wciąż można dostrzec sposób myślenia, który doprowadził do zawarcia paktu Ribbentrop-Mołotow.",,
Morawiecki jak Reagan: Czy żyje wam się lepiej niż cztery lata temu? Lis przyznaje rację,"Na finiszu kampanii wyborczej premier Mateusz Morawiecki zachęca do wzięcia udziału w niedzielnych wyborach parlamentarnych i stawia to samo pytanie, które blisko 40 lat temu zadał Amerykanom Ronald Reagan: „Czy żyje wam się lepiej niż cztery lata temu?”. Z pytaniem zmierzył się publicysta Tomasz Lis i przyznał, że „nawet milionom Polaków żyje się o wiele lepiej niż cztery lata temu”.","Prawo i Sprawiedliwość w zbliżających się wyborach walczy o drugą kadencję. Premier Morawiecki mobilizuje wyborców i przekonuje, że od niedzielnego głosowania zależy przyszłość Polski.– Zadzwońmy do przyjaciół, przypomnijmy tym, którzy mogli zapomnieć, którzy się wahają i są niepewni, jeszcze do końca nieprzekonani. Zadajmy to podstawowe pytanie: jak żyło się cztery, pięć lat temu i jak żyje się dzisiaj? – zachęca premier.Dalej stawia pytania o to, kiedy było łatwiej o pracę (cztery lata temu czy teraz?); kiedy finanse publiczne były bardziej zrównoważone; kiedy wizja rozwoju gospodarczego dawała realną szansę na osiągnięcie poziomu życia państw zachodnich?– Z odpowiedzią na te pytania idźmy do wyborów – podkreślił Morawiecki. W podobnym tonie wypowiadał się na początku lat 80. Ronald Reagan. Pytał wówczas Amerykanów, czy żyje im się lepiej niż cztery lata temu.Rację polskiemu premierowi przyznał nawet Tomasz Lis. Jak stwierdził, „bardzo wielu Polakom, nawet milionom Polaków, żyje się o wiele lepiej niż cztery lata temu”. – Z gospodarczego, ekonomicznego, portfelowego, rzekłbym, punktu widzenia, zapewne większość powiedziałaby: tak, żyje nam się lepiej. W istocie Polakom – mówi o tym statystyka – żyje się lepiej niż cztery lata temu – powiedział publicysta.",,
Premier po atakach Frasyniuka na Kornela Morawieckiego: Stara strategia postkomunistów,"Solidarność Walcząca to odważna walka z komuną wbrew beznadziei, na którą liczyli Kiszczak i Jaruzelski wprowadzając stan wojenny - oświadczył w niedzielę premier Mateusz Morawiecki w odpowiedzi Władysławowi Frasyniukowi, który atakował ostatnio Kornela Morawieckiego i podważał jego zasługi.","„Od pewnego czasu moja rodzina stała się celem niewybrednych ataków ze strony pana Władysława Frasyniuka. Pal diabli, gdy ataki te – mówiąc delikatnie – bardzo niegrzeczne, są kierowane pod moim adresem. (...) Sytuacja jest jednak inna, gdy pan Frasyniuk uderza w osobę mego nieżyjącego Ojca, Kornela Morawieckiego – pisze Morawiecki.Jak dodaje, „ojciec już nie może się bronić przed wypowiedziami, które fałszują jego działalność w podziemiu, a także próbują przemilczeć lub ośmieszyć – stara strategia (post)komunistów)– rolę Solidarności Walczącej w odzyskaniu niepodległości przez Polskę”.„Solidarność Walcząca, to tysiące do dziś bezimiennych drukarzy, to odważna walka z komuną wbrew beznadziei, na którą liczyli Kiszczak i Jaruzelski wprowadzając stan wojenny, to 600 audycji radiowych, to kontrwywiad i mrówczy kolportaż setek tytułów przez dziesiątki tysięcy zaangażowanych działaczy i sympatyków. Agenci SB nie przeniknęli do władz Solidarności Walczącej, co było ich wielkim celem, nie zniszczyli struktur (Kiszczak: »nie szczędzić sił i środków dla zniszczenia Solidarności Walczącej«)” – podkreślił premier. Szef polskiego rządu zaznaczył, że Solidarność Walcząca to „braterstwo z wieloma strukturami podziemnej Solidarności, walka ramię w ramię z komunistycznym złem”. Jak dodał: „Dlatego mam przekonanie, że ludzie +Solidarności+ pamiętają, w imię jakich zasad podjęli trud walki o wolną Polskę w 1980 roku i dobrze pamiętają mojego Ojca. On przez ponad 50 lat i do końca był wierny tym zasadom. Z komunistycznym złem, z ustrojem PRL, odważnie i ofiarnie walczył od 1968 roku”.Premier podkreślił też, że rzetelne badanie aktywności lat 80. jest najlepszym świadectwem wielkiego wkładu jego Ojca w krzewienie idei wolności i niepodległości Polski.Władysław Frasyniuk w opublikowanym w sobotę wywiadzie dla Gazety Wyborczej stwierdził: „Morawieccy walczyli z komunizmem? Błagam... Jeden wyjechał, o drugim nic nie słyszałem”.",,
"Kukiz do Korwin-Mikkego: jeżeli pan zostanie królem, to ja się z wyborów wycofam. Zobacz całą debatę TVP1","Ostra krytyka konkurentów, surowa ocena sytuacja w Polsce i zaskakujące gadżety: tak wyglądała debata prezydencka w TVP1. Kandydaci dyskutowali w pięciu rundach, w czasie których oprócz prezentacji swojego programu musieli odpowiedzieć na pytania o politykę zagraniczną, społeczną oraz przedstawić swoją wizję państwa.","TAK RELACJONOWALIŚMY DEBATĘ MINUTA PO MINUCIE  Do debaty zaproszono wszystkich kandydatów. Udziału w niej odmówił jedynie Bronisław Komorowski, rywali było zatem dziesięciu. W każdej z rund występowali według wylosowanej wcześniej kolejności. Kandydaci mierzyli się z trzema rundami pytań: o politykę zagraniczną, politykę społeczną oraz wizję ustroju i państwa.                                                teraz odtwarzaneNajgorętsze fragmenty debaty prezydenckiej Krzesełko dla KomorowskiegoW debacie oprócz poważnych odpowiedzi nie zabrakło momentów pełnych humoru. Paweł Kukiz przyniósł ze sobą rozkładany stołeczek, który rozstawił w studiu dla Bronisława Komorowskiego. Prezydent od początku zapowiadał, że nie pojawi się na debacie. Komitety niektórych kandydatów domagały się, by dla Bronisława Komorowskiego zostawiono puste stanowisko. Jednak jak podkreśla TVP, zgodnie z ustaleniami z przedstawicielami komitetów wyborczych z 13 kwietnia, w scenografii nie przewidziano pustych stanowisk dla tych kandydatów, którzy nie zdecydowali się na udział w debacie.                                                teraz odtwarzaneKukiz rozstawia krzesełko dla Komorowskiego Węgierskie popisy Adama JarubasaAdam Jarubas popisał się z kolei znajomością węgierskiego. Pytany o to, jaka powinna być polska polityka zagraniczna i jak należy zapewnić Polsce bezpieczeństwo, odpowiedział w języku Madziarów.                                                teraz odtwarzaneAdam Jarubas mówi w debacie po węgiersku Korwin-Mikke poprze Kukiza?Duże emocje i wesołość w studiu wzbudziła wypowiedź Janusza Korwina-Mikkego, który zapowiedział, że jeżeli partia UKIP w wyborach w Wielkiej Brytanii, które odbędą się za kilka dni dostanie więcej niż 40 mandatów. Paweł Kukiz odpowiedział na to: daję słowo, że jeżeli pan zostanie królem, to ja się z wyborów wycofam.                                                teraz odtwarzaneKorwin-Mikke: Ja się chcę wycofać z tych wyborów i poprzeć pana Kukiza Grzegorz Braun z kolei porównał debatę do teleturnieju „Jeden z dziesięciu”:                                                teraz odtwarzaneBraun: To jest taki teleturniej „Jeden z dziesięciu” A tak kandydaci podsumowali sami siebie na zakończenie debaty:                                                teraz odtwarzaneKandydaci  podsumowanie",,
"Ponad 2 mln wniosków o 500 Plus i 1,14 mln o Dobry Start","W niespełna dwa tygodnie rodziny złożyły ponad 2 mln wniosków online o przyznanie środków z programu „Rodzina 500 Plus” i ponad 1,14 mln wniosków w programie „Dobry Start” – poinformowała minister pracy, rodziny i polityki społecznej Bożena Borys-Szopa.","„W niespełna dwa tygodnie rodziny złożyły ponad 2 mln wniosków online o #rodzina500plus i ponad 1,14 mln o #DobryStart” – napisała na Twitterze minister .  Od 1 lipca ruszył rozszerzony program „Rodzina 500 Plus”, który zakłada przyznanie świadczenia wszystkim dzieciom do 18 lat. Od tego dnia możliwe jest składanie wniosków o świadczenie drogą elektroniczną. Od 1 sierpnia wniosek będzie można złożyć także w formie tradycyjnej – papierowej.  Każdy, kto chce online złożyć wniosek o 500 Plus, może to zrobić za pośrednictwem kanałów bankowości elektronicznej, portalu Emp@tia lub platformy usług elektronicznych ZUS.  W przypadku złożenia wniosku w okresie lipiec-wrzesień świadczenie zostanie przyznane z wyrównaniem od 1 lipca. Z kolei złożenie wniosku po 30 września oznaczać będzie przyznanie świadczenia od miesiąca złożenia wniosku, czyli bez wyrównania za miesiące minione (lipiec i sierpień). Rodziny, które złożą wnioski od 1 lipca, mają zagwarantowane wypłaty do końca maja 2021 r.  Resort rodziny przypomina, że rodzice, którzy mają przyznane do 30 września tego roku świadczenie wychowawcze na drugie i kolejne dzieci, składają od 1 lipca jeden wspólny wniosek o ustalenie prawa do świadczenia na wszystkie dzieci.  Z szacunków MRPiPS wynika, że po rozszerzeniu formuły programu „Rodzina 500 plus” wsparcie trafi łącznie do ok. 6,8 mln dzieci (ze świadczenia wychowawczego korzysta 3,6 mln dzieci - stan na kwiecień 2019 r.). Wśród nich będą teraz także wszystkie dzieci przebywające w placówkach opiekuńczo-wychowawczych.  Od początku lipca drogą internetową można także złożyć wniosek o wyprawkę szkolną w wysokości 300 zł z programu Dobry Start.",,
Europosłanki PiS pytają o dyskryminację polskich firm we Francji,"Europosłanki Prawa i Sprawiedliwości – Beata Szydło, Elżbieta Rafalska, Joanna Kopcińska oraz Anna Zalewska – skierowały do Komisji Europejskiej pytanie w sprawie dyskryminacji polskich firm we Francji.","Firmy z Polski z powodzeniem konkurują na francuskim rynku z lokalnymi przedsiębiorcami. Nie tylko zresztą tam, ale w większości krajów tzw. „starej Unii”. Francuscy inspektorzy pracy dostali w od władz polecenie, by rzucić inne zajęcia i skupić się na kontrolowaniu firm z Europy Środkowo-Wschodniej, w tym także z Polski.Europosłanki Prawa i Sprawiedliwości poprosiły w piśmie „o ustosunkowanie się KE do tego typu praktyk stosowanych przez francuskie inspekcje pracy i stwierdzenie, czy nie stoją one w sprzeczności z unijną swobodą świadczenia usług oraz czy działania francuskich władz są proporcjonalne i zgodne z zasadą niedyskryminacji podmiotów zagranicznych na wspólnym rynku”. Eksperci twierdzą, że kontrole odbywają się według określonego scenariusza, w którym zagraniczna firma zostaje uznana za działającą nielegalnie na francuskim rynku. Przepisy wprowadzone tam w 2018 r. przewidują za to horrendalne kary – nawet 30 tys. euro za każdego nielegalnie zatrudnionego pracownika.Francuscy kontrahenci naszych przedsiębiorców są przez kontrolerów informowani, że współpraca z zagranicznymi firmami może być uznana za współudział w przestępstwie. Polskie Ministerstwo Rozwoju w odpowiedzi na zagraniczne praktyki przygotowało „czarną księgę barier”, napotykanych przez rodzime firmy za granicą.",,
Premier Iraku zapowiada rezygnację. Demonstranci tańczą z radości,"Premier Iraku zapowiedział, że złoży rezygnację ze stanowiska, aby parlamentarzyści mogli wybrać nowy rząd - informuje Reuters, powołując się na oświadczenie kancelarii premiera. Adil Abd al-Mahdi w oświadczeniu nie podaje, kiedy zamierza złożyć rezygnację.","W piątek najwyższy przywódca szyicki w Iraku ajatollah Ali Sistani apelował do parlamentu o wycofanie poparcia dla rządu. „W odpowiedzi na to wezwanie (...) przedstawię parlamentowi żądanie o zaakceptowanie mojej rezygnacji ze stania na czele obecnego rządu” – głosi oświadczenie podpisane przez premiera.Jak podaje agencja AP, po zapowiedzi ustąpienia premiera demonstranci zebrani na placu Tahrir w Bagdadzie zaczęli z radości tańczyć i śpiewać. 25–letnia Amira w rozmowie z AP oznajmiła, że al–Mahdi powinien zrezygnować już wiele tygodni temu. „Nie zatrzymamy się na premierze, mamy jeszcze o co walczyć. Będziemy naciskać, aż nasze żądania zostaną spełnione” – powiedziała.Al–Mahdi zapowiedział ustąpienie dzień po tym, jak ponad 40 demonstrantów zostało zabitych na południu Iraku przez siły bezpieczeństwa. W piątek w mieście Nasirija, gdzie w czwartek w wyniku ostrzału ostrą amunicją zginęło 31 osób, zabito kolejnych trzech protestujących. Reuters, powołując się na policję i źródła medyczne, podał w piątek, że od początku demonstracji zginęło ponad 400 osób, w większości byli to nieuzbrojeni uczestnicy protestów. Od początku października w Iraku trwają największe protesty od upadku reżimu Saddama Husajna w 2003 roku. Ruch kontestacji przeciwko brakowi miejsc pracy i nieregularnym dostawom prądu i wody pitnej rozpoczął się 1 października w Bagdadzie, po czym zaczął ogarniać także południowe prowincje kraju. Protestujący wzywają do obalenia rządu i uciekają się do strajków, blokad dróg, portów i instalacji naftowych oraz do akcji nieposłuszeństwa obywatelskiego.Politycy i rządzący obwiniani są o chroniczną korupcję, blokującą odbudowę kraju po latach konfliktów religijnych i niszczycielskiej wojnie, w której pokonano dżihadystyczne Państwo Islamskie. Mimo wielkich rezerw ropy naftowej część ludności Iraku żyje w biedzie, z ograniczonym dostępem do czystej wody, elektryczności, opieki zdrowotnej czy edukacji.Al–Mahdi został desygnowany na premiera w październiku 2018 r. Prezydent Iraku Barham Salih podjął decyzję o nominacji nowego premiera zaledwie dwie godziny po tym, jak sam został wybrany na urząd szefa państwa.77–letni al–Mahdi jest ekonomistą i szyickim politykiem, członkiem Najwyższej Rady Islamskiej. Po obaleniu Husajna, w latach 2004–2006 sprawował funkcję ministra finansów w tymczasowym rządzie Iraku. W latach 2005–2011 był wiceprezydentem Iraku, a w latach 2014–2016 – ministrem ds. ropy.Działalność polityczną al–Mahdi zaczynał w szeregach Irackiej Partii Komunistycznej. Od 1969 roku przebywał na wygnaniu, najpierw we Francji, a potem w Iranie, gdzie porzucił komunizm na rzecz szyickiego islamizmu. W latach 90. kierował biurem Najwyższej Rady Rewolucji Islamskiej w kontrolowanym już wówczas przez Kurdów Irbilu.",,
"Kidawa-Błońska o 500 Plus: Gdyby je odebrać, Polacy nie daliby sobie rady","Tego 500 Plus nie można ludziom odebrać, bo tak weszło to w ich poczucie bezpieczeństwa i świadomość, że nie mogliby dać sobie rady – powiedziała wicemarszałek Sejmu Małgorzata Kidawa-Błońska. Pytana, czy „Lewica jest nic nie warta” odparła: „nigdy tak nie powiedziałam”.","We wtorek europoseł Platformy Obywatelskiej Radosław Sikorski poinformował, że nie ma zamiaru wystartować w prawyborach prezydenckich organizowanych przez PO. Z prawyborów zrezygnował też inny działacz tej partii i jej europoseł Bartosz Arłukowicz. Małgorzata Kidawa-Błońska mówiła w radiu TOK FM, że w piątek zbiera się zarząd Platformy, by wyłonić kandydata na prezydenta. – W piątek będziemy wiedzieli wszystko, będziemy mogli zacząć kampanię – oznajmiła.W kolejnej części rozmowy wicemarszałek Sejmu odniosła się do programu 500 Plus. Jak mówiła, „500 Plus tak weszło w świadomość Polaków, że nie daliby sobie rady, gdyby je odebrać”.  Dodała, że „trzeba zachęcić ludzi, żeby wzięli perspektywę rozwoju swojej kariery”. – Trzeba zachęcić ludzi do optymistycznego myślenia – wskazała.Kidawa-Błońska odniosła się też do swojej wypowiedzi o Lewicy. Przed kilkoma dniami powiedziała, że jeśli posłowie klubu Lewicy poprą projekt w sprawie zniesienia limitu 30-krotności składek na ZUS, to będzie oznaczało, że są „nic nie warci"".",,
Rosyjska Wikipedia może zostać zablokowana,"Rosyjska wersja Wikipedii może zostać ocenzurowana, a nawet zablokowana. W trakcie posiedzenia Rady do spraw Języka Rosyjskiego prezydent Władimir Putin zaproponował, żeby w internecie zamiast haseł Wikipedii pojawiły się teksty opublikowane wcześniej w Wielkiej Encyklopedii Rosyjskiej, jak się wyraził „bardziej wiarygodnej” – poinformowała agencja RIA Nowosti.","– Co się tyczy Wikipedii to lepiej zastąpić ją nową Wielką Rosyjską Encyklopedią w formie elektronicznej – powiedział Putin podczas posiedzenia na Kremlu Komitetu ds. Przyszłości Języka Rosyjskiego. Dodał, że „przynajmniej będzie to źródło wiarygodnych informacji podanych w dobrej, nowoczesnej formie”.Obecne wydanie tej encyklopedii, publikowane stopniowo w latach 2007-2014, dostępne jest jedynie w formie papierowej.Według oficjalnych dokumentów opublikowanych we wrześniu rząd zamierza przeznaczyć w ciągu najbliższych 3 lat prawie 1,7 mld rubli (około 26,7 mln dolarów) na utworzenie internetowego źródła informacji, podobnego do Wikipedii. Obecnie rosyjskojęzyczna Wikipedia (znana jako „Vikipedia”) ma około 1,5 mln haseł i jest powszechnie użytkowana.Według RIA Nowosti, apel rosyjskiego prezydenta był reakcją na wyrażone publicznie niezadowolenie rektora jednego z rosyjskich uniwersytetów, który ubolewał, że Wikipedią posługują się nawet sądy uzasadniając wydane wyroki.Pomysły Putina wystraszyły zespół redagujący rosyjską wersję Wikipedii. Szef redakcji Stanisław Kozłowski wyraził nadzieję, że wraz z pojawieniem się w Internecie nowego źródła informacji dotychczasowe nie zostaną zablokowane. Podkreślił, że liczba informacji opublikowanych przez Wikipedię wielokrotnie przewyższa liczbę haseł, jakie zawiera Wielka Encyklopedia Rosyjska.",,
Prof. Grabowska: Stanowisko KRS w sprawie Gersdorf to „kropka nad i”,"– W tym stanowisku nie znajduję żadnych nowych elementów. To samo mówił pan prezydent, to samo mówi doktryna. Stan spoczynku pani Gersdorf wynika z ustawy – mówi portalowi tvp.info prof. Genowefa Grabowska z Wyższej Szkoły Menedżerskiej w Warszawie.","– Rozumiem, że to stanowisko Krajowej Rady Sądownictwa ma być taką „kropką nad i”, ma przypomnieć pani prezes, że prawo obowiązuje, że obowiązuje konstytucja, a skoro konstytucja, to i ustawy, a skoro ustawy, to i ta ustawa o Sądzie Najwyższym – powiedziała prof. Grabowska, komentując dla portalu tvp.info stanowisko KRS w sprawie kadencji byłej I prezes SN. – Zgodnie z porządkiem konstytucyjnym skoro Trybunał Konstytucyjny nie stwierdził, by ta ustawa była sprzeczna z konstytucją, a nawet żaden podmiot nie skierował jej do Trybunału Konstytucyjnego, to ów akt obowiązuje – wyjaśnia była eurodeputowana. W przyjętym przez Krajową Radę Sądownictwa stanowisku Rada stwierdza, że „szacunek dla państwa i autorytet prezydenta wymagają, aby wydany przez niego akt ws. przejścia sędziego SN w stan spoczynku był respektowany m.in. przez Małgorzatę Gersdorf. Dla KRS akt ten jest podstawą do tego, że Gersdorf jest byłą I prezes SN”.KRS wskazała, że z art. 180 ust. 4 konstytucji wynika, iż „wiek, w którym sędzia przechodzi w stan spoczynku, określa ustawa, a nie konstytucja”.",,
Konwencja regionalna PiS w Jasionce z udziałem Jarosława Kaczyńskiego,"Obecny europoseł, szef sztabu PiS Tomasz Poręba, poseł Bogdan Rzońca oraz wojewoda podkarpacki Ewa Leniart otwierają listę kandydatów Prawa i Sprawiedliwości do Parlamentu Europejskiego na Podkarpaciu.","Kolejne, czwarte miejsce na podkarpackiej liście PiS przypadło wicemarszałkowi woj. podkarpackiego Piotrowi Pilchowi. Na liście znaleźli się też posłowie ugrupowania z tego regionu – Krystyna Wróblewska oraz Kazimierz Gołojuch.„Siódemką” została wiceprzewodnicząca sejmiku województwa podkarpackiego Teresa Pamuła, a za nią na liście znaleźli się członkowie zarządu województwa podkarpackiego: Stanisław Kruczek i Maria Kurowska. Ostatnie miejsce na liście zajmuje senator PiS Janina Sagatowska.W lutym Komitet Polityczny PiS podjął decyzje dotyczące „jedynek” i „dwójek” na listach w wyborach do Parlamentu Europejskiego. Wśród „jedynek” są m.in. szef MSWiA Joachim Brudziński, wicepremier Beata Szydło, Jacek Saryusz-Wolski, wicemarszałek Senatu Adam Bielan, Witold Waszczykowski, Elżbieta Kruk, Karol Karski, Zdzisław Krasnodębski, minister edukacji Anna Zalewska i Anna Fotyga.Natomiast wśród „dwójek” znaleźli się m.in.: wicemarszałek Sejmu, rzeczniczka PiS Beata Mazurek, wiceminister kultury Jarosław Sellin, minister Beata Kempa, wicemarszałek Senatu Maria Koc, rzeczniczka rządu Joanna Kopcińska, wiceminister inwestycji i rozwoju Andżelika Możdżanowska i wiceminister energii Grzegorz Tobiszowski. ",,
Stan zdrowia Sławomira Nitrasa jest stabilny,Poseł Platformy Obywatelskiej Sławomir Nitras zasłabł w czwartek rano w samolocie na lotnisku im. Fryderyka Chopina. Konieczna była interwencja służb ambulatoryjnych. Stan polityka jest stabilny.,"– W czwartek rano rozmawiałem z nim. Było wszystko w porządku – powiedział portalowi gs.24.pl Olgierd Geblewicz, szef Platformy Obywatelskiej w Szczecinie. Polityk uspokoił martwiących się o zdrowie posła Koalicji Obywatelskiej. – Informacje dotyczące jego zdrowia są uspakajające – poinformował Geblewicz. O tym, że Nitras stracił przytomność w samolocie, który miał lecieć do Szczecina, jako pierwszy poinformował portal tvp.info. Po zasłabnięciu poseł trafił do szpitala, gdzie przeszedł badania. Sławomir Nitras, poseł na Sejm V, VI i VIII kadencji, a także europoseł VII kadencji, kandydował na prezydenta Szczecina w wyborach samorządowych w 2018 r. W wyborach parlamentarnych w 2019 roku kandydował do Sejmu z ramienia Koalicji Obywatelskiej. Uzyskał mandat posła IX kadencji, otrzymując 78 513 głosów.",,
Sonda o Sądzie Najwyższym. Czyje interesy reprezentuje? [WIDEO],"Na gmachu Sądu Najwyższego w Warszawie wywieszony został baner z napisem „Konstytucja”. Hasło to od kilku miesięcy kojarzone jest z KOD i Obywatelami RP, blisko związanymi z opozycją parlamentarną. Zapytaliśmy mieszkańców Warszawy, co sądzą o obecnych działaniach SN. – To trudne pytanie, ale uważam, że realizują tylko interesy określonej grupy osób – mówi jeden z uczestników sondy.","Rząd Prawa i Sprawiedliwości przeprowadza w Polsce reformę sądownictwa, polegającą m.in. na zmianie wieku emerytalnego sędziów. Działania te wywołały falę protestów, w które angażowali się m.in. sędziowie SN z byłą I Prezes Małgorzatą Gersdorf na czele. Symbolem protestów z inspiracji KOD i Obywateli RP stały się banery i koszulki z napisem „Konstytucja”, które aktywiści tych grup umieszczali w wielu miejscach i na obiektach w całej Polsce.W ostatnich dniach można było zaobserwować kolejną odsłonę protestu. Tym razem na siedzibie SN przy pl. Krasińskich w Warszawie pojawił się ogromny baner odnoszący się do ustawy zasadniczej.",,
Tajemnicza eksplozja na poligonie w Rosji. Mogła wybuchnąć rakieta z napędem jądrowym,"Do wybuchu na poligonie na północy Rosji mogło dojść przy testowaniu pocisku z napędem jądrowym, o którym w ubiegłym roku mówił Władimir Putin – pisze Reuters, powołując się na ekspertów. Specjaliści wskazują, że mógł to być pocisk manewrujący, który w Rosji znany jest jako 9М730 Buriewiestnik, a w klasyfikacji NATO jest oznaczony jako SSC-X-9 Skyfall. Putin twierdzi, że jego zasięg jest „nieograniczony”.","Do eksplozji doszło 8 sierpnia w obwodzie archangielskim. Jeffrey Lewis, ekspert Instytutu Studiów Międzynarodowych Middlebury w USA, ocenił w oparciu o zdjęcia satelitarne i inne dane, że do wypadku doszło podczas testowania pocisku z napędem jądrowym. Dodał, że w okolicach wybuchu u wybrzeży Morza Białego tego samego dnia zidentyfikowano okręt Sieriebrianka, przeznaczony do transportowania płynnych odpadów radioaktywnych.Radio Swoboda, powołując się na kanał Baza w komunikatorze Telegram, wskazuje, że u sześciu rannych w wybuchu stwierdzono objawy skażenia promieniowaniem. Poszkodowani według medialnych doniesień zostali przetransportowani do państwowego szpitala im. Burnaziana w Moskwie, specjalizującego się w leczeniu chorób popromiennych. Niedługo po wybuchu lokalne władze poinformowały o zarejestrowaniu „krótkotrwałego” wzrostu promieniowania. W piątek władze miasta Siewierodwińsk wycofały informację w tej sprawie bez dodatkowych wyjaśnień. Rosyjskie ministerstwo obrony zapewniło, że w wyniku eksplozji do atmosfery nie przedostały się żadne szkodliwe substancje i poinformowało, że promieniowanie jest w normie. Z kolei organizacja Greenpeace, powołując się na dane ministerstwa ds. sytuacji nadzwyczajnych, podała, że w Siewierodwińsku poziom promieniowania 20-krotnie przekroczył normę. Lokalne media podały, że okoliczni mieszkańcy gromadzą jod, stosowany w celu zmniejszenia skutków napromieniowania. Podobnie jak po Czarnobylu– Przypomina nam to łańcuch wydarzeń z czasów katastrofy w Czarnobylu, który rodzi pytanie, czy Kreml stawia na pierwszym miejscu dobro rosyjskiego społeczeństwa czy utrzymywanie władzy – powiedział agencji Reutera proszący o anonimowość przedstawiciel administracji prezydenta USA Donalda Trumpa.W sobotę rosyjska państwowa agencja energii atomowej Rosatom poinformowała, że do czwartkowego wybuchu silnika rakietowego, wskutek którego zginęło pięciu jej pracowników, doszło podczas testów na platformie morskiej, a przyczyną zdarzenia był „zbieg okoliczności”. Rosatom przekazał, że po zakończeniu testu zapaliło się paliwo rakiety oraz nastąpiła detonacja. Rosyjska redakcja BBC wyjaśniała w czwartek, powołując się na źródła, że na terytorium administracyjnego okręgu Nionoksa znajduje się państwowy centralny morski poligon doświadczalny marynarki wojennej Rosji. Portal zaznaczał, że testowane są tam wszystkie rodzaje rakiet, w które uzbrojone są rosyjskie okręty, w tym międzykontynentalne rakiety balistyczne, pociski manewrujące i przeciwlotnicze.",,
Google chce zrewolucjonizować branżę gier. Nadchodzi koniec konsol?,"Google przedstawiło w poniedziałek na konferencji GDC w San Francisco swoją nową usługę, o której głośno było już od jakiegoś czasu. Chodzi o projekt „Stadia”, który ma zrewolucjonizować branżę gier. Jak zapowiada firma, w każdą grę będziemy mogli zagrać na dowolnym sprzęcie. Nie będzie nam już potrzebny dobry komputer czy konsola, wystarczy choćby smartfon.","Podczas targów Game Developers Conference, które odbywają się w San Francisco, Google ogłosiło, że „przyszłość gier nie jest zamknięta w obudowie”. Zdaniem firmy jest ona w wirtualnej chmurze.Na konferencji została przedstawiona platforma streamingowa Google’a, która nosi nazwę „Stadia”. Najnowszy projekt nie był mocno ukrywany przed światem. Krążyły różne plotki i legendy, o co może chodzić, jednak firma dopiero teraz przedstawiła kilka szczegółów dotyczących tej platformy.Jak informuje Google, już niedługo będzie można grać w gry przy pomocy wyłącznie przeglądarki internetowej. Platforma ma sprawić, że w każdą grę będziemy mogli zagrać na dowolnym sprzęcie. Nie będzie nam już potrzebny dobry komputer czy konsola, wystarczy choćby smartfon.Jedyne, co będzie konieczne, to stabilne i dobre połączenie z internetem oraz zainstalowanie przeglądarki Google Chrome. Wchodzimy na YouTube, klikamy „play” i już za kilka chwil możemy cieszyć się rozgrywką. Podczas prezentacji rozegrano sceny z gry Assassin’s Creed Odyssey. Przedstawiciel firmy zagrał m.in. na tablecie, telefonie i komputerze, przechodząc z jednego urządzenia na drugie i nie pauzując w międzyczasie rozgrywki. Google zapewnia, że dzięki platformie będzie można zapomnieć o aktualizacjach i długim ładowaniu rozgrywki. Wszystko będzie aktualne i dostępne natychmiastowo.Firma zaprezentowała również swój kontroler do gier, jednak poinformowała, że bez problemu będzie można korzystać zarówno z pada do Xboxa, jak i do PS4.Jak ogłoszono na konferencji, premiery można się spodziewać jeszcze w 2019 roku w USA, Kanadzie i części Europy.",,
"Duda o wystąpieniu Schetyny. „Śmiano się, gdy mówiłem o członkostwie Polski w Radzie Bezpieczeństwa ONZ”","– To, że nie znaleźliśmy się przy stole negocjacyjnym w Mińsku jako kraj, który graniczy z Rosją i Ukrainą, pokazuje niestety nieskuteczność dotychczasowej polityki zagranicznej i to, że miejsce Polski jest miejscem słabym. Celem powinno być postawienie Polski w pozycji „nic o nas bez nas” – mówił podczas swojej konferencji w sprawie wystąpienia Grzegorza Schetyny, kandydat PiS na prezydenta Andrzej Duda.","Duda stwierdził, że podstawowym kierunkiem polityki zagranicznej powinno być wzmacnianie pozycji Polski na arenie międzynarodowej oraz jej bezpieczeństwa. Jego zdaniem te założenia powinny być bardzo konkretne. – Trzeba zakończyć politykę płynięcia w głównym nurcie. Polska musi mieć swój nurt. Powinna wychodzić z inicjatywami, takimi które będą słuchane i uznane, i będą miały szansę na realizację. Taka aktywność jest niezmiernie potrzebna – mówił. „Jestem za”Jego zdaniem sprawa Ukrainy i to, że Polski nie było podczas negocjacji o jej losach w Mińsku pokazuje, że skuteczność dotychczasowej polityki zagranicznej Polski jest słaba. Zaznaczył, że jedno z założeń Grzegorza Schetyny dotyczące ubiegania się o członkostwo niestale w Radzie Bezpieczeństwa ONZ jest założeniem, o którym on sam mówił już dawno temu. – Mówiłem, że to powinien być jeden z celów. Śmiano się wtedy, a dziś okazuje się, że rząd głośno o tym mówi. Jestem za, ale jednym z kryteriów jest to aby państwo, które się o to ubiega posiadało szczególne zasługi w dziedzinie umacniania pokoju międzynarodowego – powiedział. „Nowe warunki wynegocjowane podczas szczytu w Warszawie”Duda podkreślił również, że ważne jest wzmacnianie bezpieczeństwa Polski w przestrzeni obronnej i militarnej. – Powinniśmy robić wszystko, aby tutaj stacjonowały jednostki NATO. Był szczyt w Newport, będzie szczyt w Warszawie w 2016 roku. Jego celem powinno być wynegocjowanie warunków dodatkowych, dotyczących gwarancji, tak aby mogły zostać na tym szczycie NATO ostatecznie zatwierdzone. Nie będzie sukcesem, jeśli szczyt ten potwierdzi tylko to, co było ustalone w Newport  – powiedział. I dodał, że tymi dodatkowymi gwarancjami bezpieczeństwa mogłyby być właśnie bazy wojskowe NATO na polskim obszarze. Najlepiej, by były one polsko-amerykańskie. „Pieniądze to też oręże” Duda odniósł się również do kwoty 130 mld złotych, które Polska ma wydać na modernizację armii. – Wydając takie pieniądze trzeba się kierować celami bezpieczeństwa. Pieniądze to też oręże, które wzmacnia sojusz. Powinniśmy to traktować jako narzędzie zacieśniające stosunki gospodarcze, ale tak abyśmy nie robili zakupów „od Sasa do lasa”. Żebyśmy traktowali tę ogromną kwotę pieniędzy jako pewne narzędzie we wzmacnianiu sojuszu – stwierdził. Podkreślił także, że ważnym aspektem jest także polityka historyczna. – Każdy kraj dobrze prowadzący politykę historyczną już dawno by zrealizował filmy i rotmistrzu Pileckim, czy rodzinie Ulmów. To są przypadki, które w innych krajach stałyby się spektakularną opowieścią – powiedział.",,
Rząd PO-PSL wiedział o wyłudzeniach VAT. Kosztowało to państwo 260 mld zł,"Ujawnione przez portal tvp.info nagranie rozmowy biznesmena Jana Kulczyka z prezesem Najwyższej Izby Kontroli Krzysztofem Kwiatkowskim wpisują się w ciąg sygnałów dowodzących, że świadomość skali wyłudzeń VAT-owskich w okresie rządów PO-PSL była w kręgach polityczno-biznesowych duża. Na nagraniu obaj dyskutują o problemach ze ściągalnością VAT. Jak chcą eksperci, luka VAT za ten okres przekroczyła 262 mld zł.","W programie „Strefa starcia” w TVP Info wyemitowane zostało kolejne nagranie z warszawskiej restauracji Amber Room, gdzie 10 czerwca 2014 r. spotkali się ówczesny prezes NIK Krzysztof Kwiatkowski i miliarder Jan Kulczyk. To właśnie w tych latach – kiedy Platforma Obywatelska współrządziła z PSL – dochodziło do miliardowych wyłudzeń podatku VAT. – Moim zdaniem kilka przyczyn się na to nałożyło. Jest intensyfikacja tych kołowrotków VAT-owskich i oni trochę to przespali. Według naszych analiz ewidentnie za wolno zaczęli reagować na te działania – mówił Kwiatkowski w rozmowie z Kulczykiem. Jak dodawał, „mamy problem (…) trochę nasze ministerstwo finansów [jest] jak dziecko we mgle”. Resort finansów, inne ministerstwa i urzędy centralne, a w końcu sami premierzy Donald Tusk i Ewa Kopacz, otrzymywali w latach 2008-15 ostrzeżenia od organizacji branżowych zaniepokojonych zagrożeniem, a później faktycznym wyłudzaniem VAT. Mimo to władze nie widziały potrzeby wprowadzania postulowanych przez przedsiębiorców zmian. Z kolei Polska Unia Dystrybutorów Stali już w 2009 r. alarmowała o „rosnącej liczbie przypadków sprzedaży wyrobów stalowych produkowanych w Polsce, a oferowanych nie tylko poniżej cen rynkowych, ale nawet poniżej cen producentów”. Na nagraniu z 2013 r., do którego dotarł w listopadzie portal tvp.info, słychać, jak Paweł Graś, ówczesny rzecznik rządu, opisuje sposób działania mafii VAT-owskich, przyznając, że przestępcy są bezkarni. Graś stwierdził wtedy, że kradzież VAT jest bardziej opłacalna niż produkcja narkotyków. – Te oszustwa VAT-owskie, to gdziekolwiek słyszę o temacie zorganizowanej przestępczości w Polsce, to już właściwie nie narkotyki. Produkcja faktur jest lepsza – mówi Maciej Witucki, członek Rady Nadzorczej LOT. – Absolutnie nie opłaca się już produkcji narkotyków, tylko VAT – odpowiada mu Paweł Graś. – To jest problem, bo to się, wiesz, to jak stonka się przerzuca, wiesz, z obszaru na obszar. Dzisiaj to jest złoto, jutro pręty stalowe, pojutrze wapno, potem olej rzepakowy, potem wiesz, k***a, każdy towar, absolutnie wszystko możesz... – tłumaczy kolegom. Skumulowana luka VAT za lata 2008-15 wyniosła 262 mld zł. Wzrosła tym samym z 7,1 mld zł w 2007 r. do 50,4 mld zł w 2015, a więc ponad siedmiokrotnie. Takiego wzrostu nie odnotowano w żadnym kraju UE. W styczniu przewodniczący komisji śledczej ds. VAT Marcin Horała podawał, że w latach 2008-15 CBA prowadziło zaledwie dziewięć postępowań dotyczących wyłudzeń podatku VAT. Dla porównania w 2017 r., już za rządów PiS, CBA postawiło ponad 3 tys. zarzutów co – jak mówił Horała – „pokazuje skalę różnicy i tego, jak bardzo mało te przestępstwa VAT-owskie były wtedy (w latach 2008-15 – red.) ścigane”. Walka polskiego rządu z mafiami VAT-owskimi stała się przykładem także dla innych państw. Premier Hiszpanii Pedro Sanchez konsultował się z premierem Mateuszem Morawieckim ws. uszczelnienia systemu podatkowego. Madryt przygotowuje podatek, który uderzy w amerykańskie giganty internetowe; ma też przeciwdziałać „nieuczciwej rywalizacji” między handlem internetowym i tradycyjnym. – Premier Hiszpanii pytał mnie, jak udało nam się uszczelnić system VAT. Obiecałem, że prześlę mu nasze mechanizmy, instrumenty, systemy, które wdrożyliśmy. Pokazywałem mu nasze dane. W pierwszej chwili nie mógł uwierzyć – mówił w rozmowie z portalem tvp.info premier Morawiecki. W marcu 2017 r. Komisja Europejska opublikowała raport o sytuacji gospodarczej w Polsce. Eksperci KE potwierdzili tam wcześniejsze analizy polskiego rządu, że poziom przestrzegania przepisów prawa podatkowego, w szczególności w dziedzinie podatku VAT, jest bardzo niski.",,
Irak dziękuje Polsce za wsparcie w wojnie z Państwem Islamskim,"Rzecznik prasowy Połączonego Dowództwa Operacyjnego (JOC) irackich sił zbrojnych gen. Yahya Rasul przyznał, że Irak jest wdzięczny Polsce za wsparcie w wojnie z Państwem Islamskim. Dodał, że współpraca z międzynarodową koalicją jest bardzo ważna dla jego kraju.","– Wsparcie lotnicze, szkolenia, dostarczanie uzbrojenia, wymiana informacji wywiadowczych, to ma ogromne znaczenie dla zwalczania terrorystów w Iraku – powiedział gen. Rasul w rozmowie z PAP, odmawiając zarazem odpowiedzi na pytanie, jak długo siły międzynarodowej koalicji pod przywództwem USA zostaną w Iraku. – Decyzja w tej sprawie należy do premiera i naczelnego dowództwa – stwierdził.Rzecznik JOC zapewnił też, że nie ma napięć między Siłami Mobilizacji Ludowej (PMU) a siłami USA w Iraku. Wyjaśnił, że PMU jest obecnie częścią sił zbrojnych Iraku i koordynacja działań międzynarodowej koalicji oraz PMU odbywa się za pośrednictwem JOC. PMU powstało na bazie milicji szyickich, z których część miała ścisłe związki z Iranem.Odnosząc się do incydentu z czerwca 2018 roku, kiedy amerykańskie lotnictwo zbombardowało oddział PMU na granicy syryjskiej, generał powiedział, że sprawę wciąż bada specjalna komisja, ale wszystko wskazuje na to, że doszło do tragicznej pomyłki.",,
"„Przypudrowanie systemu nie jest reformą, prezydent wziął na siebie dużą odpowiedzialność”","– Prezydent Andrzej Duda wziął na siebie dużą odpowiedzialność w związku z wetami ustaw. Resort sprawiedliwości nie otrzymał jeszcze żadnej oficjalnej informacji na temat projektów dotyczących reformy sądownictwa – powiedział w programie „Minęła 8” Michał Woś, wiceminister sprawiedliwości.","– Kilkukrotnie już mówiliśmy, że gdyby tylko prezydent Andrzej Duda zechciał, to jesteśmy gotowi zaopiniować te projekty – dodał Michał Woś. Według wiceministra reforma wymiaru sprawiedliwości jest potrzebna. – Popiera ją 81 proc. Polaków. Przypudrowanie obecnego systemu nie jest żadną reformą. Polskie sądownictwo musi być zmienione radykalnie – powiedział.Projektowane ustawy o Sądzie Najwyższym i Krajowej Radzie Sądownictwa będą tematem dzisiejszych rozmów prezydenta Andrzeja Dudy z przedstawicielami kubów sejmowych. Politycy PO, Kukiz'15, PSL i Nowoczesnej zapowiadają, że przyjdą na spotkanie z własnymi propozycjami zmian. PiS podtrzymuje postulaty reformy, które prezydent zawetował.",,
Czwórka normandzka wznowi rozmowy o pokoju w Donbasie,Przywódcy państw tzw. czwórki normandzkiej porozumieli się w sprawie wznowienia rozmów o uregulowaniu sytuacji w Donbasie – poinformował w piątek zastępca szefa administracji prezydenta Ukrainy Kostiantyn Jelisiejew. Data ich spotkania nie została jeszcze jednak ustalona.,"– Osiągnęliśmy konsensus co do konieczności przeprowadzenia szczytu Czwórki normandzkiej i trwają do niego przygotowania – ogłosił Jelisiejew na konferencji prasowej. W formacie normandzkim uczestniczą: Ukraina, Francja, Niemcy i Rosja. – Do szczytu dojdzie, kiedy będą gotowe dokumenty, które będą przede wszystkim uwzględniały interesy strony ukraińskiej – oświadczył Jelisiejew, który w administracji Petra Poroszenki odpowiedzialny jest za sprawy międzynarodowe.W zeszłym tygodniu o wysiłkach na rzecz wznowienia rozmów w formacie normandzkim informowali w Kijowie ministrowie spraw zagranicznych Niemiec i Francji, Frank-Walter Steinmeier i Jean-Marc Ayrault, oraz szef dyplomacji ukraińskiej Pawło Klimkin.Przywrócić format – Staramy się przywrócić żywotność tego formatu. Staramy się uruchomić go ponownie i przygotować wszystkie warunki w celu zorganizowania szczytu w formacie normandzkim na najwyższym szczeblu i z udziałem prezydenta Francji Francois Hollande'a, kanclerz Niemiec Angeli Merkel, prezydenta Ukrainy Petra Poroszenki i prezydenta Rosji Władimira Putina – przekazał wówczas minister spraw zagranicznych Francji Jean-Marc Ayrault. Czwórka normandzka po raz pierwszy rozmawiała o uregulowaniu sytuacji na wschodniej Ukrainie latem 2014 roku przy okazji obchodów 70. rocznicy lądowania aliantów w Normandii.",,
Opozycja protestowała przeciwko opozycji,"„Zawiodła nas parlamentarna opozycja” skandowało kilkaset osób w sobotę pod Sejmem. Protest miał związek z odrzuceniem przez Sejm obywatelskiego projektu liberalizującego aborcję. Stało się tak, dzięki posłom opozycji.","Demonstracja przed Sejmem była reakcją na odrzucenie przez Sejm w środę, w pierwszym czytaniu, obywatelskiego projekt komitetu „Ratujmy Kobiety 2017”, który zakładał liberalizację obowiązujących przepisów ws. aborcji. Manifestujący nie szczędzili gorzkich słów pod adresem opozycji parlamentarnej; została ona nazwana „pseudopozycją”. – Znowu nam to zrobili. Znowu musiałyśmy wyjść na ulicę, przyjść pod Sejm. W Sejmie nie ma żadnej partii, która na serio traktowałaby prawa kobiet. Za nic mają nasze zdrowie, życie i wolność – mówił ze sceny Agnieszka Dziemianowicz–Bąk z partii Razem. Posłów opozycji nazwała „tchórzami”. Wicepełnomocniczka komitetu „Ratujmy Kobiety” Anna Karaszewska powiedziała, że nie ma złudzeń, że 10 stycznia, kiedy Sejm odrzucił obywatelski projekt liberalizujący przepisy dot. aborcji, przejdzie do historii jako „dzień hańby”.– Opozycja parlamentarna zawiodła, jest niewydolna, skupia się na wewnętrznych problemach partyjnych, zamiast realizować swój nadrzędny cel, jaki jest słuchanie obywateli i obywatelek –  mówiła Karaszewska. Jej zdaniem, opozycja parlamentarna nie była w stanie zmobilizować się, uszanować wysiłku obywateli oraz bronić wizji nowoczesnego państwa. – To był skandal – oceniła. Internauci bezlitośni dla opozycjiManifestacja pod Sejmem odbiła się szerokim echem w internecie. Na Twitterze zauważono, że opozycja protestuje przeciwko opozycji i zajmuje się sama sobą. Czarna środa dla opozycji10 stycznia 2018 roku Sejm głosował nad dwoma projektami ustaw: jeden zaostrzający ustawę aborcyjną, a drugi liberalizujący. Ta druga była ważna dla opozycji, która pokazywała się na różnych marszach kobiet. Ale kiedy przyszło do głosowania, troje posłów PO: Joanna Fabisiak, Marek Biernacki i Jacek Tomczak głosowali przeciw ustawie liberalizującej aborcję. Z kolei 29 posłów PO nie wzięło udziału w głosowaniach mimo, że większość z nich była obecna tego dnia podczas innych głosowań. W głosowaniu w tej sprawie nie wzięło udziału też 10 posłów Nowoczesnej: Adam Cyrański, Barbara Dolniak, Paweł Kobyliński, Jerzy Meysztowicz, Mirosław Pampuch, Marek Ruciński, Marek Sowa, Elżbieta Stępień, Krzysztof Truskolaski i Kornelia Wróblewska. Klub Nowoczesnej ukarał posłów naganą, wyznaczył też karę finansową. Nie dotyczyło to Barbary Dolniak, która była nieobecna w Sejmie. W proteście przeciwko nie skierowaniu do dalszych prac w Sejmie obywatelskiego projektu troje posłów partii: Joanna Scheuring-Wielgus, Joanna Schmidt i Krzysztof Mieszkowski zawiesiło członkostwo w klubie.",,
Ambasador Iranu: Relacje z Polską od zawsze były przyjazne. Chcemy je rozwijać,"– Stosunki Iranu z Polską od zawsze były przyjazne. Jesteśmy gotowi, aby relacje z Polską utrzymać i rozwijać – zadeklarował ambasador Islamskiej Republiki Iranu w Warszawie Masud Edrisi Kermanszahi. Odnosząc się do kwestii obecności wojsk amerykańskich w Iraku ocenił, że „nie mają innego wyjścia, jak tylko wycofać się z regionu”.","Generał Sulejmani, który zginął w ataku amerykańskim w Bagdadzie, to w opinii ambasadora „bohater walki z terroryzmem”, a zamach na niego był „pogwałceniem prawa międzynarodowego”. Ostatnie ataki irańskie na cele amerykańskie w Iraku nazwał „uzasadnioną akcja odwetową”.  – Na akcję wojskową odpowiedzią jest akcja wojskowa – powiedział, dodając, że z amerykańskich baz były w przeszłości przeprowadzane „ataki terrorystyczne” i od teraz strona irańska ma nadzieję, że Stany Zjednoczone nie będą już dokonywać kolejnych „awanturniczych posunięć”. Jednocześnie Kermanszahi ocenił, że to właśnie Stany Zjednoczone są największym czynnikiem destabilizacyjnym na Bliskim Wschodzie, bo obecny rząd USA „nie jest zainteresowany pokojem, a wręcz przeciwnie: dąży do wojny”. Zapytany o to, czy „bardzo mały i zły” kraj w Europie, o którym wspomniał najwyższy duchowo-polityczny przywódca kraju ajatollah Ali Chamenei, może być Polską, Kermanszahi zdecydowanie zaprzeczył, chwaląc polską „niezależną politykę”. – Jesteśmy gotowi, aby relacje z Polską utrzymać i rozwijać. Czekamy na zielone światło ze strony polskiego rządu – podkreślił.   Odnosząc się do napięć w regionie, ambasador Kermanszahi powiedział, że Iran nie wierzy, aby deeskalację mogły przynieść „obce ingerencje”. Natomiast Teheran nalega na to, aby pokój został ustanowiony poprzez współpracę państw Bliskiego Wschodu, na czym polega m. in. irański plan pokojowy Ormuz. Odpowiadając na pytanie o możliwe zatrzymanie przez irańską marynarkę wojenną transportów ropy przez tę cieśninę ambasador powiedział, że Iran czuje się odpowiedzialny za bezpieczeństwo w tym rejonie, ale „na pewno obecność obcych sił nie sprzyja stabilizacji”. Kermanszahi ocenił, że Iran oczekiwał więcej od europejskich sygnatariuszy porozumienia nuklearnego, „zwłaszcza po wycofaniu się z niego Stanów”. – Byłoby dobrze, gdyby inne kraje nie dały się wplątać w amerykańskie „gry wyborcze” – dodał. W nocy z wtorku na środę z terytorium Iranu wystrzelono ponad 20 pocisków rakietowych na cele Stanów Zjednoczonych w Iraku: bazę wojskową Ain Al-Asad, położoną 160 km na zachód od Bagdadu, oraz bazę w Irbilu, w irackim Kurdystanie na północy kraju. Jak podały irańskie media, był to odwet za zabicie w miniony piątek w ataku sił USA wpływowego irańskiego generała Kasema Sulejmaniego.",,
Warszawski ratusz zawiadamia prokuraturę ws. Marszu Niepodległości,"Warszawski Urząd Miasta składa zawiadomienie do prokuratury ws. symboli, znaków i haseł, które pojawiły się na Marszu Niepodległości – poinformował rzecznik stołecznego ratusza Kamil Dąbrowa. W tegorocznym wydarzeniu w Święto Niepodległości ulicami Warszawy przeszły dziesiątki tysięcy uczestników. Policja nie odnotowała poważnych incydentów.","Marsz Niepodległości zorganizowany przez Stowarzyszenie Marsz Niepodległości przeszedł przez stolicę po raz dziesiąty – w tym roku pod hasłem „Miej w opiece Naród cały!”. Według szacunków organizatorów w Marszu Niepodległości udział wzięło ok. 150 tys. osób. Według warszawskiego ratusza, w zgromadzeniu uczestniczyło 47 tys. osób. Zdaniem warszawskich urzędników prezentowane w trakcie zgromadzenia symbole i hasła „wyczerpują znamiona nawoływania do nienawiści na tle różnic narodowościowych i etnicznych”. Z tego powodu miasto składa zawiadomienie do prokuratury. Jeszcze przed startem pochodu z okna Hotelu Metropol wywieszono dużą tęczową flagę, która została zwinięta po okrzykach ze strony manifestujących. Z kolei na froncie jednego z budynków w Alejach Jerozolimskich rozwieszono kilkunastometrowej długości flagę Polski, na której widniały rysunki m.in. tęczowej flagi, gwiazdy Dawida oraz półksiężyca. Na osoby, które rozwiesiły flagę, posypały się wulgarne okrzyki. Flaga została ostatecznie zrzucona przez osobę w kominiarce, która stała na dachu budynku. Mężczyzna po usunięciu flagi odpalił racę.Trasę przemarszu na rondzie de Gaulle'a próbowali zablokować Obywatele RP, Na rondzie wokół palmy zgromadziło się kilkadziesiąt osób, które trzymały ok. siedmiometrowy transparent z napisem „Konstytucja”. Część osób trzymała też mniejsze transparenty z napisami „Mamy prawo tutaj stać”. Wśród demonstrujących był m.in. Wanda Nowicka z partii Wiosna, Paweł Kasprzak z Obywateli RP i posłanka-elekt Joanna Scheuring-Wielgus (Teraz!). Otoczyła ich grupa kilkuset policjantów. Po wielokrotnych wezwaniach do opuszczenia ronda zgromadzenie zostało rozwiązane z uwagi na fakt, że jego przebieg powodował poważne zagrożenie bezpieczeństwa.",,
Za publikację filmu z Dulkiewicz dziennikarz wezwany na policję. „Grozi mi więzienie”,"Maciej Naskręt z Radia Gdańsk został wezwany na policję za umieszczenie w mediach społecznościowych filmu z prezydent Gdańska Aleksandrą Dulkiewicz. Jak poinformował na Twitterze, grozi mu kara nawet dwóch lat więzienia. „Wygląda na nękanie niepokornych wobec gdańskiej władzy dziennikarzy” – skomentował sytuację poseł Kacper Płażyński z PiS.","Jak napisał Naskręt w tweecie, jego wezwanie dotyczy naruszenia art. 107.1 ustawy o ochronie danych osobowych. Przepis ten dotyczy nieuprawnionego albo niedopuszczalnego przetwarzania danych osobowych i zagrożony jest karą pozbawienia wolności do dwóch lat. Dziennikarz zaznacza, że nagranie opublikował w interesie publicznym. Na nagraniu z kamery przemysłowej supermarketu widać było – wówczas nowo wybraną – prezydent Gdańska Aleksandrę Dulkiewicz, która w towarzystwie ochroniarzy kupuje alkohol. Pracujący wtedy jeszcze dla portalu Trójmiasto.pl Naskręt wkrótce wpis usunął, a jego pracodawca poinformował, że dziennikarz jest w okresie wypowiedzenia i odchodzi z redakcji. Co ciekawe, odpowiedź portalu skierowana była do byłego dziennikarza Kamila Durczoka, którego oburzyła publikacja filmu z Dulkiewicz kupującą alkohol. „To nie tylko trójmiejski dziennikarz. To także wydawca i naczelny Trójmiasto.pl. Oni też musieli akceptować wpuszczenie tego nagrania na portal. Może jakiś głos „środowiska”?” – grzmiał Durczok na Twitterze.",,
„Nasze głosy zdecydują o Polsce”. Prezydent zachęca do udziału w wyborach,"– Zachęcam do skorzystania z najważniejszego prawa, prawa wyborczego; postarajmy się, by w niedzielę padł rekord udziału Polaków w wyborach; udowodnijmy, jak bardzo cenimy demokrację, jak bardzo zależy nam na dobrej przyszłości naszej ojczyzny – powiedział w czwartek w orędziu prezydent Andrzej Duda.","– W najbliższą niedzielę odbędą się wybory do Sejmu i Senatu - wybory bardzo ważne, dotykające kluczowych dziedzin naszego życia, decydujące o sprawach dla nas najważniejszych – powiedział prezydent w wystąpieniu telewizyjnym.Wskazywał, że przez wiele tygodni ugrupowania polityczne przedstawiały swoje programy i propozycje, a kandydaci na posłów i senatorów mówili o swoich osiągnięciach, podawali powody, dla których powinniśmy wybrać właśnie ich.Duda mówił, że podczas swoich licznych spotkań z Polakami często słyszy, że politycy powinni odnosić się do obywateli z szacunkiem, powinni dotrzymywać słowa i złożonych obietnic. – Właśnie to buduje zaufanie. Zaufanie, które jest niezbędne, aby zachować harmonijny rozwój naszej ojczyzny, by budować jej pomyślną przyszłość – ocenił. „Polska jest jedna, nasza, wspólna” – Teraz to nasze głosy zdecydują o Polsce: o tym, w jakim kraju będą dorastały nasze dzieci. Razem postanowimy, jak ma być podtrzymany wzrost gospodarczy, według jakich reguł dzielić środki publiczne, jak utrwalić bezpieczeństwo naszych domów i naszych granic, jak ochronić podstawowe wartości – podkreślił prezydent.Duda przypominał też, że w maju prosił Polaków o liczny udział w wyborach do Parlamentu Europejskiego. – Frekwencja okazała się rekordowa. Bardzo dziękuję za tak mocną odpowiedź na mój apel – powiedział prezydent.– Teraz także pragnę zachęcić, by skorzystali państwo ze swojego najważniejszego prawa, prawa wyborczego. Postarajmy się, aby i tym razem padł rekord udziału Polaków w wyborach. Raz jeszcze udowodnijmy, jak bardzo cenimy sobie demokrację, jak bardzo zależy nam na dobrej przyszłości naszej ojczyzny – apelował prezydent.– Panie i panowie. Drodzy rodacy. Zarówno podczas wyborów, jak i po ich zakończeniu, pamiętajmy, Polska jest jedna, nasza, wspólna – podkreślił prezydent. Wybory parlamentarne 13 października Wybory parlamentarne odbędą się w niedzielę. Wybierzemy w nich 460 posłów i 100 senatorów na czteroletnią kadencję.Łącznie o mandat posła ubiegać się będzie 5112 kandydatów. O jeden mandat powalczy średnio 11 kandydatów.W wyborach do Senatu zarejestrowano 278 kandydatów. Średnio o jeden mandat powalczy 3 kandydatów.",,
Jest zgoda na porozumienie z Turcją. Ma zniszczyć „model biznesowy” przemytników ludzi,"Unia Europejska i Turcja uzgodniły w piątek porozumienie, które ma pomóc zahamować falę migracyjną do Europy – poinformował na Twitterze Donald Tusk. Szef Rady Europejskiej przedstawił wcześniej unijnym przywódcom uzgodniony z Turcją projekt planu współpracy. Polak zwrócił się wówczas o przyjęcie tekstu bez poprawek. O zatwierdzeniu porozumienia informowali już na Twitterze również premierzy Czech i Finlandii.","Według Tuska tekst wspólnej deklaracji zaakceptowano jednomyślnie.Kluczowa częśćKluczową częścią porozumienia jest plan, zgodnie z którym Turcja będzie przyjmować z powrotem wszystkich imigrantów, którzy od 20 marca przedostaną się nielegalnie na greckie wyspy. W zamian UE ma wkrótce rozpocząć przejmowanie syryjskich uchodźców bezpośrednio z tureckich obozów; za każdego odesłanego z Grecji Syryjczyka Unia przejmie od Turcji jednego syryjskiego uchodźcę. To rozwiązanie ma być tymczasowe, a jego celem jest zniechęcenie uchodźców do nielegalnej przeprawy do Grecji oraz zniszczenie „modelu biznesowego” przemytników ludzi.Uzgodniono także przyspieszenie prac nad liberalizacją wizową, by najpóźniej z końcem czerwca UE zniosła wizy dla Turków, otwarcie nowego rozdziału negocjacji w sprawie przystąpienia Turcji do UE oraz przygotowanie do otwarcia kolejnych rozdziałów, jak również przyspieszenie przekazywania 3 mld euro na pomoc dla przebywających w Turcji syryjskich uchodźcówW piątek projekt wynegocjowany z tureckim premierem Ahmetem Davutoglu trafił pod obrady szefów unijnych państw i rządów. Po przyjęciu dokumentu do obrad miał dołączyć Davutoglu.Premierzy Czech Bohuslav Sobotka oraz Finlandii Juha Sipila jako pierwsi poinformowali na Twitterze, że tak się właśnie stało. Potem potwierdził to przewodniczący Tusk. Sporne kwestie W trakcie kilku godzin negocjacji z tureckim premierem wypracowano propozycje kompromisu w spornych dotychczas kwestiach. Uzgodniono m.in., że już od 20 marca, czyli od najbliższej niedzieli, rozpocznie się odsyłanie do Turcji imigrantów, którzy po tej dacie przedostaną się nielegalnie na greckie wyspy. Zastrzeżono, że każda osoba będzie traktowana indywidualnie, nie będzie zawracania imigrantów i zbiorowego odsyłania. ",,
Słowacja: Fico przed misją niewykonalną?,"Lewicowy Smer premiera Roberta  Fico zwyciężył w wyborach parlamentarnych na Słowacji. Prawdopodobnie jednak
lewica nie będzie miała partnerów do utworzenia 
większościowej koalicji i władzę mogą przejąć ugrupowania 
liberalno-prawicowe. Mimo wszystko Fico zapowiada, że spróbuje stworzyć nowy rząd. Głosowanie przedłużono o pół godziny, po tym, jak nawałnice pozbawiły prądu Słowaków i dziesiątki lokali wyborczych. Frekwencja była wysoka i wyniosła ok. 65 proc.","Prezydent Słowacji Ivan Gaszparovicz oświadczył, że chce powierzyć misję tworzenia nowego rządu dotychczasowemu premierowi Robertowi Fico.   –  Jeszcze przed wyborami powiedziałem, że tworzenie rządu powierzę zwycięzcy wyborów. Jest to tradycja, której nie naruszę, której się trzymam i powtarzam, że jest to partia polityczna, która otrzymała najwięcej głosówobywateli  – zaznaczył Gaszparovicz.    Smer zdobył niemal 35 proc. głosów i 62 mandaty w 150-osobowej Radzie Narodowej (jednoizbowym parlamencie). Nie ma jednak szans na odtworzenie większościowej koalicji, bowiem z dwóch pozostałych współrządzących dotychczas ugrupowań Ruch na Rzecz Demokratycznej Słowacji (HZDS) znalazł siępoza parlamentem, a nacjonalistyczna Słowacka Partia Narodowa (SNS) zdobyła zaledwie 5,1 proc. głosów i 9 mandatów.   Większość w parlamencie uzyskały natomiast cztery opozycyjne partie centroprawicowe – Słowacka Unia Demokratyczna i Chrześcijańska-Partia Demokratyczna (SDKU-DS), liberalna Wolność i Solidarność (SaS), Ruch Chrześcijańsko-Demokratyczny (KDH) i reprezentujący mniejszość węgierską Most-Hid, które dysponują odpowiednio w sumie 79 mandatami. Wszystkie teugrupowania odrzucają jakąkolwiek współpracę polityczną ze Smerem.  Poparcie dla Smer spadło tuż przed wyborami, po tym jak media słowackie ujawniły nagrania sugerujące, że partia ta korzystała z nielegalnego finansowania w kampanii z 2002 roku. Fico utrzymuje, że to skutek brudnych sztuczek, jakie zastosowano wobec niego w kampanii wyborczej.",,
Zamieszki w Chile. Anarchiści zdewastowali kościół,"Zamaskowani uczestnicy antyrządowej demonstracji w Santiago
de Chile wtargnęli do XIX-wiecznego kościoła pod wezwaniem 
Wniebowzięcia Matki Bożej w centrum miasta. Świątynia została zdewastowana.","Demonstranci, broniący się przed siłami porządkowymi, zbudowali barykadę z kościelnych ławek, konfesjonałów, figur i obrazów wyniesionych ze świątyni i połamanych na kawałki. Zdemolowali kościół wynosząc m.in. figurę Jezusa, figurę Matki Bożej, a także obraz Jezusa Miłosiernego. Barykada została następnie podpalona. Na zdjęciu widać, że jeden z protestujących trzyma flagę z symbolem  Antify oraz anarchistów. Flagę widać również na nagraniu wideo, które pojawiło się w mediach społecznościowych.",,
Polacy na Euro z jedną z potęg. Absurdy UEFA przed losowaniem,"We wtorek zakończyła się pierwsza faza eliminacji piłkarskich mistrzostw Europy. Awans wywalczyło 20 zespołów, w tym Polska, a 16 kolejnych powalczy o cztery pozostałe miejsca. System jest na tyle zagmatwany, że na 10 dni przed losowaniem większość reprezentacji zna już co najmniej jednego przeciwnika na Euro... Polacy wiedzą tylko, że w fazie grupowej czeka ich starcie z Włochami, Anglią, Hiszpanią lub Niemcami.","Losowanie grup na Euro 2020 odbędzie się 30 listopada w Bukareszcie. Z umiarkowanym napięciem wyczekuje go już 20 zespołów: Anglia, Austria, Belgia, Chorwacja, Czechy, Dania, Finlandia, Francja, Holandia, Hiszpania, Niemcy, Portugalia, Polska, Rosja, Szwajcaria, Szwecja, Turcja, Ukraina, Walia i Włochy. Z „umiarkowanym”, bo wobec eksperymentu UEFA, w ramach którego mistrzostwa odbędą się w aż 12 krajach, niektóre zespoły już teraz trzeba przydzielić do „właściwych” grup. W „A” na pewno będą więc Włosi, byłby też Azerbejdżan (ale nie awansował), bo mecze rozgrywane będą w Rzymie i Baku. „B” to Sankt Petersburg i Kopenhaga, „C” to Amsterdam i Bukareszt, „D” to Londyn i Glasgow, „E” to Bilbao i Dublin, a „F” Monachium i Budapeszt. I tak:Grupa A: WłochyGrupa B: Rosja, DaniaGrupa C: HolandiaGrupa D: AngliaGrupa E: HiszpaniaGrupa F: NiemcyZnany jest też podział na koszyki...I koszyk: Włochy, Belgia, Anglia, Niemcy, Ukraina, HiszpaniaII koszyk: Francja, Polska, Szwajcaria, Chorwacja, Holandia, RosjaIII koszyk: Portugalia, Turcja, Dania, Czechy, Szwecja, AustriaIV koszyk: Walia, Finlandia, zwycięzcy czterech barażów Dzięki niemu wiemy już, że w grupie B – poza Rosją (drugi koszyk) i Danią (trzeci) – zagrają też Belgowie. W potencjalnym losowaniu powinni brać udział jeszcze Ukraińcy, ale że z przyczyn politycznych nie mogą trafić na Rosję, sprawa wyjaśniła się sama. Naszych wschodnich sąsiadów czeka rywalizacja z Holandią. Grupa A: WłochyGrupa B: Belgia, Rosja, DaniaGrupa C: Ukraina, HolandiaGrupa D: AngliaGrupa E: HiszpaniaGrupa F: NiemcyPolacy zagrają w grupie A, D, E lub F, co oznacza, że trafimy na przynajmniej jedną ze światowych potęg. „Przynajmniej”, bo w trzecim koszyku czyhają jeszcze przecież Portugalczycy. W grze o awans wciąż są inni potencjalni gospodarze – Irlandia, Rumunia, Szkocja i Węgry. Gdyby wszystkim udało się przejść przez baraże, układ grup byłby następujący:Grupa A: WłochyGrupa B: Belgia, Rosja, DaniaGrupa C: Ukraina, Holandia, RumuniaGrupa D: Anglia, SzkocjaGrupa E: Hiszpania, IrlandiaGrupa F: Niemcy, WęgryDo tych rozstrzygnięć wciąż jednak daleka droga. 16 zespołów, które wciąż mają szansę na Euro (Białoruś, Bośnia i Hercegowina, Bułgaria, Gruzja, Irlandia Północna, Islandia, Izrael, Kosowo, Macedonia Północna, Norwegia, Rumunia, Serbia, Słowacja, Szkocja) zmierzy się teraz w barażach o cztery pozostałe miejsca. W najbliższy piątek przeprowadzone zostanie losowanie, które wyłoni podział na „ścieżki”. Część z nich zdeterminowały już wyniki w Lidze Narodów, czyli imprezie poprzedzającej eliminacje mistrzostw Europy. Rywalizacja przebiegać będzie w systemie play-off: najwyżej notowany zespół zmierzy się z tym teoretycznie najsłabszym, zwycięzca awansuje, a przegrany zakończy marzenia o awansie. W każdej ze ścieżek dojdzie więc do dwóch półfinałów i finału – w ten sposób wyłonione zostaną cztery zespoły, które uzupełnią stawkę finalistów Euro 2020. Ścieżka A:Islandia – ?? – ?Ścieżka B: Bośnia i Hercegowina – Irlandia PółnocnaSłowacja – IrlandiaŚcieżka C:Szkocja – Bułgaria/Węgry/Izrael/RumuniaNorwegia – SerbiaŚcieżka D:Gruzja – BiałoruśMacedonia Północna – KosowoZmagania „barażowiczów” dopiero w marcu. Na potrzeby losowania funkcjonować będą jako „play-off A”, „play-off B” i tak dalej. Całe szczęście, że Polsce udało się awansować bezpośrednio z grupy eliminacyjnej. Podczas losowania będzie więc dumnie nazywana „Polską”.",,
Amerykańska armia zaatakowała sojuszników dronem. „Nieszczęśliwy incydent”,"W omyłkowym amerykańskim nalocie w Afganistanie zginęło 16 afgańskich policjantów, a dwóch odniosło rany - poinformowała afgańska policja. NATO zapowiada śledztwo w tej sprawie.","Atak został przeprowadzony za pomocą drona i miał miejsce w ramach wspieranej przez wojska USA operacji powietrznej w jednym z okręgów na wschodzie prowincji Helmand. Oświadczenie w tej sprawie wydała misja NATO w Afganistanie. Czytamy w nim, że do ataku doszło na skutek błędu, który zostanie objęty śledztwem. – Chcielibyśmy wyrazić nasze najgłębsze kondolencje rodzinom dotkniętym tym nieszczęsnym incydentem – napisano w oświadczeniu.Stany Zjednoczone są ważnym członkiem kierowanej przez NATO koalicji, która odpowiada za utrzymanie pokoju w Afganistanie. Amerykanie jako jedyni jej członkowie prowadzą naloty na terenie Afganistanu.  „Poinformowaliśmy afgańskie władze o tym incydencie. Zostanie przeprowadzone śledztwo w celu określenia jego dokładnych okoliczności” – zapewniono w komunikacie.",,
Były animator kultury gwałcił dzieci. Został skazany na 25 lat więzienia,"Marek M., były animator kultury, usłyszał kilkadziesiąt zarzutów dotyczących m.in. gwałtów i tworzenia materiałów pedofilskich. Jego ofiarami były dzieci, którym podawał środki odurzające. Sąd skazał go na – możliwy w tego typu zbrodniach – najwyższy wymiar kary, 25 lat pozbawienia wolności. Obrońca bydgoszczanina zapowiedział apelację.","40-letni Marek M. organizował wypoczynek dzieciom z rodzin potrzebujących wsparcia. Dzieci mogły za darmo nocować w domkach kempingowych. Podczas wyjazdów bydgoszczanin miał podawać dzieciom tabletki, po których traciły świadomość.Kiedy mężczyzna został zatrzymany, policja znalazła w jego komputerze materiały pornograficzne i dowody obcowania płciowego z dziećmi w wieku od 6 do 12 lat. Niektóre zachowania były wyjątkowo brutalne.Zarzuty wobec Marka M. dotyczą okresu od sierpnia 2015 do marca 2017 r. Prokuratura oskarżyła mężczyznę o skrzywdzenie sześciorga dzieci.",,
Słynny klif wciąż zbiera ponure żniwo. Zginęła młoda turystka,"Half Dome to jedna z największych atrakcji Parku Narodowego Yosemite w amerykańskim stanie Kalifornia. Szczyt jest też śmiertelnie niebezpieczny. Ostatnią ofiarą jest 29-letnia Danielle Burnett, która zmarła po upadku z wysokości około 500 stóp (ponad 150 metrów).","Do wypadku doszło w czwartek. Burnett wspinała się na szczególnie niebezpiecznym odcinku, gdzie – jak podkreślają media – można się wspinać tylko przy pomocy metalowych kabli. 29-latka z Lake Havasu City w stanie Arizona poślizgnęła się i spadła. Gdy ratownicy do niej dotarła już nie żyła.„Ze złamanym sercem informujemy wszystkich, że nasza piękna Danielle zostawiła nas wczoraj, robiąc coś, co tak bardzo kochała” – napisała na Facebooku jej siostra Nichole.Rzecznik parku narodowego Scott Gediman poinformował, że wszczęto śledztwo w sprawie wypadku.Żeby zdobyć Half Dome (2693 m n.p.m.) trzeba uzyskać pozwolenie od władz parku na około 27-kilometrową wędrówkę i wspinaczkę, która trwa około doby. Nie zaleca się wyprawy początkującym turystom.W Yosemite co roku dochodzi do ponad stu wypadków z udziałem wspinaczy. W sierpniu rumuński turysta zmarł po poślizgnięciu się na mokrych skałach i upadku z wysokości około 8 metrów w pobliżu wodospadu Bridalveil. Na samym Half Dome od 1995 roku zginęło co najmniej 12 wspinaczy.",,
Premier przedstawił pakt dla przedsiębiorców. Zobacz szczegóły,"Dla firm o przychodach do 10 tys. zł miesięcznie i dochodach do 6 tys. zł ulga w ZUS w wysokości 500 zł, zryczałtowany ZUS pozostaje bez zmian, prosty PIT – ryczałt do 2 mln euro, CIT do 2 mln euro przychodów, miliard złotych na bezpośrednie wsparcie inwestorów – to punkty programu gospodarczego PiS, jakie podczas konwencji tej partii w Katowicach przedstawił premier Mateusz Morawiecki.","– Ta wizja rozwoju ma stanowić podstawę do naszego programu, wzrostu gospodarczego, który uwzględnia potrzeby całego społeczeństwa. Nikogo nie zostawimy na marginesie. To program Prawa i Sprawiedliwości – mówił premier. – Państwo musi być aktywne, nie ma sprzeczności między solidarnością a przedsiębiorczością – dodawał. – Przedstawiamy dzisiaj pakt dla przedsiębiorców, który będzie służył polskiemu kapitałowi i własności. Odkładamy do lamusa ten mit, że kapitał nie miał mieć narodowości – mówił Morawiecki i dodawał, że PiS będzie kontynuować „rewolucję godności”. Premier mówił też, że „my wiemy, jak bardzo potrzebne jest podnoszenie płacy minimalnej”. Dalej mówił, że w czasach Schetyny i Kidawy-Błońskiej nie było podwyżek dla budżetówki. – Gdzie jest wiarygodność – pytał premier.  – Mamy dla przedsiębiorców wyjątkowo korzystny pakt. Sygnał, że państwo jest z wami i chce wam służyć. Będziemy walczyć i z nieuczciwą konkurencją i z patologiami. Aktywne państwo jest potrzebne. Nie dajcie sobie wmówić, że państwo to zło – mówił Morawiecki.– Dla firm o przychodach do 10 tys. zł miesięcznie i dochodach do 6 tys. zł ulga w ZUS w wysokości 500 zł – stwierdził. – Punkt drugi, zryczałtowany ZUS zostaje tak jak był do tej pory dla wszystkich przedsiębiorców, którzy zarabiają powyżej 10 tys. zł w przychodach co miesiąc – mówił. – Przeznaczamy środki budżetu państwa na szybki rozwój średnich, małych i mikro firm. W punkcie czwartym podnosimy możliwość rozliczania się na 9- procentowym podatku CIT, z 1,2 mln do 2 mln euro – mówił. Ostatnim punktem programu gospodarczego jest przeznaczenie miliarda zł na bezpośrednie wsparcie inwestorów. Konwencja odbywa się w Międzynarodowym Centrum Kongresowym w Katowicach. Biorą w niej udział m.in. prezes PiS Jarosław Kaczyński i premier Mateusz Morawiecki.Konwencja katowicka jest drugą spośród tematycznych konwencji wyborczych PiS. Pierwsza z nich odbyła się w Łodzi i dotyczyła rodziny. Organizację konwencji tematycznych zapowiedział prezes PiS w Lublinie. Wówczas Kaczyński, premier oraz była premier Beata Szydło przedstawili zapowiedzi programowe partii przed wyborami parlamentarnymi. Kaczyński zapowiedział wówczas, że program PiS będzie szerzej przedstawiany w trakcie konwencji tematycznych, które będą się odbywały w dalszej części kampanii wyborczej. Pierwsza z nich odbyła się w ostatnią sobotę w Łodzi i dotyczyła polityki społecznej.Szef komitetu wykonawczego PiS Krzysztof Sobolewski poinformował, że do wyborów partia planuje zorganizować jeszcze trzy konwencje tematyczne dotyczące m.in. polityki zdrowotnej i rolnictwa.Wśród propozycji programowych PiS, które liderzy partii przedstawili w Lublinie znalazło się m.in. podniesienie pensji minimalnej od 1 stycznia 2020 r. do 2600 zł, do końca 2020 r. do 3000 zł, a do końca 2023 r. do 4000 zł.",,
"Kosiniak-Kamysz: Nie jesteśmy przeciwko komuś, tylko za silną Polską","Podjęliśmy się budowy Koalicji Polskiej nie przeciwko komuś; nie jesteśmy anty-PiS ani anty-opozycją, jesteśmy za silną, demokratyczną i sprawiedliwą Polską – mówił lider PSL Władysław Kosiniak-Kamysz na krajowej konwencji w Płocku. – Od dzisiaj macie na kogo głosować – deklarował uczestniczący w konwencji Paweł Kukiz (Kukiz'15). Stwierdził również: Władek, dziękuję ci, dziękuje PSL-owi, że podpisaliśmy to porozumienie.","Kosiniak-Kamysz podkreślił, że Polska jest wspólnotą, którą trzeba wzmacniać, a w wielu miejscach - przywrócić. – Tu w Płocku jest Polska. W każdej z naszych miejscowości, z naszych miast, miasteczek, wsi, na każdym osiedlu, wszędzie gdzie są ludzie dobrej woli, gdzie jesteśmy my, są nasi rodacy – powiedział lider ludowców.  – Z dumą przychodzimy we wspólnocie uświęconej tradycji ruchu ludowego, reprezentowanej przez zielone historyczne sztandary. Wierni naszej tradycji. Wierni hasłu: „Żywią i Bronią”. „Bóg, Honor, Ojczyzna”. Idziemy dziś do kolejnych wyborów, do kolejnej bitwy o lepszą Polskę – zadeklarował lider PSL. Ludowcy – wskazywał – idą w szerszej formule, „zjednoczeni pod hasłem Koalicja Polska”. – Wielu dzisiaj próbuje opluć nas, próbuje w jakikolwiek sposób odebrać nam prawo do samostanowienia, do realizowania naszego programu. Podjęliśmy się budowy Koalicji Polskiej nie przeciwko komuś – zaznaczył Kosiniak-Kamysz. – Nie jesteśmy anty-PiS, nie jesteśmy anty-opozycją, nie jesteśmy przeciwko, tylko jesteśmy za silną Polską, demokratyczną, sprawiedliwą dla wszystkich – podkreślił. Kukiz: Trzeba wybrać nową drogę Paweł Kukiz podczas przemówienia na konwencji krajowej PSL, które wystartuje w jesiennych wyborach jako komitet wyborczy PSL-Koalicja Polska, wspomniał 2015 rok, gdy kandydował do Sejmu. Jak zaznaczył, wówczas przysięgał, że nigdy nie zdradzi postulatów obywatelskich. Obiecywał wtedy, że nigdy nie zrezygnuje – jak mówił – z „walki o możliwość indywidualnego startu do Sejmu każdego obywatela Rzeczpospolitej”. Przypomniał również postulat, aby „obywatele mogli korzystać z instytucji referendum”, a także, by można było odwołać posła w trakcie kadencji. – (Przysięgałem), by można było skończyć z korupcją we wszystkich – podkreślam – we wszystkich partiach politycznych. Przysięgałem, że zrobię wszystko, by obniżyć podatki, by wyzwolić drobnych przedsiębiorców z tego fiskalizmu – dodał Kukiz. – Przysięgałem, że swoich postulatów nie zdradzę i przysięgi dochowałem – powiedział. Zwracając się do lidera PSL Władysława Kosiniaka-Kamysza przyznał, że oba ugrupowania mogły iść „łatwą drogą”. – Idziesz z Platformą, ja idę z PiS. Spokojnie wchodzimy do Sejmu i jest, jak było – powiedział. – Ale nie o to chodzi. Trzeba wybrać nową drogę – drogę centrum, drogę dialogu, drogę pojednania – wskazał polityk. – Czy wy nie macie dość tych kłótni w rodzinach? (...) Przyjeżdża rodzina, są święta, ten za PiS, ten za PO. „Nie mam na kogo głosować”. Od dzisiaj macie na kogo głosować – zadeklarował Kukiz. Podkreślił też, że wraz z PSL będą nieść kaganek oświaty. Do Kosiniaka-Kamysza zwrócił się bezpośrednio: Władek, dziękuję ci, dziękuję całemu PSL-owi, że podpisaliśmy to porozumienie.",,
"KO zaniepokojona Hołownią? „Każdy kandydat musi pokazać, skąd ma pieniądze”","Marszałek Senatu Tomasz Grodzki stwierdził, że za potencjalnym kandydatem na prezydenta – Szymonem Hołownią, może stać „lobby finansowe”. Jakie lobby mógł mieć na myśli? – Plotki pojawiają się różne. Wielkie pieniądze, znane nazwiska z biznesu, ale ja dowodów nie mam. Nie będę więc powtarzał rzeczy, które nie są sprawdzone. Każdy jednak, kto chce stanąć do wyborów prezydenckich, musi pokazać transparentnie, skąd chce wziąć pieniądze – powiedział portalowi tvp.info poseł Koalicji Obywatelskiej Dariusz Joński.","Hołownia ma ogłosić swoje plany polityczne w niedzielę. Spotkanie „Dlaczego i po co?” odbędzie się w Teatrze Szekspirowskim w Gdańsku około godz. 16.30. – „Nie jestem przekonany, czy to rzeczywiście jest do końca kandydat obywatelski, czy też raczej kandydat promowany przez lobby finansowe” – stwierdził w rozmowie z „Polska Times” marszałek Grodzki.  Czy Hołownia będzie kandydatem, za którym stoją obywatele? – W poprzednich kampaniach było tak, że zgłaszali się kandydaci i stali za nimi obywatele, zdobywali zazwyczaj średnie wyniki. Tutaj słyszę, że za kandydatem mogą stać duże pieniądze i duży biznes – mówił poseł Joński. Dominika Kulczyk zdementowała doniesienia medialne, jakoby finansowała kampanię byłego showmana TVN. Portal gazeta.pl poinformował z kolei, że źródłem finansowania kampanii dziennikarza, kojarzonego kiedyś z tematyką religijną będą własne oszczędności i zbiórki.  O jakim „lobby finansowym” mówił więc Grodzki? Politycy KO nie chcą odpowiadać na to pytanie.  – Nie wiem, o czym myślał pan marszałek. Trzeba jego pytać – stwierdził poseł Michał Szczerba. – Nie znam tej wypowiedzi, więc nie będę jej komentował – powiedział nam poseł Rafał Grupiński i zamknął się w gabinecie, tłumacząc, że nie ma czasu na dalszą rozmowę. – Z tych wypowiedzi polityków Platformy Obywatelskiej wyraźnie widać, że mają jakąś obawę o to, że ewentualny start Szymona Hołowni stanowiłby zagrożenie dla kandydata, który zostanie wyłoniony w ich prawyborach – ocenił senator PiS Jan Maria Jackowski. W podobnym tonie wypowiedział się Marek Suski. – Platforma ma ostatnio głęboki kryzys i boi się nawet swojego cienia. Przede wszystkim boi się gniewu społecznego za to, co robili przez osiem lat i jak donoszą nadal na Polskę – mówił. Kandydatury Hołowni nie obawia się Lewica. – Platforma może się boi, Lewica nie. My wystawimy swojego kandydata lub kandydatkę, która bez wątpienia zawalczy o drugą turę, a nie będzie się przejmowała, czy Hołownia startuje, czy nie. Jak startuje, niech startuje. Idzie swoją drogą. Na pewno nie ma poglądów lewicowych – podsumował szef klubu parlamentarnego Lewicy Krzysztof Gawkowski. – Hołownia może odbierać głosy zarówno kandydatom PO, PiS-u, jak i PSL-u. My się nie boimy. Będziemy mieli swoją kandydatkę lub kandydata pewnie pod koniec tego roku. Będziemy walczyć każdego dnia o poparcie dla lewicowej wizji prezydentury – mówił inny poseł Lewicy Tomasz Trela.",,
Austriacka prawica chce zakazać uchodźcom prostytuowania się,Aspirująca do dalszego udziału w rządzie prawicowo-populistyczna Wolnościowa Partia Austrii (FPOe) chce wzorem pozostałych państw Unii Europejskiej zabronić uprawiania prostytucji osobom ubiegającym się w Austrii o azyl – podała w poniedziałek austriacka agencja APA.,"Sprawujący bieżące kierownictwo klubu parlamentarnego FPOe Herbert Kickl w rozmowie z agencją zaznaczył, że chodzi tutaj o „ochronę przed handlem ludźmi i wykorzystywaniem seksualnym”. Po upływie trzech miesięcy od dopuszczenia danej osoby do austriackiego postępowania azylowego może ona w ramach wyznaczonego kontyngentu zarabiać jako pracownik sezonowy, pomocnik przy zbiorach rolniczych bądź też jako samodzielny podmiot gospodarczy – ale tylko tam, gdzie nie jest na to potrzebna urzędowa licencja. Szczupły katalog takich zajęć obejmuje między innymi roznoszenie gazet oraz prostytucję. Według Kickla w ostatnim czasie wyraźnie wzrosła w Austrii liczba zajmujących się nierządem cudzoziemców – kobiet z Chin i Nigerii oraz mężczyzn z Afganistanu. Dlatego FPOe chce uzupełnić ustawę o podstawowym zaopatrzeniu osób ubiegających się o azyl sformułowaniem, że „uprawianie prostytucji w ramach samodzielnej działalności gospodarczej jest do czasu prawomocnego rozstrzygnięcia postępowania azylowego niedopuszczalne”. – Handlarze ludźmi, przemytnicy i kartele nadużywają naszego systemu azylowego i co gorsza deprawują kobiety, mamią je fałszywymi nadziejami i zmuszają je do prostytucji. Musi się z tym skończyć – powiedział Kickl. Zrezygnował z kierowania FPOe i ze stanowiska wicekanclerza państwa po tym, gdy 17 maja media ujawniły zarejestrowane w 2017 r. na hiszpańskiej wyspie Ibiza nagranie wideo z jego udziałem. Obiecywał on wtedy osobie podającej się za bratanicę rosyjskiego oligarchy, że jeśli odkupi austriacki dziennik i kampanią na jego łamach zapewni FPOe pierwsze miejsce w wyborach, uzyska możliwość dalszych inwestycji kapitałowych w Austrii. Za współsprawcę afery kanclerz Kurz uznał także ministra spraw wewnętrznych Kickla, który w 2017 r. odpowiadał w FPOe za partyjne finanse. 22 maja na wniosek kanclerza prezydent Alexander Van der Bellen odwołał szefa MSW, czego efektem stało się ustąpienie pozostałych należących do FPOe ministrów i uchwalenie przy udziale tej partii parlamentarnego wotum nieufności wobec rządu Kurza. 29 września odbędą się w Austrii przedterminowe wybory parlamentarne. Jak wskazują najnowsze sondaże, FPOe może w nich uzyskać 20 proc. głosów, a OeVP 36 proc. W poprzednich wyborach w październiku 2017 r. ugrupowania te otrzymały odpowiednio 26,9 i 31,5 proc. głosów. Tworząca wcześniej „wielką koalicję” z ludowcami Socjaldemokratyczna Partia Austrii (SPOe) zajęła wtedy trzecie miejsce z 26,0 proc. głosów, a obecnie liczyć może na 22 proc.",,
Palikot: Sejm nie może zajmować się cudami i niepokalanym poczęciem,"– Szlag mnie trafia, że tzw. prawica, która wyrasta z niby poszanowania wartości chrześcijańskich, w sposób tak instrumentalny traktuje wszystko, co jest święte. Papież nie potrzebuje sejmowej uchwały – mówił lider Twojego Ruchu Janusz Palikot w programie „Dziś Wieczorem” w TVP Info.",,,
PKO BP wprowadza złotego do bezpośrednich rozliczeń w Singapurze,"PKO Bank Polski we współpracy z jednym z największych banków z Singapuru – OCBC, wprowadził złotego do wzajemnych rozliczeń. Klienci banku uzyskali możliwość płacenia bezpośrednio w polskiej walucie w transakcjach dwustronnych, z pominięciem różnic kursowych i prowizji dla banków pośredniczących.","– PKO Bank Polski jest biznesowo zaangażowany w różnych rejonach świata. Cały czas dążymy do tego, by skrócić czas transferu środków ze wszystkich tych obszarów – mówi Maks Kraczkowski, wiceprezes PKO BP, nadzorujący Obszar Bankowości Międzynarodowej i Transakcyjnej. Według niego skrócenie procesu transferu środków jest możliwe dzięki kontaktom międzynarodowym z bankami korespondentami PKO BP. – Rachunki, które mamy w tamtych bankach i odpowiednie rachunki tamtych banków u nas nie tylko przyspieszają transfer środków, ale też dają możliwość korzystania z szerokiej tabeli walut, w których realizujemy rozliczenia międzynarodowe – wyjaśnił Kraczkowski. PKO Bank Polski rozlicza transakcje bezpośrednio w 23 walutach świata, w tym tak egzotycznych, jak dolary singapurskie, hongkońskie czy nowozelandzkie. Oznacza to, że korzystając z pośrednictwa tylko jednej instytucji finansowej klient może na przykład do Singapuru wysłać pieniądze, zapłacić fakturę w danej walucie i wymienić bezpośrednio złotego na singapurskie dolary (z pominięciem przeliczania na euro lub dolary). Według Radosława Ptaszka największym wyzwaniem tego obszaru działalności bankowej jest posiadanie kontrahentów w różnych strefach czasowych. – Ponadto każdy kraj ma swój własny wewnętrzny system rozliczeniowy, tak jak u nas ELIXIR. Musimy wiedzieć, jak do niego się dostać oraz jak sformatować transakcję, żeby była automatyczna i poprawna – mówi dyrektor departamentu bankowości zagranicznej i instytucjonalnej w PKO BP. – Jesteśmy zobligowani przestrzegać wielu regulacji zapobiegających praniu pieniędzy i finansowaniu terroryzmu, czyli odpowiednio filtrować transakcje – dodaje Radosław Ptaszek. – PKO Bank Polski stara się, żeby współpraca z bankiem - zarówno w Polsce, jak i globalnie - przebiegała po korzystnych cenach dla naszych klientów, zarówno biznesowych, jak i detalicznych – podkreśla wiceprezes Kraczkowski.",,
MŚ koszykarzy: Sensacja! Amerykanie przegrywają w ćwierćfinale,"Gdyby przed rozpoczęciem mistrzostw świata ktoś stwierdził, że Polacy odpadną z mundialu na tym samym etapie co Amerykanie, zostałby uznany za niespełna rozumu. A jednak tak się stało. W swoim meczu ćwierćfinałowym Stany Zjednoczone przegrały z Francją 79:89 i tak jak ekipa Mike’a Tylora będą rywalizować o miejsca 5–8.","Amerykanie przyjechali do Chin w mocno rezerwowym składzie, ale i tak byli wymieniani jako jeden z faworytów do medali. O tym, że z formą aktualnych mistrzów może być nie najlepiej, świadczył już sparing chwilę przed rozpoczęciem mundialu. Wtedy Amerykanie przegrali po raz pierwszy od 13 lat. W grupie Amerykanie grali słabo, ale potrafili wygrywać. Potężnego stracha napędzili im Turcy, ulegając dopiero po dogrywce. W spotkaniach drugiej fazy zespół Gregga Poppovicia nie miał problemów z pokonaniem Brazylijczyków i Greków. Do gry o medale Amerykanie przystąpili z kompletem wygranych. Przeciwko Francji gra Amerykanów była bardzo nierówna. Mistrzowie świata potrafili seryjnie tracić i zdobywać punkty. Losy spotkania rozstrzygnęła czwarta kwarta, w której zespół znad Sekwany był lepszy aż o… piętnaście punktów.Jeszcze  na pięć minut przed końcem Amerykanie prowadzili 76:71. Oznacza to, że końcówkę Franzu wygrali w piorunującym stylu – różnicą aż piętnastu punktów. Kluczowa dla losów meczu była akcja z 42,8 s przed końcem gdy przy rzucie z dystansu faulowany był Kemba Walker. Sędziowie długo zastanawiali się, jaką podjąć decyzję. Po videoweryfikacji okazało się, że Amerykanom będą należały się trzy rzuty wolne, bo rozgrywający Boston Celtics był faulowany jednak za linią 6,75 m. Zawodnik zza oceanu nie potrafił jednak zachować tyle zimnej krwi, co Polacy przeciwko Rosjanom. Trafił zaledwie raz, choć dzięki ofensywnej zbiórce Jaylena Browna wciąż mogli zmniejszyć stratę do trzech punktów. Nic z tego, bo Brown spudłował i Francuzi zachowali pięciopunktowy zapas.",,
Usłyszała 88 zarzutów za oszustwa internetowe. Wyłudziła ponad 300 tys. złotych,"Łącznie 88 zarzutów usłyszała 40-letnia mieszkanka Krasnegostawu, która prowadziła nieuczciwą sprzedaż internetową. Za pośrednictwem jednego z aukcyjnych portali internetowych „sprzedawała” sprzęt elektroniczny, którego nie posiadała. Kobieta wyłudziła od pokrzywdzonych łącznie ponad 300 tys. zł. W czwartek sąd aresztował ją tymczasowo na 3 miesiące.","Z ustaleń śledczych wynika, że 40-letnia mieszkanka Krasnegostawu prowadziła działalność gospodarczą, zajmując się sprzedażą m.in. podzespołów komputerowych, artykułów biurowych oraz telefonów komórkowych. Firma początkowo prowadząc sprzedaż za pośrednictwem internetu, wywiązywała się ze zobowiązań, co pozwoliło na zbudowanie reputacji sklepu. Jednak w kwietniu br. przestała wysyłać zamawiane towary, pomimo wpłat dokonywanych przez kontrahentów.Na trop tej działalności wpadli policjanci z Wydziału do Walki z Cyberprzestępczością Komendy Wojewódzkiej Policji w Lublinie. Kobieta oszukała ponad 100 klientów, którzy na poczet zakupów wpłacili na jej konto pieniądze. Z informacji uzyskanych od portalu aukcyjnego wynika, że oszustka wyłudziła łącznie ponad 300 tys. zł.",,
Konfederacja wygrała w trybie wyborczym z TVN,"Konfederacja KORWiN Braun Liroy Narodowcy wygrała proces w trybie wyborczym z telewizją TVN ws. felietonu „Faktów” z 16 kwietnia – poinformowało biuro prasowe Konfederacji. Chodziło o to, że „materiał w sposób celowy pomijał Konfederację, pokazując przy tym wszystkie komitety wyborcze w wyborach do Parlamentu Europejskiego, nawet te, które nie zebrały wymaganej liczby podpisów”.","„Sąd podzielił argumentację Konfederacji, uznając, że materiał »Faktów« był nierzetelny i wprowadzający w błąd” – zaznaczono w komunikacie Konfederacji. „W decyzji sądu czytamy, że telewizja TVN musi sprostować nieprawdziwe informacje na antenie swojej stacji w trakcie trwania programu »Fakty« o godzinie 19. W uzasadnieniu wyroku czytamy: W wyemitowanym materiale podczas wyświetlania logotypów Prawa i Sprawiedliwości, Koalicji Europejskiej, Wiosny, Kukiz'15 i Lewicy Razem skomentowano, że są to największe komitety wyborcze. Skontrastowano je z listą »małych, czasem egzotycznych« komitetów wyborczych, po których nastąpiła wypowiedź Anny Godzwon, byłej rzeczniczki Państwowej Komisji Wyborczej, według której »małe« komitety wyborcze, czyli takie, które »chciałyby zarejestrować listy tylko w jednym okręgu« i nie mają szans na zdobycie mandatu w wyborach do Parlamentu Europejskiego” – czytamy w komunikacie Konfederacji. Poinformowano w nim także, że „w ocenie Sądu tak skonstruowany materiał sugeruje, iż istnieje podział na większe komitety wyborcze »mające szansę na mandat« oraz »mniejsze«, które tej szansy nie mają, a kryterium podziału, jak pośrednio wskazano w dalszej części materiału, był fakt zarejestrowania listy ogólnopolskiej”.",,
Z resortu rozwoju do krakowskiego Ratusza? Ambitny plan Emilewicz,"– Połączenie referendum konstytucyjnego z wyborami w święto narodowe to dobry pomysł – oceniła w rozmowie z „Rzeczpospolitą” wiceminister rozwoju, Jadwiga Emilewicz (Polska Razem), która nie wyklucza ubiegania się o urząd prezydenta Krakowa.","Zapytana, czy zgodziłaby się z opinią ministra Jarosława Gowina, że w najbliższych wyborach samorządowych o urząd prezydenta Krakowa powinna ubiegać się młoda kobieta, Emilewicz powiedziała, że „czas na długi oddech Krakowa, który po 16 latach należy się naszemu miastu”.Sama nie wykluczyła, że mogłaby zostać kandydatką na prezydenta miasta. – Mam wizję Krakowa, ale program dla miasta przedstawię, gdy zostanę kandydatką zjednoczonej prawicy i gdy zacznie się kampania wyborcza – zadeklarowała. W jej ocenie „kandydat musi być uzgodniony przez PiS i Polskę Razem, o czym rozmawiała z prezesem Kaczyńskim podczas kolacji kilka dni temu”.Walka o miastaEmilewicz przyznała, że prezes PiS Jarosław Kaczyński jest zdania, „że zjednoczona prawica musi powalczyć o większe miasta w Polsce”. – Wspomniał, że szanse kandydatów na prezydentów większych miast zostaną przebadane. Prezesowi Kaczyńskiemu zależy na kandydaturze, która poszerzy spektrum wyborców – powiedziała minister i podkreśliła, że „Kraków potrzebuje jednego, silnego prawicowego kandydata na prezydenta”.Dopytywana, czy takim kandydatem zostanie ona, czy raczej Małgorzata Wassermann, zadeklarowała, że „jeśli pani poseł Wassermann zdecyduje się kandydować, to włączy się w jej kampanię wyborczą”. – To kandydatura, z którą prof. Majchrowski miałby poważny kłopot – przekonywała.",,
Twórcy i prekursorzy programu Platformy Obywatelskiej [OPINIA],"Po blisko trzech latach od czasu przegranych wyborów Platforma Obywatelska, która sama sobie nadała zaszczytny tytuł „opozycji totalnej”, wreszcie sformułowała pozytywny program. Wprawdzie wykluwał się powoli, rzec można na raty, ale w pewnym momencie stało się jasne, że wokół takiego celu uda się „zestrzelić dążenia wielu w jedno ognisko”. I to jest ważne.","Może jeszcze nie jest ten pomysł literalnie zamknięty, ale, co ważne, powstał już jego klarowny i jednoznaczny rdzeń. Szczegóły wymagają jeszcze dopracowania, ale z takim programem można już wystartować w kampanii wyborczej do wyścigu o zdobycie  parlamentu. Jednocześnie program zakleja grubym plastrem usta obozu władzy i jego zwolennikom, naigrywającym się do tej pory z opozycji, że nie jest w stanie zaproponować jakiejś samodzielnej opcji programowej. Dodajmy, iż jego zaletą jest zwięzłość oraz jasność, nie pozostawiająca żadnych wątpliwości, jaką drogą będzie  podążać dzisiejsza opozycja po dojściu do władzy. Program ten wyrażony możliwie najkrócej, brzmi: pójdziecie siedzieć. Nakierowany jest na dosłowną realizację tego hasła wobec członków PiS i jego zwolenników, którym można będzie przypisać działalność, popierającą partię Jarosława Kaczyńskiego oraz obóz „dobrej zmiany”. Od pewnego czasu pojawiały się nieśmiało przebłyski, krążące wokół głównego pomysłu, który przerodził się w program polityczny - niepozbawiony jednak elementów społecznych, a nawet resocjalizacyjnych, o czym powiem później - jednakże po raz pierwszy jego jądro przedstawił z trybuny sejmowej podczas ostatniego posiedzenia niższej izby naszego parlamentu pełniący do niedawna rolę sekretarza generalnego Platformy Obywatelskiej Stanisław Gawłowski. Poseł Platformy w swoim wystąpieniu programowym nawiązał bezpośrednio do osobistych wątków biograficznych ostatnich trzech miesięcy, kiedy to siedział w areszcie pod zarzutem korupcji. Dwa tygodnie temu sąd zwolnił go z aresztu za kaucją. Stanisław Gawłowski odwołał się do tej niedawnej przeszłości, kierując swoje słowa do obozu rządzącego i jego przedstawicieli w Sejmie: - Byłem w miejscu, do którego wielu z was niedługo trafi. Jestem absolutnie przekonany. I muszę wam powiedzieć, że czekają tam na was. I muszę wam powiedzieć – nie będzie wam łatwo - mówił. O ile dobrze zauważyłem, Gawłowski podczas prezentacji programu, na wyciągniętej ręce, którą wskazywał ławy z przyszłymi więźniami, miał bardzo drogi zegarek, podarowany mu przez biznesmena jako dowód wdzięczności za załatwienie zwycięstwa w zyskownym przetargu.  Ale to być może tylko plotki prokuratury. W krótkim wystąpieniu Stanisław Gawłowski nie pogłębił enigmatycznego ostrzeżenia „nie będzie wam łatwo”. Nie ujawnił, co się za nim kryje. Z pewnością jest to jedna z tych rzeczy, które w dalszym toku udoskonalania programu będą doprecyzowywane. Zdaniem Ryszarda Czarneckiego, euro posła PiS, mającego doświadczenia z obozu dla internowanych w stanie wojennym, program wyborczy Platformy dla więźniów z obozu „dobrej zmiany” przewiduje słynne ścieżki zdrowia. Osadzeni w drodze na spacer i ze spaceru,  na placu więziennym przebiegają przez szpaler strażników i policjantów, okładających ich pałkami z obydwu stron. To, że idea „pójdziecie siedzieć” jest filarem programu wyborczego PO potwierdza wypowiedź jednego z liderów Platformy, najbliższego poplecznika Grzegorza Schetyny, Andrzeja Halickiego w programie „Ława polityków” na antenie TVN24. – Nie będziecie bezkarni. Będzie odpowiadać tak, jak na to zasługujecie, bo łamanie prawa musi się skończyć sankcją i odpowiedzialnością – powiedział. Program jest czytelny. Ci, którzy łamią prawo, idą do więzienia. A po co tam idą? Żeby  sprawa  była zrozumiała dla każdego, muszę to powiedzieć: idą siedzieć. Z tym, że to jest czas teraźniejszy. Zaś program jest planem na przyszłość. Zatem: - pójdą siedzieć, czyli będą siedzieć. Z interesujących szczegółów wspomnę może tylko, że wstępne propozycje zawierają zasady stosowania zwolnień po trzech latach więzienia jedynie dla tych członków PiS, którzy trafili do cel przed ukończeniem 30 roku życia. Poza tym muszą oni spełniać dwa warunki. Pierwszy formalny - nie pełnili żadnych kierowniczych stanowisk w partii. Drugi uznaniowy – przeszli pozytywnie proces resocjalizacji. O ich powrocie do społeczeństwa decydować będzie Centralne Kolegium Resocjalizacyjne. Trwają jeszcze spory, ile osób ma liczyć Kolegium i czy przedstawiciel Komisji Europejskiej ma mieć tylko głos doradczy, czy pełne prawo głosu.  W tej chwili może jednak za wcześnie jest opisywać konkretne rozwiązania niektórych spraw, dopóki kierownictwo partii nie przedstawi programu już w miarę uporządkowanego. Rzetelność dziennikarska nakazuje mi powiedzieć, że prawdziwymi inspiratorami programu, który PO ujawniła ustami swych liderów Gawłowskiego i Halickiego, byli dwaj przywódcy tej partii, nierozłączny tandem – przewodniczący Grzegorz Schetyna i szef klubu parlamentarnego Sławomir Neumann. Było to prawie dokładnie rok temu, 13 lipca 2017 r. Tego dnia 49 posłów PiS wniosło projekt nowej ustawy o Sądzie Najwyższym. Godzinę potem obydwaj przywódcy Platformy zorganizowali konferencję prasową. To właśnie podczas tego gorącego dnia zrodziła się myśl, która stała się przyszłą osnową pomysłu powstałego rok później. Okrzepniętego już i przekutego następnie w program wyborczy.",,
Francuzi kręcą nosem na umowę o wolnym handlu z USA,"Francuski sekretarz stanu ds. handlu zagranicznego Matthias Fekl, że wstrzymanie rozmów o porozumieniu o wolnym handlu (TTIP) między Unią Europejską a USA to obecnie „najbardziej prawdopodobna opcja”. Wyjaśnił, że zmiana postawy Paryża to efekt braku gotowości Waszyngtonu do ustępstw.","Odpowiadający z ramienia Francji za negocjacje w sprawie TTIP Fekl podkreślił w wywiadzie dla radia Europe 1, że jego kraj nie zgodzi się na podpisanie porozumienia w obecnym kształcie.W poniedziałek Greenpeace opublikowało poufne dokumenty w sprawie negocjowanej umowy. Wyciekły żądania USA. Organizacja wskazuje, że Stany chcą w interesie krajowych koncernów chcą doprowadzić do obniżenia bezpieczeństwa żywności i standardów środowiskowych w Europie.Premier niezadowolonyNiemiecka agencja dpa przypomina, że już wcześniej Francuzi zarzucali USA nieustępliwość w rozmowach. W ubiegłym tygodniu premier Manuel Valls ostrzegł, że negocjacje nie zakończą się sukcesem, jeśli nie zostaną spełnione warunki Paryża dotyczące wysokich standardów zdrowia i środowiska.Również prezydent Francois Hollande zasugerował, że nie będzie mógł zaakceptować porozumienia o TTIP, jeśli nie zagwarantuje ono europejskim podmiotom dostępu do publicznych przetargów w USA lub jeśli będzie zagrażało unijnemu rolnictwu.Cel – usunięcie barierTransatlantyckie partnerstwo handlowe i inwestycyjne (TTIP) ma doprowadzić do stworzenia największej strefy wolnego handlu na świecie. Docelowo ma wykraczać dużo dalej niż dotychczasowe porozumienia handlowe, polegające na redukcji stawek celnych. Umowa ma doprowadzić do usunięcia barier regulacyjnych czy wzajemne uznawanie standardów w celu obniżenia kosztów dla eksporterów, importerów i inwestorów.",,
"Gowin: Kopacz przekształciła debatę w wiec polityczny. Mucha: prawica straszy Polaków terroryzmem, by wygrać wybory","– Ja bardzo żałuję, że ta dzisiejsza debata miała taki przebieg. Była szansa na to, żeby pani premier pojechała na spotkanie szefów państw UE wyposażona w mandat poparcia ze strony całego Sejmu, ale do tego potrzebna była rzetelna debata – mówił w programie „Po przecinku” w TVP Info Jarosław Gowin ze Zjednoczonej Prawicy. Joanna Mucha stwierdziła, że straszenie Polaków potencjalnym terroryzmem jest grą w ramach kampanii wyborczej.","Gowin przyznał, że nie czuje się usatysfakcjonowany przebiegiem debaty na temat imigrantów. – Były elementy, które mnie przekonały, jak wystąpienie ministra Rafała Trzaskowskiego, jedyne naprawdę merytoryczne. Cieszę się, że minister polskiego rządu tak konkretnie i rzeczowo prezentuje te problemy – mówił. „Rząd chciał przystać na wszystko”Mucha tłumaczyła natomiast, że podczas debaty nie padła liczba uchodźców, których przyjmie Polska, bo wciąż trwają negocjacje, a Polska wprowadziła do agendy europejskiej trzy warunki, wokół których toczy się debata w UE m.in. wzmocnienia granic zewnętrznych UE i selekcji imigrantów. Gowin nie zgodził się z nią i powiedział, że to „nie Polska, ale Polska opozycja wprowadziła te elementy”. – Rząd ustami pani premier Kopacz chciał przystać początkowo na wszystko. Ewa Kopacz od ściany do ściany miotała się, była na spotkaniu przywódców grupy wyszehradzkiej, po czym po wspólnym, mądrym oświadczeniu zdystansowała się od partnerów i pod wpływem reprymendy z Brukseli zaczęła mówić o tym, że ten kto podnosi zastrzeżenia jest ksenofobem, niemal faszystą, chce wyprowadzić Polskę z UE i tego typu bzdury – mówił.                                                teraz odtwarzane„Ci, którzy przyjadą muszą zachowywać nasze normy” „Ci, którzy przyjadą muszą zachowywać nasze normy”Dodał, że bardzo żałuje, że środowa debata miała właśnie taki a nie inny przebieg. – Ewa Kopacz przekształciła tę debatę w wiec polityczny – mówił. Jego zdaniem powinniśmy przyjmować ludzi bliskich nam kulturowo, bo „chciałby, aby kobiety decydowały same, czy chodzić w burce, czy bez burki”. – To straszenie Polaków jakimś potencjalnym terroryzmem w celu wygrania wyborów, powiedzmy to wprost – skomentowała Mucha. Zauważyła, że ludzie uciekający z Syrii uciekają właśnie przed radykalnym islamem. – Dla nas jest oczywiste, że ci którzy przyjadą, muszą zachowywać nasze normy, zachowywać się zgodnie z polskim prawem – mówiła. Na stwierdzenie Gowina, że – tak jak uważa prezes Kaczyński – najlepiej byłoby pomagać uchodźcom w miejscach, z których uciekają, odpowiedziała, że nie jest to wykonalne. – Nie stworzy pan na terenie przeludnionego obozu zastępczego państwa. Nie ma takiej możliwości – przekonywała.",,
NBP poinformował o nadwyżce na rachunku obrotów bieżących,"W listopadzie minionego roku nadwyżka na rachunku obrotów bieżących Polski wyniosła 6,2 mld zł. Taką informację opublikował Narodowy Bank Polski. Rok wcześniej saldo rachunku bieżącego również było dodatnie i wyniosło pół miliarda złotych – przypomniał bank centralny.","NBP poinformował, że wartość towarów sprzedanych na eksport wyniosła 86,7 mld zł. Wartość importu wyniosła 83,2 mld. To oznacza, że Polska sprzedała towary za około 3,6 mld zł więcej, niż wydała na zakup towarów importowanych. „Na spadek wartości obrotów wpłynęła mniejsza liczba dni roboczych w porównaniu z listopadem 2018 r. Ponadto silny wpływ na obniżenie się importu miało zmniejszenie się wartości dostaw paliw i innych surowców energetycznych, głównie w wyniku spadku ich cen. Obniżeniu się dynamiki obrotów towarowych towarzyszyła wyraźna poprawa salda. W listopadzie 2019 r. nadwyżka eksportu nad importem wyniosła 3,6 mld zł i była o 3,1 mld zł wyższa w porównaniu z listopadem 2018 r.” – tłumaczy bank centralny. Według komunikatu napływ środków z UE wyniósł 1,8 mld zł i w zdecydowanej większości był to napływ w rachunku kapitałowym na Fundusz Rozwoju Regionalnego. W rachunku bieżącym zarejestrowano 0,1 mld zł. W listopadzie 2019 r. zapłacono składkę w wysokości 0,9 mld zł. Po uwzględnieniu zapłaconej składki saldo transferów z Unią Europejską było dodatnie i wyniosło 0,9 mld zł. W komunikacie poinformowano też, że nadwyżka w zakresie sprzedawanych usług wyniosła 10 mld zł.",,
Politycy-kryminaliści i groźne dzieci,"80 proc. klasy politycznej to kryminaliści, dzieci zagrażają rodzicom, a Polska może graniczyć w przyszłości z Muzułmańskim Kalifatem Saksonii. To tylko część poglądów, jakie Janusz Korwin-Mikke zaprezentował w programie „Minęła dwudziesta” w TVP Info.",,,
Szumowski: Wprowadzenie podatku cukrowego wyjdzie Polakom na zdrowie,"W państwach, które mają wprowadzony podatek cukrowy, widać spadek sprzedaży produktów z zawartością cukru – powiedział w niedzielę minister zdrowia Łukasz Szumowski. Jak wyjaśnił, wprowadzenie w naszym kraju takich rozwiązań wyjdzie Polakom na zdrowie.","Rząd chce wykorzystać politykę fiskalną do walki m.in. z nadwagą i otyłością, które stają się coraz większym problemem zdrowotnym Polaków. Powstał projekt, który przewiduje m.in. nałożenie dodatkowej opłaty na napoje z dodatkiem substancji słodzących.              – Problemem jest otyłość i cukier, którego spożywamy gigantyczne ilości. 100 litrów napojów słodzonych w Polsce rocznie na osobę. To pokazuje skalę. Czasami takie analizy pokazują, że u dzieci 40 do 60 proc. zapotrzebowania w ogóle kalorycznego na dobę - to są z napojów gazowanych słodzonych. Mamy dramatyczną sytuację – powiedział w niedzielę w radiu Zet minister Szumowski.              Zdaniem Szumowskiego cukier oznacza nie tylko otyłość. – To są choroby układu sercowo-naczyniowego w przyszłości, nowotwory, później to są problemy z cukrzycą typu II. Na samą cukrzycę państwo wydaje 2 mld zł – tłumaczył. Zmiany w prawie              Projekt ustawy o zmianie niektórych ustaw w związku z promocją prozdrowotnych wyborów konsumentów, jak ustaliła PAP, rozpatrzył już Komitet Społeczny Rady Ministrów.              Projekt przewiduje m.in. opłatę 1 zł za każdą sprzedaną butelkę alkoholu do 300 ml a także 70 lub 80 gr opłaty za słodzony napój. Ponadto, projekt zakłada też opłatę za reklamę suplementów diety.              Za „napoje słodzone”, uważane są napoje z dodatkiem monosacharydów, disacharydów, oligosacharydów, środków spożywczych zawierających te substancje oraz substancji słodzących (o których mowa w rozporządzeniu Parlamentu Europejskiego i Rady (WE) nr 1333/2008). Opłacie podlegać będzie napój oferowany konsumentowi w postaci gotowej do spożycia, w którego składzie znajduje się co najmniej jedną z określonych substancji, z wyłączeniem tych występujących w nich naturalnie. Wysokość opłaty wyniesie 0,70 zł w przypadku dodatku jednej substancji o właściwościach słodzących albo 0,80 zł w przypadku dodatku więcej niż jednej substancji o właściwościach słodzących.",,
Fake news „Newsweeka”. „Naraził mnie na akty nienawiści”,"W piątek jeden z użytkowników Twittera o nazwie Tomasz Emigrant umieścił wpis, w którym zadeklarował, że kupił bilet na prom do Polski, do której chce wrócić z zagranicznej emigracji. Po tym, jak na wpis odpowiedział premier Mateusz Morawiecki, rozpoczęła się fala podobnych deklaracji internautów – w dużej części prześmiewczych. Powołując się na wpis innego użytkownika Twittera, opisujący sprawę portal Newsweek.pl podał, że pan Tomasz jest pracownikiem polskiego ministerstwa spraw zagranicznych.",,,
"„Niech nas przenika duch życzliwości, zrozumienia i chęć współpracy”",Jedność i pojednanie chrześcijan są możliwe – powiedział papież Franciszek podczas audiencji generalnej w środę w Watykanie. Wezwał wiernych do udziału w zainaugurowanym tego dnia Tygodniu Modlitw o Jedność Chrześcijan.,"Franciszek podkreślił, że ze wzruszeniem wspomina swój udział we wspólnych luterańsko-katolickich obchodach 500-lecia reformacji w Lund w Szwecji 31 października 2016 roku.   „Zielona nić nadziei”    „W duchu tych obchodów bardziej patrzymy na to, co nas łączy, niż na to, co dzieli, i dalej podążamy razem, by pogłębić naszą jedność i nadać jej bardziej widzialną formę” – mówił papież. „W Europie ta wspólna wiara w Chrystusa jest jak zielona nić nadziei” – dodał.Papież zauważył również: „Wspólnota, jedność i pojednanie są możliwe. Jako chrześcijanie jesteśmy odpowiedzialni za to przesłanie i musimy świadczyć o nim naszym życiem”.Franciszek zapewnił, że błogosławi wysiłkom wszystkich, którzy podążają drogą ku jedności chrześcijan. „Nasza nadzieja na jedność wyraża się poprzez naszą modlitwę, a ta nadzieja nie zawodzi. Zachęcam was do modlitwy w tej intencji” – wezwał papież.   Apel do Polaków Taki apel skierował też do Polaków. Zwracając się do nich przypomniał, że w tym roku Tydzień Modlitw o Jedność Chrześcijan odbywa się pod hasłem „Pojednanie – miłość Chrystusa przynagla nas”. „Jest ono dla nas wezwaniem. Prośmy Boga, by wszystkie wspólnoty chrześcijańskie, poznając lepiej własną historię, teologię i prawo, coraz pełniej otwierały się na pojednanie. Niech nas przenika duch życzliwości, zrozumienia i chęć współpracy” – wskazał Franciszek.",,
Pakt dla Zdrowia 2030 ponad podziałami. Podpisały się pod nim cztery komitety,"Liderzy czterech największych komitetów uzgodnili priorytety zdrowotne na najbliższe lata, podpisując Pakt dla Zdrowia 2030 – informuje we wtorek „Dziennik Gazeta Prawna”. W Pakcie znalazło się 11 punktów, wśród nich dotyczący zwiększenia finansowania co najmniej do średniej unijnej.","„Zwiększenie finansowania co najmniej do średniej unijnej, obowiązkowa profilaktyka oraz opieka psychiatryczna blisko domu najmłodszych pacjentów – takie m.in. punkty politycy obiecali poprzeć ponad podziałami partyjnymi. Za namową »DGP« politycy KO PSL, PiS i SLD podpisali Pakt dla Zdrowia 2030” – czytamy w gazecie.Jak informuje dziennik, negocjacje treści dokumentu, który stanowiłby ponadpartyjny konsensus, trwały kilka miesięcy.„Ostatecznie politycy podpisali się pod 11 punktami, za którymi – niezależnie od partyjnych podziałów – mają razem głosować. Zdaniem ekspertów to szansa, by po latach nawarstwiających się zaniedbań zdrowie stało się priorytetem” – podaje dziennik.",,
Archeolodzy prawdopodobnie odnaleźli miejsce narodzin św. Piotra,"Podczas prac wykopaliskowych w Al-Araj nad Jeziorem Galilejskim na północy Izraela archeolodzy odkryli prawdopodobne miejsce narodzin Apostoła Narodów, św. Piotra. Tezę, że Al-Araj to antyczne miasta Betsaida i Julias, a zatem miejsce narodzin apostołów Piotra, Filipa i Andrzeja, potwierdza znalezienie dużego kościoła bizantyjskiego obok pozostałości osiedla z czasów rzymskich.","O sprawie poinformował nowojorski ośrodek Center for the Study of Ancient Judaism and Christian Origins (CSAJCO) uczestniczący w pracach wykopaliskowych. Zdaniem naukowców CSAJCO oraz izraelskiego Kinneret Academic College, odkryta świątynia w Al-Araj może być tym samym kościołem, który na swoich rysunkach utrwalił biskup Willibald z Eichst~tt, gdy w 725 roku po Chrystusie przybył nad Jezioro Galilejskie. Biskup udający się z Kafarnaum do Kursi zanotował, że był to kościół wzniesiony nad miejscem zamieszkania Piotra i Andrzeja. – Odsłonięty teraz kościół jest jedyną dotąd odnalezioną świątynią między obiema miejscowościami – powiedział w rozmowie z izraelską gazetą „Haaretz” szef ekipy archeologów Mordechai Aviam z Kinneret Academic College. Dodał, że kościół został odkryty w pobliżu osiedla z czasów rzymskich, dlatego pasuje do opisu Betsaidy przez historyka Józefa Flawiusza. Nie ma powodów do kwestionowania tego przekazu historycznego – twierdzą archeolodzy. Wykopaliska ukazały ponadto, że antyczna wioska żydowska zajmowała większą powierzchnię niż dotychczas sądzono. Archeolodzy znaleźli też pozostałości rzymskiego domu prywatnego z I-III w. Badania geologiczne wskazują, że liczne domy rozpadły się na skutek erozji spowodowanej przez rzekę Jordan. Podczas wcześniejszych wykopalisk archeolodzy odkryli m.in. 300-kilogramowy blok bazaltu z trzema wydrążonymi pojemnikami. Zdaniem naukowców, mógł to być relikwiarz świętych apostołów Piotra, Andrzeja i Filipa. Izraelscy archeolodzy twierdzą, że wykopaliska w Al-Araj to antyczne miasta Betsaida i Julias, a zatem miejsce urodzenia św. Piotra Apostoła, natomiast miasto zidentyfikowane w 1989 r. przez archeologów z uniwersytetu w Hajfie jako biblijna Betsaida, to dzisiejsze Et-Tell położone o dwa kilometry dalej na północ.",,
Ekspert: Koalicja Europejska jest kilka etapów do tyłu względem PiS,"Koalicja Europejska jest na etapie świętowania zjednoczenia, czyli „kilka etapów do tyłu” względem PiS. Dodatkowo, w jej retoryce brak konkretów – zamiast tego jak na razie dominują hasła demagogiczne np. że pod rządami PiS Polska skręca w kierunku Rosji Putina. Z kolei dzisiejsza konwencja partii Jarosława Kaczyńskiego pokazuje, że jest ona gotowa do dalszego działania – mówił w TVP Info prof. Arkadiusz Jabłoński, socjolog.",,,
Grabiec: Zarząd rekomenduje zmianę nazwy klubu PO na KP PO – Koalicja Obywatelska,Zarząd Platformy rekomenduje klubowi PO zmianę nazwy na Klub Parlamentarny Platforma Obywatelska - Koalicja Obywatelska – poinformował po obradach zarządu rzecznik PO Jan Grabiec. Rekomendacja ta ma zostać natychmiast przedstawiona klubowi.,Zarząd PO zebrał się o godz. 14 w związku ze sporem w Nowoczesnej wokół powołania wspólnego klubu Koalicji Obywatelskiej. – Zarząd podjął uchwałę dotyczącą dzisiejszych wydarzeń. Zarząd Krajowy rekomenduje Klubowi Parlamentarnemu Platformy Obywatelskiej dokonanie zmian w statucie klubu – powiedział Grabiec.Chodzi o zmianę dotychczasowej nazwy klubu z Klub Parlamentarny Platforma Obywatelska na Klub Parlamentarny Platforma Obywatelska - Koalicja Obywatelska. – Ta rekomendacja zostanie przedstawiona o godz. 16 parlamentarzystom klubu PO i podejmą tę decyzję – wyjaśnił rzecznik PO.,,
Kwaśniewski: Potrzebne jest pospolite ruszenie przeciwko PiS,"Aleksander Kwaśniewski uważa, że jednoczenie sił opozycji i wspólna lista do Parlamentu Europejskiego byłoby bardzo pożądane. – W sytuacji europejskiej byłoby uzasadnione pospolite ruszenie, bo nurt eurosceptyczny wzrasta. To idea wspólnej, proeuropejskiej listy, która byłaby w kontrze do eurosceptyków pod sztandarami PiS – powiedział były prezydent.","– Myślę, że Włodzimierz Cimoszewicz poważnie myśli o Parlamencie Europejskim. Wiem, że są też rozmowy z innymi byłymi premierami, chociażby ze strony lewicy. Myślę, że Leszek Miller by nie odmówił. Poważne argumenty ma także Marek Belka – analizował gość Radia ZET. Kwaśniewski zdradza również, że Bronisław Komorowski chce wystartować w wyborach do europarlamentu. – Bardzo go umacniam w tym – dodaje. Jego zdaniem takie postaci w PE, jak byli prezydenci czy premierzy, mogą „zwiększyć zainteresowanie wyborami i zwiększyć rangę polskiej reprezentacji w europarlamencie”. – Nie będę startował w najbliższych wyborach do Parlamentu Europejskiego. Nie kusi mnie ten pomysł, bo mam bardzo dużo swoich zobowiązań. Nie za bardzo mogę je porzucić w tym momencie życia, w ciągu najbliższych dwóch lat – zadeklarował Aleksander Kwaśniewski.",,
Jest pełnomocnik rządu ds. wspierania wychowawczej funkcji szkoły i placówki,"Iwona Michałek została powołana przez premiera Mateusza Morawieckiego na stanowisko pełnomocnika rządu ds. wspierania wychowawczej funkcji szkoły i placówki. To nauczycielka biologii, była wicekurator kujawsko-pomorska i była pełniąca obowiązki kuratora, posłanka na Sejm.","Stanowisko pełnomocnika do spraw wspierania wychowawczej funkcji szkoły i placówki zostało utworzone w zeszłym tygodniu na mocy rozporządzenia Rady Ministrów. Zgodnie z nim pełnomocnik jest sekretarzem stanu w Ministerstwie Edukacji Narodowej. W rozporządzeniu określono, że do zadań pełnomocnika należy: analiza obowiązujących przepisów prawa i istniejących rozwiązań w zakresie wychowawczej funkcji szkoły i placówki, w szczególności przepisów prawa i rozwiązań dotyczących wspomagania przez szkołę i placówkę wychowawczej roli rodziny.  Pełnomocnik ma analizować propozycje zgłaszane przy okrągłym stole edukacyjnym w zakresie wspierania wychowawczej funkcji szkoły i placówki. Iwona Michałek będzie też przygotować propozycje nowych rozwiązań prawnych i inicjatyw w zakresie wspierania wychowawczej funkcji szkoły i placówki, w tym projektów programów rządowych w zakresie wspierania wychowawczej funkcji szkoły i placówki oraz profilaktyki problemów dzieci i młodzieży. Była też edukatorką w zakresie przestrzegania praw ucznia i dziecka, koordynatorką regionalną Ośrodka Rozwoju Edukacji w Warszawie ds. edukacji o tolerancji i kierowniczką Pracowni Zarządzania, Diagnozy i Wychowania w Kujawsko-Pomorskim Centrum Edukacji Nauczycieli w Toruniu.  „Wsparcie dzieci w systemie kształcenia stało się moją misją, a współpraca z nauczycielami i dyrektorami szkół oraz udzielanie im pomocy eksperckiej - receptą do aktywizowania działalności wychowawczej i edukacyjnej dostosowanej do potrzeb rozwojowych i edukacyjnych ucznia” - podkreśla Michałek na swojej stronie internetowej.   „Bardzo ważny obszar mojej aktywności stanowi działalność społeczna, którą traktuję jak swój obywatelski obowiązek” - dodaje. Iwona Michałek jest członkinią-założycielką Stowarzyszenia Porozumienie Obywateli w Toruniu, mającego na celu wspieranie dzieci biednych, wykluczonych i zagrożonych wykluczeniem społecznym przez fundowanie stypendiów, organizowanie wyjazdów wakacyjnych, pikników i przygotowanie paczek świątecznych. Zasiada również w radzie programowej Fundacji Energia dla Europy i Międzynarodowego Motocyklowego Stowarzyszenia Pomocy Polakom za Granicą Wschód-Zachód. W wyborach parlamentarnych w 2015 r. otrzymała 7485 głosów w okręgu toruńskim i uzyskała mandat poselski, będąc przedstawicielką Polski Razem na liście PiS.  Po przekształceniu w listopadzie 2017 r. Polski Razem w Porozumienie stanęła na czele jej okręgu toruńskiego i zasiadła w prezydium zarządu krajowego partii. Jest członkinią sejmowych Komisji: Edukacji, Nauki i Młodzieży oraz Finansów Publicznych, a także przewodniczącą Parlamentarnego Zespołu ds. Motocyklistów i Quadowców.  Należy do 13 innych parlamentarnych zespołów, m.in. ds. zbadania przyczyn katastrofy TU-154 M z 10 kwietnia 2010 r., ds. prawa własności warstwowej, reindustrializacji Polski, ds. rynku e-commerce i gospodarki elektronicznej, ds. policji, ds. Więziennictwa, ds. wspierania młodzieżowych rad przy jednostkach samorządu terytorialnego oraz Zespołów Tradycji i Pamięci Żołnierzy Wyklętych i Energetyki Prosumenckiej. Iwona Michałek jest mężatką, ma dwoje dorosłych dzieci: Agatę i Macieja. Jak podaje na swojej stronie internetowej, jest miłośniczką rajdów motocyklowych. Wraz z mężem przemierza własnym motocyklem Polskę i Europę.  W ramach Międzynarodowego Motocyklowego Stowarzyszenia Pomocy Polakom za Granicą Wschód-Zachód odbywa podróże szlakami Polaków zamieszkałych poza granicami kraju.  „Byliśmy we Włoszech, w Danii, w Niemczech, ale najczęściej i najchętniej odwiedzamy wschodnią Europę – tam jest wielu Polaków, którzy czekają na nas i miejsc, które wymagają naszej pamięci” – informuje.  „Byłam motocyklem także w Katyniu, Miednoje, Kijowie, Smoleńsku (wielokrotnie), Charkowie, Kamieńcu i Kołomyi. Najdalszym celem mojej motocyklowej podróży był Stambuł w Turcji” – podaje.",,
Amerykańsko-chińska wojna handlowa. Waszyngton zdecydował w sprawie ceł,Stany Zjednoczone utrzymają cła na chiński eksport do czasu zakończenia drugiej fazy negocjacji handlowych między obydwoma krajami – oświadczył szef Departamentu Skarbu USA Steven Mnuchin. W środę Waszyngton i Pekin mają podpisać wstępną umowę handlową.,"Media w USA informowały wcześniej, że wstępna umowa zakłada m.in. rezygnację z wprowadzenia zapowiedzianych przez Waszyngton ceł i zmniejszenie niektórych innych taryf. We wtorek doniesieniom tym zaprzyczył Mnuchin. – Nie ma porozumienia w sprawie przyszłego obniżenia ceł. Wszelkie plotki na ten temat są całkowicie nieprawdziwe – oświadczył.Według agencji Bloomberg amerykańskie cła na chińskie towary będą obowiązywać przynajmniej do listopadowych wyborów prezydenckich, mimo iż Pekin żąda od Waszyngtonu zniesienia całości lub części dodatkowych taryf przywozowych z Chin.Pod koniec grudnia zeszłego roku Mnuchin informował, że po podpisaniu wstępnej umowy z Chinami USA zachowają na razie 25-procentowe taryfy na import z Chin wart 250 mld dolarów rocznie oraz obniżą do 7,5 proc. cła nałożone na inne chińskie dobra eksportowe warte 120 mld dolarów rocznie.Pierwszy etap porozumienia zakłada wzmocnienie ochrony praw własności intelektualnej, poszerzenie dostępu do rynku i polepszenie ochrony praw działających w Chinach zagranicznych firm, a także stopniowe wycofywanie ceł, jakie USA nałożyły na chińskie produkty.",,
Jeden z podejrzanych o zabójstwo w Chemnitz miał być deportowany,"Jeden z podejrzanych o zabicie 35-letniego Niemca w Chemnitz, Yousif A., miał być deportowany dwa lata temu do Bułgarii, jednak ostatecznie do tego nie doszło po upłynięciu półrocznego okresu przekazania.","Jak donosi „Der Spiegel”, Yousif A. dotarł do Niemiec w październiku 2015 r. przez Bułgarię, gdzie złożył pierwszy wniosek o azyl. Dzienniki „Die Welt” i „Nuernberger Nachrichten” podają, że w lutym 2016 r. Bułgaria wyraziła zgodę na wydalenie mężczyzny. Na przekazanie Irakijczyka Bułgarii zgodził się także sąd w Chemnitz. 13 maja 2016 r. deportacja uznana została za zgodną z prawem. W czasie sześciomiesięcznego okresu przekazania nie doszła jednak ona do skutku.Od listopada 2016 r. za azyl dla Yousifa A. odpowiadała strona niemiecka. Jego wniosek o azyl miał zostać ponownie rozpatrzony przez Niemiecki Urząd ds. Migracji i Uchodźców (BAMF). Urząd wniosek odrzucił, a sprawa trafiła do sądu, który przyznał rację Irakijczykowi. Od sierpnia zeszłego roku decyzja po raz kolejny należała do niemieckiego urzędu migracyjnego.Jak się okazuje, przypadek Yousufa A. nie jest odosobniony. W 2016 r. Niemcy miały przekazać Bułgarii 4899 migrantów, którzy pierwotnie tam ubiegali się o azyl. Sofia zgodziła się na przyjęcie z powrotem 2643 osób, jednak ostatecznie do Bułgarii wróciło tylko 95 z nich.",,
„Kościół okaże surowość wobec kapłanów zdradzających posłannictwo”,"Papież Franciszek napisał wstęp do książki Szwajcara, który w młodości stał się ofiarą księdza pedofila. „Jak kapłan może wyrządzić tyle zła?” – zapytał. Tekst opublikował w poniedziałek „La Repubblica”. Franciszek przeprosił za księży pedofilów, a ich czyny nazwał „znakiem diabła”.","Autorem ukazującej się w czwartek książki „Ojcze mój, przebaczam” jest 57-letni Szwajcar Daniel Pittet, który opisał w niej swe ukrywane przez lata doświadczenia, jako ofiara pedofilii. Po raz pierwszy zdarzyło się, aby papież napisał wstęp do książki poruszającej ten temat. Franciszek podkreślił: „Komuś, kto był ofiarą pedofila, trudno jest opowiedzieć to, czego doświadczył, opisać traumę, która pozostała po latach”. „Z tego powodu świadectwo Daniela Pitteta jest konieczne, cenne i odważne” – ocenił papież. „Straszliwe mroki Kościoła” Papież wyjaśnił, że poznał Pitteta w 2015 roku, gdy Kościół obchodził rok życia konsekrowanego. „Nie mogłem sobie nawet wyobrazić, że ten pełen entuzjazmu człowiek, zafascynowany Chrystusem jest ofiarą wykorzystywania ze strony księdza” – dodał Franciszek. Wyraził przekonanie, że takie świadectwa, jak to „rzucają światło na straszliwe mroki Kościoła”. Włoski portal „Il Sismografo” wyjaśnił, że szwajcarski zakonnik – sprawca czynów pedofilii, który wykorzystywał Pitteta, był przenoszony z jednej diecezji do drugiej. Obecnie ma 76 lat. Nigdy nie został wydalony ze stanu duchownego. Sąd skazał go na dwa lata więzienia w zawieszeniu. Mieszka we wspólnocie w Szwajcarii.",,
"Trafił z nożem w plecach do szpitala, jednak nałóg okazał się silniejszy [WIDEO]","34-latni Vladimir z rosyjskiego Kazania trafił do na oddział ratunkowy Szpitala Powiatowego z nożem w plecach. Wypadek był wynikiem pijackiej bójki, w której mężczyzna brał udział. Rosjanin początkowo odmówił przyjęcia pomocy od personelu medycznego, ponieważ – jak twierdził – chciał zapalić papierosa.","Rana doznana w bijatyce przez mężczyznę była tak głęboka, że z jego pleców wystawał tylko uchwyt. Ratownicy pogotowania, którzy zostali wezwani na miejsce zdarzenia, opatrzyli tylko ranę; nie ryzykowali wyciągnięcia noża. Przewieźli go do szpitala, gdzie Vladimir najpierw oznajmił, że „ma coś do zrobienia”. W samej bieliźnie, z nożem w plecach, zaczął wychodzić z pogotowia. Zszokowany personel próbował rozmawiać z mężczyzną. Ten wyjaśnił krótko personelowi, że idzie zapalić papierosa. Na zewnątrz było ok. – 10 st. C. Całość zdarzenia nagrała jedna z pielęgniarek, która próbowała zatrzymać zwijającego się z bólu mężczyznę. Ostatecznie jednak 34-latek pozostał w szpitalu i pozwolił się opatrzeć. Jak podkreśliły miejscowe władze miasta, Vladimir przeszedł pomyślnie operację; jego stan jest stabilny.",,
10 lat temu zmarł otruty polonem były agent FSB Aleksandr Litwinienko,"– Fakt, że państwo rosyjskie było zaangażowane w to morderstwo, jest nieakceptowalnym złamaniem fundamentalnych standardów międzynarodowych – mówiła 10 lat temu wówczas szefowa MSW, a obecnie premier, Theresa May. Zabójstwo byłego podpułkownika FSB nadszarpnęło rosyjsko-brytyjskie stosunki.","1 listopada 2006 roku Litwinienko kilka godzin po spotkaniu w londyńskiej restauracji poczuł się źle i został hospitalizowany. 23 listopada zmarł; miał 43 lata. Na łożu śmierci oskarżył prezydenta Władimira Putina.Śledztwo wszczął Scotland Yard. Dzień później Brytyjska Agencja Ochrony Zdrowia ogłosiła, że w jego ciele znaleziono duże ilości polonu-210 – silnie radioaktywnego i rakotwórczego pierwiastka. Z Rosji do Wielkiej Brytanii Litwinienko pracował najpierw dla radzieckiego kontrwywiadu, a potem dla rosyjskiej Federalnej Służby Bezpieczeństwa. W 1998 roku ogłosił publicznie, że wydawano mu sprzeczne z prawem rozkazy, m.in. zamordowania rosyjskiego oligarchy Borisa Bieriezowskiego.W 2001 roku uciekł z Rosji do Wielkiej Brytanii, gdzie uzyskał azyl polityczny, a potem obywatelstwo. W Wielkiej Brytanii współpracował z tamtejszymi służbami specjalnymi.",,
Trump weźmie się za kobiecy futbol,"Szef Międzynarodowej Federacji Piłki Nożnej (FIFA) Gianni Infantino zapowiedział, że jego organizacja ogłosi wkrótce inicjatywy majce na celu zmniejszenie dysproporcji pomiędzy męską a kobiecą piłką nożną. Na ten temat rozmawiał w Białym Domu z prezydentem USA Donaldem Trumpem.","– Gianni Infantino jest szefem FIFA, to najważniejszy człowiek w piłce nożnej – tak prezydent USA przedstawił dziennikarzom szwajcarskiego działacza sportowego.Donald Trump poinformował, że głównym tematem spotkania w Gabinecie Owalnym były mistrzostwa świata w piłce nożnej, które wspólnie w 2026 roku organizują USA, Meksyk i Kanada. – Rozmawialiśmy także z Giannim o kobiecej piłce nożnej, co możemy zrobić by uczynić te dyscyplinę jeszcze lepszą i bardziej sprawiedliwą – poinformował.Infantino zwrócił uwagę, że amerykańska reprezentacja kobiet zdobył niedawno tytuł mistrzyń świata. – Prezydent powiedział mi, że jeszcze jest wiele do zrobienia. Wkrótce ogłosimy nowe inicjatywy w tej sprawie – wskazał szef FIFA, a prezydent Trump żartował, że powinien przedłużyć swoją kadencję do roku 2026.",,
„Zmiana pod kadry PiS-owskie”. „To nie czystka”. Politycy o dekomunizacji w MSZ,"Propozycja PiS by zwolnić funkcjonariuszy służby dyplomatycznej i dzięki temu pozbyć się byłych współpracowników PRL-owskich służb specjalnych podzieliła scenę polityczną. – Mam wrażenie, że ustawa ma dwa cele – zmienić kadry pod kadry PiS-owskie oraz obniżyć poziom do poziomu ministra Witolda Waszczykowskiego – ocenił w programie „Woronicza 17” poseł PO Marcin Kierwiński. – Ustawa ma wymiar instrumentu zmiany i tak ją należy potraktować. Czasami trzeba wprowadzić instrument, który ułatwia zmiany a nie czystkę – podkreśliła Barbara Fedyszak-Radziejowska z Kancelarii Prezydenta RP.", ,,
Nie tylko brawura na drogach. Mroczna strona BOR,"Wypadek z udziałem limuzyny premier Beaty Szydło, pęknięta opona w BMW prezydenta Andrzeja Dudy i ostatnie kolizje samochodów VIP-ów to najbardziej znane wpadki Biura Ochrony Rządu w ostatnich latach. Ale funkcjonariusze wyprowadzali też psy, dowozili pizzę czy nosili narty. Trafiały się też przypadki pobić, rozbicia samochodów po pijanemu czy nawet napadów.","Nie ma wątpliwości, że ostatni rok jest wizerunkowo bardzo trudny dla Biura Ochrony Rządu. Seria niefortunnych zdarzeń rozpoczęła się w marcu 2016 r. od zdarzenia z udziałem pancernego BMW prezydenta Andrzeja Dudy. W samochodzie pękła jedna z opon, a kierowca z BOR, ratując głowę państwa przed wypadkiem, zdołał zjechać na pobocze. Niedługo potem okazało się, że to sam BOR mógł się przyczynić do zdarzenia, bo w samochodzie założona była stara opona, która zamiast do limuzyny winna trafić na śmietnik. BrawuraW ostatnich latach doszło jednak do jeszcze poważniejszych wydarzeń z udziałem funkcjonariuszy BOR czy innych służb odpowiedzialnych za bezpieczeństwo polskich dostojników. Według dziennika „Fakt” w listopadzie 2016 r. w Strasburgu ktoś włamał się do jednego z samochodów kolumny prezydenta Dudy. A to dlatego, że wbrew procedurom samochód zaparkowano na niestrzeżonym parkingu zamiast na terenie naszej ambasady. Kilka tygodni temu CBA zatrzymało pięć osób w śledztwie dotyczącym korupcji przy zabezpieczenia antyterrorystycznym dworców PKP przed Światowymi Dniami Młodzieży. Jednym z podejrzanych jest oficer BOR. Przed kilku laty dwóch „borowików” rozbiło służbowe auto w okolicach prezydenckiej posiadłości w Budzie Ruskiej. Obaj byli pijani i żaden nie chciał powiedzieć, kto kierował samochodem. Inny funkcjonariusz BOR miał w czasie pielgrzymki Benedykta XVI na Jasnej Górze rozbić BMW X5, jednak nie na trasie, ale na parkingu w Częstochowie, gdzie pokazywał kolegom, „jak się kręci bączki i pali gumę”. Okazało się, że nie jest tak dobrym kierowcą, jak myślał, bo samochód wart kilkaset tysięcy złotych dachował.  Dziennikarz Michał Majewski, autor książki „Biuro. Ochroniarze władzy. Za kulisami akcji BOR-u” przytacza w niej taką anegdotę o beztrosce funkcjonariuszy: „W Polce miał się pojawić bardzo znany polityk europejski w zupełnie nowej i ważnej roli. Temu politykowi, ale też polskiemu prezydentowi zależało na tym, by doszło do ich spotkania.  Problem polegał na tym, że głowa polskiego państwa miała już zaplanowany wylot na ważną wizytę zagraniczną. Terminy się niemal nakładały. (…) BOR postanowił zadziałać i błyskawicznie przewieźć zagranicznego VIP-a z Okęcia do Pałacu Prezydenckiego. Bez ryzyka można postawić tezę, że był to najszybszy przejazd w historii tej kilkunastokilometrowej trasy miejskiej - trwał 4 minuty. (…) VIP został niemal wciągnięty za klapy marynarki ze schodów samolotu na kanapę limuzyny. (…)Funkcjonariusze bali się najbardziej jednego. Tego po prostu, że ów zagraniczny VIP straci przytomność, zwymiotuje im w aucie albo tuż po wyjściu z niego. Tak się na szczęście nie stało. Do spotkania z polskim prezydentem udało się doprowadzić. Dobrą pointą tej historyjki jest konferencja owego zagranicznego polityka na zakończenie tamtej wizyty. Z sali pada pytanie od jednego z dziennikarzy: „Co pan najbardziej zapamięta z Polski, po tej wizycie?”. Polityk, nie wahając się, odparł: „Trasę z lotniska do Pałacu Prezydenckiego”. Poza prawemBrawura i brak wyobraźni to niejedyne przypadłości dotykające funkcjonariuszy. Przed kilkoma miesiącami zatrzymano w Hiszpanii znanego polskiego handlarza bronią – Konrada D. Z informacji „Gazety Wyborczej” wynikało, że przestępcę ochraniali dwaj funkcjonariusze Biura Ochrony Rządu. Według dziennikarzy jeden z nich był zamieszany pobicie, po pijanemu, dyplomaty w Afganistanie. Drugi zaś miał być ulubionym ochroniarzem znanego polityka PO.W wakacje 2007 r. trzech funkcjonariusze BOR mieli wywołać burdę w szczecińskiej dyskotece. Agenci mieli ochraniać tego dnia wizytę prezydenta Lecha Kaczyńskiego. Według mediów cała trójka była pijana, a jeden z nich miał przy sobie nóż. Szczytem była sprawa z marca 2004 r. Zatrzymano wówczas 23-letniego Marcina M. Mężczyzna był w służbie przygotowawczej BOR od 11 miesięcy, ale od dłuższego czasu przebywał na zwolnieniu lekarskim. Nie przeszkodziło mu to w dokonaniu dwóch napadów na stacje benzynowe. Za każdym razem napastnik groził pracownikom przedmiotem przypominającym broń. Związani tajemnicąCzęsto funkcjonariusze BOR fraternizują się z ochranianymi VIP-ami. Legendarne stało się już wyprowadzenie przez „borowików” suczki marszałka Ludwika Dorna lub wyjazd po pizzę dla min. Radosława Sikorskiego. „Normą” stało się także wożenie rodzin i dzieci polityków czy noszenie toreb z ich zakupami. – Między VIP-em a jego ochroniarzem często dochodzi do pewnej fraternizacji. Funkcjonariusze wchodzą do tego kręgu i załatwiają dla swoich VIP-ów wiele dyskretnych spraw. W zamian za taką dyspozycyjność oczekują pewnej protekcji. Pochwały przed przełożonymi, awansu itp. I gdy dochodzi do zmiany władzy, to nowi decydenci nie mają zaufania do tamtych funkcjonariuszy i dochodzi do masowych reorganizacji. Ci, co byli na szlabanach, trafiają do gabinetów politycznych czy pałaców, a ci z boku władzy trafiają na szlabany – mówi portalowi tvp.info Michał Majewski. Wspomina, że jeden z polityków próbował regularnie „urywać się” swojej ochronie, bo chciał dyskretnie jechać do kochanki. Więc „borowiki” dyskretnie go pilnowali. – Profesjonalizm takich służb wymaga, by ludzie ci nie zaprzyjaźniali się z osobami ochranianymi i ściśle przestrzegali swoich praw i obowiązków – dodaje Majewski.",,
Była pierwsza dama i kosmonauta ambasadorami,"Była pierwsza dama i były kosmonauta zostaną ambasadorami Republiki Czeskiej w Bratysławie i Moskwie. Poinformował o tym szef kancelarii prezydenta, rozpętując ostre dyskusje w środowisku polityków.","Z pochodzenia Słowaczka, z zawodu ekonomistka, prywatnie małżonka poprzedniego prezydenta Livia Klausova będzie ambasadorem na Słowacji. Z kolei Vladimir Remek, pierwszy czechosłowacki kosmonauta, dziś eurodeputowany , szefem placówki dyplomatycznej w Rosji. Spór o te kandydatury został rozwiązany dopiero po upadku poprzedniego rządu prawicowej koalicji. Sprzeciwiał się im ówczesny szef dyplomacji Karel Schwarzenberg, który był przeciwnikiem Milosza Zemana w ostatnich wyborach prezydenckich. Schwarzenberg nie chciał wyrazić zgody na kandydatury ponieważ były prezydent Vaclav Klaus popierał wraz z małżonką właśnie Zemana. Zapowiedź mianowania na stanowiska ambasadorów byłej pierwszej damy i byłego kosmonauty, a przede wszystkim ich kwalifikacje, krytykuje ostro cała prawica.",,
Pompeo wybiera się do Rosji. W Soczi porozmawia z Ławrowem. Być może odwiedzi Kreml,"Mike Pompeo, sekretarz stanu USA, odwiedzi w dniach 12-14 maja Rosję, gdzie spotka się z prezydentem Władimirem Putinem i ministrem spraw zagranicznych Siergiejem Ławrowem. Celem spotkania będzie omówienie „pełnego zakresu dwustronnych i wielostronnych wyzwań” – poinformował amerykański Departament Stanu. W czasie trzydniowej wizyty Pompeo ma odwiedzić stolicę kraju Moskwę i czarnomorski kurort Soczi.","We wtorek rosyjska agencja TASS informowała, że amerykański sekretarz stanu spotka się 14 maja z Ławrowem w Soczi. Kreml nie wykluczył, że później sekretarza stanu przyjmie też Putin.– Rozmowy Ławrowa i Pompeo zaplanowane są na 14 maja w Soczi. Strony porozumiały się w tej sprawie podczas rozmów w Finlandii – powiedziało źródło, cytowane przez TASS. Rzecznik Kremla Dmitrij Pieskow potwierdził później, że spotkanie z Ławrowem jest głównym punktem wizyty Pompeo. Pieskow dodał, że Kreml „nie wyklucza, że po rozmowach szefów resortów spraw zagranicznych Pompeo zostanie przyjęty przez prezydenta Rosji”.",,
Protesty po skandalicznym wyroku ws. gwałtu zbiorowego na 14-latce,"Kilka tysięcy Hiszpanek, głównie działaczek organizacji feministycznych, wzięło udział w sobotnich wiecach i marszach przeciwko decyzji sądu w Barcelonie ws. 5 mężczyzn oskarżonych o zbiorowy gwałt na 14-latce. Sędzia orzekł, że napastnicy nie dopuścili się gwałtu.","W czwartek prowadzący sprawę sędzia skazał 5 mężczyzn z katalońskiej Manresy na kary od 10 do 12 lat więzienia. Uznał, że mężczyźni „wykorzystali seksualnie” nastolatkę, ale jej nie zgwałcili. W takim wypadku kara wyniosłaby od 15 do 20 lat więzienia.W swym orzeczeniu sąd w Barcelonie podkreślił, że do gwałtu nie doszło, ponieważ napastnicy nie użyli siły wobec 14-letniej dziewczynki, która znajdowała się pod wpływem alkoholu. Skazani wykorzystali nieletnią w 2016 r. podczas zabawy w porzuconej fabryce w katalońskim mieście Manresa. W skład grupy, która dopuściła się przestępstwa wchodzili dwaj obywatele Hiszpanii, dwaj Kubańczycy oraz Argentyńczyk. Zakończony w czwartek proces jest zbliżony do sprawy Grupy „La Manada”, której pięciu członków Sąd Najwyższy Hiszpanii skazał w czerwcu 2019 r. na karę więzienia od 15 do 17 lat za gwałt. W 2016 r. dopuścili się oni agresji na tle seksualnym wobec nastolatki w Pampelunie, w północno-wschodniej Hiszpanii. W procesie pierwszej instancji, w 2018 r., członkowie „La Manady”, w której skład wchodził m.in. b. wojskowy i policjant, zostali skazani na 9 lat więzienia; sąd w Nawarze orzekł bowiem karę „za wykorzystanie seksualne” nieletniej, ale nie gwałt na niej. Zbulwersowało to opinię publiczną, media wskazywały, że kara jest zbyt łagodna. Gdy w styczniu 2019 r. sąd apelacyjny w Sewilli zwolnił skazanych z więzienia, godząc się na karę w zawieszeniu, wywołało to protesty w całej Hiszpanii. Ostatecznie SN uznał w czerwcu br., że młoda Hiszpanka została nie tyle „wykorzystana seksualnie”, co „zgwałcona”. W hiszpańskim kodeksie karnym oba te przestępstwa są odmiennie karane. We wrześniu br. prokuratura generalna w Madrycie przedstawiła statystyki, z których wynika, że w Hiszpanii nasila się zjawisko gwałtów zbiorowych, a rok 2019 może okazać się rekordowy pod względem liczby zgłoszonych policji przypadków tego typu przestępstw. O ile w całym 2017 r. było ich zaledwie 14, to tylko od stycznia do sierpnia 2019 r. zanotowano ponad 40 gwałtów. W 2018 r. liczba podobnych zdarzeń wyniosła 59.",,
„Fakt” podejrzewa posłankę PO o odpowiedzialność za trollerski profil,"Posłanka PO Kinga Gajewska miała stać za profilem „Ugryź PiSowca” na Facebooku – podaje Fakt.pl. Na stronie wielokrotnie pojawiały się niewybredne ataki na partię rządzącą. Gajewska zaprzecza, by miała związki z profilem.","Jak sugerują dziennikarze Faktu.pl, Gajewska jest odpowiedzialna za profil na Facebooku o nazwie „Ugryź PiSowca”. Na tym profilu w sposób niekulturalny, a nawet wulgarny atakowani są polityczni przeciwnicy PO, m.in. niedawno porównano tam posła Adama Andruszkiewicza (Wolni i Solidarni) do dmuchanej lalki z sex-shopu. Fakt.pl kojarzy profil „Ugryź PiSowca” z profilami: „Biuro poselskie Kingi Gajewskiej”, „Kinga Gajewska”, „Platforma Obywatelska Błonie” i „Biuro poselskie Arkadiusza Myrchy”. „Ugryź PiSowca” istnieje od 17 marca 2011 roku. Początkowo nosił nazwę „Ślub z Best Moments”. Jak podaje portal, jednoosobowa firma Gajewskiej powstała w kwietniu 2011 r., nazywała się właśnie Best Moments i zajmowała się organizowaniem wesel.",,
Prawnik o projekcie PiS: To odpowiedź rządu na anarchię,"Ten projekt to jest odpowiedź odpowiedzialnego rządu na szaleństwo, na chaos i anarchię wprowadzaną przez niewielką część środowiska sędziowskiego. Zawsze to powtarzam: zdecydowana większość sędziów, z którymi rozmawiam, chce po prostu orzekać w ciszy i spokoju, w atmosferze niezawisłości – powiedział w programie „O tym się mówi” Przemysław Czarnek,  poseł PiS i konstytucjonalista.","Czarnek zwrócił uwagę, że zmiany proponowane w sądownictwie przez PiS są wzorowane na przepisach występujących w krajach europejskich, ale są w wielu przypadkach łagodniejsze niż np. we Francji i w Niemczech. Jak wyjaśnił, w Niemczech sędziowie podlegają dodatkowo odpowiedzialności karnej, co w projekcie PiS nie występuje. – Ten projekt ustawy zakłada, że na wniosek rzecznika dyscyplinarnego (…) będzie można w takich radykalnych sytuacjach wprowadzania chaosu i anarchii w systemie prawnym Rzeczypospolitej Polskiej dyscyplinować sędziów poprzez nakładanie kar pieniężnych, przenoszenie sędziów ze stanowiska na stanowisko, a ostatecznie – w najbardziej trudnych sytuacjach – będzie można takiego sędziego składać z urzędu – wyjaśnił Czarnek. Konstytucjonalista zauważył, że przeciwko projektowi opowiada się m.in. „część kastowska w Sądzie Najwyższym”. W ocenie Czarnka  uwagi SN krytyczne wobec nowelizacji ustawy to opinia polityczna.  – To już nie są sędziowie. To są politycy, to są quazipolitycy, którzy są narzędziem w ręku totalnej opozycji; narzędziem do zwalczania demokratycznie wybranej większości – stwierdził parlamentarzysta.",,
Zabójcy Chaszodżdżiego skazani na śmierć,"Pięć osób zostało skazanych na karę śmierci, a trzy inne otrzymały wyroki opiewające na łącznie 24 lata więzienia w związku z zabójstwem saudyjskiego dziennikarza „Washington Post” Dżamala Chaszodżdżiego – poinformował w poniedziałek saudyjski prokurator.","Dodał, że dotyczące zabójstwa śledztwo toczyło się także wobec byłego doradcy saudyjskiego dworu królewskiego Sauda al-Kataniego, ale nie postawiono mu żadnych zarzutów i wypuszczono z aresztu.Prokurator wyjaśnił też, że „na śmierć zostały skazane osoby, które bezpośrednio brały udział w zabójstwie”. Śledczy podejrzewali, że mordercami kierował zastępca szefa saudyjskiego wywiadu Ahmed al-Assiri, a współsprawcą miał być także były doradca medialny saudyjskiego dworu, Saud al-Kuahtani. Ostatecznie obaj uniknęli kary wobec niewystarczających dowodów ich winy. „Dzisiaj uzyskaliśmy sprawiedliwość” – napisał na Twitterze Salah Chaszodżdżi. – Potwierdzamy swoje zaufanie do saudyjskiego sądownictwa na wszystkich poziomach. Było ono dla nas sprawiedliwe i sprawiedliwość została osiągnięta – dodał syn zabitego dziennikarza.Współpracujący jako komentator z amerykańskim dziennikiem „Washington Post” Chaszodżdżi był krytykiem panujących w Arabii Saudyjskiej stosunków politycznych. W październiku 2018 r. wszedł do tureckiego konsulatu w Stambule w celu odebrania dokumentów potrzebnych mu do zawarcia małżeństwa i od tej pory nikt go więcej nie widział.",,
„Zaproszę Dudę na kongres lewicy”,"– Noszę się z zamiarem kontaktu z panem Piotrem Dudą, żeby go zaprosić na kongres lewicy. Sojusz Lewicy Demokratycznej podchodzi ze zrozumieniem dla tych postulatów, dla których Solidarność wychodzi na ulice – stwierdził wiceprzewodniczący SLD Józef Oleksy, gość programu „Polityka przy kawie” w TVP 1.",,,
Macierewicz skomentował deklarację prezydenta USA nt. Krymu,"Minister obrony narodowej Antoni Macierewicz wyraził zadowolenie z deklaracji prezydenta Stanów Zjednoczonych na temat Krymu. Rzecznik Białego Domu oświadczył wcześniej, że Donald Trump oczekuje od Rosji zwrotu Krymu Ukrainie. Szef MON w pierwszym dniu obrad ministrów obrony państw NATO w Brukseli podkreślił, że wszystkie kraje Sojuszu wspierają Ukrainę.","– Nie ma możliwości przywrócenia ładu pokojowego – bez przywrócenia integralności napadniętego bezprawnie państwa europejskiego. Żadne państwo NATO na to nie może się zgodzić – powiedział szef MON. Rzecznik Białego Domu Sean Spicer przekonywał, że Donald Trump zawsze prezentował wyjątkowo twarde stanowisko wobec Rosji. – Prezydent postawił sprawę jasno, że oczekuje rozwiązania konfliktu na Ukrainie i zwrotu Krymu – powiedział Sean Spicer przypominając, że ambasador USA przy ONZ Nikki Haley jasno wyraziła żądanie zakończenia okupacji Krymu przez Rosję.",,
"„Jesteśmy wezwani do tego, by stawić czoła Diabłu poprzez modlitw”","Papież Franciszek powiedział w pierwszą niedzielę Wielkiego Postu, że jest to czas duchowych zmagań i walki ze złem. Jak mówił, zło jest obecne w codziennym życiu i objawia się w przemocy, odrzucaniu innych, zamykaniu się, w wojnach i niesprawiedliwościach.","– Wszystko to jest dziełem Szatana – wyjaśnił papież podczas spotkania z wiernymi na modlitwie Anioł Pański w Watykanie.– Jesteśmy wezwani do tego, by stawić czoła Diabłu poprzez modlitwę po to, by móc z pomocą Boga pokonać go w naszym codziennym życiu – mówił Franciszek. – Niestety zło działa w naszym życiu i wokół nas – dodał.– W naszym życiu zawsze potrzebujemy nawrócenia, każdego dnia – wskazał papież, a następnie zaznaczył: „Trzeba mieć odwagę, by odtrącić wszystko to, co sprowadza nas z drogi, fałszywe wartości, które nas oszukują, przyciągając w podstępny sposób nasz egoizm”.Papież podkreślał, że Wielki Post jest czasem pokuty. Ale nie jest to „czas smutny, czas żałoby” – zastrzegł.Przestrzegał przed poszukiwaniem szczęścia ""w bogactwie, w przyjemnościach, we władzy, karierze"".Franciszek ogłosił też, że od 19 do 24 marca w Rzymie przebywać będzie około 300 młodych ludzi z całego świata, którzy przyjadą na spotkanie przygotowujące październikowy synod biskupów na temat młodzieży. Wyraził pragnienie, by wszyscy uczestniczyli w przygotowaniach do niego, także za pośrednictwem internetu.",,
„2 tys. osób straciło 600 mln zł”. CBA zatrzymało pracowników Alior Banku,Na polecenie łódzkiej prokuratury agenci poznańskiej delegatury CBA zatrzymali nad ranem 12 osób – wśród nich byłych i obecnych pracowników Alior Banku – podejrzanych o stworzenie piramidy finansowej – dowiedział się nieoficjalnie portal tvp.info. Przez ten przestępczy proceder ponad 2 tys. osób straciło ok. 600 mln zł. „Występujemy jako strona poszkodowana” – komentują przedstawiciele Alior Banku.,"Prokuratura Regionalna w Łodzi prowadzi wielowątkowe śledztwo dotyczące m.in. nieprawidłowości przy oferowaniu klientom sektora bankowości prywatnej banku i biura maklerskiego certyfikatów zamkniętych funduszy inwestycyjnych oferowanych przez W Investment S.A – informuje rzeczniczka prokuratury Krajowej Ewa Bialik. Jak poinformował w rozmowie z portalem tvp.info rzecznik CBA Temistokles Brodowski, nad ranem poznańskie CBA zatrzymało 12 pracowników jednego z banków; wśród nich dwóch z pionu kierowniczego.  – Ma to związek ze śledztwem, prowadzonym pod nadzorem Prokuratury Regionalnej w Łodzi, dotyczącym funkcjonowania w latach 2012-2017 na terenie kraju zorganizowanej grupy przestępczej. Ustalono, że grupa stworzyła i zarządzała na polskim rynku finansowym czterema funduszami inwestycyjnymi zamkniętych aktywów niepublicznych. W wyniku działania grupy ponad 2 tys. osób straciło co najmniej 600 mln zł. Szkody w mieniu funduszy oszacowano na ponad 90 milionów złotych – mówi Brodowski.Zatrzymani zostaną przewiezieni do prokuratury, gdzie usłyszą zarzuty karne. Jak przypomniał rzecznik CBA, w tej sprawie zatrzymano już 11 osób, którym zarzucono działalność w zorganizowanej grupie przestępczej. „W sprawie certyfikatów oferowanych przez W Investments Alior Bank występuje jako strona pokrzywdzona. Podkreślamy, że w pełni współpracujemy z prokuraturą i Komisją Nadzoru Finansowego w celu wyjaśnienia okoliczności związanych z sytuacją funduszy WI. Bankowi zależy na pełnym i szybkim wyjaśnieniu tej sprawy. Jednocześnie zaznaczamy, że Alior Bank jako pierwszy poinformował organy nadzoru o możliwych nieprawidłowościach ws. certyfikatów W Investments. Zgłosił także sprawę do prokuratury” – poinformowali przedstawiciele spółki w komunikacie, cytowanym przez money.pl.",,
Tusk: ze szczytu powinien popłynąć sygnał gotowości do wsparcia Ukrainy,"Strategia Unii Europejskiej wobec Rosji będzie tematem dyskusji przywódców państw unijnych, którzy spotkają się w czwartek w Brukseli - poinformował przewodniczący Rady Europejskiej Donald Tusk przed rozpoczęciem szczytu UE.","– Dziś czuję się jak debiutant i mam tremę – powiedział nowy szef Rady Europejskiej. Po południu w belgijskiej stolicy rozpoczyna się unijny szczyt – pierwszy, któremu będzie przewodniczyć Donald Tusk. Dodał, że chce wykorzystać to spotkanie, by skupić się na dwóch wyzwaniach dla Europy. To pobudzenie inwestycji w Europie i sytuacja na Wschodzie.– Nie znajdziemy trwałego rozwiązania dla Ukrainy bez adekwatnej, stanowczej i odpowiedzialnej strategii wobec Rosji. Dlatego zaproponuję, by dyskusję w trakcie kolacji (przywódców) rozpocząć od tego problemu, czyli strategii wobec Rosji – powiedział Tusk dziennikarzom w Brukseli.Dodał, że głównym założeniem, które będzie podstawą dla tej strategii,powinna być „nowoczesna, stabilna, niepodległa Ukraina”. Sygnał gotowości do wsparcia Ukrainy  Według Tuska ze szczytu UE powinien popłynąć „sygnał gotowości do wsparciaUkrainy, także finansowego”. Sygnałem wsparcia politycznego jest – jak dodał – zaostrzenie w czwartek unijnych sankcji gospodarczych wobec Krymu,zaanektowanego w marcu przez Rosję.Zdaniem przewodniczącego RE, drugim ważnym wyzwaniem, na którym skoncentruje się czwartkowy szczyt będzie klimat inwestycyjny w Unii. – Sytuacja gospodarcza poprawiła się od czasu wybuchu kryzysu, ale jeszcze nie jesteśmy bezpieczni – powiedział Tusk. Europie potrzebne inwestycje – Potrzebujemy więcej inwestycji, więcej reform strukturalnych i zdrowychfinansów publicznych w całej Europie. Dlatego dziś oczekuję, że RadaEuropejska wezwie do szybkiego ustanowienia Europejskiego Funduszu Inwestycji Strategicznych. To powinno pomóc w pobudzeniu prywatnych i publicznych inwestycji, których Europa naprawdę potrzebuje – dodał.Utworzenie Europejskiego Funduszu Inwestycji Strategicznych o kapitale 21 mld euro przewiduje przedstawiony przez szefa komisji Europejskiej Jean-Claude'a Junckera program inwestycyjny. Ma on zmobilizować w ciągu trzech lat inwestycje w unijną gospodarkę o wartości 315 mld euro.",,
"„Musimy być świadomi, do kogo należą poszczególne media”","– Można szukać spiskowej teorii dziejów, ale to jest zupełnie niemożliwe. Takie zblatowanie mediów z rządzącymi jest niemożliwe. To jest kwestia faktów, nie wiary, żadne fakty namacalne nie wskazują na to aby to miało miejsce. To jest absurdalne – mówił w programie „Minęła dwudziesta” Jerzy Wenderlich z SLD na temat doniesień „Super Expressu”, z których wynika, że niemieckie media miały otrzymać instrukcję, w jaki sposób pisać o Polsce. Zdaniem Przemysława Wiplera z partii Korwin „powinniśmy być świadomi jako odbiorcy, kto jest właścicielem tytułów prasowych również tych wydawanych na polskim rynku”. – Media w Niemczech dużo bliżej żyją z rządem niż w Polsce – stwierdził.",,,
„Opozycja to klasyczne trutnie”,"„Klasycznymi trutniami” nazwał premier Donald Tusk posłów PiS, SLD i Twojego Ruchu – po tym jak partie te zagłosowały przeciw zmianom w systemie emerytalnym. Zdaniem Tuska ci posłowie nie mieli dość odwagi, by dokonać potrzebnych zmian w OFE. Sejm uchwalił dziś zmiany w systemie emerytalnym.","Odnosząc się do krytyki zmian przez opozycję szef rządu zaznaczył, że przedstawiciele wszystkich partii opozycyjnych uważają system OFE za zły i kosztowny. –  Każdy – od Kaczyńskiego do Palikota – wychodził na mównicę imówił jak najgorsze opinie na temat OFE, ale nikt z tym nigdy niczego nie zrobił  – podkreślił premier.  Tusk powiedział, że „nie nabrał respektu ani szacunku do tych polityków, którzy są wyłącznie mocni w gębie”. –  Kiedy trzeba coś zrobić, a z reguły to są trudne przedsięwzięcia, to zostaje Platforma na placu boju  – mówił.  Szef rządu przypomniał, że byli premierzy Leszek Miller i Jarosław Kaczyński są obecnie zadeklarowanymi przeciwnikami OFE, ale sami, gdy byli u władzy, nie zaproponowali zmiany tego systemu. –  Wielokrotnie podkreślali, że OFE tojest samo zło. Radykalna ocena OFE w wykonaniu panów Kaczyńskiego i Millera jest dużo bardziej radykalna niż nasza  – mówił Tusk. Odnosząc się do zarzutów, że tryb uchwalania ustawy może być niezgodny z konstytucją, szef rządu powiedział, że procedury sejmowe są badane i oceniane m.in. przez Prezydium Sejmu, marszałka czy Biuro Analiz Sejmowych. –  Ja siętutaj czuję spokojny  – powiedział premier. Skrytykował posłów opozycji za to, że zgłaszając „setki często bezsensownych poprawek” próbowali sparaliżować prace nad ustawą. –  To oni powinni mieć wyrzuty sumienia  – ocenił Tusk. PO zgłosiła poprawkę do ustawy, która zawierała całościowy tekst nowelizacji. Stało się to po tym, gdy posłowie SP zgłosili w czwartek podczas drugiego czytania 999 poprawek. Przyjęcie poprawki PO skutkowało tym, że bezprzedmiotowe stały się wszystkie inne poprawki zgłoszone do projektu – wsumie było ich ponad tysiąc. Teraz ustawa wprowadzająca zmiany w systemie emerytalnym trafi do Senatu. Znowelizowana ustawa przewiduje m.in., że przyszli emeryci będą mogli decydować, czy nadal chcą przekazywać część składki do OFE, czy też całość do ZUS. Z OFE do ZUS mają zostać przeniesione obligacje Skarbu Państwa. W te papiery, jak i w inne instrumenty dłużne gwarantowane przez Skarb Państwa,OFE nie będą mogły już inwestować. Przez 10 lat przed osiągnięciem wieku emerytalnego środki z OFE mają być stopniowo przenoszone na fundusz emerytalny FUS i ewidencjonowane na prowadzonym przez ZUS subkoncie (tzw. suwak bezpieczeństwa). Wypłatą emerytur będzie zajmował się ZUS. Po osiągnięciu wieku emerytalnego środki stanowiącepodstawę wyliczenia emerytury będą przez trzy lata podlegać dziedziczeniu.",,
„Łódź zostawiono bez wsparcia i ochrony”. Zdanowska prosi Morawieckiego o pomoc,"„Potrzebujemy specjalnego wsparcia z budżetu państwa, abyśmy mogli uratować jak najwięcej z historycznego dziedzictwa naszego miasta” – napisała prezydent Łodzi Hanna Zdanowska w liście do premiera Mateusza Morawieckiego.","„Mam nadzieję, że możemy liczyć na pomoc rządu, aby Łódź otrzymała środki z budżetu państwa na remont kamienic. To ważne nie tylko dla łodzian, ale dla wszystkich Polaków” – napisała Zdanowska w liście do premiera, który przedstawiła na konferencji prasowej. Zdanowska przypomniała, że od blisko 10 lat trwa w Łodzi gigantyczny remont, obejmujący setki kamienic, zabytkowych budynków i pałaców, a także całe kwartały miasta. „Jesteśmy liderami rewitalizacji w Polsce. Żadne inne miasto nie robi tyle, co my” – zaznaczyła. Dodała, że w ostatnich tygodniach doszło w Łodzi do kilku katastrof budowlanych, m.in. w ostatni piątek zawaliło się skrzydło wysiedlonej kamienicy przy ul. Rewolucji 1905 r., która poddawana jest rewitalizacji, a w sobotę i niedzielę popękały ściany w prywatnej kamienicy przy ul. Wólczańskiej. „Staramy się to naprawić, jednak wysiłek, jaki musimy ponieść, przerasta możliwości finansowe samorządu, tym bardziej że Łódź posiada najwięcej kamienic spośród wszystkich miast Polski” – napisała Zdanowska. Zdanowska przypomniała, że Łódź to największy kamienicznik w kraju – w zasobach miasta jest ok. 6 tys. kamienic. „Ponad 1000 kamienic jest w stanie zużycia sięgającym powyżej 70 proc. czyli wymagają już natychmiastowej interwencji. Średnio remont kamienicy – zależnie od wielkości i innych czynników, jak np. konieczność odtworzenia elementów zabytkowych wewnątrz i na zewnątrz budynków – kosztuje od 5 mln do 15 mln zł. Trudno nawet oszacować, ile potrzeba na ich modernizację – raczej parę miliardów niż milionów złotych” – powiedziała. Jak przypomniała, w ciągu ostatnich lat Łódź - w ramach programu MIA100 Kamienic –kompleksowo wyremontowała ponad 200 budynków. W ramach trwającej rewitalizacji obszarowej remontowane są też całe kwartały.  „Oczekujemy wieloletniego programu – takiego, jak ma np. Kraków – który umożliwi nam zadbanie o historyczną tkankę miasta. Owszem, możemy pozwolić sobie na prosty remont, ale większość budynków w złym stanie technicznym znajduje się w ewidencji bądź rejestrze zabytków, co znacznie podraża ich odnowienie” – podkreśliła prezydent Łodzi. Według Zdanowskiej, remont pojedynczego mieszkania w zabytkowej kamienicy kosztuje ok. 300 tys. zł. Tymczasem – jak zaznaczyła – ochrona zabytków i dziedzictwa kulturowego, zgodnie z konstytucją, jest zadaniem państwa. „Kilka lat temu, gdy byłam posłanką, dokonałam analizy, jak wyglądało wsparcie strony rządowej dla Łodzi od okresu powojennego. Łódź dostała najmniej – zaraz po Wałbrzychu – ze wszystkich miast powyżej 50 tys. mieszkańców. Ile lat mamy czekać? Warto spojrzeć na Łódź, którą w czasie transformacji zostawiono bez wsparcia i ochrony” – dodała.",,
"Marcinkiewicz: Niesiołowski to poczciwy człowiek. Co to za beznadziejne łóżka, co się tak łamią?","– Jest poczciwy i pomocny – mówi o Stefanie Niesiołowskim Kazimierz Marcinkiewicz, niegdyś, podobnie jak ten pierwszy, działacz ZChN. – Co to za beznadziejne łóżka, co się tak łamią? – pyta były premier, komentując treść zarejestrowaną na materiałach operacyjnych, na których Niesiołowski został nazwany „jurnym Stefanem”.","– To może być od początku do końca sfingowane – twierdzi Marcinkiewicz, odnosząc się do jednego z ujawnionych fragmentów nagrań, gdzie jest mowa o tym, że Niesiołowski „zarwał łóżko i że teraz powinien korzystać z kanapy”. – Nie wyobrażam sobie, co to są za łóżka beznadziejne, jeśli się tak łamią – mówi były premier w wywiadzie opublikowanym na portalu Wirtualna Polska.  – Oprócz tego, że jest symbolem walki z komuną, Stefan jest bardzo barwną postacią, potrafi opowiadać o przeszłości niesamowicie ciekawie. Najbardziej pasuje do niego powiedzenie, że jest prawym, poczciwym człowiekiem – dodaje.  – Ta prawość łączy się również z tym, że on jest człowiekiem, który każdemu pomagał. Jeśli ktokolwiek do niego przychodził, nie wiem, np. szukał pracy, to Stefan był zawsze na wszystkich bardzo otwarty i pomocny – twierdzi Marcinkiewicz. Dziennikarz Wirtualnej Polski wskazuje w tym momencie, że „to by znaczyło, że z dużym wyprzedzeniem zostało zaplanowane to przykrycie afery. I to za rządów partii, do której Stefan Niesiołowski ówcześnie należał”.  Prokuratura Krajowa poinformowała o zamiarze postawienia Stefanowi Niesiołowskiemu zarzutów popełnienia przestępstwa o charakterze korupcyjnym. W tym celu wystąpiła o uchylenie mu immunitetu. Według śledczych materiał dowodowy „wskazuje na to, że Stefan Niesiołowski w związku ze sprawowaną funkcją posła w okresie od stycznia 2013 r. do końca 2015 r. wielokrotnie przyjmował korzyści osobiste w postaci usług seksualnych w zamian za działania na rzecz spółek należących do zaprzyjaźnionych z nim biznesmenów”.  Jak podała prokuratura, spółki, działające wcześniej w branży restauracyjno-hotelarskiej, „uzyskały intratne kontrakty na dostawy miału węglowego i fosforytów dla Grupy Azoty Zakłady Chemiczne Police SA”. W związku ze sprawą zostali już zatrzymani przedsiębiorcy Bogdan W., Wojciech K. i Krzysztof K., którym prokuratura postawiła zarzuty o charakterze korupcyjnym i dotyczące stręczycielstwa. Niesiołowski twierdzi, że ich nie zna, a żadnych łapówek nie brał.",,
I wojna światowa a sprawa Polski. Mija 100. rocznica zakończenia konfliktu,"100 lat temu, 18 stycznia 1919 r. w Paryżu rozpoczęła się konferencja pokojowa kończąca I wojnę światową. Wzięły w niej udział tylko państwa zwycięskie. Polskę reprezentowali Ignacy Jan Paderewski, Roman Dmowski i Władysław Grabski. Najważniejszym dokumentem zatwierdzonym podczas obrad był traktat wersalski podpisany przez Niemcy i państwa ententy 28 czerwca 1919 r.","W paryskiej konferencji pokojowej wzięło udział 27 zwycięskich państw koalicji antyniemieckiej, wśród których główną rolę grało pięć mocarstw – Stany Zjednoczone, Wielka Brytania, Francja, Włochy i Japonia. Państwa pokonane (Niemcy, Austro-Węgry, Bułgaria i Turcja) nie zostały zaproszone, przedłożono im jedynie postanowienia do podpisu. Nie brał w niej udziału także Związek Sowiecki z uwagi na przejęcie władzy przez bolszewików i toczącą się wojnę domową. Stopniowo z obrad wycofali się nieusatysfakcjonowani z ich wyniku Włosi, a następnie Japończycy, których nie dotyczyły problemy europejskie. Reprezentujący Polskę Ignacy Jan Paderewski został tuż przed rozpoczęciem obrad konferencji, 16 stycznia, powołany przez Józefa Piłsudskiego na urząd prezesa Rady Ministrów. Jako premier miał on nie tylko pełnić rolę mediatora pomiędzy zwolennikami Piłsudskiego i Dmowskiego, ale także dzięki licznym kontaktom międzynarodowym, nawiązanym podczas kariery muzycznej, wspierać rozwój odradzającego się państwa. I wojna światowa a sprawa Polski Polacy, mimo zaborów, rusyfikacji i germanizacji, w każdym konflikcie widzieli nadzieję na odzyskanie niepodległości.   Po  morderstwie  arcyksięcia Franciszka Ferdynanda w Sarajewie, Austro-Węgry wypowiedziały wojnę Serbii, a konflikt tych państw z czasem wciągnął inne. Na początku wojny powstały polskie formacje zbrojne, w tym Legiony Piłsudskiego i utworzona głównie z ochotników Ameryki we Francji Armia Polska gen. Józefa Hallera podlegająca Komitetowi Narodowemu Polskiemu. W wyniku traktatu wersalskiego Polska odzyskała większość ziem utraconych na rzecz Prus w I i II rozbiorze: większą część Wielkopolski i Prus Zachodnich z dostępem do morza. W wyniku plebiscytu i trzech powstań śląskich do Rzeczpospolitej włączono również część Górnego Śląska z Katowicami i Chorzowem.",,
Mały reaktor modułowy mógłby powstać w Polsce. Jest porozumienie,"– Myślę, że to jest dobra informacja – powiedział minister finansów, inwestycji i rozwoju Jerzy Kwieciński, odnosząc się do pomysłu budowy w Polsce małego, modułowego reaktora jądrowego.  Porozumienie w sprawie współpracy w tej sprawie podpisali polski chemiczny koncern Synthos i firma GE Hitachi Nuclear Energy (GEH).","– Proszę zauważyć, że Polska jest jedynym krajem w regionie, który nie ma elektrowni atomowej. Jesteśmy otoczeni przez kraje, z których każdy ma elektrownie atomową, poczynając od obwodu kaliningradzkiego, poprzez Białoruś, Ukrainę, Słowację, Czechy, Niemcy. W Szwecji i Finlandii także mają elektrownie atomowe –  powiedział Kwieciński, który gościł we wtorek w Polskim Radiu. Zapytany o pomysł budowy w Polsce reaktora jądrowego typu BWRX-300, projektu GEH, odpowiedział, że „to jest dobra informacja”. Minister wskazał też, że jeżeli chcemy przejść na tę gospodarkę bez dwutlenku węgla, to alternatywą, którą można wykorzystać, jest właśnie energia jądrowa.",,
Miller: demokracja bez kobiet to pół demokracji,"– Demokracja bez kobiet to pół demokracji, a głos
kobiet bez kobiet lewicy to brzmienie niepełne, dalekie od kobiecych
aspiracji – mówił w niedzielę szef SLD Leszek Miller podczas III Sejmiku
Kobiet Lewicy. Odczytano również odezwę do mieszkanek i mieszkańców Krymu.","– Kobiety lewicy to odwaga, mądrość, odpowiedzialność, rzetelność, wiedza izdolność do pokonywania wszelkich przeszkód – oświadczył Miller.Szef SLD mówił o tym, że konserwatywna lewica pozbawiła kobiety wielu praw inajwyższy czas, by przywrócić Polkom prawo do godności i decydowania o sobie.Zwrócił uwagę, że obecny rząd premiera Donalda Tuska, mimo kolejnychobietnic, nie ratyfikuje Konwencji Rady Europy o zapobieganiu i zwalczaniuprzemocy wobec kobiet i przemocy domowej, nie ratyfikuje również pełnegobrzmienia Karty Praw Podstawowych. – Obawia się pewnie, że Polki będą chciałykorzystać z tych praw – stwierdził lider Sojuszu.– Prawicy nigdy nie zależało na tym, by kobiety miały pełne prawa. (...) Aleto się może zmienić – oświadczył Miller. Dodał, że kolejne wybory to czas nazmiany. – Wierzę, (...) że sejmik pomoże w powstaniu lewicowego programu dlalepszej Europy i lepszej Polski. Niech będzie tez okazją do wyłonieniakobiecych liderek, od sołtyski, do prezydentki naszego kraju – dodał.25 lat od transformacji w PolsceMiller mówił też m.in. o tym, że potrzeba ochrony europejskiego modelupaństwa opiekuńczego. – Dość ekscesów nacjonalistycznej, seksistowskiej (...)i zakłamanej prawicy. Chcemy równych praw dla wszystkich, chcemy pracy - dośćwyzysku – oświadczył.Podkreślił również, że mija 25 lat od transformacji w Polsce. – Na pewno jestwiele pozytywnych rezultatów tej transformacji, ale nie zapominajmy, że to25-lecie to też pozbawienie praw kobiet do decydowania o samych sobie,zamykane żłobki i przedszkola, zlikwidowane setki zakładów pracy, a w końcupodniesienie wieku emerytalnego z 60 do 67 lat, to jest także obliczepolskiej transformacji – oświadczył. Przewodnicząca Sejmiku Kobiet Lewicy, b. wiceszefowa SLD i b. posłankaSojuszu, a obecnie kandydatka formacji w wyborach do PE Katarzyna Piekarskapytała dlaczego jest tak, że minęło 25 lat od transformacji, a sprawy np.pozycji kobiet, dostępu do rynku wciąż zapadają w gremiach, w których wwiększości zasiadają mężczyźni. Podkreślała potrzebę dyskusji o tym, gdzietkwią bariery.Zdaniem Piekarskiej „wybory są szansą na zmianę obecnego stanu rzeczy”;przypomniała, że w tym roku odbędą się wybory do PE i samorządowe, wprzyszłym - do parlamentu krajowego. – Wydaje się, że warto na to popatrzeć ijak na zadanie, i jak na szansę. (...) Niech nasza demokracja będzie bogatazarówno damską, jak i męską wrażliwość na sprawy dla naszego krajunajważniejsze, najważniejsze dla naszego społeczeństwa i niech nie przypominajednookiego cyklopa – powiedziała.– Mówimy, że demokracja bez kobiet to połowa demokracji, a ja mówię, żedemokracja bez kobiet to nie demokracja, a zaledwie atrapa demokracji –oświadczyła Piekarska.„Żłobki zamiast armat”Podczas sejmiku odczytano też odezwę skierowaną – jak mówiła wiceszefowa SLDPaulina Piechna-Więckiewicz – do całego świata, ale szczególnie do mieszkaneki mieszkańców Krymu; odezwa nosi tytuł „Żłobki zamiast armat”.„My, kobiety lewicy solidaryzujemy się ze wszystkimi kobietami świata,zwłaszcza tymi, które żyją w rejonach chaosu i napięć politycznych.Sprzeciwiamy się polityce prowadzącej do eskalacji konfliktów i wybuchuwojen” – głosi m.in. odezwa.Zaapelowano w niej ponadto do wszystkich stron sporu o znalezienierozwiązania politycznego respektującego prawa mieszkańców Krymu oraz prawomiędzynarodowe. „Odrzucamy politykę »męskiej zabawy w wojnę«. (...) Nasz apeljest prosty: Mniej armat, więcej żłobków. I nigdy więcej wojny!” – napisano wodezwie.                                                    Przewodniczący SLD Leszek Miller (C) pozuje do zdjęcia z z kandydatkami do europarlamentu podczas III Sejmiku Kobiet Lewicy (fot. PAP/Paweł Supernak)",,
Rozlosowano grupy mistrzostw Europy U-21. Trudne zadanie przed Polakami,"Piłkarska reprezentacja Polski do lat 21 zagra w grupie A na przyszłorocznych młodzieżowych mistrzostwach Europy, które odbędą się we Włoszech i San Marino. Rywalami drużyny trenera Czesława Michniewicza będą: Włosi, Belgowie i Hiszpanie.","W grupie B rywalizować będą: Niemcy, Austria, Serbia i Dania, a w grupie C: Anglia, Chorwacja, Rumunia i Francja.Zwycięzcy grup oraz najlepsza drużyna z drugiego miejsca awansują do półfinału. Półfinaliści wystąpią także na igrzyskach olimpijskich w Tokio w 2020 roku.Turniej we Włoszech i San Marino rozgrywany będzie od 16 do 30 czerwca 2019 roku.Polacy awansowali na imprezę po barażu, w którym pokonali w dwumeczu reprezentację Portugalii. W pierwszym spotkaniu w Zabrzu ulegli Portugalczykom 0:1, ale w rewanżu rozgrywanym w Chaves zdołali odrobić straty i wygrali 3:1 po bramkach Krystiana Bielika, Dawida Kownackiego i Sebastiana Szymańskiego.",,
Spotkanie w Pałacu Prezydenckim ws. reformy sądownictwa,W południe kontynuowane będą rozmowy dotyczące prezydenckich projektów ustaw o Krajowej Radzie Sądownictwa i Sądzie Najwyższym. W Pałacu Prezydenckim dyskutować będą: wiceszef Kancelarii Prezydenta Paweł Mucha oraz przewodniczący sejmowej komisji sprawiedliwości Stanisław Piotrowicz z PiS.,"Minister Mucha i poseł Piotrowicz spotkali się już raz w sprawie reformy sądownictwa – we wtorek. Omawiano wtedy między innymi: sposób wyboru członków KRS czy warunki przejścia sędziów Sądu Najwyższego w stan spoczynku. Te kwestie mają być poruszane także dziś – zapowiedział poseł Stanisław Piotrowicz: – Dokonaliśmy przeglądu wszystkich kwestii, które były postrzegane odmiennie. W niektórych sytuacjach propozycje musi rozważyć większość parlamentarna, w innych to prezydent miał zastanowić się nad naszymi rozwiązaniami – wyjaśnił.",,
Dworczyk: Rekonstrukcja rządu zaplanowana jest na czas powyborczy,"– Rekonstrukcja rządu zaplanowana jest na czas powyborczy; zaczekajmy do wyborów i wtedy zobaczymy, jaka rekonstrukcja rządu – w konsekwencji wyborów europejskich – będzie potrzebna – powiedział w poniedziałek szef kancelarii premiera Michał Dworczyk.","Pod koniec lutego Komitet Polityczny PiS podjął decyzje dotyczące „jedynek” i „dwójek” na listach w wyborach do Parlamentu Europejskiego.Wśród „jedynek” znaleźli się m.in. ministrowie rządu Mateusza Morawieckiego: szef MSWiA Joachim Brudziński, wicepremier Beata Szydło, czy minister edukacji Anna Zalewska.Szef kancelarii premiera był pytany w TVN24, czy ministrowie, którzy będą startować w wyborach do PE pójdą na urlop. Dworczyk podkreślił, że taką decyzję będą oni podejmowali indywidualnie. – Wiemy, że część ministrów ma takie plany, mówił o tym na antenie jednej z rozgłośni minister Brudziński –  zaznaczył Dworczyk. „Ostatecznie to wyborcy podejmują decyzje” Dworczyk przyznał, że – według jego wiedzy – rekonstrukcja rządu zaplanowana jest na czas powyborczy. Jednak, jak zaznaczył, decyzja o rekonstrukcji należy do premiera i kierownictwa politycznego.Dopytywany, czy z rządu odejdą tylko ci ministrowie, którzy zdobędą mandat europosła, Dworczyk oświadczył, że nie ma wiedzy, kto odejdzie. – Ostatecznie to wyborcy podejmują decyzje, kto trafi do PE, a kto nie – dodał minister.– Zaczekajmy do wyborów i wtedy zobaczymy, jaka rekonstrukcja rządu w konsekwencji wyborów europejskich będzie potrzebna – oświadczył minister.Wybory do PE w Polsce odbędą się w Polsce 26 maja.",,
"Wieczorna publicystyka w TVP Info. Sprawdź, kto będzie gościem na naszej antenie","Zapraszamy do oglądania wieczornych programów publicystycznych w TVP Info. O godz. 18.28 Marta Kielczyk spotka w się w programie „Po przecinku” z Janem Marią Jackowskim z PiS i z Markiem Wójcikiem z PO. W programie „Rozmowa TVP Info” o godz. 19.10 gościem będzie prof. Krzysztof Szwagrzyk. Gośćmi Danuty Holeckiej w „Dziś wieczorem” po wieczornych „Wiadomościach” będą: Marek Jakubiak z Kukiz’15 oraz Urszula Augustyn z PO. Z kolei w „Minęła dwudziesta” Adrian Klarenbach będzie rozmawiał z Januszem Korwin-Mikkem, Andrzejem Urbańskim oraz Januszem Rolickim.",,,
Startuje program „Mój prąd”. Można już pobierać druki o dofinansowanie,Od piątku można już pobierać druki w sprawie dofinansowania instalacji fotowoltaicznych w ramach programu „Mój prąd” – zapowiedział minister energii Krzysztof Tchórzewski. Maksymalna kwota pomocy wyniesie 5 tys. zł.,"W piątek Tchórzewski oraz minister środowiska Henryk Kowalczyk podpisali specjalne rozporządzenie, które kończy formalności w sprawie startu programu. – Udało nam się przygotować wszystkie niezbędne formalności do uruchomienia tego programu – powiedział szef resortu energii na wspólnej konferencji z ministrem środowiska. Szef resortu energii zapowiedział, że „od dziś będą dostępne druki potrzebne do złożenia wniosku” w ramach programu „Mój prąd”. Będzie je można pobrać na stronach ME, MŚ i Narodowego Funduszu Ochrony Środowiska i Gospodarki Wodnej. Tchórzewski przypomniał, że program skierowany jest do gospodarstw domowych i według szacunków może z niego skorzystać 200 tys. osób. Budżet programu to 1 mld zł, a dofinansowanie sięgać będzie 50 proc. kosztów inwestycji (od 2 do 10 KW), lecz nie więcej niż 5 tys. zł. Jak mówił, realizacja programu pozwoli stworzyć instalacje o mocy ok. 1,2 tys. MW, które pracować będą w letnim szczycie, czyli wtedy, kiedy jest najwyższe zapotrzebowanie na prąd.",,
"„Nieważne, jak ludzie głosują. Ważne, jak są liczone głosy”.  Politycy niezadowoleni z wyborów","– Ubiegłotygodniowy triumf PiS teraz zamienia się w inną tonację – powiedział Andrzej Halicki (PO) w programie „Woronicza 17 w TVP Info. Skomentował w ten sposób fakt, że ostateczne wyniki wyborów do sejmików wojewódzkich są dla Platformy korzystniejsze niż wcześniejszy sondaż exit poll, który dawał PiS wyraźną przewagę. – Okazuje się, że nieważne, jak ludzie głosują; ważne, jak są liczone głosy – ocenił Mariusz Błaszczak (PiS). – Te wybory to była bardziej ruletka niż demokratyczne dokonywanie decyzji – wtórował mu Jerzy Wenderlich (SLD).","Państwowa Komisja Wyborcza w sobotę późnym wieczorem podała zbiorcze wyniki wyborów  z 16 listopada.  W sejmikach wojewódzkich PO uzyskała 179 mandatów, PiS – 171, PSL – 157, a SLD-Lewica Razem – 28 mandatów. 7 mandatów zdobyła Mniejszość Niemiecka, a 13 – pozostałe komitety wyborcze.  PO uzyskała najwięcej mandatów, jednak procentowo ustępuje PiS-owi (PO – 26,36 proc., PiS – 26,85 proc.) Jednocześnie PKW poinformowała, że w wyborach do sejmików wojewódzkich 17,93 proc. głosów było nieważnych. „Bardziej ruletka niż demokratyczne decyzje”  W ocenie Jerzego Wenderlicha (SLD) obecne wyniki nie mogą nam mówić, jak ukształtowała się lokalna scena polityczna. – Nigdy nie było takiego skandalu. Te wybory to bardziej ruletka niż demokratyczne dokonywanie decyzji. Myślę. że będzie dużo protestów i póki one nie zostaną rozpatrzone,  wyniki wyborów nie mogą uchodzić za prawomocne – mówił. Z kolei Eugeniusz Grzeszczak (PSL) podkreślił, że „nie w studiu sprawdza się ważność wyborów, a poprzez sądy okręgowe”. – Oczywiście  będzie wiele miejsc, gdzie wybory będą powtórzone, ale  nie jest to żadne novum tej kadencji –  powiedział. Zauważył też, że wybory samorządowe pokazały, iż PSL w samorządach zawsze miało silną pozycję.  „Te wybory kojarzą się z cyrkiem i szopką” Zbigniew Ziobro (Solidarna Polska)  podkreślił, że „wybory powinny kojarzyć się z powagą, profesjonalizmem i  zaufaniem”, tymczasem ostatnie wybory „kojarzą się raczej z cyrkiem, szopką, ze scenariuszem spod pióra Barei”.  – To, co zafundowało nam państwo poprzez działanie PKW, to zaprzeczenie rzetelnych i budzących zaufanie wyborów.   Nie wiemy, co działo się w czasie, gdy poszczególne komisje nie pracowały, bo zawalił się system informatyczny. Pytanie, kto miał wtedy dostęp do tych głosów – zastanawiał się w programie „Woronicza 17”.  – W takim chaosie dochodzimy do wniosku, że wynik nie jest pewny, budzi zastrzeżenia. Sercem demokracji są wybory i to serce zostało okaleczone  – powiedział. Jego zdaniem w tej sytuacji prezydent powinien zaprosić przedstawicieli poszczególnych partii do rozmowy.  „Prawdziwym problemem niska frekwencja” – Wszyscy wiemy, że stało się źle. Przede wszystkim ponad połowa ludzi w ogóle nie poszła do głosowania, nie zainteresowały ich te wybory  – mówiła Barbara Nowacka (Twój Ruch).Zwróciła również uwagę na to, że „ewidentnie mamy problem z funkcjonowaniem PKW”. – Sędziowie są niedostosowani do współczesnych czasów – powiedziała Nowacka.",,
"„Rodzice powinni wychowywać dzieci, jak uważają”. Mieszkowski: To ideologia Putina","– To jest ideologia Putina, proszę pana – powiedział w TVP Info poseł Nowoczesnej Krzysztof Mieszkowski. Odniósł się w ten sposób do słów polityka PiS Ryszarda Telusa, który stwierdził, że rodzice powinni wychowywać dzieci zgodnie z własnym uznaniem, a nie postulatami środowisk LGBT. Mieszkowski porównał też sprzeciw wobec Karty LGBT+ do działań III Rzeszy i PRL.","Dyskusja dotyczyła żądań środowisk LGBT. – To, że wy wprowadzacie to w Europie, to jest jedna sprawa, ale wy chcecie wprowadzić to w naszej Polsce (…) My jako rodzice jesteśmy przeciwko temu. Jako rodzice będziemy wychowywać dzieci jak my uważamy, a nie jak wy z Trzaskowskim na czele – mówił Telus. Wypowiedź posła PiS przerwał Mieszkowski. – To jest ideologia Putina, proszę pana. Proszę głęboko zajrzeć do literatury. W III Rzeszy homoseksualistów lokowano w koncentracyjnych obozach. W PRL-u urządzano marginalizację skrajną ludzi o homoseksualnej wrażliwości. I dzisiaj robicie to samo, niestety – mówił poseł Nowoczesnej.",,
Kwaśniewski: umowy  w Wilnie nie będzie,"Nasi wschodni sąsiedzi dalej od UE. – Porozumienie w Wilnie nie będzie podpisane – powiedział Aleksander Kwaśniewski, komentując wstrzymanie przez rząd Ukrainy procesu przygotowań do podpisania umowy stowarzyszeniowej z Unią. Wysłannik Wspólnoty ocenił, że decyzja rządu wynika z porozumień zawartych z Rosją.","Aleksander Kwaśniewski przebywa na Ukrainie ze Specjalną Misją Parlamentu Europejskiego razem z byłym przewodniczącym PE Patem Coksem.– To w istocie prośba o przerwę w negocjacjach na czas do uporządkowania sprawekonomicznych na Ukrainie - dodał. Według Kwaśniewskiego decyzja rząduUkrainy wynika m.in. z porozumień, które w ostatnich dniach kraj ten zawarł zRosją.– W przyszłym tygodniu złożymy raport Parlamentowi Europejskiemu. Misja siękończy. Szkoda, że się kończy bez takiego finału, jak podpisanie umowy -dodał. Jak podkreślił, to „decyzja rządu ukraińskiego, a nie Europy”. Umowa stowarzyszeniowa Ukraina-UE, wraz z umową o utworzeniu strefy wolnegohandlu miała być podpisana na szczycie Partnerstwa Wschodniego w Wilnie wprzyszłym tygodniu.",,
Zatrzymania po ataku w Stambule. Erdogan oskarża Kurdów,"Tureckie służby zatrzymały cztery osoby podejrzane o przygotowanie wtorkowego zamachu w Stambule, w którym zginęło 11 osób. Prezydent Recep Tayyip Erdogan wskazał, że za atak odpowiedzialni są bojownicy Partii Pracujących Kurdystanu (PKK).","– To nie nowość, że organizacja terrorystyczna (obowiązujące w Turcji określenie na PKK – przyp. red.) organizuje swoje ataki w miastach tureckich – stwierdził Erdogan, który odwiedził rannych w szpitalu.– Nasza walka z terroryzmem będzie kontynuowana do końca, do zniszczenia – podkreślił prezydent, dodając, że „takiego ataku nie da się wybaczyć”. Zapewnił również, że zostały podjęte wszelkie niezbędne kroki, ponieważ „musimy być gotowi na każdy ewentualny akt terroru”.Turecka państwowa agencja prasowa Anatolia podała, że po zamachu zatrzymano cztery osoby, które zostały doprowadzone na przesłuchanie do głównej siedziby policji w Stambule. Prywatna agencja Dogan poinformowała, że podejrzani wynajęli samochód, który został użyty do przeprowadzenia zamachu.Celem – konwójDo ataku wymierzonego w policyjny konwój doszło we wtorek rano niedaleko stambulskiego Starego Miasta. W wyniku eksplozji samochodu pułapki zginęło 11 osób, zaś 36 odniosło obrażenia.Zamach potępił ambasador USA w Turcji. John Bass  podkreślił, że Stany Zjednoczone stoją „ramię w ramię” ze swoim sojusznikiem w NATO w walce z terroryzmem. „Jestem głęboko zasmucony barbarzyńskim atakiem w Stambule. Takiej bezsensownej przemocy nie da się nigdy wytłumaczyć w żaden sposób” – napisał na Twitterze.",,
Sikorski: proszę pytać Leszka Millera,"– Nie będę komentował spekulacji prasowych dotyczących rządów SLD, gdy sprawa jest, zresztą tylko u nas, przedmiotem dochodzenia prokuratorskiego – powiedział szef
MSZ Radosław Sikorski. Dodał, że pytania w sprawie więzień CIA trzeba kierować do b. premiera Leszka Millera.","Sikorski odniósł się w ten sposób do czwartkowego artykułu„Washington Post”, według którego Polska w zamian za 15 mln dolarów zgodziła się, by USA stworzyły w 2002 r. w Starych Kiejkutachprawdopodobnie najważniejsze spośród tajnych więzień, gdzie przypomocy tortur CIA przesłuchiwała osoby podejrzane o terroryzm.Szef MSZ pytany, czy te doniesienia mogą osłabić polską służbęwywiadowczą odparł: –  Myślę, że Antoni Macierewicz wykonał tu jużtaką pracę, że nie można go przebić .Leszek Miller (premier w latach 2001-2004) pytany, jak ocenia te doniesienia odparł: –  Dla mnie to śmieszne,bo brzmi jak scenariusz hollywoodzkiego filmu . Na uwagę, że jakoówczesny premier, który nadzorował działanie służb specjalnych,powinien mieć wiedzę w takiej sprawie, Miller odparł: –  Proszę nieżartować . –  Żaden premier nie powinien o czymś takim wiedzieć nigdy.Tak jak żaden premier nie powinien wiedzieć o żadnych operacjach,które są dokonywane, bo siłą pracy wywiadu, zwłaszcza wywiadu, jestdziałanie w warunkach bardzo dyskretnych  – podkreślił.Krakowska prokuratura zapowiada, że dołączy artykuł „WP” do aktśledztwa w tej sprawie. PSL chce, by zbadały to speckomisja i RBN.",,
Artykuł 7 wobec Hiszpanii? Madrytowi zarzuca się dyskryminację obywateli,Dwie katalońskie organizacje separatystyczne wezwały władze Unii Europejskiej do wszczęcia wobec Hiszpanii procedury przewidzianej w art. 7 traktatu unijnego dotyczącej naruszenia praworządności. Zarzucają one Madrytowi dyskryminację obywateli i mniejszości narodowych.,"Wniosek złożyły Rada na Rzecz Republiki (Consell per la Republica) oraz Zgromadzenie Narodowe Katalonii (ANC). Szefem pierwszego separatystycznego ugrupowania jest były premier Katalonii Carles Puigdemont. Z kolei drugiemu przewodzi osadzony w więzieniu w Madrycie pod zarzutem rebelii Jordi Sanchez.„Jeśli Komisja Europejska zaakceptuje ten wniosek, inicjatorzy akcji będą mieli rok na zebranie 1 mln podpisów w co najmniej siedmiu krajach UE. Jeśli uda się je zgromadzić KE będzie mogła zadecydować na rzecz lub przeciw uruchomieniu art. 7” – wskazał wydawany w Katalonii dziennik „La Vanguardia”.Podczas czwartkowej konferencji prasowej w Brukseli Puigdemont zapowiedział, że w sytuacji braku zgody KE na uruchomienie art. 7 unijnego traktatu sprawa zostanie zaskarżona do Trybunału Sprawiedliwości UE w Luksemburgu. – Nadszedł moment, aby pokazać siłę obywateli (...). Inicjatywa ta nie służy wypowiedzeniu się na temat niepodległości Katalonii, ale na temat stanu praworządności Hiszpanii – powiedział Puigdemont.Apel PuigdemontaPodczas konferencji kataloński polityk przypomniał o uruchomieniu procedury art. 7 traktatu UE wobec Polski i Węgier w 2018 r. Wskazał, że osobą, która sprawowała pieczę nad procedurą służącą ich ukaraniu był wiceprzewodniczący KE Frans Timmermans. Puigdemont zachęcił go do kontroli „stanu państwa prawa w Hiszpanii”.Nawiązanie do Timmermansa jest aluzją Puigdemonta do kwietniowej wypowiedzi holenderskiego polityka. Wiceprzewodniczący KE stwierdził, że „Hiszpania jest państwem prawa, w którym w sposób pełny szanowane są prawa demokratyczne oraz prawa człowieka”.W czwartkowej konferencji prasowej z udziałem Puigdemonta uczestniczyło m.in. dwoje jego byłych ministrów Toni Comin oraz Clara Ponsati. Wszyscy są poszukiwani przez hiszpański wymiar sprawiedliwości w związku z organizacją referendum niepodległościowego w Katalonii w 2017 r.",,
Czabański: „Polska pod Krzyżem” to manifestacja za wartościami chrześcijańskimi,Akcja modlitewna „Polska pod Krzyżem” to manifestacja za wartościami chrześcijańskimi – powiedział w piątek w radiowej Jedynce szef Rady Mediów Narodowych Krzysztof Czabański.,"– Jutro we Włocławku będzie spotkanie „Polski pod Krzyżem”. To będzie manifestacja nie przeciwko komuś; to będzie manifestacja za wartościami chrześcijańskimi. I w związku z tym nic dziwnego, że media publiczne będą to szeroko relacjonować, żebyśmy wszyscy mogli w tym uczestniczyć i odwoływać się do wartości, które stanowią fundament naszej kultury – zapowiedział Czabański.Akcja modlitewna „Polska pod Krzyżem” odbędzie się 14 września w święto Podwyższenia Krzyża. Zostało do niej zgłoszonych blisko 800 miejsc z Polski i ze świata, z których wierni będą się modlić w połączeniu duchowym z uczestnikami wydarzeń we Włocławku, gdzie odbędą się główne uroczystości. Wydarzenie organizuje diecezja włocławska i Fundacja Solo Dios Basta.Organizatorzy liczą, że w spotkaniu pod krzyżem na lotnisku w Kruszynie weźmie udział kilkaset tysięcy wiernych, a w całej Polsce włączy się w nią nawet milion osób. W tym miejscu koło Włocławka, 7 czerwca 1991 r., podczas mszy świętej homilię wygłosił papież Jan Paweł II. Spotkanie modlitewne uzyskało poparcie papieża Franciszka. Całość spotkania „Polska pod Krzyżem” będzie można śledzić online na portalu tvp.info oraz vod.tvp.pl. Droga Krzyżowa transmitowana będzie przez TVP1 oraz Polskie Radio, od godziny 20.15 do 22.15.",,
Potężny żywioł uderzył w Grecję. Zginęli turyści; rośnie liczba ofiar burzy,"Do siedmiu osób wzrósł bilans ofiar śmiertelnych intensywnej i krótkiej burzy z gradobiciem, która przeszła w nocy ze środy na czwartek nad północną Grecją – informuje agencja Reutera. Wśród zabitych jest co najmniej sześcioro turystów.","Na popularnym wśród turystów Półwyspie Chalcydyckim u wybrzeży Morza Egejskiego wiatry osiągały prędkość ponad 100 km na godzinę. W regionie ogłoszono stan wyjątkowy. Według świadków burza, która powaliła drzewa i pozrywała dachy domów, trwała zaledwie kilka minut. Jak podała grecka policja, wśród zabitych jest dwoje starszych Czechów, których przyczepę kempingową porwał wiatr; kobieta z 8-letnim synem z Rumunii, którzy zginęli, gdy wiatr zwalił dach restauracji w kurorcie nadmorskim; dwóch Rosjan, mężczyzna i chłopiec, zabici w wyniku zwalenia się drzewa koło hotelu. Zwłoki siódmej niezidentyfikowanej dotychczas ofiary znaleziono w morzu. Według władz rany odniosło około 100 ludzi, głównie turyści. Jak poinformował rzecznik rządu Stelios Pecas, 23 osoby są w szpitalu, a stan zdrowia jednej kobiety jest krytyczny.",,
Utworzenie odzielnych państw – Izraela i Palestyny podstawą pokojowego planu,Prezydent USA Donald Trump w ogłoszonym we wtorek planie pokojowym dla Bliskiego Wschodu wzywa do utworzenia dwóch oddzielnych państw – Izraela i Palestyny. Stolicą Palestyny miałaby być Jerozolima Wschodnia.,"Plan pokojowy Trumpa zakłada także zamrożenie na cztery lata żydowskiego osadnictwa na palestyńskich terenach administrowanych przez Izrael.Zapowiadany od kilku miesięcy plan pokojowy dla Bliskiego Wschodu Trump ogłosił po spotkaniu w Waszyngtonie z premierem Izraela Benjaminem Netanjahu i liderem izraelskiej opozycji Bennym Gantzem. – To wielki dzień – oświadczył premier Izraela Benjamin Netanjahu w Waszyngtonie zaraz po ogłoszeniu przez Biały Dom planu pokojowego dla Bliskiego Wschodu. Netanjahu jest przekonany, że plan przedstawia „realistyczną ścieżkę” do osiągnięcia trwałego pokoju w regionie. Premier Izraela wyraził uznanie dla planu, który zakłada przyznanie zwierzchnictwa Izraela nad żydowskimi osiedlami w Dolinie Jordanu. – Stał się pan pierwszym światowym przywódcą, który uznał suwerenność Izraela nad obszarami Judei i Samarii, które są niezbędne dla naszego bezpieczeństwa i mają kluczowe znaczenie dla naszego dziedzictwa – powiedział Netanjahu, zwracając się do prezydenta USA Donalda Trumpa.",,
"Domy, samochody, oszczędności. Majątki liderów partii","Prezes PiS Jarosław Kaczyński posiada 63 tys. zł oszczędności i jest współwłaścicielem domu wartego ok. 1,5 mln zł; lider PO Grzegorz Schetyna zaoszczędził 240 tys. zł, wspólnie z żoną ma dom oraz cztery mieszkania – wynika z oświadczeń majątkowych posłów za 2018 r. zamieszczonych na stronie Sejmu.","Z oświadczenia majątkowego Jarosława Kaczyńskiego za 2018 r.  wynika, że zgromadził on 63 tys. zł, nie ma oszczędności w obcych walutach ani papierów wartościowych. Jest współwłaścicielem (1/3 własności) domu o powierzchni ok. 150 m kw i wartości ok. 1,5 mln zł.W ubiegłym roku Kaczyński otrzymał 110 tys. 898 zł uposażenia poselskiego oraz 30 tys. 62 zł diety parlamentarnej. Otrzymał też 79 tys. 483 zł emerytury. Prezes PiS zadeklarował, że ma w trakcie spłaty kredyt w SKOK Kasa im. Stefczyka w wysokości jeszcze ok. 118 tys. zł. Jak podkreślił powodem zaciągnięcia pożyczki była „opieka nad chorą mamą i koszty związane z Jej upamiętnieniem”.Kaczyński w oświadczeniu wspomniał również o spółce Srebrna. „Posiadałem jednorazowo pełnomocnictwo do reprezentowania Fundacji Instytut Lecha Kaczyńskiego oraz pozostałych wspólników na nadzwyczajnym zgromadzeniu wspólników Srebrna Sp. z o.o. oraz wykonywania prawa głosu z wszystkich przysługujących wspólnikom udziałów w kapitale zakładowym Spółki. Posiedzenie to nie odbyło się, pełnomocnictwo zostało odwołane” – napisał prezesa PiS w oświadczeniu.Lider PO Grzegorz Schetyna ma 240 tys. zł i 900 dolarów oszczędności; razem z żoną posiada dom o powierzchni 240 m kw. i wartości ok. 1,2 mln zł oraz cztery mieszkania, z których największe ma powierzchnię 54 metrów kwadratowych i wartość ok. 350 tys. zł.Schetyna otrzymał w ubiegłym roku ponad 132 tys. 676 zł uposażenia, a w ramach diety poselskiej – 29 tys. 895 zł. Zarobił też 12 tys. zł na wynajmie nieruchomości. Lider PO ma dwa samochody marki BMW – jeden z 2008 r., a drugi z 2017 r. (leasing). Z oświadczenie majątkowego szefowej Nowoczesnej Katarzyny Lubnauer wynika, że zgromadziła ona wspólnie z mężem 189 tys. 170 zł oszczędności. Jest współwłaścicielką domu o powierzchni 180 metrów kwadratowych położonego na działce o powierzchni 726 metrów kwadratowych; jego wartość to 830 tys. zł. Posłanka jest również współwłaścicielką mieszkania o powierzchni 32 metry kwadratowe o wartości 190 tys. zł.Lubnauer zadeklarowała, że ma papiery wartościowe, w tym jednostki w funduszach inwestycyjnych Skarbiec o wartości prawie 206 tys. zł. Do tego certyfikaty inwestycyjne DB o wartości 50 tys. zł. Posłanka posiada obligacje skarbowe warte 1,3 mln zł. Zadeklarowała też, że jej mąż posiada ubezpieczenie na życie na kwotę około 34 tys. zł. Szefowa Nowoczesnej otrzymała w 2018 r. 126 tys. 731 zł uposażenia i 29 tys. 811 zł diety. Jest właścicielką Hondy Civic z 2008 r. W 2008 r. wzięła kredyt hipoteczny we frankach szwajcarskich w wysokości 261 tys. 755 franków. Stan zadłużenia na 31 grudnia 2018 r. wyniósł 162 tys. 139 franków.Lubnauer wymieniła w oświadczeniu również majątek rodziców, z którego odziedziczyła 1/4 po śmierci ojca w 2012 r.: spółdzielcze własnościowe prawo do lokalu mieszkalnego o powierzchni 54 m. kw wartego około 210 tys. zł, działki na wsi o łącznej powierzchni 5,08 ha o łącznej wartości około 150 tys. zł, dom letniskowy o powierzchni 48 m kw. o wartości około 100 tys. zł, a także akcje PKO BP warte 18 tys. zł. Prezes PSL Władysław Kosiniak-Kamysz, zgodnie z oświadczeniem majątkowym, ma mieszkanie o powierzchni 86,24 metrów kwadratowych i wartości 600 tys. zł, działkę rolną o powierzchni 0,22 ha wartą 26 tys. zł oraz 1/2 udziału w działce, która ma 0,16 ha i jest warta ok. 20 tys. zł. Lider Ludowców wykazał również jako swoją własność działkę budowlaną o powierzchni 754 metrów kwadratowych i wartości ok. 200 tys. zł. Kosiniak-Kamysz ma również 25-metrowy garaż wyceniony na ok. 50 tys. zł.Zgromadził też 13 tys. zł oraz dodatkowe 4,7 tys. zł w funduszu inwestycyjnym. Z tytułu pełnienia funkcji posła Kosiniak-Kamysz otrzymał ponad 110 tys. zł uposażenia i prawie 30 tys. zł diety. Kosiniak-Kamysz jeździ Volkswagenem Passatem z 2012 r. Lider PSL wziął 40 tys. zł kredytu na zakup auta.Lider Kukiz'15 Paweł Kukiz jest właścicielem domu o powierzchni 450 metrów kwadratowych i wartości 1,5 mln zł oraz mieszkania o powierzchni 36 metrów kwadratowych o wartości 350 tys. zł (spółdzielcze prawo własności). Kukiz ma też łąkę o powierzchni 0,6 ha wycenioną na 15 tys. zł.",,
Węgierscy urzędnicy z zakazem wjazdu do USA. Przez korupcję,"Stany Zjednoczone zakazały wjazdu sześciu węgierskim wysokim urzędnikom państwowym. Wśród nich jest m.in. szefowa Narodowego Urzędu Podatków i Ceł Ildiko Vida, oskarżana przez Waszyngton o korupcję.","„Nie zrobiłam nic złego. Nie byłam i nie jestem zamieszana w żadną sprawękorupcyjną” – oświadczyła Vida w wywiadzie dla węgierskiej gazety „Magyar Nemzet”. Odmówiła podania nazwisk pozostałych Węgrów umieszczonych na amerykańskiej liście.Dodała, że rząd premiera Viktora Orbana wie, iż znalazła się na amerykańskiej liście osób objętych zakazem wjazdu.Ostrzeżenie z WaszyngtonuAmerykański charge d'affaires w Budapeszcie Andre Goodfriend oświadczył, żekorupcja jest jednym z symptomów słabnięcia instytucji demokratycznych naWęgrzech. Zakaz wjazdu dla urzędników określił jako ostrzeżenie, mające skłonić Budapeszt do odstąpienia od polityki, która – jak powiedział –zagraża wartościom demokratycznym.",,
"„Rosja prowadzi agresywną politykę, a Zachód jest dla niej wrogiem”","Rosja prowadzi agresywną politykę, a Zachód jest dla niej wrogiem – ocenił w Waszyngtonie szef MSWiA Mariusz Kamiński. Wskazał, że robiąc interesy polityczne lub gospodarcze z Rosją, w rzeczywistości robi się interesy z jej aparatem bezpieczeństwa.","Podczas konferencji w waszyngtońskim think tanku Wilson Center, poświęconej 30. rocznicy upadku komunizmu, Kamiński podkreślał rolę Amerykanów w odzyskaniu przez Polskę niepodległości w 1918 roku i w obaleniu komunizmu.Uznał, że „nie ma przyszłości” popularna w niektórych europejskich stolicach koncepcja „autonomii strategicznej” Europy. – W Polsce znamy wagę amerykańskiego zaangażowania i wiemy, do czego może prowadzić amerykańska bezczynność – stwierdził.Prawdziwa twarzKamiński mówił, że „raz na jakiś czas funkcjonariusze (rosyjskich – przyp. red.) służb pokazują światu swoją prawdziwą twarz”. Wymienił w tym kontekście zabójstwo Aleksandra Litwinienki, próbę zabicia Siergieja Skripala i jego córki, akcje sabotażowe na Ukrainie i próbę zamachu stanu w Czarnogórze. – Putinowskie FSB jest prostą kontynuacją zbrodniczego, sowieckiego KGB. Te same metody działania, ta sama mentalność – ocenił.Cel rosyjskich służb to – dowodził szef MSWiA – odbudowa Związku Radzieckiego „jako światowego imperium” i dlatego można obserwować ich działalność w „Syrii i w Wenezueli, w Afryce Północnej, na Kaukazie i na Bałkanach”. Kamiński stwierdził też, że Rosja to państwo, które „z własnej woli i wskutek prowadzonej przez siebie agresywnej polityki odgrodziło się od Zachodu”.– Ludziom, którzy odpowiadają za wojnę na Ukrainie i za pełzającą agresję przeciwko Zachodowi, marzy się odtworzenie porządku międzynarodowego, w tym europejskiego, opartego na strefach wpływów, równowadze sił, w którym prawa i interesy mniejszych narodów są podporządkowane interesom „wielkich mocarstw” – uznał minister.",,
"Ustalili cenę gazu. Szansa na „porozumienie, które zapewni dostawy dla Europy, Bałkanów i Ukrainy”","Rosja i Ukraina uzgodniły cenę gazu na 385 dolarów za 1000 metrów sześciennych – poinformował unijny komisarz ds. energii Günther Oettinger, po zakończeniu kolejnej rundy trójstronnych rozmów w Brukseli Unia-Ukraina-Rosja.","Komisarz wyraził nadzieję, że tymczasowe porozumienie między Moskwą a Kijowem w sprawie zimowych dostaw gazu dla Ukrainy zostanie podpisane przy okazji kolejnych rozmów w środę 29 października.– Dziś osiągnęliśmy ważny postęp w tych rozmowach i dzięki dobrej woli wszystkich stron mamy nadzieję, że podpiszemy tymczasowe porozumienie, które zapewni dostawy gazu dla Europy, Bałkanów Zachodnich i oczywiście dla Ukrainy – powiedział Oettinger.– Udało nam się ustalić stanowisko, które będzie teraz omówione przez rządy Ukrainy i Rosji oraz tutaj w Komisji Europejskiej podczas konsultacji. Na podstawie tego wstępnego dokumentu na naszym następnym spotkaniu, jakie odbędzie się za tydzień w środę, mamy nadzieję, że uda nam się podjąć ostateczną decyzję i podpisać porozumienie – dodał.Unijny komisarz ds. energii Günther Oettinger powiedział, że wszystkie strony rozmów zgadzają się na cenę gazu na 385 dolarów za 1000metrów sześciennych. Cena taka ma obowiązywać od października do końca marca.UE odpowiedzialna za UkrainęWe wtorek w rozmowach w Brukseli Ukrainę reprezentował minister energetykiJurij Prodan, a Rosję – minister energetyki Aleksandr Nowak.Według Nowaka Unia Europejska powinna wziąć na siebie odpowiedzialność za spłatę przez Ukrainę długu za rosyjski gaz. Sprecyzował, że chodzi o 5,3 mld dolarów, a z tej sumy 3,1 mld USD ma być spłacone do końca roku, z czego 1,4 mld do końca października.Nowak powiedział też, że Komisja Europejska wspólnie z Ukrainą powinny dokońca tygodnia określić źródło finansowania przedpłaty dostaw rosyjskiegogazu w okresie zimowym.",,
Politycy żegnają Jana Olszewskiego. „Cześć jego pamięci”,"Nie żyje Jan Olszewski, były premier, obrońca opozycjonistów w procesach politycznych w okresie PRL. Polityk miał 89 lat; był premierem w latach 1991-92, obrońcą opozycjonistów w procesach politycznych w okresie PRL, doradcą prezydenta Lecha Kaczyńskiego. Cześć jego pamięci oddają najwyższe władze państwowe i politycy.",   ,,
Hołd dla towarzyszy. Żołnierze gen. Andersa odwiedzili Cmentarz Wojenny w Loreto,"– Chylimy czoła przed weteranami walk, którzy przeżyli, są razem z nami i dają świadectwo – mówił szef UdsKiOR Jan Józef Kasprzyk. We wtorek we włoskim Loreto żołnierzom gen. Władysława Andersa oddano hołd na tamtejszym Cmentarzu Wojennym. Okazją była 74. rocznica wyzwolenia przez Polaków pobliskiej Ankony.","Szef Urzędu ds. Kombatantów i Osób Represjonowanych Jan Józef Kasprzyk zaznaczył, że uczestnicy uroczystości gromadzą się po 74 latach na cmentarzu w Loreto pod znakiem krzyża, wizerunkiem Matki Boskiej Ostrobramskiej i pod biało-czerwonym sztandarem – „symboliczną banderą przywiezioną tutaj po latach przez syna zdobywcy Ankony, dowódcy Pułku Ułanów Karpackich Zygmunta Zakrzewskiego”. – To najświętsze dla nas symbole, pod którymi dziś się gromadzimy – podkreślił Kasprzyk.Przywołał także słowa papieża Jana Pawła II, który mówił, że na wielu frontach wojny światowej musieli umierać polscy żołnierze, aby –  tak jak tu w Ankonie – „krwią swoją zaświadczać, że Polak ma prawo do istnienia i nie ma Europy sprawiedliwej bez Polski niepodległej na jej mapie”. – Skłaniamy dziś nisko głowy i modlimy się na grobach ponad tysiąca pochowanych na tym cmentarzu żołnierzy 2. Korpusu. Chylimy czoła przed weteranami walk, którzy przeżyli, są razem z nami i dają świadectwo nam wszystkim: że polski sztandar musi powiewać bardzo wysoko i zawsze ma kolor biało-czerwony"" – mówił Kasprzyk.Następnie szef urzędu wręczył medal Pro Patria dla Zgromadzenia Sióstr Najświętszej Rodziny z Nazaretu w Loreto oraz pamiątkowy ryngraf z wizerunkiem Matki Boskiej Częstochowskiej.Burmistrz Loreto Paolo Niccoletti powiedział podczas wtorkowych uroczystości, że miasto Loreto ma bardzo silne powiązania historyczne z Polską, m.in. polską kaplicę w loretańskiej bazylice, Polski Cmentarz Wojenny w Loreto, a także klasztor polskich sióstr. Przywołał także słowa papieża Jana Pawła II, który odwiedzając Loreto w 1995 r. mówił, że „naszymi stolicami nie jest tylko Rzym czy Warszawa, ale też Loreto, Częstochowa czy Fatima, (...) które zostały mianowane perłami Europy dlatego, że w tych sanktuariach budowana jest europejska tożsamość”. Wlewali nadzieję w sercaPłk Jacek Malinowski, attaché wojskowy Rzeczpospolitej Polskiej w Rzymie, odczytał list od szefa MON Mariusza Błaszczaka, w którym minister zaznaczył, że żołnierze gen. Andersa „przelewali krew, by cały świat dowiedział się, że jeszcze Polska nie zginęła”. „Walczyli również o to, by rodacy w okupowanym kraju mogli usłyszeć radosną wiadomość o zwycięstwie polskich wojsk nad armią niemiecką i byli dumni ze swoich żołnierzy i pełni wiary w przyszłe zwycięstwo” – napisał Błaszczak.Dodał, że historia 2. Korpusu „w najtrudniejszych chwilach (...) inspirowała do działania Żołnierzy Wyklętych i bohaterów powojennego podziemia antykomunistycznego”. „Naszym patriotycznym obowiązkiem jest pamiętać o żołnierzach, którzy na zawsze pozostali na swoim szlaku wędrówki do wolności” – podkreślił szef MON.Wcześniej odbyła się msza święta, podczas której ks. kpt. Marcin Janocha mówił, że na Cmentarz Wojenny w Loreto „przywiodła nas wdzięczność”, bo – jak zaznaczył – chcemy dziękować za ofiarę krwi żołnierzy 2. Korpusu Polskiego pod dowództwem gen. Andersa, którzy walcząc na ziemi włoskiej mieli tylko jedno marzenie: „marzyli o wolnej i niepodległej Polsce”.",,
"Kuchciński: Mój syn ma prawo mieszkać z ojcem, jak każdy nastolatek","„Mój syn uczy się w Warszawie, w bieżącym roku zdał maturę, nie pracuje i jak każdy nastolatek ma prawo mieszkać z ojcem” – oświadczył marszałek Sejmu Marek Kuchciński. Wcześniej poseł Marek Sawicki stwierdził, że wspólne zamieszkiwanie ojca i syna to przejaw demoralizacji marszałka.","– Jeśli dzisiaj dyskutujemy głęboko o demoralizacji marszałka Kuchcińskiego, to jeszcze może warto byłoby, żebyśmy zapytali, gdzie mieszka dorosły syn. Zapytajcie marszałka Kuchcińskiego, czy przypadkiem w mieszkaniu służbowym, które ma ze środków sejmowych marszałek Kuchciński, nie zamieszkuje tam jeszcze cała jego rodzina – mówił Sawicki na antenie radia TOK FM.",,
Niemcy będą gospodarzem Euro 2024,Niemcy zorganizują piłkarskie mistrzostwa Europy w 2024 roku. Wyboru dokonali członkowie Komitetu Wykonawczego UEFA. Jedynym kontrkandydatem była Turcja.,"Decyzję ogłosił w Nyonie prezydent Europejskiej Unii Piłkarskiej Słoweniec Aleksander Ceferin.              Turniej z udziałem 24 drużyn odbędzie się na dziesięciu stadionach, w tym Allianz Arena w Monachium i na Stadionie Olimpijskim w Berlinie. Ostatnią ważną imprezą piłkarską organizowaną przez Niemcy były mistrzostwa świata 2006.              Już w sierpniu informowano, że w przypadku zwycięstwa niemieckiej kandydatury szefem komitetu organizacyjnego Euro 2024 zostanie były piłkarz tamtejszej reprezentacji, mistrz świata z 2014 roku Philipp Lahm (dotychczas ambasador kandydatury).              Najbliższe mistrzostwa Europy – w 2020 roku – zostaną rozegrane w 13 miastach w całej Europie. Półfinały i finał zaplanowano na stadionie Wembley w Londynie.",,
"Terlecki: Zmiany w rządzie w połowie listopada, premier utrzyma stanowisko","Na piątek zaplanowano spotkanie kierownictwa PiS ws. zmian w rządzie. – Będziemy myśleć, jak powinna wyglądać rekonstrukcja – wyjaśnił wicemarszałekSejmu, szef klubu Prawa i Sprawiedliwości Ryszard Terlecki.","O zmianach w rządzie wicemarszałek Sejmu, szef klubu PiS Ryszard Terlecki mówił na antenie Radia Kraków. Wyjaśnił, że nastąpią one w połowie listopada i zapewnił, że premier Beata Szydło utrzyma stanowisko. Terlecki zapowiedział, że kierownictwo PiS spotka się w najbliższych dniach w Warszawie. – Będziemy myśleć, jak powinna wyglądać rekonstrukcja rządu – mówił Terlecki.",,
Pracownicy wrócili do budynku Kongresu. Przyczyny ewakuacji pozostają nieznane,"Pracownicy Cannon Office – jednego z budynków Kongresu USA – wrócili do pracy po godzinnej przerwie spowodowanej ewakuacją, której przyczyny nadal nie są znane.","Policja otoczyła kordonem Cannon Office, zamknięto też podziemne przejście łączące budynek z Kapitolem. Zamknięto także pewne odcinki okolicznych ulic. Cannon Office otwarto po około godzinie. Policja nie skomentowała jeszcze ewakuacji. W ostatnich godzinach amerykańskie służby zabezpieczyły wiele przesyłek zawierających materiały wybuchowe, adresowanych do krytyków prezydenta Donalda Trumpa. W czwartek wysłano dwie do byłego wiceprezydenta u boku Baracka Obamy Joe Bidena oraz do restauracji aktora Roberta De Niro.Wcześniej przesyłki nadano m.in. do byłych prezydentów Baracka Obamy i Billa Clintona oraz jego żony Hillary, rywalki Trumpa w ostatnich wyborach prezydenckich. Paczki wysłano również do siedziby telewizji CNN w Nowym Jorku oraz wspierającego Demokratów miliardera George’a Sorosa, a także parlamentarzystki z Florydy Debbie Wasserman Schultz.Federalne Biuro Śledcze (FBI) wszczęło śledztwo w sprawie aktu terroryzmu.",,
"Ruszyła Szlachetna Paczka – każdy może wybrać rodzinę, której pomaga","W sobotę otwarto bazę rodzin, które można wesprzeć w ramach akcji Szlachetna Paczka. Ulicami 16 miast w Polsce pod hasłem „Lubię ludzi” przeszły marsze, w trakcie których wolontariusze zachęcali do włączenia się w pomaganie.",,,
Wypłaty z UE zagrożone? Wiceminister Wójcik nie ma wątpliwości,"– Nie istnieje uniwersalny system oceny praworządności. Nie ma takiej możliwości, żeby uzależnić przyznanie określonych środków unijnych od tego, czy kraj jest praworządny, czy nie – powiedział wiceminister sprawiedliwości Michał Wójcik.","– Nie ma możliwości oceny tego, nie ma uniwersalnego systemu – powiedział Michał Wójcik, pytany w RDC o możliwość ograniczenia wypłaty funduszy unijnych w związku z rzekomym łamaniem praworządności. Według Wójcika Unia Europejska ma taką specyfikę,  że poszczególne państwa różnią się od siebie. – Jest taki kraj jak Polska, gdzie to sędziowie decydują, kto będzie sędzią i ostatecznie podpisuje to lub nie prezydent. Jednak są kraje, gdzie ostatecznie decyduje o tym minister sprawiedliwości albo parlament. Pytanie, który z tych krajów jest bardziej praworządny – dodał.",,
Prezydent rozmawiał z opozycją o ordynacji do Parlamentu Europejskiego,"Uczestnicy spotkania w Pałacu Prezydenckim ocenili, że prezydent w 99 procentach podziela ich argumenty dotyczące nowej ordynacji do Parlamentu Europejskiego. Kukiz'15, PSL, Partia Razem i Prawica RP chcą, aby prezydent Andrzej Duda zawetował ustawę.  Rzecznik prezydenta Krzysztof Łapiński powiedział na briefingu po spotkaniu, że argumenty rozmówców „pokrywały się”.","Do przeciwników ustawy należą Kukiz'15, PSL, Partia Razem i Prawica RP. Wszystkie poparły stanowisko klubu Jagiellońskiego w tej sprawie, pod którym podpisało się łącznie około pięciu tysięcy osób.Ustawa przygotowana przez PiS zakłada, że w każdym z okręgów będzie wybieranych co najmniej trzech europosłów; do tej pory ta liczba była nieokreślona. W założeniu zmiana ta miała „uprościć wybory i przybliżyć je obywatelom”.Według uczestników poniedziałkowego spotkania ustawa może doprowadzić do tego, że efektywny próg wyborczy zostanie podniesiony do kilkunastu procent. W ten sposób – jak mówią – mandaty do europarlamentu zdobyłyby tylko PiS i PO.W niedawnym wywiadzie dla „Dziennika Gazety Prawnej” Andrzej Duda przyznał, że mocno skłania się ku zawetowaniu tych przepisów. O „poważnych wątpliwościach” prezydenta mówili też członkowie jego kancelarii. Andrzej Duda swoją decyzję w sprawie ordynacji wyborczej ma ogłosić do czwartku.",,
"Zdrojewski: Prawybory były niepotrzebnym nieszczęściem, osłabiły Kidawę-Błońską","Żałuję, że przydarzyło nam się nieszczęście w postaci tej niepotrzebnej rywalizacji – ocenia przeprowadzone prawybory w PO senator i kandydat na nowego szefa tej partii Bogdan Zdrojewski. Nazywa je także „niezbyt dobrze wyreżyserowanym spektaklem”, który spowodował pęknięcie w szerokim elektoracie Platformy. Polityk ocenia jednak, że zwyciężczyni tej rywalizacji, Małgorzata Kidawa-Błońska odrobi poniesione „koszty prawyborów” dzięki swojej „arystokratyczności”, która – jak stwierdził Zdrojewski – przypomina „arystokratyczność Paderewskiego”.","– (Kidawa-Błońska) może być na salonach, ale i tak najważniejszy jest ten obywatel, który ma najgorzej, najtrudniej. Chodzi o umiejętność dostrzegania i pochylenia się nad losem tych, którzy mają biedniej, trudniej, gorzej – mówi w wywiadzie dla gazeta.pl Zdrojewski.  Polityk był pytany m.in. o przeprowadzone w Platformie Obywatelskiej i zakończone w sobotę prawybory. Na konwencji krajowej PO, zdecydowano, że Kidawa-Błońska będzie kandydatką ugrupowania na prezydenta. Głosowało na nią 345 delegatów, z kolei na jej kontrkandydata, prezydenta Poznania Jacka Jaśkowiaka – 125.  Zdaniem Zdrojewskiego prawybory były „spektaklem pełnym pewnej sztuczności i gry pozorów , który powinien się jak najszybciej skończyć”. Na tym „przedstawieniu” ucierpiało głównie lewe skrzydło PO – dodaje.  – Prawybory i towarzysząca im debata spowodowały pęknięcie w szerokim elektoracie Platformy. Nasze lewe skrzydło bardzo wyraźnie opowiedziało się za Jaśkowiakiem. Ono dziś lekko krwawi – komentuje portalowi gazeta.pl senator. Jak jednak ocenia, debata, która w ostatnich tygodniach przetoczyła się przez PO, osłabiła nie tylko lewicowych sympatyków partii, ale także zwycięską kandydatkę. – Wyszła z tego obronną ręką, ale nie bez strat. Teraz musimy te straty jak najszybciej nadrobić – stwierdził.   Na „odrobienie strat” – jak mówi Zdrojewski – PO ma kilka miesięcy, które zostały do wyborów prezydenckich. Zauważa jednak, że teraz Kidawa-Błońska dźwiga „pewien, kompletnie niepotrzebny, koszt prawyborów”.  Senator Zdrojewski nie ukrywa też, że on sam głos oddał właśnie na Kidawę-Błońską, a nie Jacka Jaśkowiaka, którego oceniano jako „kandydata z koperty” namawianego do startu przez Grzegorza Schetynę.  – Jestem przekonany, że wynik Kidawy-Błońskiej oznacza bardzo poważne osłabienie obozu Grzegorza Schetyny. To jest to drugie przesłanie, które płynie z naszych prawyborów – zaznacza. Jak mówi portalowi gazeta.pl senator, „albo będą zmiany, albo w końcu jako partia znikniemy”.  – Jeśli Kidawa-Błońska ma wygrać wybory prezydenckie, to za jej plecami jako szef PO nie powinien stać Grzegorz Schetyna – podkreśla Zdrojewski i dodaje, że jeśli obecny szef partii nie będzie ubiegał się o kolejną kadencję, to z pewnością „do końca będzie walczyć o zachowanie wpływów w partii”.  W jaki sposób? Schetyna może np. przekazać poparcie Borysowi Budce – ocenia senator PO. Jego zdaniem lider PO mógłby szukać kandydata, który „będzie mu gwarantować zachowanie wpływów w Platformie”. – To byłby także wyraz wdzięczności za wycofanie się z rywalizacji w poprzednich partyjnych wyborach – zauważa.  – Jeśli wszystko zostanie po staremu, przegramy z kretesem najpierw wybory prezydenckie, a potem przyszłość Platformy – dodaje Zdrojewski.",,
„Nie nazywajmy ludzi kwotami”. „Emigranci ekonomiczni nie będą chcieli zostać w Polsce”,"– Czy jesteśmy w stanie zmusić jakikolwiek kraj do solidarności? Kogoś, kto jest spoza pewnych wartości, według których my staramy się żyć? Pewnie nie. Bardzo mnie boli, że ludzi nazywamy kwotami, a to przecież rodziny i konkretne historie – mówiła w „Dziś wieczorem” Barbara Nowacka (Zjednoczona Lewica). – Narzucanie jakichkolwiek kwot nie sprawdzi się, bo większość emigrantów ekonomicznych nie będzie chciała mieszkać w Polsce i wyjadą do Niemiec – odpowiadał Adam Bielan (Zjednoczona Prawica).","Na 23 września zwołano nadzwyczajny szczyt UE w sprawie migrantów przybywających setkami tysięcy do Europy. O zwołanie szczytu apelowało w minionych dniach kilkoro przywódców unijnych, w tym kanclerz Niemiec Angela Merkel. Spotkanie odbędzie się dzień po posiedzeniu ministrów spraw wewnętrznych państw UE, którzy podejmą kolejną próbę porozumienia w sprawie podziału 120 tysięcy uchodźców, docierających do państw na zewnętrznych granicach Unii. „Uchodźcy  i tak wyjadą z Polski” Barbara Nowacka ubolewała nad brakiem zgody co do postępowania z uchodźcami przez kraje europejskie. – Tym bardziej powinniśmy na siebie spojrzeć krytycznie, że zabrakło solidarności w Europie. I zabrakło solidarności miedzy krajami UE, bo cały czas widzimy, że Europa częściowo zmierza w kierunku Europy dwóch prędkości – mówiła. Polityk lewicy stwierdziła, że nie godzi się na używanie określenia „kwoty” wobec liczby uchodźców, które mają przyjąć kraje UE.  Adam Bielan domagał się zaś od rządu odpowiedzi, ilu uchodźców jest gotowy przyjąć nasz kraj. – Narzucanie jakichkolwiek kwot nie sprawdzi się, bo większość emigrantów ekonomicznych nie będzie chciała mieszkać w Polsce i wyjadą do Niemiec – przekonywał.",,
"Nagrał film, jak uczy syna wulgaryzmów. RPD: Wiem, kim jest ojciec dziecka","„Już wiem, kim jest ojciec dziecka, który nagrał film, jak uczy syna wulgaryzmów ” – napisał na Twitterze Rzecznik Praw Dziecka Mikołaj Pawlak. Odniósł się on do nagrania w sieci, na którym kilkuletnie dziecko, inspirowane przez swojego opiekuna, wypowiada wulgarne słowa m. in. pod adresem prezesa PiS Jarosława Kaczyńskiego.","„Mężczyzna poprzez adwokata wyraził skruchę za upublicznienie wizerunku chłopca. Zgodnie z zapowiedzią wystąpiłem do sądu z wnioskiem o wgląd w sytuację wychowawczą dziecka” – dodał Pawlak.  Na nagraniu, które obiegło internet, widać opiekuna dziecka, który, wskazując na telewizor, gdzie widać Jarosława Kaczyńskiego, pyta chłopca: „Kto tam jest? To jest stary ch***?”. „Tak, ch***” – odpowiada chłopiec.  Sprawą zajął się Rzecznik Praw Dziecka Mikołaj Pawlak, który skierował sprawę do prokuratury, aby ustalić, kto jest autorem nagrania. „Tak nie wolno wychowywać, to demoralizacja od najmłodszych lat!” – pisał wtedy na Twitterze Pawlak.",,
„Nie ma możliwości ponownego przeprowadzenia wyborów samorządowych”,"Działania zmierzające do skrócenia kadencji samorządów w drodze ustawy zapowiedzieli w środę prezes PiS Jarosław Kaczyński i lider SLD Leszek Miller. Taka ustawa – ich zdaniem – umożliwiłaby przeprowadzenie nowych wyborów. Obecnie jednak ani konstytucja, ani kodeks wyborczy nie przewidują procedury unieważnienia wyborów samorządowych w skali całego kraju.","Taka ustawa, dzięki której można byłoby unieważnić wybory, mogłaby budzić wątpliwości co do zgodności z konstytucją – uważa dr Ryszard Balicki z Wydziału Prawa, Administracji i Ekonomii Uniwersytetu Wrocławskiego.    – Materia ustawowa wkroczyłaby na dosyć delikatny grunt samorządności, której konstytucja powinna strzec – powiedział Balicki. Dodał też, że do takiej ustawy najprawdopodobniej miałby zastrzeżenia Trybunał Konstytucyjny. Wybory mogłyby unieważnić sądy okręgoweObecnie jedyna możliwość kwestionowania wyniku wyborów polega na wnoszeniu przez wyborców protestów do właściwych sądów okręgowych – podaje „Rzeczpospolita”. – Oznacza to, że dla unieważnienia wyborów samorządowych konieczne byłoby, aby wszystkich 45 sądów okręgowych orzekło o nieważności wszystkich wyborów do rad gmin, powiatów oraz sejmików województw – tłumaczy „Rz” Jerzy Stępień, były prezes Trybunału Konstytucyjnego. Dziennik podaje, że taka sytuacja jest jednak mało prawdopodobna. Kwestionowanie i unieważniane mogą być raczej wybory konkretnych radnych, wójtów, burmistrzów lub prezydentów albo też  wybory przeprowadzone w poszczególnych okręgach. – Wówczas organizowane będą wybory przedterminowe bądź uzupełniające, zarządzane przez wojewodów – powiedział „Rz” Marek Chmaj, konstytucjonalista.",,
Orban ramię w ramię z Berlusconim. „Jesteśmy sobie bardzo bliscy”,"Rządzący na Węgrzech konserwatywny Fidesz będzie nadal ściśle współpracować z partią b.premiera Włoch Silvio Berlusconiego Forza Italia – zapowiedział w czwartek premier Węgier Viktor Orban po spotkaniu w Rzymie z Berlusconim i Antonio Tajanim, byłym przewodniczącym Parlamentu Europejskiego.","Orban powiedział węgierskiej agencji MTI, że na spotkaniu ustalono, iż Fidesz będzie nadal jak najściślej współpracować z Forza Italia w Parlamencie Europejskim i wszystkich innych unijnych instytucjach.Dodał, że Berlusconi wraz z delegacją biznesową przyjadą na Węgry, by zbadać możliwości inwestycyjne w tym kraju.Rozmowy dotyczyły też Europejskiej Partii Ludowej, gdzie członkostwo Fideszu zostało zawieszone 20 marca.„Jesteśmy sobie bardzo bliscy w Europejskiej Partii Ludowej, obaj zdecydowanie sprzeciwiamy się migracji, sprzeciwiamy się podniesieniu podatków, unijnym decyzjom gospodarczym szkodzącym konkurencyjności oraz podniesieniu przepisów podatkowych na szczebel unijny” – oznajmił Orban.Według węgierskiego premiera Fidesz i Forza Italia to „taki duet w ramach EPL, który pragnie funkcjonować także w przyszłości”.„Dlatego bardzo nas przekonują, byśmy pozostali w Europejskiej Partii Ludowej, ale o tym zdecydujemy później, jeśli oczyszczą się stosunki w EPL” – powiedział i dodał: „Do tego potrzeba jeszcze kilku tygodni”.",,
„Nikt nas nie szanuje”. Posłuchaj nowych taśm Neumanna [WIDEO i STENOGRAM],"„Ku**a nikogo się nie możesz pozbyć”, „Jak jest dla nas przydatny, to trzeba go wykorzystać, jak nie jest – niech spier*ala”, „jak jakiś wiceprezydent próbuje rosnąć, to go plask”, „Naszym koalicjantem jest PSL w powiecie, chociaż są oszustami”, „Jak Zbyszek słyszy, że ma poprzeć Biedronia, to dostaje kur*icy”, „Platforma wskazuje człowieka i nie ma dyskusji, czy on jest dobry, czy się nadaje, czy nie”, „Ch*j mnie obchodzi, czy uważasz, że on jest ku**a ekspertem czy nie”. TVP Info opublikowało nowe nagrania ze Sławomirem Neumannem – zarejestrowane przez lokalnego działacza PO.","„W nagraniach znalazły się słowa, których głęboko żałuję” – powiedział Polskiej Agencji Prasowej poseł Platformy Obywatelskiej, Sławomir Neumann i zrezygnował z przewodniczenia klubowi parlamentarnemu PO-KO.Poseł nadal jest członkiem Zarządu Krajowego PO, ministrem w Gabinecie Cieni PO i liderem listy wyborczej Koalicji Obywatelskiej w Gdańsku. Swoją decyzję Neumann przekazał PAP w niedzielę po godzinie 17, po tym, jak TVP zapowiedziała publikację kolejnych nagrań z Tczewa. Fragmenty nowych taśm opublikowane zostały o 21:50 w programie „Strefa Starcia” i na portalu tvp.info. Stenogram: Sławomir Neumann: Uważam, że problemem Platformy tczewskiej jest Dominikowski, którego trzeba się pozbyć…Lokalny działacz PO: Tak, ja jestem…Sławomir Neumann: Poczekaj ku**a, daj skończyć… I nie pozbędziesz się go przed wyborami, żeby była jasność. Bo jest radnym…Lokalny działacz PO: wiceprzewodniczącym rady. Sławomir Neumann:… Bo jest naszym ku**a radnym. I ktoś go na listę ku**a wziął – nie ja – ktoś go zrobił ku**a, dał mu szansę startować i to jest problem. Lokalny działacz PO: Pełna zgoda, ale milicjanta można się pozbyć. Sławomir Neumann: Ku**a nikogo się nie możesz pozbyć z Platformy. Bo budujesz szerokie listy, nie możesz się nikogo pozbyć. Lokalny działacz PO: Ale milicjant nigdy nie startował i nigdy nie będzie startował. Sławomir Neumann: Ku**a, czy ty naprawdę słuchasz czasami, czy ty tylko w głowie masz ustawione, co ty chcesz zrobić? Nie będziesz nikogo wyrzucał z Platformy. Więcej ci powiem – będziesz otwierał listy dla ludzi ku**a, którzy może kiedyś w Platformie byli, bo budujemy szerokie listy. Będziesz musiał się z tym pogodzić. (…) Ku**a nie rozumiesz. Nie mówię o startowaniu ku**a, mówię o pozbywaniu się ludzi. (…) Tylko w tej chwili, to jest kwestia twojej odpowiedzialności, trochę cofnięcia, myślenia do tyłu. Zabić możesz gościa wtedy, kiedy masz siłę i nie szkodzi to całej ekipie, a zaszkodzi to dzisiaj przed wyborami. On nie powinien być na listach. Lokalny działacz PO: Albo w środku listy mógłby być. Ja nawet dokładny mam pomysł…Sławomir Neumann: Ku**a, jak on będzie w środku listy, to jeszcze wejdzie. Tylko to, że nie może być na listach, on się musi dowiedzieć dzień przed rejestracją listy. I problem jest taki, jak to ograć i nie dać się wypie**olić do tego czasu. (…) Ale ku**a no żyj w świecie rzeczywistym, a nie w świecie wirtualnym. (…) Ja wiem, że dzisiaj ta paka jest taka, po wyborach może być ta paka inna, bo ludzie liczą też na różne rzeczy. Znaczy… naprawdę za dużo w życiu widziałem takich rzeczy ku**a. W partiach politycznych jestem od 1989 roku, w trzech co prawda. Lokalny działacz PO: W trzech? Unia Wolności, a co było wcześniej? (…) Nie byłem w Unii Wolności nigdy, nie obrażaj mnie. Proszę mnie nie obrażać. Lokalny działacz PO: A w czym? W KLD? Sławomir Neumann: Nie obrażaj mnie tutaj, mówię po raz drugi. (…) …chciałbym, żeby był wiceprezes Platformy ku**a z Platformy, którego Platforma wskażeLokalny działacz PO: Ale kto? Sławomir Neumann: W dupie mam kto. Wymyślcie kogoś ku**a, kto będzie. Znaczy w dupie, może być Kowalski Jan. Tylko chodzi o to, że Platforma jest silna i mówi: Kowalski Jan będzie i ch*j mnie obchodzi Mirek, co ty masz do niego, czy uważasz, że on jest ku**a ekspertem czy nie. W dupie to mamy. Chodzi o zasady, o politykę ku**a, a nie o pier*olety. W dupie mam, kto to będzie. Możecie powiedzieć, że Dominikowski ku**a będzie, to nie ma znaczenia. Ale chodzi o to, żebyś ty miał pozycję taką, że rozmawiając z Mirkiem, Platforma wskazuje tego człowieka i nie ma dyskusji o tym, czy on jest dobry, czy nie, tak jak dzisiaj. Czy się nadaje czy nie. Czy może iść do takiej spółki czy nie. W dupie to mamy. (…) To są k**wa trudne decyzje, to nie są mili goście. Jak Zbyszek [Konwiński] słyszy, że ma poprzeć Biedronia, to dostaje kur*icy i zęby go bolą, ale to są tego typu wybory. Mamy 102 miasta prezydenckie i chodzi o to, żeby w niedzielę ku**a wieczorem pokazać, że PiS nie wygrał w żadnym. Że przegrał wybory. My nie gramy o wybory samorządowe, one są ch*j… one są ważne, ale to jest ch*j, mały etap. Bo jak przegramy wybory samorządowe, to nas nie ma w wyborach parlamentarnych. Nie ma nas ku*wa i PiS rządzi drugą kadencję. (…) Powiem ci tak: jak Mirek będzie w Platformie, to będę się bił o niego zawsze, jak nie będzie, mam go w dupie. Ja się biję tylko o ludzi w Platformie. Mam w dupie tych, co wychodzą, kompletnie. (…) Ja jestem patriotą Platformy od początku i ku**a dla mnie Platforma jest wartością, jak ktoś nie chce być albo dostaje ofertę  i nie chce być, to jest jego ku**a problem. Jak jest dla nas przydatny, to trzeba go wykorzystać, jak nie jest – niech spie**ala. (…) Wytłukł wszystkich, ale to jest stara zasada. Tak samo robi Karnowski, tłukąc wszystkich, nie dając się nikomu rozwinąć. (…) ma podobną, wiesz metodę – jak już jakiś wiceprezydent próbuje rosnąć, to go (plask) trze(?). Na tym to polega. Oni tacy są wszyscy, ja nie mam żadnych złudzeń. (…) Nikt nas nie szanuje… jak nie masz siły… to jest jak w filmie „Pan Wołodyjowski”, jak mówił Wołodyjowski, że był niskiego wzrostu i „jak nie będą się ciebie bać, to będą się z ciebie śmiać” i z nas się tam śmieją. O tym mówię. Mnie ku**a serce boli, jak widzę, że mieliśmy 2 prezydentów, 2 starostów, szefa rady miasta, szef rady powiatu. W 2002 roku mieliśmy ku**a wszystko, jako Platforma, dziś nie mamy nic. Minęło raptem kilkanaście lat – nie mamy ku**a nic. Bo żeśmy raz tych ludzi powyrzucali – to po pierwsze. Tu Pawlusek zasługi ma VIP-owskie(?) w tym wszystkim, co zaczął robić. Ale na końcu jesteśmy wypie**oleni ze wszystkiego. (…) Żadne stowarzyszenie lokalne nie będzie się ku**a liczyło w tej grze, bo kampania ogólnopolska, to będzie kampania PiS-u i zjednoczonej opozycji ku**a. Będzie referendum przeciwko PiS-owi, pierwsze referendum i będziemy mówić wszystkim: nie głosujcie na jakieś małe g*wna, tylko pokażcie PiS-owi czerwoną kartkę – to będzie nasza kampania. (…) Wszyscy się mianują, znaczy wszyscy się powołują. Zawsze tak było i będzie. Stara zasada – jak chcesz sprawdzić, zadzwoń, to ci powiem, czy tak jest, czy tak nie jest. Naprawdę to jest najprostsza metoda. Sprawdzić ku**a, zadzwonić i tyle. Bo ja mam z Pobłockim różne rzeczy. Załatwiamy Związek Miast Polskich, różne rzeczy załatwiamy. Niekoniecznie związane z Tczewem. Z Tczewem najmniej, bo nie mam z nim co załatwiać dzisiaj. Mamy dwa miejsca do rady nadzorczej, które są opróżnione po Kucharku i można je wziąć. (…) To jest nasz ewentualny koalicjant. Naszym koalicjantem jest Pobłocki ewentualnym. Naszym koalicjantem jest PSL w powiecie, chociaż są oszustami.",,
Prawybory w PO. Przegląd prasy w TVP Info,"Sekret papieża Franciszka; tajemnice marszałka Senatu; bitwa w piaskownicy; prawybory w PO. Podczas debaty Małgorzaty Kidawy-Błońskiej i Jacka Jaśkowiaka wiało nudą; Jarosław Kaczyński już w domu; bardzo długie zaręczyny – to tylko niektóre z informacji prasowych, które w poniedziałek z samego rana red. Antoni Trzmiel przedstawiał w przeglądzie prasy w TVP Info. Najświeższe informacje, doniesienia z Polski i świata codziennie na antenie i portalu tvp.info.",,,
Dania zaostrza kurs w sprawie uchodźców. „Nasze zobowiązanie już nieaktualne”,"– Zobowiązanie podjęte we wrześniu przez Danię wobec UE, do przyjęcia 1000 uchodźców z innych krajów, jest już nieaktualne – powiedział w sobotę duński premier Lars Lokke Rasmussen.","O decyzji szef duńskiego rządu poinformował na kongresie swojego ugrupowania Duńska Partia Liberalna Venstre (Lewica) w Herning na Półwyspie Jutlandzkim.Brak szczelności – Kraje UE zgodziły się na rozlokowanie 160 tys. uchodźców pod warunkiem, że problem ich napływu zostanie opanowany. Tak się jednak nie stało. Grecja i Włochy nie uszczelniły swoich granic – ocenił Rasmussen. Podkreślił, że w tym roku o azyl w Danii wystąpi znacznie więcej uchodźców, niż szacowano. W 2015 roku Duńczycy spodziewają się 25 tys. imigrantów, wcześniej przygotowywano się na przybycie 15 tys.– Nie mam wątpliwości, że bez ograniczeń, jakie wprowadziliśmy, ta liczba byłaby większa – powiedział premier. Władzę w Danii od czerwca sprawuje mniejszościowy rząd liberalny, który zaostrza politykę imigracyjną, by zdobyć poparcie antyimigracyjnej Duńskiej Partii Ludowej, drugiej politycznej siły w kraju po czerwcowych wyborach parlamentarnych. Specjalne reklamy Rząd wykupił między innymi reklamy w czterech libańskich dziennikach, by informować o zaostrzeniu reguł przyjmowania uchodźców, a także o obniżeniu przysługujących im zasiłków. Dania objęta jest klauzulą opt-out, wyłączającą ją ze współpracy z UE w dziedzinie azylu.",,
Rzecznik PO o programach społecznych PiS: Te pieniądze Polacy będą musieli zwrócić,"Będziemy mówili głośno i dobitnie Polakom prawdę, że te przelewy przecież nie są z konta partyjnego PiS, że to są pieniądze wszystkich Polaków. Dokładnie rzecz biorąc, te pieniądze Polacy będą musieli zwrócić. Bo te programy w dużej mierze są na kredyt – mówił w TVN24 rzecznik Platformy Obywatelskiej poseł Jan Grabiec.","Od 1 lipca ruszył rozszerzony program „Rodzina 500 Plus”, który zakłada przyznanie świadczenia wszystkim dzieciom do 18. roku życia, bez względu na dochód osiągany przez rodzinę. W TVN24 rzecznik Platformy był pytany o program 500 Plus i inne programy społeczne, wprowadzone przez Prawo i Sprawiedliwość. – Trzeba mówić prawdę, patrząc ludziom prosto w oczy. Jarosław Kaczyński kłamie i o ile wiem, żadna z partii opozycyjnych nie miały w programie ani odbierania programu 500 Plus, ani zmian, jeśli chodzi o wiek emerytalny. To jest kłamstwo – oceniał rzecznik PO.Grabiec stwierdził jednocześnie, że „krótszy wiek emerytalny oznacza drastyczne obniżenie emerytur”. – Dlaczego jest wprowadzany nowy program oszczędności emerytalnych? Dlatego, że PiS drastycznie obniżył emerytury Polakom. Przecież w przyszłości one będą głodowe, nawet o połowę niższe niż te wypłacane dzisiaj, przy podobnych zarobkach – twierdził polityk.",,
Donald Tusk Człowiekiem Roku 2011 „Wprost”,"Premier Donald Tusk został Człowiekiem Roku 2011 tygodnika „Wprost”. Oficjalna ceremonia uhonorowania go tym wyróżnieniem odbędzie się we wtorek w Auli Politechniki Warszawskiej. Tusk tytuł ten otrzymał już po raz drugi;
wcześniej przyznano mu go za rok 2008.","Tygodnik „Wprost” przyznaje tytuł Człowieka Roku od 1991 r. Otrzymują go osoby, które w minionym roku wywarły największy wpływ na polską rzeczywistość polityczną, społeczną, gospodarczą i kulturalną. W gronie wyróżnionych tytułem w latach poprzednich znaleźli się m.in.: Donald Tusk (2008), Leszek Balcerowicz (1991), Hanna Suchocka (1992), Aleksander Kwaśniewski (1993), Lech Wałęsa (1995), Wisława Szymborska (1996), Jerzy Buzek (1998 i 2009), Leszek Miller (2001 i 2002), Jarosław Kaczyński(2005), Henryka Krzywonos-Strycharska (2010) oraz Justyna Kowalczyk (2010.Tytuł Człowieka Roku przyznaje redakcja, ale kandydatów mogą proponować również czytelnicy tygodnika i internauci.„W tym roku wśród kandydatów zgłaszanych przez czytelników prym wiedli: Janusz Palikot, który »rozmontował beton na polskiej scenie politycznej« i niespodziewanie został trzecią siłą w Sejmie, kapitan Tadeusz Wrona, pilot Boeinga, którego lądowanie na Okęciu 1 listopada 2011 r. śledziła cała Polska oraz… premier Donald Tusk, który jako pierwszy po 1989 r. urzędującypremier wygrał wybory parlamentarne i prezydent Bronisław Komorowski, który w minionym roku konsekwentnie odbudowywał powagę i pozycję urzędu prezydenckiego – informuje redakcja tygodnika.",,
Gawkowski: W projekcie nie ma mowy o zakazie edukacji seksualnej,"W nowelizacji kodeksu karnego nie ma odniesienia o zakazie edukacji seksualnej – przyznał sekretarz generalny Wiosny Krzysztof Gawkowski. Dodał, że odniesienie „wprost” jest do tego, że „ktoś będzie mówił o edukacji seksualnej małoletnich”. Przyznał też, że nie wie, w którym dokładnie punkcie projektu.","Do Sejmu trafił obywatelski projekt nowelizacji kodeksu karnego, który zakłada m.in. wprowadzenie kary pozbawienia wolności za publiczne propagowanie lub pochwalanie obcowania płciowego dzieci.Projekt przygotowała inicjatywa „Stop pedofilii”. Jak przekonują autorzy projektu, jego celem ma być „zapewnienie prawnej ochrony dzieci i młodzieży przed deprawacją seksualną i demoralizacją”.  Zdaniem posłów PO-KO i niektórych mediów prawdziwą intencją projektodawców jest zakazanie prowadzenia edukacji seksualnej w Polsce.O kontrowersje wokół tego projektu pytany był w RMF FM Krzysztof Gawkowski z Wiosny Biedronia. Jak przyznał, w nowelizacji nie ma zapisu, w którym zakazano by edukacji seksualnej dzieci. – Jest odniesienie wprost do tego, że ktoś będzie mówił o edukacji seksualnej małoletnich. Ja nie pamiętam, który to jest numer artykułu, chyba 200 – mówił polityk Wiosny.  Sejm nie przyjął złożonego podczas pierwszego czytania przez posłów PO-KO wniosku o odrzucenie tego projektu w całości. Posłowie opowiedzieli się za skierowaniem projektu do dalszych prac w komisji.",,
USA potwierdziły katastrofę swego samolotu wojskowego w Afganistanie,"Amerykański samolot wojskowy Bombardier E-11A rozbił się w górzystej prowincji Gazni na wschodzie Afganistanu. Trwa ustalanie przyczyn katastrofy – oświadczył rzecznik wojsk USA w Afganistanie, pułkownik Sonny Leggett.","Według niego na razie „nie ma danych, że maszyna spadła w wyniku nieprzyjacielskiego ognia”. Wcześniej talibowie ogłosili, że samolot został przez nich zestrzelony i spadł koło wioski Sado Chel w należącym do prowincji Gazni okręgu Deh Jak.  Dwusilnikowy odrzutowy Bombardier E-11A to modyfikacja pasażerskiego samolotu dyspozycyjnego Bombardier Global 6000. W lotnictwie wojskowym USA pełni funkcję powietrznego węzła łączności pola walki. Transmituje np. informacje między placówkami, które ze względu na rozdzielenie górami nie są w stanie nawiązać bezpośredniej łączności, co jest w Afganistanie stałą praktyką.",,
"„Czy pan sobie wyobraża kanclerz Merkel, która w pociągach zagląda pasażerom do talerza?”","– Niech się pani premier Kopacz zajmie tym, za co jej płacą, czyli rządzeniem. A nie zaglądaniem ludziom do talerza w czasie podróży. Wyjazdowe posiedzenia rządu to typowa działalność propagandowa, już nie mówiąc o tym, ile to kosztuje – powiedział w „Dziś wieczorem” Leszek Miller, szef SLD. Zapowiedział, że w sobotę zapadnie decyzja, czy do wyborów jego partia pójdzie sama czy w koalicji.","Leszek Miller, szef Sojuszu stwierdził w „Dziś wieczorem”, że  ubolewa nad trywializacją polskiej polityki. – Czy pan sobie wyobraża panią kanclerz Merkel, która chodzi po niemieckich pociągach i zagląda pasażerom do talerza? Albo kanclerz Merkel, która uczy się kierować ruchem drogowym. Pani Merkel kieruje, ale ruchem w całej Europie – powiedział. „Działalność propagandowa”Jego zdaniem polska polityka staje się nie do zniesienia. – Niech się pani premier Kopacz zajmie tym za co jej płacą czyli rządzeniem. A nie zaglądaniem ludziom do talerza w czasie podróży – dodał. Przekonywał, że wyjazdowe posiedzenia to typowa „działalność propagandowa” i zwrócił uwagę na koszty takiego przedsięwzięcia. – Bo rząd nie może obradować w każdym pomieszczeniu. Muszą być stworzone warunki – wyjaśnił.                                                teraz odtwarzaneMiller: jest niezmiennie optymistycznie nastawiony.Wierzę w to, że lewica sięgnie po władze „Kluczowa sobota”Miller pytany o przyszłość swojej partii zapewnił, że jest niezmiennie optymistycznie nastawiony. – Wierzę w to, że lewica po czasie kryzysu znowu sięgnie po władze – mówił. Przyznał, że nadchodząca sobota będzie bardzo ważnym dniem dla SLD i lewicy. – W sobotę podejmiemy decyzję co do wyboru modelu w jakim pójdziemy do wyborów. Ale dzisiaj nie jestem w stanie powiedzieć, jak to będzie. Nie chcę uprzedzać decyzji koleżanek i kolegów – dodał. W weekend lewicowe partie mają podjąć decyzję, czy wystartują z komitetu koalicyjnego czy zdecydują się na samodzielny start. – 5 i 8 procentowy próg wyborczy to niskie liczby, a SLD mierzy w coś większego – powiedział Miller.",,
Franciszek: Nie obawiam się schizm,"– Nie obawiam się schizm, modlę się, aby ich nie było, bo zagrożone jest zdrowie duchowe wielu ludzi – powiedział papież Franciszek podczas spotkania z dziennikarzami na pokładzie samolotu lecącego z Antananarywy do Rzymu.","Odpowiadając na pytanie dziennikarza „New York Timesa” na temat ataków na jego osobę ze strony Kościoła amerykańskiego papież zaznaczył, że krytyka zawsze pomaga, i powinna prowadzić do samokrytyki oraz zastanowienia się nad słusznością zarzutów. Zauważył, że krytyka jego działań pochodzi nie tylko ze środowisk amerykańskich, ale także z innych kierunków, w tym z Kurii Rzymskiej. Podkreślił konieczność szczerego wypowiadania opinii krytycznych i potępił obłudę tych, którzy publicznie chwalą, a za plecami obmawiają.Franciszek podkreślił także konieczność dialogu, wysłuchania odpowiedzi na opinie krytyczne. – Krytykowanie bez chęci wysłuchania odpowiedzi i bez dialogu nie jest miłością do Kościoła, jest podążaniem za pewną obsesją, zmienianiem papieża lub dokonania schizmy. To jasne: zawsze uczciwa krytyka  jest dobrze przyjmowana, przynajmniej przeze mnie – powiedział papież.Kontynuując wątek zagrożenia schizmą, przypomniał, że istniało ono zawsze w dziejach Kościoła i przytoczył reakcję po I Soborze Watykańskim, kiedy po uchwaleniu dogmatu o nieomylności papieskiej powstał Kościół Starokatolicki, ze względu na wierność „tradycji”.Dodał, że na przestrzeni niemal 150 lat doszło w nim do święcenia kobiet. Ale motywem jego powstania była wierność wobec tradycji. Wskazał także na przykład schizmy zapoczątkowanej przez abp. Marcela Lefebvre'a po II Soborze Watykańskim. Zatem taka możliwość powstawania schizm wynika z ludzkiej wolności. – Nie obawiam się schizm, modlę się, aby ich nie było, bo zagrożone jest zdrowie duchowe wielu ludzi – stwierdził Franciszek.",,
"Kownacki o przesłuchaniu tłumaczki Tuska: Tak się boicie, że używacie wszelkich metod, by tego nie wyjaśnić","– Tak bardzo boicie się sprawy zdrady dyplomatycznej, której mógł dopuścić się ówczesny premier rządu (Donald Tusk), że używacie wszelkich metod, by nie można było tej sprawy raz na zawsze wyjaśnić – mówił w TVP Info poseł PiS Bartosz Kownacki. Politycy, goście „Woronicza 17” dyskutowali m.in. o wezwaniu przez prokuraturę tłumaczki Donalda Tuska. Ma ona zeznawać jako świadek w śledztwie po katastrofie w Smoleńsku.","Była tłumaczka premiera Donalda Tuska Magdalena Fitas-Dukaczewska, która prywatnie jest żoną b. szefa Wojskowych Służb Informacyjnych gen. Marka Dukaczewskiego, ma złożyć wyjaśnienia w sprawie rozmów prezydenta Rosji z ówczesnym premierem Tuskiem przed i po katastrofie samolotu prezydenckiego.Wezwaniu Fitas-Dukaczewskiej przeciwni są m.in. byli prezydenci RP oraz Rzecznik Praw Obywatelskich Adam Bodnar, którzy twierdzą, że nie można zwolnić jej z tajemnicy służbowej.Do sprawy Dukaczewskiej odnieśli się w „Woronicza 17” politycy. Zdaniem posła PiS Bartosza Kownackiego, protesty przeciwko przesłuchaniu tłumaczki Tuska są powodowane tym, że PO nie chce wyjaśnienia raz na zawsze tej sprawy. – Dukaczewska powinna być traktowana jak każdy inny tłumacz – mówił. Jego zdaniem „to jest problem III RP, kiedy tłumacza, który świadczy usługi elitom, obowiązują szczególne przywileje”.– Nie godzę się na takie traktowanie w sferze prawnej i moralno etycznej. Ona jest po prostu świadkiem. Sprawa dotyczy zdrady dyplomatycznej. O tamtym spotkaniu (Putina z Tuskiem) nikt nic nie wie – zaznaczył Kownacki. Jak dodał, „warto powiedzieć, że ona jest szczególnie traktowana przez polityków poprzedniego rządu”. Z kolei zdaniem Pawła Sałka z kancelarii prezydenta „sprawa ta jest bardzo delikatna, ale dotyczy wielkiej tragedii”. – Może być powiązanie między tragedią smoleńską, a tym, co było dyskutowane między Putinem a Tuskiem – zaznaczył. Zdaniem doradcy prezydenta „pani Dukaczewska będzie musiała się stawić na wezwanie prokuratury, bo obowiązuje ją prawo, tak jak każdego obywatela”. – Prawda powinna ujrzeć światło dzienne – stwierdził Sałek. W ocenie posła Kukiz’15 Jerzego Jachnika, tłumacza przysięgłego obowiązuje tajemnica. – Z tych zeznań i tak nic prokuratura nie wydobędzie – mówił. Jego zdaniem nie powinno dojść do sytuacji, gdzie, „prywatne rozmowy głów pastw” mogą być w gazetach i ujrzeć światło dzienne. Zdaniem Jachnika, wezwanie Dukaczewskiej „to zbędne judzenie”. – Premier może zwolnić ją z tajemnicy. Dziwi mnie, że żona jednego z szefów służb jest tłumaczem prezydenta – dodał poseł.– To kolejny krok, który pokazuje, że władza sięgnie każdego. Tłumacz nie jest stroną w tych rozmowach – oceniła z kolei posłanka partii Teraz! Joanna Schmidt. Jej zdaniem „zawód tłumacza powinien dawać każdej osobie gwarancję, że tajemnica nie zostanie złamana”. Zdaniem senatora PSL Jana Filipa Libickiego, jest pytanie, czy „czy tłumacza obowiązuje taka tajemnica, jak tajemnica spowiedzi”. – Zakładam, że skoro trzech prezydentów tak twierdzi, to tak jest – powiedział, odnosząc się od listu byłych prezydentów RP, gdzie sprzeciwiają się wezwaniu Dukaczewskiej na przesłuchanie.",,
Netanjahu nie udało się sformować rządu,"Benjamin Netanjahu nie będzie premierem Izraela. Dotychczasowy szef rządu zrezygnował z misji tworzenia gabinetu. Teraz prezydent Reuwen Riwlin prawdopodobnie powierzy tekę premiera zwycięzcy wrześniowych wyborów, liderowi opozycji Benny’emu Gantzowi. Wiele jednak wskazuje, że i jemu nie uda się stworzyć większościowego rządu.","Wybory parlamentarne w Izraelu z września były de facto powtórką głosowania z kwietnia. Pół roku temu był remis – opozycyjna koalicja Niebiesko-Biali dostała tyle samo miejsc w Knessecie, ile rządzący prawicowy Likud. Po fiasku tworzenia koalicji zarządzono jednak nowe głosowanie. Wrześniowe wybory o włos wygrało opozycyjne ugrupowanie centrysty Gantza, ale to Likud Netanjahu miał większe szanse na koalicję z mniejszymi prawicowymi partiami. Jednak po miesiącu rozmów premier Netanjahu poddał się i oddał prezydentowi mandat do tworzenia rządu. – Pracowałem bez ustanku, także nad stworzeniem rządu jedności narodowej. Gantz jednak systematycznie odmawiał współpracy – mówił Netanjahu w filmie opublikowanym na jego profilu na Facebooku. Izraelski prezydent prawdopodobnie powierzy teraz misję tworzenia rządu zwycięzcy wyborów. Ma to ogłosić w ciągu najbliższych trzech dni. Szanse, że to Gantz stworzy rząd, są jednak niewielkie, bo nawet jeśli osiągnie porozumienie ze wszystkimi partiami, które nie są mu przeciwne, to i tak zabraknie mu 5-6 głosów do większości.",,
Klątwa z Księstwa? „Złote” problemy bramkarzy,"W niedzielnym finale mistrzostw świata Francuzi zmierzą się z Chorwacją. W bramce tych pierwszych stoi Hugo Lloris, grający na co dzień w Tottenhamie. U drugich – Danijel Subasić z AS Monaco. I to, zdaniem dziennikarzy ESPN, może okazać się sporym problemem...","Opowieść o wszelkiej maści ciekawostkach warto zacząć od tej bardziej przyjemnej. Od 1982 r., w każdym finale mundialu, swojego przedstawiciela mają tylko dwa kluby: Bayern i... Inter. 1982: Beppe Bergomi, Gabriele Oriali, Alessandro Altobelli (Włochy, Inter); Karl-Heinz Rummenigge, Paul Breitner, Wolfgang Dremmler (Bayern, RFN)1986: Karl-Heinz Rummenigge (RFN, Inter), Lothar Matthaus, Dieter Hoeness, Norbert Eder (RFN, Bayern)1990: Andrea Brehme, Jurgen Klinsmann, Lothar Matthaus (RFN, Inter), Klaus Augenthaler, Jurgen Kohler, Stefan Reuter, Lothar Matthaus (RFN, Inter)1994: Nicola Berti (Włochy, Inter), Jorginho (Brazylia, Bayern)1998: Youri Djorkaeff (Francja, Inter), Bixente Lizarazu (Francja, Bayern), Ronaldo (Brazylia, Inter)2002: Ronaldo (Brazylia, Inter), Oliver Kahn, Carsten Jancker, Thomas Linke, Jens Jeremies (Bayern, Niemcy)2006: Marco Materazzi (Włochy, Inter), Willy Sagnol (Francja, Bayern)2010: Wesley Sneijder (Holandia, Inter), Arjen Robben, Mark van Bommel (Holandia, Bayern)2014: Rodrigo Palacio (Argentyna, Inter), Manuel Neuer, Philipp Lahm, Jerome Boateng, Bastian Schweinsteiger, Toni Kroos, Thomas Muller, Mario Gotze (Niemcy, Bayern)2018: Marcelo Brozovic, Ivan Perisic (Chorwacja, Inter), Corentin Tolisso (Francja, Bayern)Polakom pozostaje więc trzymać kciuki, by za cztery lata któryś z naszych reprezentantów grał w jednym z tych klubów. Na wszelki wypadek. Są serie miłe, są te mniej przyjemne. Amerykańscy dziennikarze odnaleźli pewną prawidłowość dotyczącą trzech ostatnich finałów mundiali. W 2006 r. w bramce Francuzów stał Fabien Barthez – znany m.in. z tego, że przez pięć sezonów (1995-2000) grał dla Monaco. „Trójkolorowi” przegrali. W 2010 r. w bramce Holendrów stał Maarten Stekelenburg – też ma Monaco w CV, Holendrzy przegrali. W 2014 r. – Sergio Romero, Monaco i Argentyna. Mistrzem świata zostali Niemcy. Jest rok 2018. Hugo Lloris – choć to Francuz – z zespołem Kamila Glika nie ma nic wspólnego. Danijel Subasić gra tam natomiast od 2012 r...",,
"Prezes Przyłębska: jestem zaskoczona, że pan Timmermans zajmuje się TK","– Trybunał Konstytucyjny przystąpił do Sieci Sadów Najwyższych Instancji. Utrzymujemy kontakty z innymi trybunałami. Otrzymujemy mnóstwo nowych zaproszeń, ale nie możemy ze wszystkich skorzystać. Jest mnóstwo krytycznych uwag, ale je również przyjmujemy i nad każdym problemem się pochylamy — stwierdziła w studio telewizji wPolsce.pl Julia Przyłębska, prezes TK.","Przyłębska była pytana o ataki opozycji na nią oraz Trybunał Konstytucyjny.– Apeluję, aby dać nam szansę! Aby dać szansę państwu, aby pozwolić nam spokojnie pracować. Osobiście nie wypowiadam się w daleko idący sposób o innych urzędach – oświadczyła.Prezes TK odniosła się również do doniesień medialnych, wedle których sędziowie Trybunału mieli otrzymać znaczące podwyżki. – Jak się okazało podwyżki wynagrodzenia były przewidziane ustawą. Od mojego wynagrodzenia odprowadzane są składki zdrowotne i podatek, nie jest prawdą, że od mojej pensji nie jest odprowadzana żadna składka – tłumaczyła.Szefowa Trybunału pytana była również o ataki Komisji Europejskiej na Polskę. – Jestem zaskoczona, że pan Timmermans zajmuje się Trybunałem Konstytucyjnym, jako podmiot do tego nieuprawniony, na dodatek w suwerennym kraju. Do jakiego ideału sądu konstytucyjnego odnosi się Timmermans? Są to zbyt daleko idące oceny – podkreśliła. Zamieszanie z sędzią BiernatemPrezes TK mówiła też o zamieszaniu wokół oświadczenia majątkowego byłego wiceprezesa Trybunału Stanisława Biernata, które nie wpłynęło w określonym terminie.– Nie chciałabym wchodzić w narrację narzuconą przez sędziego Biernata. Rzeczywiście, zwróciłam się do niego zwracając uwagę, że takie oświadczenie nie wpłynęło. Nie otrzymałam żadnej odpowiedzi. Wczoraj, po różnych informacjach medialnych, wpłynęło do Trybunału oświadczenie pana Biernata. Sprawa jest załatwiona – mówiła.",,
Korwin-Mikke liczy na 10 proc. poparcia,"– Do jesiennych wyborów parlamentarnych pójdziemy sami, nie będzie żadnej koalicji. Jesteśmy w stanie zdobyć 10 proc. głosów – powiedział na czwartkowej konferencji prasowej lider Kongresu Nowej Prawicy Janusz Korwin-Mikke.","Zarząd Kongresu Nowej Prawicy zdecydował, że partia w jesiennych wyborach wystartuje samodzielnie. Korwin-Mikke przyznał, że prowadził rozmowy koalicyjne z PJN i Prawicą Rzeczypospolitej. – Prasa kładła nas do łóżka z PJN i Prawicą Rzeczypospolitej, ale nic z tego nie wynikło. Nie mogliśmy dojść do wspólnego stanowiska. Dałem im czas do poniedziałku, ale nikt się nie odezwał – podkreślił.W swoim programie wyborczym Kongres Nowej Prawicy zapowiada dążenie do obniżenia i uproszczenia podatków, ograniczenia biurokracji i zniesienia „zakazów i koncesji duszących przedsiębiorczość”. KNP chce też m.in. „wzmocnienia i ochrony rodziny”, rozumianej jako związek kobiety i mężczyzny.W wyborach do Sejmu Kongres Nowej Prawicy wystawi swoje listy we wszystkich okręgach. Rzecznik prasowy partii, Tomasz Dalecki zapewnił, że na listach zostaną zachowane parytety płci. – Zastanawiamy się jeszcze nad wyborami do Senatu, ostateczny kształt list będzie znany w sierpniu – dodał.Korwin-Mikke liczy na dobry wynik w jesiennych wyborach, mimo słabej pozycji partii w sondażach. – 15 proc. jest dla nas szczytem marzeń, liczymy na ok. 10 proc. – dodał.Tłumaczył też różnicę między oczekiwaniami partii a wynikami sondaży. – Publikowane sondaże nie służą informowaniu społeczeństwa, jedynie nim manipulują. Zawsze dostajemy w nich trzy razy mniej poparcia niż w wyborach – powiedział.Kongres Nowej Prawicy to nowa nazwa partii Korwin-Mikkego. Poprzednia brzmiała UPR-WiP. W kwietniu odbył się pierwszy Kongres Nowej Prawicy, na którym zgromadziło się 2 tys. zwolenników partii. Przemawiali do nich między innymi: Janusz Korwin-Mikke, prof. Krzysztof Rybiński i poseł PJN Adam Sośnierz.",,
"„Nie może być kompromisu ws. zarodków nadliczbowych, bo to skazywanie istot ludzkich na śmierć”","Złożenie własnego projektu ustawy dotyczącej in vitro zapowiada Jarosław Gowin.  Jak mówi poseł, kluczowa w tej sprawie jest kwestia nadliczbowych zarodków, a nie to, do kogo ta ustawa jest adresowana.","– Ja się opowiadam za tym, żeby in vitro było dopuszczalne tylko dla małżeństw, ale gotów jestem pójść na kompromis. Natomiast nie może być kompromisu w sprawie fundamentalnej, czyli tworzenia tak zwanych zarodków nadliczbowych, bo   to jest nic innego, jak skazywanie istot ludzkich na śmierć – mówi Gowin.  Zdaniem posła, ustawy o in vitro nie należy uchwalać w pośpiechu i podczas kampanii wyborczej. Jak mówi, jest ona na tyle skomplikowana i ważna, że powinien się nią bezzwłocznie zająć nowy Sejm, wybrany w listopadowych wyborach. Przewodniczący partii Polska Razem Zjednoczona Prawica jest zdania, że Platforma Obywatelska zajęła się nim z powodów taktycznych, by zgarnąć kilka procent lewicowego elektoratu.  – To jest próba takiego dopchnięcia do ściany, czy w ogóle wypchnięcia SLD za sceny politycznej – mówi Jarosław Gowin. Nie więcej niż sześć komórek jajowych  We wtorek rząd przyjął projekt ustawy regulujący procedurę in vitro. Przygotowany przez resort zdrowia dokument daje dostęp do zapłodnienia tą metodą nie tylko małżeństwom, ale także związkom nieformalnym. Projekt ogranicza możliwość tworzenia nadliczbowych zarodków. Zapłodnionych będzie mogło być nie więcej niż sześć komórek jajowych. Zgodnie z rządową propozycją zakazane będzie niszczenie zarodków zdolnych do prawidłowego rozwoju. Projekt przewiduje też powstanie centrów leczenia niepłodności.",,
Chiński Długi Marsz 5 w kosmosie. Rakieta ma umożliwić misję na Marsa,"Chiny wystrzeliły w piątek rakietę Długi Marsz 5, która jest jedną z najpotężniejszych rakiet nośnych na świecie i ma być wykorzystana w planowanej na przyszły rok bezzałogowej misji na Marsa – poinformowały chińskie media.","Start rakiety relacjonowała państwowa telewizja CCTV. Agencja Xinhua poinformowała, że Długi Marsz 5 wyniósł w ciągu „ponad 2000 sekund satelitę Shijian na orbitę”.  Rakieta wystartowała z kosmodromu Wenchang na wyspie Hajnan. Jej wystrzelenie pozwala „przetestować najważniejsze technologie dla przyszłych misji kosmicznych” – podała Xinhua.  Udany start Długiego Marszu 5 jest szczególnie ważny, ponieważ w 2017 roku próba takiego samego modelu rakiety nośnej, który miał wynieść na orbitę eksperymentalnego satelitę komunikacyjnego Shijian-18, zakończyła się fiaskiem.  Rakieta wpadła do Oceanu Spokojnego zaledwie sześć minut po starcie. Uznano wtedy, że katastrofa opóźniła chińskie plany podboju kosmosu, które zakładają m.in. wyniesienie na orbitę ciężkich satelitów, budowę stacji kosmicznej i zebranie próbek z Księżyca.  Teraz dyrektor krajowej administracji ds. przestrzeni kosmicznej Wu Yanhua zapewnił, że „rakieta Długi Marsz będzie wykonywała ważne misje”, w tym wyniesie „pierwszą chińską sondę marsjańską, sondę księżycową”, a ponadto „centralny moduł mieszkalnej stacji kosmicznej” – dodał Wu. W połowie listopada Chiny przeprowadziły udaną próbę lądownika przed planowaną bezzałogową misją eksploracyjną na Marsa; test przeprowadzono w prowincji Hebei na północy Chin.  Pekin planuje wysłanie sondy na Marsa w 2020 roku, a jednym z największych wyzwań jest zapewnienie bezpiecznego lądowania na powierzchni Czerwonej Planety.  Długi Marsz 5 ma też przenieść na Księżyc sondę Chang'e 5, by pobrać z jego powierzchni próbki.  W styczniu chińska sonda Chang'e 4 z powodzeniem wylądowała na niewidocznej z Ziemi półkuli Księżyca. Było to pierwsze w historii lądowanie pojazdu wysłanego z Ziemi na tej stosunkowo słabo poznanej stronie jej naturalnego satelity i uznane zostało za duży sukces chińskiego programu kosmicznego.  ChRL w 2003 roku stała się trzecim państwem, po USA i ZSRR, które wysłało człowieka w kosmos swoją własną rakietą. Od tamtej pory Chiny starają się dogonić Stany Zjednoczone i Rosję w wyścigu kosmicznym, by do 2030 roku stać się mocarstwem w tej dziedzinie.",,
„SE”: Durczok przyznał się do podrobienia podpisów na wekslach,"Były dziennikarz Kamil Durczok przyznał się do podrobienia przed dekadą podpisu byłej żony na wekslu – podał portal se.pl. Durczok został zatrzymany w poniedziałek i doprowadzony do Prokuratury Regionalnej w Katowicach, gdzie usłyszał zarzuty podrobienia weksla i oświadczeń swojej byłej żony w celu wyłudzenia kredytów w kwocie niemal 2,9 mln zł.","Rzeczniczka katowickiej prokuratory prok. Agnieszka Wichary w rozmowie z portalem tvp.info nie potwierdziła podawanych przez se.pl informacji. Zaznaczyła, że czynności z udziałem podejrzanego jeszcze trwają.  Jak infromowaliśmy w sierpniu tego roku, śledztwo wobec Kamila Durczoka prowadziła Prokuratura Regionalna z zawiadomienia Marianny D., byłej żony dziennikarza. To ona poinformowała o możliwości popełnienia przez niego przestępstwa podrobienia podpisu na wekslu.   Według ustaleń śledczych w 2009 r. dziennikarz złożył w banku „weksel własny” – na kwotę ponad 2 mln franków szwajcarskich – jako poręczenie kredytu na zakup nieruchomości. Na papierze widniały podpisy Durczoka i jego ówczesnej żony. Podpis żony miał zostać sfałszowany.  W tym roku bank zwrócił się do Marianny D. z wezwaniem do wykupu weksla z powodu nieuiszczenia należności przez kredytobiorcę. Była żona zaprzeczyła, że złożyła swój podpis na wekslu, kwestionując autentyczność podpisu na papierze. Oświadczyła, że podpis został podrobiony, a jej nie było przy sporządzeniu tego weksla, nigdy go też nie widziała. Odrębne zawiadomienie złożył również bank, który udzielił dziennikarzowi 2,9 mln zł kredytu. Z informacji portalu se.pl wynika, że Kamil Durczok nie przyznał się do związanego z tym zarzutu – działania na szkodę banku.Zgodnie z kodeksem karnym przestępstwo z artykułu 310 par. 1 kodeksu karnego „podlega karze pozbawienia wolności na czas nie krótszy od lat pięciu albo karze 25 lat pozbawienia wolności”.  To nie pierwsze problemy Durczoka z prawem. Pod koniec lipca, kierując autem pod wpływem alkoholu, spowodował kolizję na autostradzie A1. Usłyszał w prokuraturze dwa zarzuty: kierowania pojazdem w stanie nietrzeźwości i sprowadzenia bezpośredniego niebezpieczeństwa katastrofy w ruchu lądowym.",,
Rosyjscy żołnierze odpowiedzialni za zestrzelenie boeinga nad Ukrainą? Jest raport z nazwiskami,"Zestaw przeciwlotniczy, z którego półtora roku temu zestrzelono pasażerski  samolot z 298 osobami na pokładzie, został przywieziony z Rosji i obsługiwali go rosyjscy żołnierze – takie wnioski płyną z raportu przygotowanego przez grupę śledczą Bellingcat. W opracowaniu wymieniono nazwiska ok.  stu osób, które mogą być odpowiedzialne za zestrzelenie boeinga malezyjskich linii lotniczych.","Bellingcat to grupa dziennikarzy i analityków, którzy na podstawie ogólnodostępnych danych (m.in. zdjęć w serwisach społecznościowych, filmów, fotografii satelitarnych) analizują działania wojsk, przede wszystkim na wschodniej Ukrainie oraz w Syrii. Ośrodek niemal od razu po katastrofie boeinga w lipcu 2014 roku wskazywał, że maszyna została zestrzelona za pomocą zestawu przeciwlotniczego Buk. Od tego czasu ukazało się wiele innych szczegółowych opracowań na temat zestrzelenia samolotu.Zdjęcia, nazwiska, dowodyTeraz Belligcat opublikował kolejny raport na temat tragicznie zakończonego lotu MH117. Według niego zestaw Buk, z którego zestrzelono samolot, trafił na Ukrainę z Rosji, a broń należała do 53. Brygady Rakietowej Obrony Przeciwlotniczej. Raport sugeruje, że to żołnierze tej jednostki obsługiwali wyrzutnię. Na ponad 100 stronach autorzy szczegółowo opisują drogę, jaką pokonał zestaw Buk. W raporcie pojawiają się także zdjęcia, dzięki którym udało się ustalić tożsamość poszczególnych żołnierzy. W raporcie pojawiają się ich nazwiska. Wersja oficjalnaJak piszą autorzy, w szerszym kontekście decyzja o wysłaniu wojsk nie należała do dowódców jednostek, lecz najwyższego kierownictwa Rosji. Bellingcat wymienia przy tym m.in. ministra obrony Siergieja Szojgu oraz prezydenta Władimira Putina. Większość pasażerów lotu MH117 pochodziła z Holandii. Według dotychczasowych ustaleń śledczych z tego kraju katastrofa nastąpiła po trafieniu w samolot rakiety Buk z zestawu wyprodukowanego w Rosji. Jednocześnie Holendrzy nie wskazują jednoznacznie, kto jest odpowiedzialny za tragedię. Rosjanie twierdzą, że samolot został zestrzelony przez Ukraińców.                                                    Raport wskazuje też m.in. hierarchię władzy w rosyjskiej armii (fot. Bellingcat)",,
Stąd płyną do Europy. Prawie 30 migrantów zginęło w walkach lokalnych milicji,"Co najmniej 27 osób zginęło, a około setki zostało rannych w Libii podczas walk między rywalizującymi o władzę milicjami. Ofiarami są zamieszkujący dwa przejściowe obozy w południowej części Trypolisu, imigranci z Erytrei, Etiopii i Somalii.","Wysoki Komisarz Narodów Zjednoczonych do spraw Uchodźców poinformował, że kilkuset imigrantów zostało przeniesionych „w relatywnie bardziej bezpieczne miejsce”. W operacji uczestniczą również pracownicy organizacji „Lekarze bez granic”.To właśnie z Libii najwięcej imigrantów na przepełnionych łodziach wyrusza przez Morze Śródziemne, aby dotrzeć do Europy. Celem szlaków wytyczonych przez przemytników ludzi są głównie wybrzeża Włoch.Od obalenia reżimu Muammara Kadafiego w 2011 r. trwają walki między lokalnymi milicjami rywalizującymi o władzę i fundusze – zagraniczne i rządowe. Liczba osób próbujących przedostać się do Europy z tego kraju gwałtownie wzrosła w 2014 r., kiedy konflikty przekształciły się w regularną wojnę domową.",,
Co z Polakami na Wyspach po Brexicie? Konsultacje brytyjskiego rządu,Spotkaniem przedstawicieli brytyjskiego rządu z liderami polskiej społeczności w szkockim Edynburgu zakończono pierwszą serię konsultacji dotyczących praw Polaków po wyjściu Wielkiej Brytanii z Unii Europejskiej.,"Około 40 osób, w tym przedstawiciele polskich organizacji, przedsiębiorstw i mediów polonijnych, spotkało się w centrum sztuki współczesnej Dovecot Studios z przedstawicielami ministerstwa ds. wyjścia z Unii Europejskiej i ministerstwa spraw wewnętrznych.– W 2017 r. obchodzimy 70. rocznicę Polskiej Ustawy Przesiedleńczej (Polish Resettlement Act), która zaoferowała schronienie i obywatelstwo wszystkim polskim żołnierzom i ich rodzinom (po II wojnie światowej). (...) Obecny rząd również ma świadomość wartościowego wkładu Polaków w (rozwój - red.) naszego kraju i dlatego staramy się o szybkie porozumienie dotyczące praw obywateli UE w trakcie negocjacji z Unią Europejską – tłumaczył w nagranej na wideo wypowiedzi do Polaków brytyjski minister ds. Szkocji David Mundell.Występując w imieniu rządu w Londynie Mundell dodał, że „cieszy się, że mogą (...) wysłuchać polskiej społeczności w Szkocji” i zaznaczył, iż „zobowiązują się, że będą tak otwarci i transparentni w swoich działaniach jak tylko będzie to możliwe”. W trakcie ponad dwugodzinnego spotkania przedstawiciele rządu w Londynie, w tym ambasador Wielkiej Brytanii w Polsce Jonathan Knott, odpowiadali na pytania Polaków, tłumacząc m.in. plany dotyczące nowego systemu rejestracji obywateli i wprowadzenia tzw. „statusu osoby osiedlonej”. Jednocześnie prosili o wskazówki dotyczące przygotowania nowych rozwiązań pod kątem potrzeb ponad miliona Polaków mieszkających w Wielkiej Brytanii, w tym prawie 100 tys. osób w Szkocji.Uczestnicy warsztatów pozytywnie ocenili pomysł spotkania, ale podkreślili, że doszło do niego zbyt późno, co wpłynęło na pewną utratę wzajemnego zaufania. Zaznaczyli także, iż zabrakło bardziej szczegółowych propozycji i rozwiązań.– Pozytywne jest to, że rząd zadał sobie trud, żeby skontaktować się z Polakami. (...) Nadal nie mogę się jednak pozbyć wrażenia, że nie ma między nami do końca zaufania. (...) Home Office (ministerstwo spraw wewnętrznych - red.) utraciło nasze zaufanie (...) i teraz powinno się trąbić o tych spotkaniach, żeby więcej osób przychodziło; żeby ludzie wiedzieli, że (Brytyjczycy) próbują je odzyskać – powiedziała mieszkająca w Edynburgu popularyzatorka nauki i aktywistka Katarzyna Przybycień. Jak dodała, jej zdaniem Brexit stworzył negatywną dynamikę relacji między państwem brytyjskim a migrantami, która „postawiła ich w roli petentów – wcześniej przez 12 lat czułam się tutaj naprawdę jak obywatel europejski, a teraz na każdym kroku jest to podważane”.Z kolei archeolog Łukasz Banaszek ocenił, że „zabrakło konkretów, ale tego nie można się spodziewać po takim spotkaniu”.– To wydarzenie spełniło swoją rolę: ludzie się poznali i zobaczyli, że rząd chce wysłuchać ich głosu, ale (...) teraz potrzebujemy prawnych gwarancji, spisanych na papierze – dodał.Jednocześnie przewodnicząca inicjatywy Culture Affairs Project Katarzyna Kokowska powiedziała, że konsultacje „rozwiązały techniczne wątpliwości, ale było za dużo uprzejmości, a za mało konkretów i mówienia wprost”.– Dzisiaj pierwszy raz do mnie dotarło, że Brexit się na pewno wydarzy. Cały czas miałam nadzieję, że to jakoś odwołają. Teraz czujemy się mniej odrzuceni (przez wynik głosowania) niż czuliśmy się dzień po (referendum), bo wszyscy jedziemy na tym samym wózku - i coś trzeba z tym zrobić – dodała. Przed konsultacjami szkocki minister ds. Brexitu Michael Russell ocenił, że brytyjskie władze popełniły błąd nie gwarantując jednostronnie praw migrantów bezpośrednio po zeszłorocznym referendum ws. wyjścia z Unii Europejskiej.",,
"Sasin: „Piątka PiS” to też zasługa minister Czerwińskiej i tego, jak kieruje resortem finansów","Zasługą także minister Teresy Czerwińskiej i tego, jak kieruje ona resortem finansów, jest to, że PiS mogło zaproponować ambitne programy społeczne – uważa szef Komitetu Stałego Rady Ministrów Jacek Sasin. Jak dodał, jest zabezpieczenie finansowe na te programy nie tylko w tym roku, ale również na przyszłe lata.","Poniedziałkowy „Dziennik Gazeta Prawna” napisał, że szefowa MF Teresa Czerwińska chce stabilnych finansów, a te gwarantuje reguła wydatkowa. „Realizacja wyborczych obietnic PiS spowoduje jej przekroczenie o 58 mld zł - przekonuje twórca zasady” – czytamy w „DGP”.  Według gazety „minister finansów nie godzi się na złamanie, zawieszenie czy likwidację umocowanej w prawie zasady powstrzymującej państwo przed nadmierną hojnością; to oznacza, że zmieszczenie w przyszłorocznym budżecie całej piątki Kaczyńskiego, w tym 500+ na pierwsze dziecko, czy trzynastej emerytury, może być niemożliwe”.  Szef Komitetu Stałego Rady Ministrów był pytany w TVP o nieobecność minister finansów na wtorkowym posiedzeniu rządu. Sasin zaznaczył, że nie było to nic nadzwyczajnego. – Ministrowie mają bardzo wiele obowiązków i oczywiście jednym z głównych obowiązków jest uczestnictwo w Radzie Ministrów, ale nigdy nie jest tak, że wszyscy ministrowie są obecni, często są zastępowani przez swoich zastępców – powiedział. – Pani minister pracuje. Nie jest chyba rolą ministra, żeby się pokazywać w świetle fleszy, szczególnie ministra finansów. Pracę ministra finansów należy oceniać po wynikach. Wyniki budżetu są dobre, to jest zasługa pani minister, która od roku kieruje Ministerstwem Finansów w rządzie premiera Mateusza Morawieckiego – powiedział Sasin.  Według niego to, że PiS mogło zaproponować ambitne programy społeczne, to również jest zasługa minister Czerwińskiej i tego, jak kieruje resortem. – Gdyby ministrowie naszego rządu mieli odnosić się każdego dnia do wszystkich niesprawdzonych, plotkarskich informacji, które pojawiają się w różnych mediach, to niczym innym by się nie zajmowali, tylko dementowaniem informacji medialnych. Nie na tym polega praca ministra – ocenił.  – Mówimy bardzo wyraźnie: mamy zabezpieczenie finansowe na te programy, nie tylko w tym roku, ale również na przyszłe lata – zapewnił Sasin.Jak dodał, kontynuacja tych programów w kolejnych latach będzie zależała od tego, kto będzie za te programy odpowiadał. – My pokazaliśmy, że potrafimy napełniać budżet, potrafimy stworzyć takie mechanizmy, które powodują, że nasze wspólne pieniądze budżetowe nie uciekają do przestępców VAT-owskich, tylko trafiają do budżetu ku dobru wszystkich obywateli. To się nie udawało naszym poprzednikom – stwierdził.  Według niego PiS jest gwarantem tego, że tych pieniędzy nie zabraknie również w przyszłości. Dodał, że to nie jest tylko obietnica, ale również zobowiązanie.– Jeśli będziemy rządzić w następnej kadencji, wszystkie te programy społeczne zostaną utrzymane i nie będzie to miało negatywnego wpływu na finanse publiczne, a wręcz przeciwnie - wielu ekonomistów dziś wskazuje, że taka społeczna polityka może rozruszać naszą gospodarkę, która i tak jest liderem w Europie, jeśli chodzi o wzrost gospodarczy – powiedział szef Komitetu Stałego Rady Ministrów.",,
Jarosław Stawiarski wybrany na marszałka województwa lubelskiego,"Jarosław Stawiarski z Prawa i Sprawiedliwości został wybrany na marszałka woj. lubelskiego. W tajnym głosowaniu na Stawiarskiego głosowało 20 radnych; jego kontrkandydat, dotychczasowy marszałek województwa Sławomir Sosnowski z Polskiego Stronnictwa Ludowego, otrzymał 13 głosów.","Stawiarski ma 55 lat. Jest absolwentem historii na UMCS w Lublinie oraz studiów podyplomowych w zakresie zarządzania na Uniwersytecie Warszawskim. Przez wiele lat był nauczycielem, a także dyrektorem szkoły podstawowej nr 1 w Kraśniku.W latach 2002-06 był starostą powiatu kraśnickiego, a w latach 2011-14 – zastępcą burmistrza Kraśnika. Od 2006 r., z przerwami, zasiada w ławach poselskich. Od 2015 r. pełnił funkcję wiceministra sportu i turystyki.Wybór Stawiarskiego był zgodny z rekomendacją Komitetu Politycznego Prawa i Sprawiedliwości.",,
„W 1939 roku Polska znowu została rozdarta”. Mija 79 lat od  wybuchu II wojny światowej,"1 i 17 września to dwie czarne plamy na mapie roku stulecia odzyskania niepodległości; przypominają, że Polska została rozdarta na 6 lat pomiędzy naszych dwóch wielkich wrogów, hitlerowskie Niemcy i Związek Sowiecki - powiedział w sobotę w Tczewie prezydent Andrzej Duda podczas obchodów 79. rocznicy wybuchu II wojny światowej.","Prezydent podkreślił, że tegoroczna uroczystość przypada w roku 100–lecia odzyskania przez Polskę niepodległości. – Po 123 latach zaborów tamto pokolenie młodych, urodzonych bardzo często na początku XX wieku, w większości w wieku XIX uzyskało to, co nie udało się ani ich ojcom, którzy walczyli w powstaniu styczniowym, ani ich dziadkom którzy walczyli w powstaniu listopadowym: odzyskali swoją ojczyznę, przywrócili Polskę na mapę ofiarą swojej krwi – mówił prezydent.Jak podkreślił prezydent, także potem Polacy nie chcieli jej oddać za żadną cenę, ponownie płacąc za to swoją krwią, w wielu powstaniach i bitwach.– Ale te dwie daty, 1 września, i 17 września, to czarne plamy na mapie roku 100-lecia odzyskania niepodległości, bo to daty, które przypominają nam o dniach, kiedy znowu straciliśmy nasza ojczyznę, kiedy znowu Polska została rozdarta na sześć lat pomiędzy naszych dwóch wielkich wrogów, pomiędzy dwa państwa, które wtedy były państwami o ustrojach totalitarnych: przez hitlerowskie Niemcy i Związek Radziecki, przez Hitlera i Stalina – powiedział Andrzej Duda. „Budujmy państwo, które nie będzie wewnętrznie skłócone”– Nigdy więcej wojny. (...)Nigdy więcej rozdarcia Rzeczypospolitej. Zaklinam nas wszystkich, ale przede wszystkim młode pokolenie, by taką politykę prowadzić, by tak prowadzić polskie sprawy, by tak nimi zarządzać, aby nigdy więcej zagrożenie nie spłynęło na naszą Rzeczpospolitą. Abyśmy odzyskanie niepodległości w 1918 roku mogli co roku przez następne 100 lat, 200 i więcej świętować w naszym, kraju - nasze dzieci, nasze wnuki, nasze prawnuki, kolejne pokolenia Polaków – podkreślił prezydent.Andrzej Duda apelował o budowanie silnego państwa. – Budujmy państwo, które nie będzie wewnętrznie skłócone. Budujmy państwo, które wyleczy wszystkie swoje choroby, które wyniosło z czasów zniewolenia, zwłaszcza tego zniewolenia komunistycznego, które trwało przez tyle dziesięcioleci; naprawmy to, co zostało zniszczone i zepsute – wskazał prezydent.Mówiąc o rozpoczęciu II wojny światowej przypomniał, że w Wieluniu niemieckie bomby spadły na „śpiące miasto, spadły ma zwykłych ludzi w miejscu, gdzie nie było celów strategicznych, w miejscu, które nie miało wielkiego strategicznego znaczenia”. – Był to zwykły akt terroru, stający się symbolem terroru hitlerowskiego w czasie II wojny światowej. Zabito zwykłych mieszkańców, zwykłych obywateli, całkowicie niewinnych – podkreślił prezydent Duda.– Ale największe z pewnością znaczenie strategiczne miało to, co działo się tutaj, w Tczewie i Szymankowie, to tutaj Niemcy za wszelką cenę chcieli nie dopuścić do wysadzenia, do zniszczenia przez Polaków mostu, dzięki któremu można byłoby pchnąć niemieckie oddziały do Prus Wschodnich z Rzeszy i od tamtej strony z całą siłą zaatakować Polskę – zwrócił uwagę prezydent. Hołd rozstrzelanym w Lesie SzpęgawskimPo zakończeniu uroczystości w Tczewie, prezydent RP uda się do Lasu Szpęgawskiego, by oddać hołd około siedmiu tysiącom Polaków rozstrzelanych tu przez Niemców na początku wojny.W Szymankowie, Kałdowie i kilku innych miejscowościach położonych na terenie dzisiejszego Pomorza, działały w okresie międzywojennym polskie służby kolejarskie i posterunki celne. Gdy 30 sierpnia 1939 r. polski rząd ogłosił mobilizację, zarówno kolejarze, jak i inspektorzy celni otrzymali zadanie strzeżenia węzłów kolejowych i przekazywania informacji o wszelkich nietypowych zajściach.Informacje przekazywane były do 2 Batalionu Strzelców stacjonującego w Tczewie. 1 września 1939 r. nad ranem, po sygnale od służb kolejowych i celnych, żołnierze wysadzili most na Wiśle, blokując tym samym jedną z dróg wiodących do Polski. Najprawdopodobniej w odwecie, uzbrojeni niemieccy żandarmi oraz członkowie SA, zaatakowali Polaków w budynkach dworcowych, na posterunkach celnych oraz w ich mieszkaniach.Zginęło 14 polskich kolejarzy i dwóch członków ich rodzin oraz pięciu inspektorów Ekspozytury Inspektoratu Ceł Rzeczypospolitej Polskiej w Wolnym Mieście Gdańsku. Do zabójstw doszło w Szymankowie (jeden z kolejarzy zginął w Lisewie) 1 września 1939 r. około godz. 4 rano, jeszcze zanim padły pierwsze strzały na Westerplatte.",,
Nagroda im. prezydenta Lecha Kaczyńskiego dla prof. Andrzeja Nowaka,"Prof. Andrzej Nowak, historyk, został laureatem nagrody imienia prezydenta Lecha Kaczyńskiego. Wyróżnienie zostało przyznane podczas ostatniego dnia kongresu „Polska Wielki Projekt”, który odbywa się w Arkadach Kubickiego w Warszawie.","– Prof. Andrzej Nowak nie uwzniośla historii, nie gloryfikuje i nie upiększa, ale i nie deprecjonuje ani nie szydzi. Owszem, w swym krytycyzmie bywa surowy. Ale nigdy nie wrogi. Jest pryncypialny, ale nie małostkowy. Wynika to z troski i woli naprawy, a nie z poczucia wyższości lub wstydu – mówił o laureacie nagrody im. Lecha Kaczyńskiego pisarz Antoni Libera. – Nagrodziliśmy jednego z najwybitniejszych intelektualistów współczesnej Polski – podkreślał prezes PiS Jarosław Kaczyński.– Dążenie do prawdy i sprawiedliwości wobec naszej przeszłości, wobec nas samych i tych, którzy wokół nas żyją, wydaje mi się tym, co spaja historię, politykę, tym co buduje Rzeczpospolitą – mówił laureat, odbierając nagrodę.",,
Ukraińcy blokują prace ekshumacyjne. Chcą pomników OUN i UPA w Polsce?,"Ani o krok naprzód nie posunęły się negocjacje z Ukrainą, która wstrzymuje polskie ekshumacje – podaje „Nasz Dziennik”. Jak czytamy w gazecie, mimo starań polskich służb dyplomatycznych i Instytutu Pamięci Narodowej nadal obowiązuje ukraińskie embargo na wszelkie prace poszukiwawcze, ekshumacyjne i porządkowe dotyczące polskich mogił na Ukrainie.","Liczne rozmowy i negocjacje nie skłoniły strony ukraińskiej do choćby minimalnego odstępstwa od dyktatu, uzależniającego poszukiwania i upamiętnienia polskich ofiar z czasów drugiej wojny światowej od legalizacji na terenie Polski pomników gloryfikujących formacje OUN i UPA. To – jak pisze „Nasz Dziennik” – organizacje „zbrodnicze”, odpowiedzialne za „bestialskie wymordowanie” około 130 tysięcy Polaków z Kresów.Wobec fiaska rozmów na poziomie Instytutu Pamięci Narodowej, który zaproponował powołanie grup roboczych w celu legalizacji pomników po obu stronach granicy, polscy negocjatorzy oczekują zdecydowanych działań na poziomie najwyższych władz państwowych. Ukraińcy nie są bowiem zainteresowani pracą w takich grupach.",,
Senat zatwierdził kandydaturę Marka Espera na szefa Pentagonu,Amerykański Senat zatwierdził we wtorek kandydaturę Marka Espera na szefa Pentagonu. Desygnowany przez prezydenta USA Donalda Trumpa na ministra obrony Esper pełnił tę funkcję tymczasowo od czerwca.,"Za kandydaturą Espera głosowało 90 senatorów, przeciwnych było dziewięciu. Jak komentuje Reuters, po rekordowo długim okresie, w którym Stany Zjednoczone nie miały zatwierdzonego szefa resortu obrony, Espera poparły w Senacie obie partie. Trump desygnował Espera na szefa resortu obrony 15 lipca, a w ubiegłym tygodniu przesłuchała go i zarekomendowała senacka komisja sił zbrojnych. Zastrzeżenia miała w komisji senator Elizabeth Warren, ubiegająca się o nominację Demokratów w wyborach prezydenckich. Warren zwróciła uwagę na to, że jako były wiceprezes ds. kontaktów z rządem firmy zbrojeniowej Raytheon, Esper może nie być obiektywny w ocenie koncernów ubiegających się o kontrakty Pentagonu. Esper pełnił od 2017 roku funkcję sekretarza ds. sił lądowych w Pentagonie, wcześniej był m.in. lobbystą Raytheon Company i urzędnikiem resortu obrony w administracji prezydenta George'a W. Busha. Mattis, emerytowany generał piechoty morskiej, odznaczony za męstwo weteran walk w wojnie w Zatoce Perskiej (1990-1991), w Afganistanie i Iraku, często spierał się z Trumpem w fundamentalnych kwestiach związanych z polityką bezpieczeństwa USA. Swą rezygnację ogłosił, gdy Trump, bez konsultacji z innymi najbliższymi doradcami w dziedzinie bezpieczeństwa narodowego, z Kongresem i z sojusznikami Stanów Zjednoczonych, zapowiedział natychmiastowe wycofanie sił amerykańskich w liczbie około 2 tys. i amerykańskiego personelu z północno-wschodniej Syrii. Trump swoją decyzję, o której po raz pierwszy poinformował na Twitterze, uzasadniał tym, że siły koalicji „całkowicie pokonały Państwo Islamskie”. Opinii prezydenta nie podzielali nawet przedstawiciele jego własnej administracji, a zwłaszcza Mattis.",,
Brytyjczycy mają dość multi-kulti,"Największe w historii Wielkiej Brytanii konsultacje publiczne dotyczące imigracji i integracji przybyszy ujawniły wrogie nastawienie prawie połowy Brytyjczyków do wielokulturowości – informuje „Gazeta Polska Codziennie”. Zdecydowana większość ankietowanych uważa, że imigranci się nie integrują i nie wierzy w informacje rządowe na temat przyjezdnych.","Podczas trwających 15 miesięcy konsultacji prawie 20 tys. Brytyjczyków wzięło udział w ankietach lub panelach dyskusyjnych, które obejmowały szeroki zakres pytań związanych z wielokulturowością i imigracją do Wielkiej Brytanii.Raport przedstawiły lewicowa grupa Hope Not Hate oraz zajmujący się badaniem tożsamości, integracji i migracji think tank British Future. Wynika z niego, że Brytyjczycy zaczynają tracić wiarę w kulturowe wzbogacanie, które w założeniu miała przynieść masowa migracja.Z badań wynika, że 40 proc. Brytyjczyków uważa, iż ich kultura jest osłabiana lub podważana przez multi-kulti. Zaledwie 17 proc. wierzy, że rząd mówi prawdę o imigracji, a tylko 15 proc. uważa, że Londyn sprawnie zarządza imigracją.52 proc. ankietowanych twierdzi również, że usługi publiczne (szkoły, narodowa służba zdrowia) są obciążone przez imigrację i że migranci obniżają wynagrodzenia, bo są gotowi pracować za niższe wynagrodzenie.",,
Papież przestrzega wiernych: nie pojedziemy do raju karetą,"– Rozpoczęty Wielki Post jest czasem nadziei – powiedział w Środę Popielcową papież Franciszek, podczas audiencji generalnej.
 Ojciec Święty oznajmił, że dzięki Jezusowi ludzie są zbawieni z „niewoli grzechu” i podkreślił, że „nie pojedziemy do raju karetą”.","– Ale to nie znaczy, że Jezus zrobił wszystko i my nie musimy już nic robić, że On przeszedł przez krzyż, a my pojedziemy do nieba karetą – podkreślił Franciszek. – Wielki Post jest sakramentalnym znakiem nawrócenia, pielgrzymki od niewoli ku wolności, którą zawsze trzeba ponawiać – przypomniał. – W tej pielgrzymce – wskazał papież – kształtuje się sama nadzieja. Wszystkie próby, pokusy, złudzenia i miraże – to wszystko służy ukształtowaniu silnej, niezłomnej nadziei – powiedział. – Z otwartym sercem wchodzimy dzisiaj w Wielki Post. Czując się świętym Ludem Bożym zaczynamy z radością tę drogę nadziei – dodał.Zwracając się do Polaków, papież powiedział: – Środa Popielcowa przypomina nam o kruchości życia człowieka i świata.",,
"Byli prezesi, członkowie zarządu i pracownicy banku zatrzymani. „Sprawa jest rozwojowa”",Funkcjonariusze warszawskiej delegatury CBA zatrzymali osiem osób – w tym byłych prezesów i członków zarządu banku – w sprawie wyrządzenia co najmniej 50 mln zł szkody w mieniu tego banku – dowiedział się portal tvp.info. Sprawa dotyczy Plus Banku S.A. – informuje Prokuratura Krajowa.,"Fakt zatrzymania potwierdził w rozmowie z portalem tvp.info rzecznik Biura Temistokles Brodowski. Jak wskazał, wśród ośmiu zatrzymanych są – byli prezesi i członkowie zarządu, dyrektor oraz pracownicy komercyjnego banku, a także byli i obecni prezesów zarządów spółek z województwa mazowieckiego.– Czynności miały miejsce w związku z postępowaniem prowadzonym przez CBA pod nadzorem Prokuratury Okręgowej Warszawa-Praga. Jest to nowe śledztwo. Dotyczy podejrzenia wyrządzenia szkody majątkowej w wysokości co najmniej 50 mln zł w mieniu banku, w związku z udzieleniem kredytu na zakup centrum wystawowego w Opolu – wskazuje Brodowski.Według ustaleń śledczych Biura, kredytu udzielono „pomimo braku zdolności kredytowej i bez ustanowienia szczególnej formy zabezpieczenia spłaty kredytu”.– Jak ustalono, odraczano następnie terminy spłaty należności, poprzez aneksowanie umowy kredytowej, ukrywając tym samym straty banku – mówi rzecznik CBA.",,
Minister finansów Niemiec: W razie kryzysu wpompujemy miliardy w gospodarkę,"Rząd jest gotów wpompować miliardy euro w gospodarkę, gdyby miał ją dotknąć – oznajmił kryzys wicekanclerz i minister finansów RFN Olaf Scholz. Zastrzegł jednocześnie, że na razie nie ma mowy o recesji.","– Z mojego punktu widzenia, mając solidne podstawy finansowe, możemy wieloma miliardami euro przeciwdziałać kryzysowi, o ile faktycznie wybuchnie on w Niemczech i Europie – oświadczył Scholz podczas debaty budżetowej w Bundestagu. – To będzie bardzo ważne, abyśmy jako największa gospodarka w środku Europy byli w stanie przeciwstawić się negatywnemu trendowi ekonomicznemu. I wtedy naprawdę to zrobimy (...). To jest aktywna polityka walki z kryzysem – przekonywał polityk socjaldemokratów. W drugim kwartale 2019 r. PKB Niemiec zmniejszył się w porównaniu z pierwszym kw. o 0,1 proc. Wynika to z danych przedstawionych w połowie sierpnia przez Federalny Urząd Statystyczny (Destatis) w Wiesbaden. W pierwszych trzech miesiącach tego roku Niemcy zanotowały jeszcze nieznaczny wzrost – 0,4 proc. PKB. Według Destatis spowolnienie wynika z osłabienia koniunktury światowej, konfliktów handlowych i niepewności co do warunków brexitu. Czynniki te odbijają się szczególnie wyraźnie na uzależnionej od eksportu największej gospodarce Europy. Komentując te informacje kanclerz Angela Merkel mówiła, że nie ma potrzeby wdrażania projektów napędzających koniunkturę gospodarczą. Apelowała też, by nie przesadzać z pesymistyczną oceną sytuacji. Ekonomiczny dziennik „Handelsblatt” wielokrotnie zwracał z kolei uwagę, że w trzecim kwartale będzie jeszcze gorzej niż w poprzednim. Zamówienia w przemyśle i produkcja wyraźnie spadły. Warunki prowadzenia działalności gospodarczej w przemyśle są najgorsze od kryzysu finansowego w 2009 r. Również przedsiębiorcy z sektora usług zaczynają pesymistycznie oceniać perspektywy wzrostu. W zależności od swojej afiliacji politycznej eksperci proponują różne środki zapobiegawcze: od wprowadzenia ulg podatkowych, przez państwowe programy napędzania koniunktury, po wprowadzenie podatku dla najbogatszych. Markus Krall, niemiecki ekonomista i menadżer zajmujący się oceną ryzyka w gospodarce, w publikowanej wcześniej rozmowie przekonuje, że kryzys gospodarczy jest nieunikniony i dojdzie do niego najpóźniej pod koniec 2020 r. Winę za to zdaniem eksperta ponosi wspólna waluta euro. – Jest ona wadliwą konstrukcją, podtrzymywaną przy życiu jedynie dzięki polityce, która trwale niszczy zdolność gospodarki RFN do konkurencji i osłabia system bankowy. Bez zerowych stóp procentowych w strefie wspólnej waluty Włochy, Francja, Grecja i inne kraje dawno by zbankrutowały – podkreśla. – Zerowe stopy utrzymują jednak przy życiu nieskuteczne firmy oraz zmniejszają dochody banków i systemu finansowego. Nieefektywne przedsiębiorstwa zatruwają portfolio banków, których są klientami. Gdy te przedsiębiorstwa wreszcie zaczną upadać, będzie to jednocześnie oznaczało ogromną falę strat dla instytucji finansowych. Tak poważną, że system bankowy w eurolandzie czeka zapaść – pesymistycznie przewiduje ekonomista, autor książek na temat polityki finansowej.",,
Senat przyjął bez poprawek ustawę o SN,Senat przyjął bez poprawek ustawę o Sądzie Najwyższym autorstwa prezydenta Andrzeja Dudy. Wcześniej odrzucono wniosek senatorów PO o odrzucenie ustawy. Senacka komisja wnosiła o przyjęcie ustawy bez poprawek.,"Za przyjęciem ustawy głosowało 58 senatorów, 26 było przeciw, a trzech wstrzymało się od głosu. Przed głosowaniem Bogdan Borusewicz (PO) ocenił, że ta ustawa jest „jeszcze gorsza” niż o KRS. Oświadczył, że „wymienia ona 40 proc. składu SN i łamie konstytucję, gdzie jest wprost zapisana 6-letnia kadencja I prezesa SN”. Senatorom PiS mówił: – Zobaczycie, jak działa ta ustawa – nie zawsze będziecie rządzić. Mam nadzieję, że wtedy zrozumiecie, jak działa ta ustawa.W kilkunastogodzinnej debacie senatorowie PiS popierali ustawę. Senatorowie PO byli jej przeciwni, wskazując, że jest w wielu punktach niekonstytucyjna. O poparcie ustawy prosił Senat prezydencki minister Paweł Mucha. Jej zapisy krytykowali prezes Izby Karnej SN sędzia Stanisław Zabłocki i Rzecznik Praw Obywatelskich Adam Bodnar.",,
Jest data pogrzebu Kornela Morawieckiego. Twórca Solidarności Walczącej spocznie na Powązkach,"Msza pogrzebowa śp. marszałka seniora Kornela Morawieckiego odbędzie się w sobotę o godz. 12. w Katedrze Polowej Wojska Polskiego w Warszawie. Potem, o godz. 15, na Cmentarzu Wojskowym na Powązkach będzie miała miejsce ceremonia pogrzebowa – poinformował rzecznik rządu Piotr Müller.","Pogrzeb – jak informował wcześniej szef kancelarii premiera Michał Dworczyk – będzie miał charakter państwowy. Kornel Morawiecki, działacz opozycji demokratycznej w PRL, przywódca Solidarności Walczącej, marszałek senior Sejmu VIII kadencji, ojciec premiera Mateusza Morawieckiego, zmarł w poniedziałek po ciężkiej chorobie. Miał 78 lat. Na parterze przy wejściu głównym do Sejmu wystawiona jest księga kondolencyjna po śmierci Kornela Morawieckiego. Księga będzie dostępna także w środę i czwartek w godz. 9-19. W piątek będzie możliwość oddania hołdu zmarłemu marszałkowi, w godz. 13-19 w Sejmie będzie wystawiona trumna z ciałem śp. Kornela Morawieckiego.",,
W okręgu lubelskim wygrał PiS. Najwięcej głosów otrzymała Beata Mazurek,"Prawo i Sprawiedliwość wygrało wybory do Parlamentu Europejskiego w woj. lubelskim, uzyskując 58,95 proc. głosów. Koalicja Europejska otrzymała 28,17 proc. Na trzecim miejscu jest komitet Konfederacja KORWiN Braun Liroy Narodowcy, z poparciem 4,42 proc.","Protokół wyników głosowania w okręgu nr 8 opublikowała Okręgowa Komisja Wyborcza w Lublinie.Jak wynika z protokołu, w okręgu lubelskim PiS uzyskał 58,95 proc. ważnie oddanych głosów, a KE –28,17 proc.Pozostałe komitety uzyskały: Konfederacja KORWiN Braun Liroy Narodowcy – 4,42 proc., Kukiz'15 – 4 proc., Wiosna Roberta Biedronia – 3,07 proc., Lewica Razem – 0,72 proc., Polska Fair Play Bezpartyjni Gwiazdowski – 0,68 proc.Najwięcej głosów w tym okręgu otrzymali Beata Mazurek (PiS) – 204693, Elżbieta Kruk (PiS)– 164108, Krzysztof Hetman (KE) – 105908.Frekwencja w woj. lubelskim wyniosła 43,85 proc.",,
"„Zawsze szanujemy ruchy pana prezydenta, to są przysługujące mu prerogatywy”","–  To nie był ruch konsultowany i prezydent ma do niego prawo – tak o złożeniu do laski marszałkowskiej projektu ustawy o Krajowej Radzie Sądownictwa powiedział rzecznik rządu Rafał Bochenek. Andrzej Duda proponuje, by sędziów do KRS wybierał Sejm większością  trzech piątych głosów.","Rafał Bochenek zaznaczył, że złożenie prezydenckiego projektu ustawy nie powoduje zmian w planie władz, jeśli chodzi o gruntowną reformę systemu sądownictwa w Polsce. – Ta sprawa nie była uzgadniana. Jeśli nie była uzgadniana, to można do tego podchodzić z pewnym zdziwieniem. Zawsze szanujemy ruchy pana prezydenta, to są przysługujące mu prerogatywy. My jesteśmy natomiast zdeterminowani, by przeprowadzić kompleksową reformę wymiaru sprawiedliwości i będziemy to robili – wskazał Michał Bochenek.Rzecznik rządu wskazał też, ze posłowie będą mogli wprowadzić poprawki do projektu prezydenckiego. Na przykład takie, jakie zakłada projekt o KRS.",,
"Będzie referendum na Wyspach. Brytyjczycy zdecydują, czy chcą pozostać w UE",Brytyjscy posłowie przegłosowali w drugim czytaniu ustawę o rozpisaniu referendum w sprawie pozostania lub wystąpienia z Unii Europejskiej. Były 544 głosy za i tylko 53 przeciw – głównie Szkotów. To wynik zgody głównej opozycyjnej Partii Pracy na pomysł konserwatywnego premiera Davida Camerona.,"Reprezentując w debacie rząd, szef MSZ Philip Hammond podkreślał historyczną konieczność nowego plebiscytu 40 lat od poprzedniego referendum. W tym czasie Europejska Wspólnota Gospodarcza przeszła dramatyczną transformację, stając się polityczną Unią Europejską. – Całe pokolenie brytyjskich wyborców nie miało szansy wypowiedzieć się o naszych stosunkach z Unią Europejską. Dziś to naprawiamy – mówił.Philip Hammond odrzucił postulat rozszerzenia prawa głosu na 16- i 17-latków oraz na zamieszkałych w Wielkiej Brytanii obywateli innych państw Unii. Referendum było obiecane Brytyjczykom w wyborach– To referendum to spełnienie obietnicy danej Brytyjczykom w sprawie skonsultowania z nim przyszłości ich kraju. Byłoby farsa próbować włączyć w to obywateli Unii, których interes może być zupełnie inny niż brytyjski – podkreślał. Ustawa musi jeszcze przejść przez stadium analiz w komisji parlamentarnej, uzyskać aprobatę Izby Lordów i zgodę królowej, ale brytyjskie referendum w sprawie wystąpienia, lub pozostania w Unii przed końcem 2017 roku już teraz jest właściwie sprawą przesądzoną.",,
Palikot rezygnuje z ruchu,"Janusz Palikot oznajmił, że na przyszłorocznym kongresie swojego ugrupowania zaproponuje zmianę nazwy partii. Lider lewicowej frakcji chce podkreślić, że „w Ruchu nie chodzi o Palikota, chodzi o nowoczesne państwo”.","Janusz Palikot zamierza zaproponować podczas kongresu, by poza nazwą zmieniła się również formuła partii. Polityk chce połączenia w przyszłości niektórych środowisk. Pytany, skąd pomysł na zmianę nazwy ugrupowania, odparł: –  Państwo codziennie mówicie, że to jest ruch jednego człowieka. a my powtarzamy, że nie.  Palikot podkreślił, że obecna nazwa ugrupowania – Ruch Palikota – była pomysłem marketingowym na czas kampanii. –  Nie ma żadnego powodu, by partia dalej nazywała się od imienia założyciela. Już nie mówię o mojej żonie, dzieciach i dalszych członkach rodziny, którzy niekoniecznie dobrze się czują z tym, że partia używa nazwiska  – stwierdził. Palikot zadeklarował też, że w partii zawsze będzie obecna debata. –  Zawsze w Ruchu Palikota, czy będzie się tak nazywał, czy jakkolwiek, będzie normalna debata. Myśmy po to powstali, by partie były normalne i po to, by kiedyś ktoś z tych ludzi zastąpił Janusza Palikota jako lidera. Tak będzie  – oświadczył. Lider Ruchu pytany był także o przeciągające się rozmowy koalicyjne PO i PSL oraz czy – według niego – nie jest to moment na włączenie się Ruchu Palikowa do rozmów z PO. –  Donald Tusk tak się boi spotkania z Januszem Palikotem, przez całą kampanię mnie unikał i teraz nie odpowiada na żadne sygnały, że nie wiem, czy taka moja kolejna próba nawiązania kontaktu nie będzie uznana za jakąś wręcz napaść na premiera  – stwierdził. Jednocześnie podkreślił, że „jest do dyspozycji”. Zadeklarował po razkolejny, że Ruch Palikota poprze rząd Donalda Tuska bez stawiania żadnychwarunków personalnych, wskazując jedynie do rządu ponadpartyjnych fachowców. Palikot pytany był też o ewentualną współpracę z SLD. –  Jak Leszek Miller jest lewicą, to ja jestem biskupem Kościoła Katolickiego  – stwierdził. –  Nie wierzę w Leszka Millera ani w ludzi wokół niego, ale to nie znaczy, że środowisko SLD, ludzie w SLD w terenie, elektorat SLD to nie są ludzie, z którymi czegoś razem nie zrobimy. Zrobimy  – powiedział. Na pytanie, czy będą kolejne transfery z innych partii do Ruchu Palikota,odparł: –  My za tym nie biegamy, ale jak ktoś przyjdzie i będzie chciał, to tak.",,
Kaczyńskiemu i Tuskowi nie uszłoby na sucho,"Prezesa Prawa i Sprawiedliwości Jarosława Kaczyńskiego, premiera Donalda Tuska i szefa Ruchu Poparcia Janusza Palikota. Tych trzech polityków najchętniej oblalibyśmy wodą, a może i śmignęli witką z okazji śmigusa-dyngusa. Tak wynika z sondażu Homo Homini dla Polskiego Radia.","Okazuje się, że gdyby to zależało od wyborców, lany poniedziałek nie ominąłby najważniejszych polskich polityków. Bo zarówno szefowi rządu, jak i liderowi opozycji nie uszłoby w drugi dzień świąt wielkanocnych na sucho. Bardziej mokra byłaby jednak opozycja.Co ciekawe nie brakuje chętnych do oblania wodą… wszystkich polityków. – Tak zrobiłoby  dziesięciu na stu respondentów – zaznacza prezes Instytutu Badania Opinii Homo Homini, Marcin Duma.Jednak swoją uwagę – co nie było trudne do przewidzenia – skupiliby na przywódcach największych partii. 31 proc. badanych czyhałoby z wodą, a może i tradycyjną witką, na Jarosława Kaczyńskiego, a 17,5 proc.  na Donalda Tuska. Dalej jest Janusz Palikot. Chętnie by go spotkało w Lany Poniedziałek, by uczynić zadość zwyczajowi, ośmiu na stu Polaków.Ale to nie koniec listy: 3,5 proc. respondentów polałoby wodą Grzegorza Napieralskiego, a 1,7 proc. prezydenta Bronisława Komorowskiego. Aleksander Kwaśniewski, Radosław Sikorski i Andrzej Lepper sąsiadują w rankingu obok siebie: prawie nikt nie chciałby ich oblać. W ocenie Marcina Dumy, na pewno znaleźliby się politycy, którzy byliby zadowoleni z pojawienia  się na tej liście w myśl zasady, że nie ważne czy dobrze mówią czy źle, byle by mówili i nazwiska nie przekręcali.",,
"Beata Szydło: panie Schetyna, to nie kabaret, tu ludzie walczą o życie","Beata Szydło odniosła się do wypowiedzi przewodniczącego PO Grzegorza Schetyny, który komentując sytuację powodziową  i wizytę wicepremier w  w Małopolsce, powiedział, że to „polityczny kabaret”. – Panie Schetyna, to nie jest kabaret, to alert przeciwpowodziowy – powiedziała w rozmowie z TVP Info Szydło.","Podczas czwartkowej konwencji Koalicji Europejskiej w Chorzowie lider PO mówił m.in., że problemy związane z powodzią są „niezdarnie” rozwiązywane. – Wszyscy teraz walczą z powodzią, kto bardziej jest zaangażowany w kandydowanie, tym bardziej walczy – powiedział Grzegorz Schetyna, nawiązując do kampanii wyborczej. – Szczególnie, jeśli jest w PiS przebiera się i widać, że to jest polityczny kabaret, a nie prawdziwe państwo –  dodał.– Jestem zbulwersowana tą wypowiedzią i powiem tak: panie Schetyna, to nie jest kabaret, to jest alert przeciwpowodziowy. Tu ludzie walczą o życie, o dorobek swojego życia, o to wszystko, co swoją pracą osiągnęli. Więc jeżeli pan chce wprowadzać w tak trudnym momencie, w dramatycznych chwilach politykę, to niech się pan opamięta – powiedziała wicepremier.  – Zmagamy się z tym, żeby zabezpieczyć wszystkich mieszkańców, na szczęście wszyscy są bezpieczni, ale walczymy o dobytek. Ludzie ciężko pracują całymi dniami, nocami. Są strażacy, są samorządowcy, ogromna pomoc sąsiedzka. W tej chwili sytuacja nie jest dobra, opady ciągle trwają, prognozy nie są najlepsze, więc przed nami pewnie kolejna noc i jutrzejszy dzień, gdzie będziemy nadal walczyć o to, żeby straty były jak najniższe – powiedziała.",,
W Gdyni powstaje Muzeum Emigracji,"Muzeum Emigracji w Gdyni, poświęcone losom polskiej emigracji, zarówno tej historycznej, jak i współczesnej, ma zostać otwarte w 2014 r. Siedzibą Muzeum będzie zabytkowy Dworzec Morski z lat 30. Koszt przedsięwzięcia wyniesie ok. 20 milionów złotych.","Prezydent Gdyni Wojciech Szczurek zapewnił, że będzie to niezwykłe miejsce, które w nowoczesny sposób pokaże losy rozsianych po świecie Polaków.– Chcemy zobrazować – mówił prezydent Gdyni – 200. lat polskiej emigracji. Ideą jest pokazanie różnych nurtów emigracji, przekroju społecznego z poszczególnych okresów. Muzeum będzie multimedialną przestrzenią i niezwykłymi eksponatami między innymi zostaną zrekonstruowane kajuty polskich transatlantyków, by pokazać w jakich warunkach, podróżowali polscy emigranci.W muzeum znajdą się również liczne eksponaty świadczące o dokonaniach polskiej emigracji. Historyk prof. Marek Drozdowski, badacz losów wielu polskich emigrantów podkreśla, że takie muzeum jest niezwykle potrzebne jako dowód na wkład w rozwój kultury polaków rozsianych po świecie.Ideę poparli artyści: Andrzej Seweryn, Małgorzata Szejnert i Paweł Huelle.Seweryn, który od 30 lat mieszka za granicą podkreśla, że Muzeum Emigracji jest konieczne, by przypominać i kształcić. Aktor dodał, że emigracja jest bogactwem naszego kraju i należy czerpać z jej dorobku. Honorowy patronat nad projektem powstania Muzeum Emigracji w Gdyni objąłmarszałek Senatu Bogdan Borusewicz.Według szacunków, za granicą Polski mieszka od 14 do 17 milionów osób o polskich korzeniach.",,
„Polska mogłaby wejść do przywódczej trójki w Unii Europejskiej”,Polska mogłaby wejść do przywódczej trójki w Unii Europejskiej – ocenił w wywiadzie dla portugalskiego dziennika „Publico” brytyjski historyk Timothy Garton Ash. Wskazał przy tym na możliwość silnego sojuszu Warszawy z Berlinem i Paryżem.,"Ash stwierdził, że potrzebująca małej grupy wiodących państw Unia Europejska mogłaby oprzeć swe centrum decyzyjne na Niemczech, Francji i Polsce. – Inną opcją przywództwa w UE mógłby być sojusz Niemiec, Francji oraz Hiszpanii lub Włoch. Niestety, na razie Berlinowi i Paryżowi nie udało się znaleźć dogodnego partnera (...), który wsparłby reformę w Europie – dowodził. Wskazał, że Włochy „stanowią dziś raczej problem” dla Unii niż rozwiązanie.Brytyjski ekspert wątpi, aby styczniowa umowa o współpracy między Paryżem a Berlinem, podpisana w Akwizgranie, zacieśniła w rzeczywistości relacje francusko-niemieckie. Podaje ów sojusz w wątpliwość, m.in. z powodu innej sytuacji społeczeństw obu państw. – Obywatele Niemiec mają się dziś bardzo dobrze, co sprawia, że nie czują tak dużej potrzeby rozwiązania kryzysu europejskiego, jak np. mieszkańcy Francji, Włoch, Hiszpanii czy Portugalii – ocenił.Wśród przyczyn trudności w przywództwie unijnym wymienił osobowość i wizerunek prezydenta Francji Emmanuela Macrona, któremu jego zdaniem bliżej do politycznych elit niż do społeczeństwa.Historyk zwrócił uwagę, że mieszkańcy państw Unii Europejskiej współcześnie mniej utożsamiają się zarówno z klasą polityczną, jak i ze światem mediów. Odnotował, że ożywczym wydarzeniem dla Unii mogłoby być zahamowanie brexitu. Były premier Wielkiej Brytanii „David Cameron popełnił błąd, decydując się na przeprowadzenie referendum w sprawie brexitu w momencie, kiedy do głosu na Zachodzie zaczęły dochodzić siły populistyczne” – przekonywał.",,
Amerykanie aprobują klauzulę sumienia,"Większość Amerykanów opowiada się za prawem pracowników służby zdrowia do klauzuli sumienia, jak wynika z sondaży przeprowadzonych na zlecenie episkopatu USA. Z kolei 91 proc. wierzących pracowników służby zdrowia stwierdziło, że raczej wolą stracić pracę, niż łamać swoje sumienie.","83 proc. obywateli Stanów Zjednoczonych uważa, że lekarze i pielęgniarki nie mogą być zmuszani do naruszania swoich przekonań, aby nie stracić pracy. Z kolei 91 proc. wierzących pracowników służby zdrowia stwierdziło, że raczej wolą stracić pracę, niż łamać swoje sumienie. „Jeśli wykluczymy ludzi wierzących z zawodów medycznych, mieszkańcy USA będą cierpieć, zwłaszcza ci najbardziej potrzebujący” – czytamy w oświadczeniu episkopatu Stanów Zjednoczonych, opublikowanym po ogłoszeniu wyników badań społecznych. Sondaże ujawniają także powszechne szykanowanie pracowników służby zdrowia ze względu na wyznawaną przez nich wiarę.Jednym z najbardziej znanych przypadków dyskryminacji jest historia pielęgniarki ze szpitala w Vermont. Departament Zdrowia Stanów Zjednoczonych stwierdził, że zmuszono tampracownicę do udziału w aborcji wbrew jej przekonaniom.",,
"Kierwiński: Prezydent wszedł na drogę, która zawiedzie go przed Trybunał Stanu","– Prezydent zachowuje się tchórzowsko. Medialnie jest twardy z marsową miną, ale nie podpisuje dokumentu, który wynika z tego łamiącego konstytucję prawa. To nie uchroni go przed Trybunałem Stanu – grozi poseł PO Marcin Kierwiński.","Kierwiński, który był gościem programu „24 pytania” w Polskim Radiu 24, określił styl urzędowania Andrzeja Dudy mianem „prezydentury tchórzostwa i pełnej uległości wobec Jarosława Kaczyńskiego”. Przejawem tchórzostwa prezydenta RP ma być uznanie, że była pierwsza prezes Sądu Najwyższego Małgorzata Gersdorf przeszła w stan spoczynku z mocy prawa. Kierwiński, który uważa, że ustawa o Sądzie Najwyższym jest sprzeczna z Konstytucją, stwierdził, że jeśli prezydent stoi na gruncie jej legalności, powinien potwierdzić własnym podpisem fakt przejścia Gersdorf w stan spoczynku. Zdaniem szefa stołecznej struktury PO prezydent obawia się Trybunału Stanu – I nie dziwię się temu, bo np. Beata Kempa (szef KPRM w czasie, gdy premierem była Beata Szydło – red.) będzie odpowiadała za niepublikowanie wyroków Trybunału Konstytucyjnego – powiedział Kierwiński. Jednak taka postawa, mówił poseł, nie ochroni Andrzeja Dudy przed odpowiedzialnością, ponieważ prezydent „już wszedł na drogę”, która zawiedzie go przed Trybunał Stanu.",,
Żydzi nie chcą tylu uchodźców w Niemczech. „Nietolerancja u nich jest na porządku dziennym”,"Centralna Rada Żydów w Niemczech domaga się ograniczenia liczby przyjmowanych uchodźców. Szef organizacji Josef Schuster powiedział dziennikowi „Die Welt”, że imigranci pochodzą z kręgów kulturowych, w których nietolerancja jest na porządku dziennym.","– Wcześniej czy później nie unikniemy wprowadzenia limitu – przekonywał Schuster, którego zdaniem władze powinny dokładniej kontrolować, kto wjeżdża do kraju. Dowodził również, że imigranci nie będą w stanie zintegrować się z niemieckim społeczeństwem.– Wielu uchodźców ucieka przed terrorem stosowanym przez Państwo Islamskie, pragnąc żyć w pokoju i wolności. Równocześnie uchodźcy ci pochodzą z kręgów kulturowych, których stałym elementem są nienawiść do Żydów i nietolerancja – tłumaczył szef Centralnej Rady Żydów.Złożony problemWedług Schustera przyczyną braku tolerancji nie jest islam jako religia, lecz sytuacja panująca w krajach, z których pochodzą imigranci. Problemem ma być też nie tylko antysemityzm, ale także ich negatywny stosunek do równouprawnienia kobiet oraz mniejszości seksualnych.Od początku roku w Niemczech zarejestrowano ponad 900 tys. uchodźców, większość z nich pochodzi z Syrii, Iraku i Afganistanu.Społeczność żydowska, której Rada jest głównym przedstawicielem, liczy u naszych zachodnich sąsiadów około 100 tys. osób. Większość z nich przyjechała do Niemiec w latach 90. z krajów byłego ZSRR.",,
"Mariusz Kamiński: Jedyną karą dla esbeków jest to, że otrzymują przeciętną emeryturę","– Jedyną karą dla esbeków jest to, że otrzymują przeciętną emeryturę – powiedział minister spraw wewnętrznych, minister koordynator służb specjalnych Mariusz Kamiński, komentując postulat PO dotyczący uchylenia ustawy dezubekizacyjnej. Dzięki zaoszczędzeniu na przywilejach esbeków, mówiąc symbolicznie, możemy wypłacać trzynastą emeryturę – mówił.","Minister Mariusz Kamiński w Polskim Radiu odniósł się do słów szefa PO Grzegorza Schetyny, który apelował o przywrócenie stanu prawnego sprzed uchwalenia ustawy dezubekizacyjnej z grudnia 2016 r. Schetyna przekonywał, że wielu funkcjonariuszy służb mundurowych, uczciwie pracujących po 1990 r., zostało potraktowanych niesprawiedliwie. Szef MSWiA podkreślił, że polski Sejm uznał służbę w organach bezpieczeństwa PRL, takich jak UB czy SB, za haniebną, w związku z czym osobom pełniącym taką służbę nie przysługują z tego tytułu przywileje mundurowe, w tym emerytalne. Jak stwierdził, jedyną karą dla byłych funkcjonariuszy SB lub UB, wynikającą z ustawy, jest to, że otrzymują emeryturę w wysokości przeciętnej polskiego emeryta, która obecnie wynosi ok. 2 tys. zł brutto. Kamiński zauważył przy tym, że ustawodawca przewidział również drogę odwoławczą. – Ci ludzie, którzy rzeczywiście pracowali krótko w SB, a potem narażali swoje życie i zdrowie w wolnej Polsce, mogą się odwoływać. I pewne przypadki zostały uwzględnione w tej sytuacji przez MSWiA – powiedział. Minister zaznaczył, że co do zasady ustawa objęła tych, którzy w imię osobistych przywilejów materialnych bronili PRL i przyczynili się do tego, że dzisiaj ci, którzy ciężko pracowali w czasach PRL, otrzymują niezbyt wysokie emerytury. Według Kamińskiego dzięki zaoszczędzonym pieniądzom na przywilejach emerytalnych byłych funkcjonariuszy – mówiąc symbolicznie – rząd może wypłacać trzynastą emeryturę. – Mówię symbolicznie: te pieniądze są kierowane do wszystkich emerytów, na wszystkie trzynastki – dodał. Minister odniósł się również do innego postulatu Platformy, czyli likwidacji Centralnego Biura Antykorupcyjnego. Jak podkreślił, jest to służba bardzo potrzebna w każdym dobrze funkcjonującym państwie, a chęć jej likwidacji jest czymś „państwowo nielojalnym”. – Myślę, że to wynika z kłopotów wielu działaczy Platformy Obywatelskiej, jest takie zacietrzewienie z tego wynikające – dodał.",,
„Apelujemy do Komisji o wykorzystanie w pełni narzędzi...”. Publikujemy treść rezolucji PE,"„Parlament Europejski apeluje do Komisji o wykorzystanie w pełni dostępnych narzędzi, w szczególności przyspieszonych postępowań w sprawie uchybienia zobowiązaniom państwa członkowskiego przed Trybunałem Sprawiedliwości i wniosków o zastosowanie środków tymczasowych, aby wyeliminować wyraźne ryzyko poważnego naruszenia przez Polskę i Węgry wartości, na których opiera się Unia” – czytamy w rezolucji przegłosowanej przez PE. Poniżej publikujemy pełną treść rezolucji.","Parlament Europejski przyjął rezolucję przeciwko Polsce i Węgrom. Stwierdzono w niej, że sytuacja w obu państwach pogarsza się  oraz zaapelowano do KE i Rady UE o wykorzystanie dostępnych narzędzi, by wyeliminować ryzyko naruszania wartości unijnych. Spośród polskich europosłów za przyjęciem rezolucji głosowali ci wybrani z list Koalicji Europejskiej i Wiosny. Publikujemy treść rezolucji:Rezolucja Parlamentu Europejskiego w sprawie trwających wysłuchań na mocy art. 7 ust. 1 TUE dotyczących Polski i Węgier (2020/2513(RSP))  Parlament Europejski,  – uwzględniając art. 2 i art. 7 ust. 1 Traktatu o Unii Europejskiej (TUE),  – uwzględniając Kartę praw podstawowych Unii Europejskiej,  – uwzględniając swoją rezolucję z dnia 12 września 2018 r. w sprawie wniosku wzywającego Radę do stwierdzenia, zgodnie z art. 7 ust. 1 Traktatu o Unii Europejskiej, istnienia wyraźnego ryzyka poważnego naruszenia przez Węgry wartości, na których opiera się Unia,  – uwzględniając uzasadniony wniosek Komisji z dnia 20 grudnia 2017 r., złożony zgodnie z art. 7 ust. 1 TUE, w sprawie praworządności w Polsce: wniosek dotyczący decyzji Rady w sprawie stwierdzenia wyraźnego ryzyka poważnego naruszenia przez Rzeczpospolitą Polską zasady praworządności (COM(2017)0835), – uwzględniając swoją rezolucję z dnia 25 października 2016 r., zawierającą zalecenia dla Komisji w kwestii ustanowienia unijnego mechanizmu dotyczącego demokracji, praworządności i praw podstawowych,  – uwzględniając swoją rezolucję ustawodawczą z dnia 4 kwietnia 2019 r. w sprawie wniosku dotyczącego rozporządzenia Parlamentu Europejskiego i Rady w sprawie ochrony budżetu Unii w przypadku uogólnionych braków w zakresie praworządności państwach członkowskich,  – uwzględniając orzecznictwo Trybunału Sprawiedliwości Unii Europejskiej,  – uwzględniając standardowy tryb wysłuchań, o którym mowa w art. 7 ust. 1 TUE, zatwierdzony przez Radę 18 lipca 2019 r.,  – uwzględniając art. 132 ust. 2 Regulaminu, A.  mając na uwadze, że Unia opiera się na wartościach poszanowania godności osoby ludzkiej, wolności, demokracji, równości, praworządności, jak również poszanowania praw człowieka, w tym praw osób należących do mniejszości, jak określono w art. 2 Traktatu o Unii Europejskiej (TUE) i co znalazło wyraz w Karcie praw podstawowych Unii Europejskiej oraz zostało zapisane w międzynarodowych traktatach dotyczących praw człowieka; mając na uwadze, że te wartości, wspólne państwom członkowskim i dobrowolnie przyjęte przez wszystkie państwa członkowskie stanowią podstawę praw, z których korzystają osoby mieszkające w Unii; B. mając na uwadze, że każde wyraźne ryzyko poważnego naruszenia przez państwo członkowskie wartości zapisanych w art. 2 TUE nie dotyczy wyłącznie tego państwa członkowskiego, w którym występuje ryzyko, lecz wywiera również wpływ na pozostałe państwa członkowskie, na ich wzajemne zaufanie, a także na charakter samej Unii i prawa podstawowe obywateli przysługujące im na mocy prawa Unii; C. mając na uwadze, że art. 7 ust. 1 TUE stanowi etap prewencyjny, na którym Unia ma możliwość interwencji w przypadku wyraźnego ryzyka poważnego naruszenia wspólnych wartości; mając na uwadze, że takie działanie prewencyjne przewiduje dialog z danym państwem członkowskim i ma na celu uniknięcie ewentualnego nałożenia sankcji;  D. mając na uwadze, że Komisja i Parlament uruchomiły art. 7 ust. 1 TUE odpowiednio wobec Polski i Węgier po stwierdzeniu wyraźnego ryzyka poważnego naruszenia wartości, na których opiera się Unia; E. mając na uwadze, że Rada zorganizowała dotychczas trzy wysłuchania Polski i dwa wysłuchania Węgier na forum Rady do Spraw Ogólnych; F. mając na uwadze, że 11 grudnia 2019 r. prezydencja fińska na podstawie art. 339 Traktatu o funkcjonowaniu Unii Europejskiej (TFUE) i art. 6 ust. 1 regulaminu wewnętrznego Rady dotyczącego poufności posiedzeń zwróciła się o pisemne wyjaśnienie dotyczące naruszenia przepisów zarzucanego urzędnikowi publicznemu z delegacji węgierskiej; 1. odnotowuje wysłuchania zorganizowane przez Radę na mocy art. 7 ust. 1 TUE w reakcji na zagrożenie dla wspólnych wartości europejskich w Polsce i na Węgrzech; z zaniepokojeniem zauważa, że wysłuchania nie są organizowane w sposób regularny, uporządkowany i otwarty; wzywa prezydencję chorwacką i inne przyszłe prezydencje do regularnego organizowania wysłuchań; podkreśla, że wysłuchania muszą być obiektywne, oparte na faktach i przejrzyste oraz że zainteresowane państwa członkowskie muszą współpracować w dobrej wierze na wszystkich etapach tego procesu, zgodnie z zasadą lojalnej współpracy zapisaną w art. 4 ust. 3 TUE; zaleca, aby w następstwie wysłuchań Rada kierowała do zainteresowanych państw członkowskich konkretne zalecenia, jak zapisano w art. 7 ust. 1 TUE, oraz by wskazywała terminy wykonania tych zaleceń; zwraca uwagę, że wzajemne zaufanie między państwami członkowskimi można przywrócić tylko wtedy, gdy zagwarantowane zostanie poszanowanie wartości zapisanych w art. 2 TUE, i wzywa Radę do działania w tym kierunku; wzywa państwa członkowskie do respektowania zasady pierwszeństwa prawa UE; 2. wyraża głębokie zaniepokojenie, że standardowy tryb wysłuchań, o którym mowa w art. 7 ust. 1 TUE, nie zapewnia Parlamentowi takiego samego traktowania jak Komisji i jednej trzeciej państw członkowskich, jeśli chodzi o przedstawienie uzasadnionego wniosku; przypomina, że art. 7 ust. 1 TUE przewiduje równe prawa i równy status proceduralny jednej trzeciej państw członkowskich, Parlamentu i Komisji w odniesieniu do uruchomienia procedury; z zadowoleniem przyjmuje wysiłki prezydencji fińskiej zmierzające do nawiązania nieformalnego dialogu z Parlamentem, uważa, że nieformalny dialog nie może zastąpić formalnego przedstawienia uzasadnionego wniosku w Radzie; z naciskiem podkreśla, że Parlament nadal czeka na zaproszenie na formalne posiedzenie Rady w oparciu o prawo inicjatywy i zasadę lojalnej współpracy między instytucjami zapisaną w art. 4 ust. 3 TUE; ponownie wzywa Radę do niezwłocznego i pełnego informowania Parlamentu na wszystkich etapach procedury;  3.  wyraża ubolewanie, że w wyniku wysłuchań zainteresowane dwa państwa członkowskie nie poczyniły jeszcze znaczących postępów na drodze do eliminacji wyraźnego ryzyka poważnego naruszenia wartości, o których mowa w art. 2 TUE; zauważa z zaniepokojeniem, że sprawozdania i oświadczenia Komisji oraz organów międzynarodowych, takich jak ONZ, OBWE i Rada Europy, wskazują na pogorszenie sytuacji zarówno w Polsce, jak i na Węgrzech od czasu uruchomienia art. 7 ust. 1 TUE; podkreśla, że brak skutecznego wykorzystania przez Radę art. 7 TUE nadal podważa integralność wspólnych wartości europejskich, wzajemne zaufanie i wiarygodność Unii jako całości; przypomina swoje stanowisko w sprawie decyzji Komisji o zastosowaniu art. 7 ust. 1 TUE w związku z sytuacją w Polsce oraz swój wniosek wzywający Radę do stwierdzenia, zgodnie z art. 7 ust. 1 TUE, istnienia wyraźnego ryzyka poważnego naruszenia przez Węgry wartości, na których opiera się Unia; w związku z tym wzywa Radę do zadbania o to, by podczas wysłuchań na mocy art. 7 ust. 1 TUE odniesiono się również do nowych wydarzeń i oceniono ryzyko naruszenia niezależności sądownictwa, wolności słowa, w tym wolności mediów, wolności nauki, wolności zrzeszania się i prawa do równego traktowania; apeluje do Komisji o wykorzystanie w pełni dostępnych narzędzi, w szczególności przyspieszonych postępowań w sprawie uchybienia zobowiązaniom państwa członkowskiego przed Trybunałem Sprawiedliwości i wniosków o zastosowanie środków tymczasowych, aby wyeliminować wyraźne ryzyko poważnego naruszenia przez Polskę i Węgry wartości, na których opiera się Unia; 4. zauważa, że uzasadniony wniosek Komisji dotyczący praworządności w Polsce ma ograniczony zakres; apeluje do Rady, aby w związku z obecnymi wysłuchaniami zbadała, w jaki sposób zająć się zarzutami dotyczącymi naruszeń praw podstawowych w Polsce; 5. jest zdania, że przebieg ostatnich wysłuchań prowadzonych na mocy art. 7 ust. 1 TUE ponownie uwypukla pilną potrzebę wprowadzenia unijnego mechanizmu dotyczącego demokracji, praworządności i praw podstawowych (DRF), zaproponowanego przez Parlament, w formie międzyinstytucjonalnego porozumienia przewidującego coroczny niezależny, oparty na dowodach i niedyskryminacyjny przegląd oceniający na równych prawach przestrzeganie przez wszystkie państwa członkowskie UE wartości określonych w art. 2 TUE oraz zaleceń dla poszczególnych krajów, po czym następowałaby debata międzyparlamentarna i stały cykl polityczny DRF w ramach instytucji UE; w związku z tym wzywa Komisję i Radę do niezwłocznego rozpoczęcia negocjacji z Parlamentem w sprawie porozumienia międzyinstytucjonalnego zgodnie z art. 295 TFUE; ponownie podkreśla, że mechanizm ten musi uzupełniać i wzmacniać, a nie zastępować, toczące się i przyszłe postępowania na mocy art. 7 TUE;  6. zobowiązuje swojego przewodniczącego do przekazania niniejszej rezolucji Komisji i Radzie, prezydentowi, rządowi i parlamentowi Polski oraz prezydentowi, rządowi i parlamentowi Węgier, jak również rządom i parlamentom państw członkowskich.",,
Samuel Pereira: Triumwirat przeprowadza trudną zmianę,"Z rządu odeszli Witold Waszczykowski, Antoni Macierewicz, Konstanty Radziwiłł, Jan Szyszko i Anna Streżyńska. To gruntowna rekonstrukcja na półmetku kadencji. Rozstanie z ministrem Macierewiczem nie było łagodne. O swoim odwołaniu dowiedział się jako jeden z ostatnich i kiedy piszę ten tekst, nikt mu jeszcze nie złożył propozycji objęcia funkcji marszałka Sejmu.","Polityka rządzi się swoimi prawami, a zwiększenie wpływu prezydenta Andrzeja Dudy na kształt rządu jest faktem. Trójkąt polityczny Andrzej Duda – Jarosław Kaczyński – Mateusz Morawiecki to teraz centrum decyzyjne dobrej zmiany i na ich barkach spoczywać będzie również odpowiedzialność za „wytłumaczenie” wyborcom Prawa i Sprawiedliwości dwóch największych zmian ostatnich miesięcy – wymiany premier Beaty Szydło i odwołania ministra Macierewicza. Prezesowi PiS zależy na dwóch rzeczach: gruntownej przebudowie państwa i zgodzie w obozie dobrej zmiany. Jedno bez drugiego jest niemożliwe. Prawica ma za sobą długą i burzliwą historię konfliktów i rozłamów, które były główną przyczyną jej słabości i jednocześnie siły elit III RP; niekwestionowany lider prawicy ma tego pełną świadomość. Stąd taktyka szybkich decyzji w zakresie zmian w państwie, przy jednocześnie gruntownie przedyskutowanych zmianach personalnych. Na czas trwania serialu pt. „Rekonstrukcja” narzekali wszyscy, jednak Jarosław Kaczyński doskonale wie, że niektórych zmian z dnia na dzień przeprowadzić się nie da. Do niego docierają najważniejsze informacje dotyczące działań poszczególnych ministrów, jednak nie jest tak, jak rysuje opozycja, że prezes PiS siedzi w gabinecie, wydaje polecenia i podejmuje decyzje, które natychmiast wchodzą w życie. Historia pokazała, że jako lider ma w sobie tyle politycznej pokory, by dla dobra sprawy ustąpić i postawić na nowych liderów, takich jak Andrzej Duda i Beata Szydło, którzy w ostatecznym rozrachunku przynoszą pożądany sukces. Jednocześnie obóz rządzący tworzą liczni politycy, którzy mają swoje interesy i priorytety; kluczem jest nie tylko pogodzenie ich, ale wybranie najkorzystniejszego, kompromisowego programu.",,
Kilka tysięcy ofiar handlu dziećmi rocznie. Rząd przeciw nielegalnym adopcjom,"Rząd przygotował regulację, która ma na celu wyeliminowanie nielegalnego procederu handlu noworodkami. Wiceminister sprawiedliwości Michał Wójcik, który był w środę gościem Polskiego Radia, mówił, że według szacunków Rzecznika Praw Dziecka każdego roku w Polsce dochodzi do kilku tysięcy przypadków sprzedaży dzieci.","Jak tłumaczył, jest to możliwe dzięki luce w prawie. Strony takiej nielegalnej adopcji „dogadują się” bez udziału sądu i urzędników. – Dochodzi do uznania dziecka przez osobę, która nie jest jego biologicznym ojcem. Matka pojawia się w urzędzie stanu cywilnego i przed kierownikiem instytucji oświadcza, że dana osoba jest biologicznym ojcem jej dziecka. Mężczyzna składa oświadczenie woli, że tak faktycznie jest, a później matka zrzeka się praw rodzicielskich – powiedział Wójcik.Wiceminister podkreślił, że przez lata nikt nie wyeliminował możliwości faktycznego handlu dziećmi, a teraz posłowie opozycji zarzucają mu bezczynność w tej kwestii. – Nasz rząd przygotował regulację, która przewiduje karę do pięciu lat pozbawienia wolności za taki proceder. Nie będzie luki prawnej – zapewnił.",,
Statuetki „Polak Roku w Belgii” wręczone. Nagroda specjalna dla prof. Jerzego Łukaszewskiego,Już po raz siódmy wręczono w Brukseli  statuetki „Polak Roku w Belgii”. Tegoroczną nagrodę specjalną otrzymał prof. Jerzy Łukaszewski. Uroczysta gala odbyła się w piątek wieczorem w Teatrze Wolubilis.,"Nagrodę specjalną prof. Łukaszewskiemu wręczyła prezydentowa AnnaKomorowska. Jak podkreśliła jest to wyraz „najwyższego uznania” Polonii iAmbasady RP dla tego, co profesor zrobił przez wszystkie lata swojejdziałalności dla Polski i na rzecz integracji Polski z Unią Europejską.Prof. Łukaszewski jest prawnikiem i dyplomatą; był wieloletnim rektoremKolegium Europejskiego i ambasadorem RP we Francji. Ambasador RP w Brukseli Artur Harazim, uzasadniając przyznanie nagrody prof. Łukaszewskiemu podkreślił, że jest to wyróżnienie dla osoby „wybitniezasłużonej dla Polski i Europy”. – Ta nagroda jest przyznana jednemu zpolskich pionierów integracji europejskiej. Dla człowieka, który przezdziesiątki lat zabiegał, żebyśmy mieli swoje miejsce w Europie – powiedziałambasador Harazim.W tegorocznej edycji nagrody przyznano także w kategoriach: działalnośćgospodarcza, działalność społeczna, kultura i nauka, nagroda Polonii inagroda internautów. W kategorii działalność gospodarcza wygrał Piotr Parkitny, prezes PEBS Group of Companies. To rodzinna firma założona w 2000 r. zajmująca się zbieraniem i przetwarzaniem odzieży używanej. Za działalność społeczną statuetkę wręczono fundacji „Children of Europe”, która jest organizacją non profit.W kategorii kultura i nauka nagrodę otrzymał doktor medycyny i naukmedycznych Raphael Olszewski. Wyróżnienie od internautów wręczono YvettePopławskiej – poetce, eseistce i podróżniczce. Nagrodę Polonii odebrał Jac Van Loon za wieloletni wysiłek i wkład we współpracębelgijsko-polską szczególnie w dziedzinie edukacji.Konkurs „Polak Roku w Belgii” jest organizowany przez Radę PoloniiBelgijskiej, ambasadę RP w Brukseli oraz organizacje Emigracja Polska iPolish Expat Network. Konkurs ma na celu uhonorowanie Polaków, mieszkających w Belgii, którzy poprzez swoją pracę odnoszą sukcesy w różnych dziedzinach.",,
"Terlikowski: może ks. Lemański chce się przypodobać ludziom. Legierski: jego rozumiem, biskupów – nie.","– Albo ks. Lemański nie czytał Ewangelii, albo jej nie zrozumiał.  Jest też trzecia możliwość, najgorsza –   tak bardzo chciał się przypodobać publiczności, że mówił nie to, co powinien jako kapłan, ale to, co ludzie chcieli usłyszeć – tak publicysta Tomasz Terlikowski komentował w „Dziś wieczorem” słowa ks. Lemańskiego podczas Przystanku Woodstock. – Jestem daleko od Kościoła, ale chcę słuchać tego, co mówi ks. Lemański.  Jeśli zaś słucham większość polskich biskupów czy ludzi kierujących Kościołem, to nie bardzo wiem, o czym oni mówią – odpowiadał mu Krystian Legierski, działacz LGBT ((skrótowiec odnoszący się do środowisk lesbijek, gejów, osób biseksualnych i transgenderycznych).","Występ na Przystanku Woodstock może się skończyć dla ks. Wojciecha Lemańskiego suspensą. Kuria zapowiada zdecydowaną reakcję na słowa duchownego podczas Akademii Sztuk Przepięknych. Najbardziej hierarchów miały dotknąć te słowa: – Czy nasi biskupi się zmienią? Prawdopodobnie nie. Jeden z biskupów, który był moim profesorem w seminarium, właśnie, kiedy mówiliśmy o tym, że nie podoba nam się skostnienie Kościoła i ci biskupi, którzy mówią właściwie do ścian, a nie do ludzi, powiedział nam coś takiego: „To pokolenie musi wymrzeć”. Brzydkie słowa, ale oni się już nie zmienią. Może być tak, że wy, nowe pokolenie, wniesiecie nowego ducha, nowy entuzjazm, nową aktywność do Kościoła – mówił ks. Lemański. Duchowny miał także powiedzieć: „ktoś, kto rozmawia z ludźmi, matkami chorych dzieci, nie będzie mówił potem bzdur o tym, że cierpienie uszlachetnia”.",,
Po interwencji ambasady RP niemiecki dziennik usunął określenie „polski obóz w Trawnikach”,Po interwencji podjętej przez ambasadę RP w Berlinie wydawany w tym mieście dziennik „Tageszeitung” („TAZ”) wniósł niezbędne poprawki i wystosował do polskiej placówki e-mail z przeprosinami – poinformował w czwartek attaché prasowy ambasady Dariusz Pawłoś.,"We wtorek i w środę „TAZ” nazwał niemiecki nazistowski obóz pracy przymusowej i obóz szkoleniowy SS w Trawnikach „polskim obozem”. Sformułowanie to pojawiło się w dwóch artykułach – w wydaniu internetowym i w wersji drukowanej – o wydaleniu z USA do Niemiec 95-letniego Jakiwa Palija, strażnika w obozie. Jak przekazał Pawłoś, po reakcji ambasady „niezwłocznie dokonano stosownych poprawek w internetowej wersji artykułu, a ponadto opatrzono go adnotacją informującą, iż zastosowane sformułowanie było niejasne (»missverstaendlich«), a obóz Trawniki znajdował się na terytorium okupowanej przez Niemcy Polski i był zarządzany przez niemieckie SS”. Ponadto – dodał przedstawiciel polskiej placówki – w czwartek redaktor naczelny „TAZ” Georg Loewisch w e-mailu do ambasady wyraził ubolewanie z powodu popełnionego błędu i zobowiązał się do wydrukowania korekty w weekendowym wydaniu gazety. Przyłębski wyjaśnił, że strona polska poprzez spotkania z dziennikarzami stara się uczulać niemieckich reporterów na to, że polska opinia publiczna jest bardzo wrażliwa na tego typu sformułowania. Komentując werdykt niemieckiego Federalnego Trybunału Sprawiedliwości, który stwierdził, że wyrok krakowskiego sądu ws. „polskich obozów” nie obowiązuje w Niemczech, nazwał osobliwym. – Ten trybunał federalny już się popisał, zapraszając panią Gersdorf jakiś czas temu. Skierowałem do prezydenta tego trybunału list z zapytaniem, kto w niemieckim MSZ potwierdził informację, że pani Gersdorf jest nadal urzędującą I prezes SN. Nie dostałem żadnej odpowiedzi – wyjaśnił. Sformułowania „polski obóz śmierci” w kontekście wydalenia Palija z USA użyła także amerykańska telewizja Fox News. Po interwencji ambasadora RP w USA Piotra Wilczka stacja sprostowała to określenie.",,
"Sawicki o Jarubasie: gdyby spytać o niego ludzi w Kielcach, to by go znali","– Bronisława Komorowskiego ludzie znają, bo od pięciu lat jest prezydentem, a od ponad dwudziestu działa w centralnej polityce. Adam Jarubas dopiero zaczyna. Jak zacznie kampanię, to i sondaże się zmienią – zapowiedział w programie „Po przecinku”, w TVP Info minister rolnictwa Marek Sawicki z PSL. Jego partia zaprezentowała w sobotę Jarubasa jako jej kandydata w wiosennych wyborach prezydenckich.","Redakcja „Po przecinku” przeprowadziła sondę na jednej z głównych ulic Warszawy, w której pytano przechodniów, kim jest Adam Jarubas. Prawie nikt nie wiedział. To nie zraziło jednak Marka Sawickiego. – Gdyby zapytano o niego na którejś z ulic Kielc, to wynik sondy byłby inny – dowodził szef resortu rolnictwa, mając na myśli fakt, że kandydat PSL to marszałek województwa świętokrzyskiego. – Każdy w Warszawie wie, kim jest Bronisław Komorowski, bo on jest w polityce dłużej. Wielu polityków, jak Jarosław Kalinowski, Waldemar Pawlak, czy Aleksander Kwaśniewski, zaczynało kariery w wieku trzydziestu kilku lat. I w czasie kampanii zdążyli się wypromować – dodał. Trudne wyboryMinister zastrzegł, że wybory prezydenckie są zawsze dla PSL trudne, ale liczy na dobry rezultat. – Mamy szeroką ludową rodzinę. Wierzę, że jak Jarubas zacznie kampanię, to wyniki sondy i sondaży będą inne – podkreślił Sawicki, który chwalił tę kandydaturę. – To już doświadczony polityk, od trzech kadencji w samorządzie. Świetny organizator, który w PSL województwo świętokrzyskie wyprowadził z III do I ligi – wyliczał. Minister rolnictwa tłumaczył też, czemu w wyborach prezydenckich nie wystartował sam szef partii, czyli Janusz Piechociński. – Lider PSL jest wicepremierem, szefem resortu gospodarki. Ma bardzo dużo obowiązków. Ciężko byłoby mu połączyć kampanię z pracą w rządzie – mówił.  Co zrobi OPZZ?Gość TVP Info odniósł się też do słów szefa rolniczego OPZZ  Sławomira Izdebskiego, który zapowiedział na niedzielę blokady dróg. – Ja myślę, że polski rząd przyjdzie po rozum do głowy i dokona pewnych zmian, spotka się z nami – mówił związkowiec.To zdziwiło Sawickiego. – Wygląda na to, że ktoś mnie oskarża o wojnę, a ja nikomu wojny nie wypowiadałem. Pan Izdebski dostał ode mnie zaproszenie na rozmowy i potwierdził, że jest gotów rozmawiać w środę – zdradził.– Mam nadzieję, że dotrzyma słowa i pojawi się w środę na spotkaniu. Wtedy porozmawiamy o tym, co go boli, bo chciałbym to wiedzieć – dodał.",,
"Premier w „Rozmowie dnia”: To, co stało się 100 lat temu, jest wyrazem siły polskości","– To dzieje nieprawdopodobnie piękne, że po 148 latach od pierwszego zaboru, przyłączenie Bydgoszczy odbyło się w taki sposób, tak jakby polskość tu była zawsze – powiedział Mateusz Morawiecki w specjalnej „Rozmowie dnia” podczas wizyty w Bydgoszczy.","Prezes Rady Ministrów, oddający w sobotę hołd miastu świętującemu 100-lecie powrotu do Polski, podkreślał zasługi m.in. włodarzy miasta czasów II RP. - Ostatni przedwojenny prezydent Bydgoszczy Leon Barciszewski to wspaniała polska postać. To człowiek, który zbudował w Bydgoszczy wiele nowoczesnych jak na owe czasy instytucji publicznych, ale też podkreślał, że urzędnicy mają być sługami miasta, społeczeństwa, ale również państwa. To w, jaki sposób nasi przodkowie, ale też działacze samorządowi - można by dzisiejszym językiem powiedzieć, „włodarze miast” - rozumieli polskość, jest pewną lekcją, z której powinniśmy się dziś uczyć. Mamy państwo unitarne i chcemy, aby Polska była jedną całością. Nie ma co tutaj szukać rozbieżności między samorządami i państwem polskim – podkreślał Mateusz Morawiecki.W rozmowie z Anną Trzcińską nie mógł nie zapomnieć po hitlerowskiej propagandzie. - Przypomniałem historię, którą użyli Josef Goebbels i Adolf Hitler, twierdząc, że obrona Bydgoszczy 3 września 1939 roku to tzw. „Krwawa niedziela”. Wykorzystując to, że polskie oddziały broniły się przed niemiecką napaścią, niemieckimi zbrodniami, przekręcili znaczenie tych wydarzeń w drugą stronę, o 180 stopni. I niejako w zemście za tą „Krwawą niedzielę”, dokonywali straszliwych zbrodni na bydgoszczanach. To przypomnienie warte jest dzisiaj pewnego porównania właśnie z tym, co się dzieje w ostatniej wojnie propagandowej  z Federacją Rosyjską. Bo właśnie fakty, które są naszymi bardzo szlachetnymi momentami w historii - jak powstanie warszawskie czy obrona  podczas  kampanii wrześniowej,  obrona ze Wschodu i Zachodu - są przywoływane w sposób zupełnie przeinaczony. Są to w rzeczywistości absolutne brednie i nie można dać się sprowokować najwyższym urzędnikom rosyjskim, ale trzeba bronić prawdy – przekonywał szef polskiego rządu.Premier odniósł się także do czwartkowej rezolucji Komisji Europejskiej dotyczącej praworządności w Polsce i na Węgrzech. - Dla mnie najlepszym komentarzem jest to, że wyrok został wydany przed wysłuchaniem stron. Komisja Wenecka, która tutaj przyjechała, już wcześniej, ze specjalnej komisji Rady Europy, czyli organu równie ważnego, otrzymała konkluzje, jakie mają zapaść, mimo że strony nie zostały wysłuchane. Zobacz całą ""Rozmowę dnia"" z Mateuszem Morawieckim",,
Stan wyjątkowy w Luizjanie. Nadchodzi huragan Barry,Prezydent USA Donald Trump ogłosił stan wyjątkowy w Luizjanie w związku ze zbliżaniem się do jej wybrzeży burzy tropikalnej Barry – przekazał Biały Dom. W piątek wieczorem lub w sobotę rano burza ma stać się huraganem – podało Narodowe Centrum ds. Huraganów.,"Położony w Luizjanie Nowy Orlean, który w 2005 roku został praktycznie zatopiony podczas huraganu Katrina, szykuje się na ulewne deszcze – pisze AFP. Dzięki ogłoszeniu stanu wyjątkowego zostaną uruchomione pieniądze i inne środki federalne, które stan może wykorzystać w radzeniu sobie z żywiołem i jego następstwami – zwraca uwagę Reuters.O wsparcie do prezydenta zwrócił się gubernator Luizjany John Bel Edwards. „Dziękuję prezydentowi Trumpowi za szybką odpowiedź na moją prośbę (...) Doceniamy wsparcie Białego Domu i naszych partnerów federalnych, aby kontynuować walkę z powodziami” – napisał na Twitterze gubernator.Edwards sam wcześniej ogłosił stan wyjątkowy; wydano też nakaz ewakuacji z niektórych terenów tego południowego stanu.",,
"Były minister z PO o partyzantach, którzy wyzwolili obóz koncentracyjny: Kolaboranci","– Proszę prezydenta, żeby stanął po stronie bohaterów, a nie kolaborantów – powiedział były minister spraw wewnętrznych Bartłomiej Sienkiewicz (PO-KO). Nawiązał tu do objęcia patronatem przez Andrzeja Dudę obchodów rocznicy powołania Brygady Świętokrzyskiej Narodowych Sił Zbrojnych. – To powielanie czarnej legendy, powstałej w czasach zniewolenia komunistycznego – ocenił szef Urzędu ds. Kombatantów Jan Józef Kasprzyk.","11 sierpnia w Warszawie odbędą się obchody 75. rocznicy powołania Brygady Świętokrzyskiej, które prezydent Andrzeja Duda objął patronatem narodowym. Podczas konferencji w Kielcach Sienkiewicz, który jest liderem świętokrzyskiej listy Koalicji Obywatelskiej w wyborach do Sejmu, podkreślił, że ziemia świętokrzyska była tym najsilniejszym źródłem oporu partyzanckiego w Polsce.  – Jest jakimś okrutnym paradoksem, że Brygada Świętokrzyska jest w tej chwili zrównana z bohaterami AK walczącymi o wolność tej ziemi – mówił Sienkiewicz, zarzucając partyzantom z NSZ pozostawanie „pod patronatem obersturmbahnführera Paula Fuchsa, gestapowca z Radomia” i „mordowanie Polaków”. Były minister spraw wewnętrznych oskarżył też Instytut Pamięci Narodowej o to, że stał się „rozsadnikiem gloryfikacji ludzi, którzy współpracowali z Gestapo”, co jego zdaniem jest dla niego wyraźnym dowodem na to, że ta instytucja przestała pełnić swoją państwową rolę. Minister przypomniał, że w styczniu 1945 r. Brygada stoczyła krwawe walki z oddziałami Wehrmachtu i podjęła decyzję przebicia się na Zachód. Według Kasprzyka „uroczystości te są dopełnieniem tego, co stało się dwa lata temu”. Jak przypomniał, wówczas „75. rocznica utworzenia Narodowych Sił Zbrojnych została uczczona przez Sejm RP przez aklamację uchwałą, w której jednogłośnie uznano iż Narodowe Siły Zbrojne były formacją, która dobrze zasłużyła się ojczyźnie”.  – Brygada Świętokrzyska NSZ powstała 11 sierpnia 1944 r. Jej żołnierze walczyli z Sowietami, Niemcami, z bandami rabunkowymi, które grabiły ludność cywilną. Brygada Świętokrzyska współpracowała w czasie akcji »Burza« z oddziałami batalionów chłopskich i AK. Nigdy nie kolaborowała z Niemcami – podkreślił minister. 1 maja 1945 r. w rejonie Pilzna Brygada Świętokrzyska nawiązała kontakt z wojskami amerykańskimi i została uznana za część sił zbrojnych państw sprzymierzonych.  4 dni później żołnierze formacji wyzwolili 700 więźniarek niemieckiego obozu koncentracyjnego w Holiszowie w zachodnich Czechach (w tym 167 Polek i ponad 200 Żydówek), biorąc do niewoli 200 esesmanów i 15 nadzorczyń.",,
Niemcy: W samochodzie zaparkowanym przy dworcu głównym znaleziono 17 granatów,"Dokonana w poniedziałek wieczorem rewizja podejrzanego samochodu Mercedes ML 320 z bośniacką rejestracją, który parkował koło głównego dworca kolejowego w Dreźnie, ujawniła 17 granatów ręcznych – poinformowała we wtorek niemiecka policja.","Zainteresowała się ona najpierw dwoma siedzącymi w samochodzie obywatelami Bośni w wieku 17 i 28 lat, gdyż nie było jasne, czy przebywają oni w Niemczech legalnie.Jak się okazało, obaj mieli przy sobie niewielkie ilości substancji odurzających. Postanowiono wtedy dokładnie sprawdzić samochód, ale zamiast na narkotyki, natrafiono na granaty, umieszczone za przepierzeniem bagażnika.Bośniacy zostali tymczasowo aresztowani. Policyjnej akcji towarzyszyło zamknięcie okolic dworca.",,
Obchody stulecia relacji dyplomatycznych między Polską a Stanami Zjednoczonymi,"Politycy, dyplomaci i przedsiębiorcy świętowali stulecie relacji dyplomatycznych między Polską a Stanami Zjednoczonymi. Uroczystości zorganizowano w warszawskim hotelu Bristol – miejscu, w którym sto lat temu obradował nowy polski rząd.","Amerykańska ambasador Georgette Mosbacher podziękowała Polakom „za to, że czuje się tu jak w domu”. Dyplomatka przekonywała, że polsko-amerykańska przyjaźń to „więcej niż tylko wspólne interesy”.– To więź, która znacznie przewyższa wszystkie umowy dwustronne. To więź między Ameryką a Polską, której nie da się zerwać. Bo jest to więź rodzinna – mówiła Georgette Mosbacher. W uroczystościach wzięli udział polscy ministrowie na czele z premierem. Mateusz Morawiecki przekonywał, że jego rząd zrobi wszystko, by „umacniać i cementować polsko-amerykańską przyjaźń”.  – Ten sojusz nie jest przeciwko komuś; jest dla kogoś, to jest najważniejsze. Jest dla wolnego świata, dla pokoju, dla dobrobytu – powiedział premier.",,
Broń z drukarek 3D i drony. Nowe technologie budzą zainteresowanie terrorystów,W zamachu na synagogę w Halle z broni wyprodukowanej z drukarki 3D zginęło dwoje ludzi. Europol ostrzega przed wykorzystywaniem tej nowej technologii przez terrorystów – podaje portal dw.com.,"W poufnym raporcie Europolu (Europejski Urząd Policji) znajduje się ostrzeżenie przed aktywizacją naśladowców zamachowca z Halle. Wskazano w nim, że prawicowi terroryści mogliby, idąc jego śladem – wyprodukować broń palną albo części do niej, przy użyciu drukarek 3D. Zwracają oni przy tym uwagę, że w „ukrytym internecie”, czyli darknecie, coraz łatwiej jest uzyskać nielegalną broń. W raporcie Europolu znalazły się informacje, że policja coraz częściej wpada na trop różnych, skłonnych do przemocy ugrupowań poprzez urządzane przez nie treningi strzeleckie albo ćwiczenia w sportach walki. Starają się one także zwerbować doświadczonych żołnierzy i funkcjonariuszy organów bezpieczeństwa.",,
Specjalny pociąg na „Sylwestra Marzeń z Dwójką” wyruszył z Warszawy,"Specjalny pociąg na „Sylwestera Marzeń z Dwójką” wyruszył już z Dworca Centralnego z Warszawy. Zawiezie on pasażerów prosto do Zakopanego, gdzie już we wtorek na Równi Krupowej odbędzie się sylwestrowy koncert organizowany przez Telewizję Polską. Wśród pasażerów pociągu nie zabrakło również gwiazd. Sylwestrowym pociągiem podróżuje m.in. lider zespołu Boys – Marcin Miller.",,,
"Wmówił kobiecie, że jej oszczędności są zagrożone. Przelała je na podane konto","80 tys. zł straciła mieszkanka powiatu brzeskiego w Małopolsce, której oszust wmówił, że jej oszczędności bankowe są zagrożone. Kobieta założyła nowe konto i przelała na nie pieniądze, które chwilę później zniknęły – podał rzecznik małopolskiej policji Sebastian Gleń.","Oszust zadzwonił do 61-latki; podał się za policjanta. Mówił, że szajka hakerów usiłuje przejąć jej konto i zgromadzone przez seniorkę oszczędności na koncie są zagrożone, dlatego pilnie musi założyć inne konto. – Przestraszona i niczego nieświadoma kobieta wykonywała instrukcje oszusta. Założyła nowe konto, przelała pieniądze, a dane do tego konta podała mężczyźnie. Niedługo potem 80 tysięcy złotych oszczędności „wyparowało”. Kiedy kobieta opowiedziała o sytuacji mężowi, ten od razu zorientował się, że mają do czynienia z oszustwem. Oboje zgłosili się do brzeskiej komendy policji – relacjonował Gleń. Policjanci apelują o czujność i rozwagę. Jak przypomina rzecznik małopolskiej policji, żaden policjant nigdy nie informuje osób postronnych o podejmowanych działaniach, nie prosi o hasła do konta, nigdy też funkcjonariusze nie odbierają i nie przekazują pieniędzy. – Jeśli odbierzemy telefon i nasz rozmówca będzie przedstawiał się jako policjant czy prokurator i pojawi się temat związany z koniecznością przekazania przez nas na jakikolwiek cel pieniędzy, natychmiast dzwońmy pod numer 112, po uprzednim rozłączeniu poprzedniej rozmowy – radzi funkcjonariusz. Policja apeluje też do osób młodych, aby przestrzegały swoich rodziców, dziadków i osoby samotnie zamieszkujące przed oszustami działającymi właśnie w ten sposób.",,
Projekt indywidualnego prawa pracy. Istotne zmiany korzystne dla pracodawców,"Z informacji, do których dotarła „Rzeczpospolita”, wynika, że w ostatniej chwili przygotowywany przez Komisję Kodyfikacyjną Prawa Pracy projekt indywidualnego prawa pracy uległ dość istotnym zmianom na korzyść pracodawców – czytamy w poniedziałkowym wydaniu gazety.","Jak podaje dziennik, modyfikacji uległy art. 1, 7 oraz 48 kodeksu pracy, w których pojawiło się pojęcie zatrudnienia niepracowniczego.W myśl propozycji komisji osoby zarabiające obecnie powyżej 70 zł na godzinę (pięciokrotność minimalnej stawki godzinowej), czyli ponad 11 tys. zł miesięcznie brutto, nie będą musiały być zatrudniane na etacie i korzystać z przywilejów zastrzeżonych dla pracowników.„Rzeczpospolita” pisze, że taka modyfikacja pojawiła się w projekcie tuż przed ostatecznym głosowaniem ekspertów, i zauważa, że zmienia to istotnie wydźwięk nowych przepisów.Nawet 300 tys. osób z najwyższymi zarobkami będzie można legalnie zatrudniać na kontraktach cywilnoprawnych.",,
"Łukasz Schreiber: każdy głos jest na wagę złota, dlatego pełna mobilizacja!","– Z rozmów z Państwem wynika, że jesteście Państwo przekonani o  zwycięstwie Prawa i Sprawiedliwości. To samo mówią sondaże – mówi poseł na Sejm Łukasz Schreiber w spocie wyborczym  PiS.  Podkreśla jednak, że:  – Po pierwsze sondaże wyborów nie wygrywają, a po drugie wystarczy załamanie poparcia o 2 czy 3 procent i możemy stracić samodzielną większość. Jak dodaje, możemy wygrać wysoko, ale i tak stracić władzę. Zaznacza, że „każdy głos jest na wagę złota”.  – Dlatego, pełna mobilizacja!",,,
"Kwieciński: Liczymy na wsparcie USA, by Nord Stream2 nie powstał","– Nie ukrywamy, że bardzo liczymy na wsparcie przez USA wysiłków różnych krajów, w tym Polski, by Nord Stream 2 nie powstał – powiedział w niedzielę minister inwestycji i rozwoju Jerzy Kwieciński.","– To nie jest kolejna nitka gazociągu z Rosji do Niemiec. To jest próba uzależnienia (gazowego – przyp. red.) przez Rosję Europy, ale również próba zmonopolizowania kierunku dostaw gazu przez Niemcy. To jest niebezpieczne dla bardzo wielu krajów - powiedział Kwieciński w rozmowie z Polskim Radiem 24. Nord Stream 2 to projekt liczącej 1200 km dwunitkowej magistrali gazowej z Rosji do Niemiec przez Morze Bałtyckie. Jego moc przesyłowa to 55 mld metrów sześciennych surowca rocznie. Gazociąg ma być gotowy do końca 2019 roku, gdyż potem Rosja zamierza zaprzestać przesyłania gazu rurociągami biegnącymi przez terytorium Ukrainy. Przebywający w sobotę w Warszawie Sekretarz Stanu USA Rex Tillerson oświadczył, że Polska i Stany Zjednoczone razem są przeciwne Nord Stream 2, który podkopuje całościowe bezpieczeństwo i stabilność energetyczną Europy, zapewniając Rosji jeszcze jedno narzędzie upolitycznienia energetyki. Wcześniej, podczas ubiegłotygodniowego spotkania w Davos z premierem Mateuszem Morawieckim podobną deklarację złożył sekretarz energii USA Rick Perry.Kwieciński przypomniał, że w sprawie budowy drugiej nitki gazociągu Nord Stream nasze krytyczne stanowisko podziela Komisja Europejska. – Gdyby Nord Stream 2 miał podlegać zasadom unijnym, to ta inwestycja mogłaby być zakazana – podkreślił.W listopadzie Komisja Europejska przedstawiła propozycję nowelizacji unijnej dyrektywy gazowej, która ma jednoznacznie wskazać, że podmorskie części gazociągów na terytorium UE podlegają przepisom tzw. trzeciego pakietu energetycznego. Inicjatywa ta mogłaby zagrozić opłacalności projektu Nord Stream 2. KE liczyła na to, że zmiany przepisów zostaną szybko przyjęte przez kraje unijne i Parlament Europejski.Według źródeł PAP układ sił w Radzie UE nie daje nikomu decydującej przewagi w kwestii nowelizacji dyrektywy gazowej. Dyrektywę wprost popiera 10 państw: Chorwacja, Dania, Estonia, Litwa, Łotwa, Polska, Rumunia, Słowacja, Szwecja i Wielka Brytania. Dalsze prace nad dyrektywą popierają Francja, Hiszpania i Włochy.",,
Prezydent Ukrainy: chcemy osiągnąć standardy NATO do 2020 roku,"– Ukraina nie zamierza obecnie ubiegać się o członkostwo w NATO, lecz do 2020 roku chce osiągnąć standardy, które obowiązują w Sojuszu Północnoatlantyckim – oświadczył w poniedziałek prezydent Ukrainy Petro Poroszenko po posiedzeniu Komisji Ukraina-NATO w Kijowie.","– Uważamy, że należy zacząć dyskusję o nadaniu Ukrainie planu działań na rzecz członkostwa (w NATO, tzw. Membership Action Plan) i nasze propozycje dotyczące tej dyskusji zostały z zadowoleniem przyjęte – powiedział Poroszenko na wspólnej konferencji prasowej z sekretarzem generalnym NATO Jensem Stoltenbergiem. Ten zwrócił uwagę, że decyzję o przyjęciu do NATO nowych członków podejmują państwa, które należą do Sojuszu.",,
Balice z pasażerem numer 8 milionów. „Silnik rozwoju regionu działa znakomicie”,"Międzynarodowy Port Lotniczy Kraków-Balice w sobotę odprawił 8-milionowego pasażera w ciągu roku. To pierwsze lotnisko regionalne w Polsce, które może się poszczycić takim wynikiem.","8-milionowym podróżnym był 10-letni Staszek Guerrero, który z siostrą Alicją i mamą przyleciał do dziadków w Krakowie. Poróżował liniami lotniczymi LOT na pokładzie dreamlinera, który leciał z Miami do Warszawy, a potem innym samolotem tego przewoźnika ze stolicy do Krakowa. Chłopiec otrzymał upominki od władz lotniska, wojewody małopolskiego i voucher na kolejną podróż od LOT. Gratulacje złożył mu minister infrastruktury Andrzej Adamczyk. Chłopiec mówił, że lubi latać samolotami. Przyznał, że był nieco zdziwiony, że to on jest 8-milionowym pasażerem na krakowskim lotnisku. – Przyleciałem na święta do babci i dziadka. Na pewno tutaj są, patrzą i mówią: co to jest? – powiedział Staszek. – Mieszkamy w Miami. Mój mąż pochodzi z Meksyku, ale kocha Polskę. Chcemy przeprowadzić się za 1,5 roku do Krakowa, żeby dzieci uczyły się w polskiej szkole – mówiła dziennikarzom Anna Łukaszek-Guerrero.Znakomita pracaMinister infrastruktury Andrzej Adamczyk gratulował wszystkim pracownikom Portu Lotniczego Kraków-Balice dynamiki wzrostu liczby pasażerów. – 8 milionów pasażerów oznacza znakomitą pracę portu, oznacza odpowiedź na wyzwania. Przyrost o ponad 1 mln pasażerów więcej rok do roku rzadko kiedy jest udziałem lotnisk europejskich – zwrócił uwagę. Dodał, że w przyszłym roku możemy spodziewać się przyrostu o kolejny milion, a może i więcej, co oznacza, że „ten silnik rozwoju regionu – znakomicie działa”.Podkreślił, że Balice będą portem przesiadkowym dla Centralnego Portu Komunikacyjnego. – Musimy wspierać te inicjatywy, które zarząd Portu Kraków-Balice realizuje: przebudowę pasa startowego, bo to jest wąskie gardło tego portu, i konieczną jego rozbudowę, z punktu widzenia liczby pasażerów, która stale przyrasta – zaznaczył.– Po raz pierwszy w historii krakowskiego lotniska i wszystkich portów regionalnych w Polsce witamy 8-milionowego pasażera. Jest nam szczególnie miło, że dotarł do Krakowa na pokładzie naszego skarbu narodowego, jakim jest nasz przewoźnik – Polskie Linie Lotnicze LOT – powiedział podczas powitania prezes Kraków Airport Radosław Włoszek. Dziękował wszystkim, którzy pracują na lotnisku, a których praca często jest dla pasażerów niewidoczna. – Ale pasażerowie przylatują do Polski, do Małopolski, do Krakowa – to jest magnes, który ściąga. Magnes biznesowy, gospodarczy, kulturalny – podkreślił.",,
Donald Trump złożył Kim Dzong Unowi życzenia urodzinowe,"Północnokoreańska agencja KCNA poinformowała, że prezydent USA Donald Trump przesłał przywódcy Kim Dzong Unowi życzenia urodzinowe. Resort spraw zagranicznych oświadczył przy tym, że Korea Północna wznowi rozmowy ze Stanami Zjednoczonymi, jeśli „Waszyngton w pełni zaakceptuje jej żądania”.","W oświadczeniu zaznaczono, że kraj jest gotowy na wznowienie rozmów z amerykańskim prezydentem tylko wtedy, gdy żądania Korei zostaną spełnione.„To prawda, że osobiste relacje pomiędzy naszym Przywódcą a prezydentem Trumpem nie są złe” – napisał doradca północnokoreańskiego ministra spraw zagranicznych Kim Kye Gwan. – Byłoby jednak myśleniem życzeniowym uważać, że dobra atmosfera wystarczy, by powrócić do dialogu – dodał .Od czerwca 2018 roku prezydent USA i przywódca Korei Północnej spotkali się trzy razy. Negocjacje w sprawie denuklearyzacji Półwyspu Koreańskiego zostały zawieszone po zerwaniu ubiegłorocznego szczytu w Hanoi. Koreańska strona stwierdziła, że została przez USA oszukana i „ponad półtoraroczny dialog z Ameryką był dla Pjongjangu straconym czasem”.Pjongjang domaga się zniesienia międzynarodowych sankcji nałożonych za zbrojenia oraz wstrzymania wspólnych ćwiczeń wojsk USA i Korei Południowej. Waszyngton żąda z kolei, aby Korea Północna podjęła konkretne kroki w kierunku całkowitej, możliwej do zweryfikowania i nieodwracalnej denuklearyzacji.",,
"Chrzcić dzieci czy czekać, aż dorosną? Odpowiedź Franciszka","Papież Franciszek podczas środowej audiencji generalnej powiedział, że chrzcić należy dzieci, a nie – jak dodał – czekać, aż dorosną. Wskazywał, że chrzest to „drugie urodziny” i dlatego trzeba znać jego datę.","W katechezie na temat chrztu Franciszek mówił, że od dawnych czasów „dzieci są chrzczone w wierze rodziców”. – Niektórzy myślą: »ale po co chrzcić dziecko, które tego nie rozumie? Poczekajmy, aż dorośnie, zrozumie i samo poprosi o chrzest«. Ale to oznacza brak ufności w Ducha Świętego"" – ocenił papież. – Kiedy chrzcimy dziecko, wchodzi do niego Duch Święty i to on sprawia, że rosną w nim cnoty chrześcijańskie, które potem rozkwitną – dodał. – Zawsze należy dać szansę wszystkim dzieciom na to, aby miały w sobie Ducha Świętego, który będzie je prowadził w życiu  – podkreślił Franciszek. Zaapelował: „Nie zapominajcie chrzcić dzieci”. „Jesteśmy chrześcijanami na tyle, na ile w naszych sercach pozwalamy żyć i działać Panu Jezusowi. Sakramentem, który zainicjował w nas to życie, jest chrzest święty” - wyjaśnił.Papież powiedział wiernym, że wszyscy powinni znać datę swego chrztu, bo – jak zaznaczył – „są to kolejne urodziny, rocznica naszego odrodzenia”. „Przyrzekliśmy wierność Chrystusowi”  Zwracając się do Polaków, Franciszek nawiązał do niedawnych obchodów Wielkiego Tygodnia, mówiąc: „W Wigilię Paschalną odnowiliśmy przyrzeczenia chrzcielne: wyrzekliśmy się złego ducha i wszystkiego, co prowadzi do grzechu, wyznaliśmy naszą wiarę i przyrzekliśmy wierność Chrystusowi”. – Te przyrzeczenia muszą być ponawiane właściwie każdego dnia, by naszą świadomość przenikała obecność Chrystusa w nas i pragnienie służenia Mu całym życiem – dodał. Na audiencji obecni byli przedstawiciele kierownictwa i klubów włoskiej trzeciej ligi piłkarskiej (Lega Pro - red.) w związku z zorganizowanym przez nie turniejem z udziałem trudnej młodzieży. Z tej okazji przy placu Świętego Piotra urządzono trzy małe boiska piłkarskie, na których nastolatki grały w piłkę podczas papieskiej audiencji.",,
Zakupy zrobisz także w niedzielę. Dziś sklepy będą otwarte,"Przedświąteczny okres sprzyja handlowcom. W niedzielę, 15 grudnia sklepy będą otwarte, tak samo jak – 22 grudnia. Handlowa niedziela przypadnie w tym roku jeszcze 29 grudnia.","Ustawa o ograniczeniu handlu w niedziele i święta weszła w życie 1 marca 2018 roku. Zgodnie z nią w tym roku handel jest dozwolony w jedną niedzielę w miesiącu - ostatnią, a także w dwie kolejne niedziele poprzedzające Boże Narodzenie i w niedzielę przed Wielkanocą.Od 2020 r. zakaz handlu nie będzie obowiązywał jedynie w ostatnią niedzielę stycznia, kwietnia, czerwca i sierpnia, a także w dwie kolejne niedziele poprzedzające Boże Narodzenie i w niedzielę przed Wielkanocą.Ustawa przewiduje katalog 32 wyłączeń. Zakaz nie obowiązuje m.in. w cukierniach, lodziarniach, na stacjach paliw płynnych, w kwiaciarniach, w sklepach z prasą, kawiarniach, aptekach, placówkach pocztowych. Za złamanie zakazu handlu w niedziele grozi kara w wysokości od 1 tys. zł do 100 tys. zł, a przy uporczywym łamaniu ustawy - kara ograniczenia wolności. W rządzie słychać jednak głosy, że ustawę trzeba będzie złagodzić. Optuje za tym wiceminister Stanisław Szwed, który przed miesiącem w wywiadzie dla dziennika „Fakt” stwierdził, że przepisy musiałyby zostać także uszczelnione. Obecnie wystarczy, że sklep udaje placówkę pocztową (np. sprzedaje paczki), by zakaz go nie obejmował. – Warto zastanowić się, w jakim zakresie zakaz powinien obowiązywać w sezonie w miejscowościach turystycznych, bo dziś jest z tym problem – wskazał Szwed. Zwrócił uwagę, że np. w Austrii i Francji są przepisy wyłączające zakaz handlu w miejscowościach turystycznych w pewnych miesiącach.",,
Minuta ciszy dla uczczenia ofiar katastrofy smoleńskiej na unijnym szczycie,Unijni przywódcy obecni na szczycie w Brukseli uczcili minutą ciszy ofiary katastrofy smoleńskiej. O ten gest poprosił partnerów premier Mateusz Morawiecki.,"Spotkanie przywódców państw członkowskich wspólnoty poświęcone jest kwestiom związanym z wyjściem Wielkiej Brytanii z UE.  10 kwietnia 2010 r. w katastrofie samolotu, który rozbił się pod Smoleńskiem, zginęło 96 osób, w tym prezydent Lech Kaczyński i jego małżonka Maria, najwyżsi dowódcy Wojska Polskiego oraz ostatni prezydent RP na uchodźstwie Ryszard Kaczorowski.  Polska delegacja udawała się na uroczystości rocznicowe do Katynia.",,
Generał aresztowany za krytykowanie premiera w internecie,"Kambodżański generał Lee Davet, którego zatrzymano pod koniec marca za krytykowanie w internecie premiera Hun Sena, został aresztowany i oskarżony o nawoływanie żołnierzy do nieposłuszeństwa wobec rządu – podał w poniedziałek dziennik „Phnom Penh Post”.","Rzecznik sądu w prowincji Siem Reap powiedział gazecie, że Davetowi postawiono m.in. zarzut posiadania lub transportu broni bez zezwolenia. Przed zatrzymaniem generał krytykował na Facebooku premiera Hun Sena, który zajmuje to stanowisko od ponad 30 lat; Davet wzywał do publicznego sprzeciwiania się władzy – powiedział gazecie przedstawiciel policji w Siem Reap, zastrzegając anonimowość. Według niego Davet bez zezwolenia posiadał broń. W osobnej sprawie wydział walki z cyberprzestępczością poinformował w sobotę o zatrzymaniu 24-letniego mężczyzny pod zarzutem rozpowszechniania fałszywych informacji, krytycznych wobec rządu, na platformie YouTube. Po wyborach z lipca 2018 roku w parlamencie Kambodży zasiadają posłowie tylko jednej partii – Kambodżańskiej Partii Ludowej (PPC). Jedyna licząca się opozycja, Partia Narodowego Ocalenia Kambodży (CNRP), została przed wyborami rozwiązana przez Sąd Najwyższy.",,
Bloomberg: Brexit i silna gospodarka sprowadzają Polaków z emigracji,"Pierwszy raz od dekady, więcej Polaków przyjeżdża niż wyjeżdża z kraju – wynika z informacji przekazanych przez specjalizującą się w rynkach finansowych agencję Bloomberg. To efekt rekordowo niskiego bezrobocia w Polsce i wzrostu wynagrodzeń, a także brexitu – czytamy w artykule.","Liczba Polaków mieszkających poza granicami kraju w ubiegłym roku zmalała o 85 tys. i obecnie wynosi około 2,5 mln osób. Dzisiaj to Niemcy – a nie Wielka Brytania – są miejscem, gdzie mieszka i pracuje najwięcej Polaków w Europie.Jak podaje Bloomberg, bezrobocie w Polsce oscyluje w okolicach najniższego poziomu od czasów komunizmu, a pracodawcy walczą od pracowników podnosząc płace. Kolejnym powodem skłaniającym Polaków do powrotu z emigracji jest niepewna sytuacja na brytyjskim rynku, spowodowana brexitem – czytamy dalej.Rząd wie co ma zrobić: musi dać polakom zarabiać i bogacić się; ma upraszczać przepisy – również podatkowe – i obniżać podatki, tam gdzie jest to możliwe – zauważa dr Marian Szołucha, ekonomista z Akademii Finansów i Biznesu Vistula.Na tym prawdopodobnie skupi się zresztą nowy rząd Mateusza Morawieckiego – zauważa publicysta „DoRzeczy” Wojciech Wybranowski. – Duża część expose premiera Morawieckiego może być skierowana właśnie w kierunku ludzi pracujących na nasze PKB, czyli przedsiębiorców – ocenia dziennikarz.",,
Wraca lewy hazard. Nielegalni bukmacherzy znowu działają,"Nielegalni bukmacherzy, którzy wynieśli się po zmianie przepisów, znów oferują swoje – podaje „Rzeczpospolita”. 1 kwietnia 2017 r. miał być dniem przełomu. To wtedy weszła w życie nowelizacja ustawy hazardowej. Ministerstwo Finansów uruchomiło rejestr domen bukmacherów, którzy działają w Polsce bez wymaganej licencji.","Kilka miesięcy później zablokowało ich strony internetowe, a banki wstrzymały wypłaty od takich bukmacherów dla polskich graczy. W efekcie nielegalni operatorzy zaczęli wycofywać się z naszego rynku, który jest wart 7-8 mld zł – podaje gazeta.Udział szarej strefy spadł z 90 do 60 proc. Podatek od gier, wypracowany przez siedem działających legalnie firm bukmacherskich, podskoczył z 200 mln do niemal 400 mln zł pod koniec zeszłego roku – czytamy w „Rz”.Radość w MF nie trwała zbyt długo. „Coraz więcej nielegalnych operatorów wraca na nasz rynek. Dochodzą do nas sygnały, że te podmioty korzystają z archiwalnych baz danych, dzwoniąc do byłych klientów, oferując swoje usługi i instruując, jak można ominąć blokady wprowadzone przez prawo” – powiedział „Rz” Łukasz Borkowski ze Stowarzyszenia Graj Legalnie.",,
Jest umowa ws. tajnych więzień CIA w Polsce,"Umowa pomiędzy Agencją Wywiadu a CIA o tajnym
więzieniu w Polsce to jeden z głównych dowodów, które ma prokuratura. Dokument nie został jednak podpisany przez Amerykanów, którzy nie chcieli zostawiać żadnych śladów swojej działalności. Do informacji w tej sprawie dotarli dziennikarze „Panoramy” TVP2 i „Gazety Wyborczej”.","„Amerykanie wyśmiali podłożoną im do podpisu już parafowaną umowę, bo nie chcieli zostawić śladów łamania prawa międzynarodowego i własnej konstytucji. Uznali nas za amatorów i tłumaczyli, że takich spraw nie załatwia się umowami” – powiedział informator „GW” i „Panoramy”. Dokument powstał na przełomie 2001 i 2002 r., kiedy po zamachach z 11września Stany Zjednoczone wkroczyły do Afganistanu.Według źródeł w prokuraturze, umowa reguluje szczegóły działania ośrodka wKiejkutach. „Jest tam nawet zapis o tym, co zrobić, jeśliby któraś z przetrzymywanych tam osób zmarła” – podaje informator. Zbigniew Siemiątkowski nie chce komentować sprawy umowy. „Wszystko, co dotyczy pracy wywiadu, jest objęte tajemnicą państwową. Ja będę ostatnim, który ją złamie” – powiedział były koordynator służb specjalnych i późniejszy szef Agencji Wywiadu Zbigniew Siemiątkowski.„Jeśli jest tam mój podpis, to znaczy, że dokument jest tajny, więc nie mogę o nim mówić” – dodał Siemiątkowski.Zdaniem Adama Bodnara z Fundacji Helsińskiej, która monitoruje sprawęwięźniów CIA w Polsce, brak podpisu na umowie nie przekreśla jej wartościdowodowej. Domniemanie, że w Polsce – i kilku innych krajach europejskich – mogą być tajne więzienia CIA, wysunęła w 2005 r. organizacja Human Rights Watch. Według niej takie więzienie w Polsce miało się znajdować na terenie szkoły wywiadu w Kiejkutach lub w pobliżu wojskowego lotniska w Szymanach na Mazurach. Polscy politycy, m.in. ówczesny prezydent Aleksander Kwaśniewski oraz premierzy, wielokrotnie zaprzeczali, by takie więzienia w Polsce istniały.",,
Politycy PSL i Konfederacji są gotowi rozmawiać o zmianie konstytucji,"PiS rozważa zmianę w konstytucji, która pozwoliłaby na odwołanie prezesa NIK w trakcie trwania kadencji. Większość konstytucyjna to jednak 307 głosów, przy maksymalnej liczbie posłów. Konieczne byłoby więc poparcie części opozycji. – Złą rzeczą byłoby utrzymanie Mariana Banasia na stanowisku szefa NIK-u. Musielibyśmy zobaczyć, jak wygląda projekt zmiany konstytucji. Liczymy, że zostanie on uzgodniony ze wszystkimi stronami sceny politycznej. Na pewno sprawne działanie państwa polskiego wymaga zmiany na stanowisku szefa NIK-u, dlatego w tym zakresie jesteśmy otwarci na dyskusję – powiedział portalowi tvp.info rzecznik PSL Miłosz Motyka.","Ludowcy byliby gotowi poprzeć zmiany, gdyby odwołanie prezesa NIK-u następowało większością dwóch trzecich głosów, czyli wymagałoby zgody zarówno strony rządzącej, jak i opozycji. Podobnie miałoby być z powołaniem nowego prezesa.  – Uważamy, że to powinno się odbywać na zasadzie wspólnego wyboru i strony rządowej, i opozycji. Jak wiadomo, nie da się wybrać nowego szefa NIK-u bez zgody Senatu, gdzie większość ma opozycja. Dlatego partia rządząca jest zmuszona przedstawić kandydaturę, która jest godna i jest zaprzeczeniem Mariana Banasia w najlepszym tego słowa znaczeniu – stwierdził Motyka. Możliwość zmiany w konstytucji dopuszcza też jeden z liderów Konfederacji Janusz Korwin-Mikke. Stawia jednak warunki. – Można pomyśleć nad rozwiązaniem, że szef NIK mógłby być odwołany za zgodą prezydenta, czterech piątych Sejmu i czterech piątych Senatu. Są sytuacje wyjątkowe. Musi być zgoda niemal jednomyślna na coś takiego – podkreślił poseł Konfederacji.  Politycy PiS-u mówią, że jeśli Banaś nie posłucha apelu prezesa Jarosława Kaczyńskiego o odejście, to zmiana konstytucji byłaby dobrym pomysłem. – W takim wypadku potrzebne byłyby, moim zdaniem, zmiany legislacyjne, które mogłyby doprowadzić w określonej sytuacji do odwołania przez Sejm prezesa Najwyższej Izby Kontroli – powiedział senator PiS Jan Maria Jackowski. PiS, PSL i Konfederacja mają w Sejmie łącznie 276 posłów. Większość kwalifikowana to 307 głosów w sytuacji, gdy są obecni wszyscy posłowie. Do zmiany w konstytucji potrzebne byłyby więc głosy przynajmniej części posłów Koalicji Obywatelskiej i Lewicy. Przedstawiciele tych klubów parlamentarnych nie chcą jednak słyszeć o zmianach w ustawie zasadniczej. To oznacza, że Marian Banaś może przetrwać na stanowisku nawet do 2025 roku, kiedy kończy się jego 6-letnia kadencja. – Czas rozwiązać problem, który sami naważyli. Jeżeli go nie potrafią rozwiązać, to nie dlatego, że konstytucja im przeszkadza. Tylko dlatego, że tego problemu nie chcą rozwiązać, bo jest deal pomiędzy nimi a prezesem Banasiem – powiedział poseł KO Marcin Kierwiński. Lewica obawia się, że zmiana konstytucji mogłaby wpłynąć na niezależność przyszłych prezesów NIK.  – Cała siła Najwyższej Izby Kontroli polega na tym, że nie można odwołać jej szefa. Gdyby się okazało tak, że można odwołać szefa NIK-u, to jego możliwości kontrolowania rządzących byłyby zerowe. Bardzo byłoby źle, gdybyśmy z powodu jednego haniebnego przypadku musieli zmieniać konstytucję. Niech sobie Jarosław Kaczyński sam poradzi ze swoim pancernym Banasiem  – stwierdził poseł Lewicy Andrzej Rozenek. – Nie powinno być możliwości odwołania prezesa NIK w konstytucji. Nie jestem prawniczką, ale wydaje mi się, że Trybunał Stanu jest taką formą, która mogłaby odwołać Mariana Banasia – powiedziała posłanka Lewicy Anita Sowińska. – Zmiana konstytucji w sytuacjach nagłych nie jest dobra dla państwa. Konstytucję powinno się zmieniać w trybie długiego namysłu, debaty. Sprawę, którą dzisiaj mamy, trzeba załatwić szybko. Trybunał Stanu, odwołanie, sprawa załatwiona  – stwierdził poseł KO Mirosław Suchoń. W ciągu ostatnich 30 lat Trybunał Stanu wydał tylko jeden wyrok zakazujący piastowania funkcji kierowniczych. Większość spraw trwała kilka lub kilkanaście lat i kończyła się umorzeniem. – Jest to długotrwała, żmudna procedura. Gdyby to miało nastąpić w tym trybie, to zajęłoby nie miesiące, ale pewnie lata – ocenił senator Jackowski, który w latach 2005-2007 był członkiem TS. We wrześniu TVN w programie „Superwizjer” podał, że Marian Banaś wpisał do oświadczenia majątkowego m.in. kamienicę w Krakowie, gdzie mieścił się pensjonat oferujący pokoje na godziny, i że wynajem kamienicy o powierzchni 400 mkw. i dwóch mniejszych, miał przynosić rocznie 65,7 tys. zł dochodu. Prezes NIK nazwał  materiał ""próbą manipulacji, szkalowania i podważania dobrego imienia"". Pozwał TVN SA i autora materiału.  Po zapoznaniu się z raportem CBA m.in. na temat oświadczeń majątkowych Banasia jego dymisji oczekują premier Mateusz Morawiecki, minister spraw wewnętrznych i administracji Mariusz Kamiński i prezes PiS Jarosław Kaczyński.",,
Tomasz Lis wysłał wiadomość: Przede mną żmudna rehabilitacja,„Czasem złowrogi podmuch niespodziewanie i dosłownie zwala nas z nóg i w kilka sekund demoluje nam życie. Coś takiego przytrafiło mi się we wtorek pod Olsztynem” – napisał w wiadomości sms do wicenaczelnego redaktora „Newsweeka” Tomasz Lis. Dziennikarz od wtorku przebywa w szpitalu w Olsztynie. Trafił tam w stanie krytycznym.,"Tomasz Lis w ubiegły wtorek trafił do Wojewódzkiego Szpitala Specjalistycznego w Olsztynie na oddział intensywnej terapii. Do Olsztyna pojechał, by przeprowadzić wywiad z sędzią Pawłem Juszczyszynem.  Jak informują media, Lis po kilku dniach napisał wiadomość sms do swojego redakcyjnego kolegi, wicenaczelnego tygodnika.  „W takich sytuacjach najważniejsze jest to, jak na nie reagujemy. Przede mną długa i żmudna rehabilitacja. Jestem totalnie zdeterminowany, by zrobić absolutnie wszystko co trzeba ,by wrócić do zdrowia, pełni sił, pełnej sprawności i do was, tak szybko jak się da” – napisał dziennikarz.",,
„Przesłuchać szefów CIA i premierów Polski”,"Torturowanie jeńca wojennego, znęcanie się ze szczególnym okrucieństwem, spowodowanie ciężkich obrażeń fizycznych i psychicznych czy udział w zorganizowanej grupie przestępczej – to najpoważniejsze przestępstwa, do jakich według mec. Mikołaja Pietrzaka, mogło dochodzić na terenie tajnego wiezienia CIA w Polsce.", ,,
Ukraina: zamach w godzinach szczytu. Eksplozja samochodu w centrum Kijowa,"W wybuchu samochodu w centrum Kijowa zginął wieczorem obywatel Gruzji Timur Machauri, członek czeczeńskiego batalionu ochotniczego walczącego po stronie Ukrainy z prorosyjskimi separatystami w Donbasie.","Policja oświadczyła, że w jego pojeździe, który eksplodował w pobliżu ruchliwego Rynku Besarabskiego, podłożono bombę. Wraz z Machaurim w aucie były jeszcze dwie osoby: kobieta, która walczy o życie w szpitalu i dziecko, które nie odniosło groźnych dla życia ran. Zdarzenie zakwalifikowano jako akt terrorystyczny.– Według wstępnych informacji zadziałał podłożony w samochodzie ładunek wybuchowy. Ofiara jest obywatelem Gruzji, dość znanym w kręgach kryminalnych; nazywa się Timur Machauri. Utrzymywał kontakty z różnego rodzaju środowiskami czeczeńskimi – oświadczył rzecznik MSW Artem Szewczenko. – W Turcji został z tych zarzutów całkowicie uniewinniony i zwolniony z aresztu. Na Ukrainę przybył legalnie i wstąpił do naszego oddziału – powiedział Czeberłojewski. Szamil Basajew, radykalny czeczeński przywódca polowy, przyznał się do zorganizowania ataku na szkołę w Biesłanie na rosyjskim Kaukazie Północnym, w którym w 2004 r. zginęły 334 osoby, w tym 186 dzieci. Basajew zginął w 2006 r. w wyniku eksplozji ciężarówki z materiałami wybuchowymi na terytorium Inguszetii, republiki sąsiadującej z Czeczenią. Służby specjalne Rosji utrzymują, że to one go zabiły.Zdarzenia w wąwozie LopotaHeraszczenko napisał także, że Machauri był doskonale znany w Gruzji jako uczestnik wydarzeń w wąwozie Lopota, gdzie gruzińskie oddziały specjalne zlikwidowały w 2012 r. grupę bojowników czeczeńskich. – Wspierał go wtedy wiceminister spraw wewnętrznych Giorgi Lortkipanidze, który mówił, że Machauri nie jest terrorystą i agentem FSB (rosyjskiej Federalnej Służby Bezpieczeństwa), lecz patriotą Gruzji – napisał Heraszczenko na swoim Facebooku. W związku z zamachem na Machauriego policja zablokowała drogi wyjazdowe w Kijowie i prowadziła wzmożoną kontrolę samochodów. Na ulice i stacje metra skierowano dodatkowe patrole policji i Gwardii Narodowej MSW.",,
"„Musimy być sprytni, czujni i nieustępliwi”. Świat śle kondolencje i komentuje zamach","Kondolencje, wyrazy współczucia, zapewnienia o solidarności – świat reaguje na sobotni atak w Londynie.","Prezydent Andrzej Duda złożył kondolencje po nocnych atakach w brytyjskiej stolicy. „Wyrazy współczucia dla Ofiar zamachów w Londynie. Europa potrzebuje jedności i solidarności, ale też zdecydowanej i twardej postawy” – napisał na Twitterze prezydent. Europa łączy się w bóluPo atakach terrorystycznych w Londynie przewodniczący trzech unijnych instytucji przekazali wyrazy współczucia rodzinom ofiar. Przewodniczący unijnych instytucji zamieścili krótkie wpisy na jednym z portali społecznościowych. „Moje serce i myśli są w Londynie” – napisał szef Rady Europejskiej Donald Tusk, który nazwał zamach tchórzliwym atakiem i dodał, że Europa jednoczy się z Wielką Brytanią w walce z terroryzmem. Zapewnienia o solidarnościKanclerz Niemiec Angela Merkel na oficjalnych stronach Urzędu Kanclerskiego napisała, że jest wstrząśnięta tragedią, jednoczenie zapewniła Brytyjczyków o niemieckiej solidarności w walce z terroryzmem.„W tych godzinach łączę się i solidaryzuję z naszymi brytyjskimi przyjaciółmi i ze wszystkimi ludźmi w Londynie. Myślami jestem z ofiarami zamachu i ich rodzinami” – napisała w specjalnym oświadczeniu Angela Merkel dodając, że życzy rannym szybkiego powrotu do zdrowia. „Dzisiaj łączy nas ponad granicami uczucie przerażenia i żałoby, ale także zdecydowanie” – stwierdziła Merkel podkreślając, że Niemcy będą wspierały Wielką Brytanią w walce z wszelkimi przejawami terroryzmu.Szef MSW Thomas de Maiziere napisał na Twitterze, że jest wstrząśnięty tchórzliwym zamachem w Londynie i zapewnił brytyjskich kolegów o współczuciu i niemieckiej gotowości do walki z terroryzmem. Amerykańsko-brytyjska współpracaW reakcji na zamach w Londynie prezydent USA Donald Trump zapewnił w nocy z soboty na niedzielę na Twitterze: „Cokolwiek Stany Zjednoczone mogą zrobić, by pomóc Londynowi i Zjednoczonemu Królestwu, będziemy z wami - JESTEŚMY Z WAMI. NIECH BÓG WAS BŁOGOSŁAWI!”.",,
Obrońcy praw zwierząt: Bardzo nas cieszy stanowisko kierownictwa PiS,"„Bardzo nas cieszy zdecydowane stanowisko kierownictwa PiS, które w sposób bardzo jasny zapowiedziało wznowienie prac nad nowelizacją ustawy o ochronie zwierząt ze szczególnym naciskiem na kwestię wprowadzenia w Polsce zakazu hodowli zwierząt z przeznaczeniem na futro” – pisze w oświadczeniu Fundacja Międzynarodowy Ruch na Rzecz Zwierząt – Viva!","Fundacja zareagowała na informacje, które pojawiły się w piątek na łamach „Gazety Polskiej Codziennie”. Dziennik informuje, że w nowej kadencji Sejmu ma być procedowana nowelizacja ustawy o ochronie zwierząt, której częścią jest postulowany zakaz hodowli zwierząt na futra. Fundacja Międzynarodowy Ruch na Rzecz Zwierząt – Viva! odniosła się też do wcześniejszych zapowiedzi prezesa PiS Jarosława Kaczyńskiego, który m.in. już dwa lata temu deklarował wznowienie prac nad nowelizacją ustawy o ochronie zwierząt.  Zdecydowane stanowisko kierownictwa PiS W oświadczeniu czytamy o „zdecydowanym stanowisku kierownictwa PiS, które w sposób bardzo jasny zapowiedziało wznowienie prac” nad zmianą prawa. „Bardzo dziękujemy za zapewnienie o dobrej woli i chęci podjęcia takich starań” – napisano. „Głęboko wierzymy, że cierpienie zwierząt nie ma barw politycznych i mamy nadzieję, że politycy wszystkich opcji pochylą się już niedługo nad problemem chowu zwierząt na futra i wprowadzą (wzorem wielu państw zachodnich, w tym wszystkich naszych sąsiadów z Unii Europejskiej) zakaz takiej działalności” – piszą autorzy oświadczenia.",,
Sąd Najwyższy w Birmie odrzucił apelację dziennikarzy Agencji Reutera,"Sąd Najwyższy Birmy odrzucił apelację dwóch dziennikarzy Agencji Reutera, skazanych na siedem lat więzienia za złamanie ustawy o tajemnicach państwowych. Zostali oni zatrzymani w 2017 r., gdy pracowali nad tematem masakry Rohingjów w Birmie.","– Zostali skazani na siedem lat. Ten wyrok został utrzymany. Apelacja została odrzucona – powiedział sędzia Sądu Najwyższego.  Skazani nie byli obecni podczas rozprawy w stolicy kraju, Naypyidaw. 33-letni Wa Lone i 29-letni Kyaw Soe Oo przebywają za kratami od ponad 16 miesięcy. Zostali zatrzymani w grudniu 2017 r., gdy badali sprawę masakry 10 członków muzułmańskiej grupy etnicznej Rohingja w stanie Arakan (Rakhine) na zachodzie Birmy. Za ujawnienie tej masakry zostali uhonorowani nagrodą Pulitzera – jednym z najważniejszych wyróżnień dziennikarskich na świecie. Reporterzy zostali skazani przez sąd w Rangunie na siedem lat więzienia za posiadanie utajnionych dokumentów związanych z operacjami sił zbrojnych Birmy w czasie brutalnej kampanii przeciwko Rohingjom. Zmusiła ona ok. 740 tys. członków tej mniejszości do ucieczki przez granicę do Bangladeszu. W styczniu sąd wyższej instancji utrzymał wyrok w mocy. Przewodniczący biura ONZ w Birmie wyraził rozczarowanie decyzją Sądu Najwyższego. – ONZ będzie w dalszym ciągu wzywała do pełnego poszanowania wolności prasy i praw człowieka (…). Należy pozwolić Wa Lone i Kyaw Soe Oo na powrót do rodzin i kontynuowanie pracy dziennikarskiej – napisał w komunikacie cytowanym przez Agencję Reutera. Organizacje praw człowieka wzywały faktyczną przywódczynię Birmy, Aung San Suu Kyi, aby użyła swoich wpływów i ułaskawiła dziennikarzy. Suu Kyi odmówiła jednak interwencji w ich sprawie. Aresztowanie i skazanie dziennikarzy dokumentujących masakrę członków mniejszości etnicznej podsyciło międzynarodową krytykę wobec Suu Kyi. Z postacią wieloletniej opozycjonistki i laureatki Pokojowej Nagrody Nobla, wiązano wielkie nadzieje na demokratyzację i liberalizację Birmy. W ciągu trzech lat od przejęcia władzy przez partię Suu Kyi nadzieje na nową erę wolności wypowiedzi nie spełniły się – oceniono w lutowym raporcie grupy Human Rights Watch (HRW). Według tego raportu, od czasu utworzenia rządu w 2016 r. do września 2018 r. w kraju zatrzymano co najmniej 43 dziennikarzy.",,
Tusk szefem RE? Grupiński: partią można kierować przez telefon,"– PO jest najważniejsza dla pana premiera i dla rządzenia Polską, natomiast myślę, że przy tak poważnej propozycji jednak interes Polski wydaje się być ważniejszy, niż interes partii – tak „Gość poranka” TVP Info Rafał Grupiński mówił o spekulacjach dotyczących propozycji objęcia stanowiska szefa Rady Europejskiej przez Donalda Tuska. Szef klubu parlamentarnego Platformy Obywatelskiej dodaje, że partia może czasem być rządzona przez telefon.","– Sam fakt, że premier Donald Tusk jest poważnie brany pod uwagę do tak ważnego stanowiska w Europie, to jest wyróżnienie nie tylko dla niego, ale także dla Polski – uważa Rafał Grupiński. Polityk przyznaje, że to poważny dylemat dla szefa rządu. Zdaniem Grupińskiego Platformą Obywatelską Donald Tusk mógłby też kierować spoza Polski, bo jest człowiekiem o bardzo mocnej  i niepodważalnej pozycji w partii. – Na pewno by dobrze działała, nawet gdyby raz po raz były to raczej telefony z Brukseli, niż spotkania bezpośrednie w Warszawie – mówi polityk PO.„Leszek Miller nie zdałby matury z matematyki”Rafał Grupiński mówił także o ewentualnej kandydaturze Radosława Sikorskiego na szefa unijnej dyplomacji. Przyznał, że „afera taśmowa nie przeszła bez echa w mediach europejskich. – Z drugiej strony dorobek Radosława Sikorskiego jako ministra spraw zagranicznych Polski, a także jako ważnego rozmówcy w najważniejszych w sprawach międzynarodowych, wydaje się, że pozwala spokojnie patrzeć na jego ewentualną rolę w Europie – uważa szef klubu PO.   Gość TVP Info  skomentował też wniosek o wotum nieufności dla szefa MSZ. – Powiem żartobliwie, że wydaje mi się, że jeśli to Leszek Miller będzie składał wniosek, to podejrzewam, że matury z matematyki by nie zdał. Trzykrotnie już udowodniliśmy w ostatnich trzech tygodniach, że mamy zdecydowaną przewagę jako koalicja – mówi Grupiński. Stwierdził też, że takie wnioski z reguły nie są okazją do merytorycznej dyskusji, a mało konstruktywnej krytyki. „Obydwie partie są słabe”Rafał Grupiński skomentował próby zjednoczenia na lewicy. Stwierdził, że i Twój Ruch i SLD są słabe i PO nie musi się bać  odpływu wyborców w kierunku nowej inicjatywy z lewej strony sceny politycznej. – SLD ląduje w niektórych badaniach poniżej Korwin-Mikkego – zauważa i ocenia, że to Twój Ruch chce „podczepić się” pod Sojusz, bo brakuje mu struktur terenowych. CZYTAJ TAKŻE  Donald Tusk na czele Rady Europejskiej? Premier dziś na szczycie UE w Brukseli",,
"Tysiące uchodźców dryfuje u wybrzeży Tajlandii. „Mogą być w bardzo złym stanie, a nawet nie żyć”",Nawet 8 tys. tysięcy imigrantów z Bangladeszu i Birmy jest uwięzionych w łodziach na morzu u wybrzeży Tajlandii. Międzynarodowa Organizacja ds. Migracji (IOM) zaapelowała do regionalnych rządów o pomoc w poszukiwaniu rozbitków.,"Indonezyjska marynarka wojenna poinformowała, że zauważyła na morzu jednostkę z kilkuset nielegalnymi imigrantami na pokładzie. – Potrzebna jest pomoc na poziomie regionalnym. My nie mamy możliwości, żeby prowadzić poszukiwania, ale rządy już tak, mają statki i satelity – powiedział rzecznik IOM Joe Lowry. Według informacji przekazanych przez organizację, nawet 8 tys. uchodźców zostało uwięzionych na łodziach u wybrzeży Tajlandii. Lowry dodał, że jeśli imigranci nie zostaną szybko odnalezieni, mogą być w „bardzo złym stanie, a nawet nie żyć”. Niebezpieczna przeprawaW ciągu ostatnich dwóch dni władze Malezji i Indonezji zatrzymały ponad 2 tysiące imigrantów dryfujących w łodziach. Niektórzy zostali uratowani przez straż przybrzeżną, inni samodzielnie dopłynęli do brzegu. Do Tajlandii i Malezji uciekają m.in. muzułmanie z ludu Rohingya, żyjącego w zachodniej Birmie i Bangladeszu. Decydują się oni na niebezpieczną przeprawę morską, by uciec przed prześladowaniami na tle religijnym i etnicznym w swych krajach.",,
"Min. Błaszczak z wizytą w USA. Dowiedział się, co sądzą o Fort Trump","– Usłyszałem, że jest poparcie dla projektu Fort Trump – powiedział minister obrony Mariusz Błaszczak po spotkaniu z doradcą prezydenta USA Donalda Trumpa ds. bezpieczeństwa narodowego Johnem Boltonem w Waszyngtonie.","Minister obrony, który przebywa z wizytą w Stanach Zjednoczonych, powiedział polskim dziennikarzom, że jego wcześniejsza rozmowa z amerykańskim politykiem dotyczyła m.in. projektu Fort Trump oraz baz sił amerykańskich w Polsce. – Zależy nam na tym, żeby wojsko amerykańskie w Polsce stacjonowało, żeby zapewnić w ten sposób bezpieczeństwo Polsce, ale także całej wschodniej flance NATO – podkreślił Błaszczak. Pytany, co usłyszał podczas rozmowy na temat projektu Fort Trump, odpowiedział, że usłyszał, iż „jest poparcie dla tego projektu”. – Szczegóły oczywiście są omawiane w ramach grupy roboczej polsko-amerykańskiej w Pentagonie, a więc pracujemy nad tym, żeby szczegóły były satysfakcjonujące dla obu stron – dodał polityk.",,
Tysiące zabitych cywilów – tragiczny bilans wojny w Donbasie. ONZ przedstawiło dane,"Od początku wojny w Donbasie w 2014 roku zginęło ponad 3,3 tys. cywilów, a ok. 9 tys. zostało rannych – poinformowała Organizacja Narodów Zjednoczonych. 1,3 mln ludzi musiało opuścić swoje domy, a 3,5 mln osób cały czas potrzebuje pomocy.","ONZ zaznaczyło, że konflikt na wschodniej Ukrainie „jest wciąż aktywny”.„Ukraina: szósty rok wojny. Zabito ponad 3 330 cywilów, rannych zostało nawet 9 tys.” – poinformowano. Jak dodano, w rezultacie konfliktu powstała 427-kilometrowa „linia rozgraniczenia”, która zamknęła dostęp do podstawowych usług. Zaznaczono też, że wojna doprowadziła do tego, że „1,3 mln ludzi zostało wewnętrznie przesiedlonymi, a 3,5 mln ludzi potrzebuje pomocy”.„Ludzie chcą przede wszystkim pokoju” – podkreślono.",,
Marek Magierowski został wiceministrem spraw zagranicznych,"Marek Magierowski, były rzecznik prezydenta Andrzeja Dudy, został wiceministrem spraw zagranicznych. W resorcie ma odpowiadać za dyplomację ekonomiczną w relacjach z krajami Azji.","Były rzecznik prezydenta Andrzeja Dudy i dyrektor prezydenckiego biura prasowego Marek Magierowski jest już oficjalnie pracownikiem MSZ. Nominację na stanowisko podsekretarza stanu wręczyła mu premier Beata Szydło.Na początku miesiąca Magierowski złożył rezygnację z funkcji pełnionych w kancelarii prezydenta. Zastąpił go Krzysztof Łapiński, wcześniej poseł PiS.Rzecznik rządu Rafał Bochenek umieścił zdjęcie na Twitterze z momentu wręczenia nominacji przez premier Szydło.",,
"Niemcy: Gdyby media były rzetelne, rządu Merkel dawno by nie było","„Zdrajczyni narodu” i „Merkel musi odejść” – to okrzyki, jakie wznosili protestujący przeciw polityce niemieckiej kanclerz mieszkańcy Chemnitz podczas jej wizyty w tym mieście.","„Gdyby media informowały rzetelnie i obiektywnie, rządu Merkel dawno by nie było”. „2010 – ratuje euro, 2013 – ratuje Grecję, 2015 – ratuje uchodźców, 2020 – ratuj się, kto może” – to niektóre z haseł na transparentach przeciwników kanclerz Niemiec, których, według policji, zebrało się na ulicach Chemnitz ok. 2,5 tys. Ich zdaniem wizyta Angeli Merkel to prowokacja. Kanclerz przybyła do Chemnitz w blisko trzy miesiące po zabiciu w tym saksońskim mieście 35-letniego Niemca. W związku z tym zajściem aresztowano dwóch obcokrajowców: Syryjczyka i Irakijczyka. Zabójstwo to doprowadziło do najgwałtowniejszych od dekad protestów nacjonalistów w wyjątkowo - w ocenie niemieckiej prasy - spolaryzowanym politycznie Chemnitz.Merkel oskarżała wówczas wpływową w Saksonii partię Alternatywa dla Niemiec (AfD), sprzeciwiającą się masowej imigracji i islamizacji, o wykorzystywanie tych protestów do nasilania napięć społecznych.",,
Ukraina wymienia jeńców z separatystami,Ukraińskie władze i przedstawiciele prorosyjskich separatystów rozpoczęli wymianę jeńców. Oczekiwana jest wymiana łącznie 380 osób. Przeprowadzenie akcji uzgodniono w zeszłym tygodniu.,"W ramach pierwszego etapu wymiany, jak podaje Interfax-Ukraina, pomiędzy separatystami z tzw. Ługańskiej Republiki Ludowej (ŁRL) a władzami ukraińskimi doszło do wymiany 16 na 74 jeńców.– Proces zajmie kilka godzin - od dwóch do czterech, dlatego że to bardzo wiele osób – ponad 300. Trzeba sprawdzić dane, dokumenty – powiedział Wiktor Miedwiedczuk, szef administracji byłego prorosyjskiego prezydenta Ukrainy Leonida Kuczmy.Prezydent Petro Poroszenko przez telefon powitał pierwsze osoby wypuszczone na wolność przez separatystów. – Prezydent osobiście kontroluje każdy krok dzisiejszej akcji – napisał na Facebooku rzecznik Poroszenki Swiatosław Cehołko.Do pierwszego etapu wymiany doszło przy punkcie kontrolnym w pobliżu miasta Gorłówka na wschodzie kraju.",,
Rośnie liczba imigrantów niemożliwych do deportowania z Niemiec,"Liczba imigrantów, którzy nie mogli zostać repatriowani z Niemiec ze względu na brak ważnych dokumentów, skoczyła do 71 proc. w 2017 r. – przekazało niemieckie ministerstwo spraw wewnętrznych.","Około 65 tys. osób, którym nie udało się dostać azylu w Niemczech, przyznano w 2017 r. pozwolenie na tymczasowy pobyt w kraju ze względu na brak możliwości repatriacji z powodu braku ważnych dowodów tożsamości. W 2016 r. było to jedynie 38 tys.Niemcy starają się takie repatriacje przyspieszyć od momentu ataku terrorystycznego, którego dokonał Tunezyjczyk Anis Amri. Na berlińskim jarmarku bożonarodzeniowym zginęło wówczas 12 osób. Deportacja Amri została opóźniona właśnie ze względu na brak ważnego paszportu.Odkąd Angela Merkel zadeklarowała w 2015 r., że Niemcy przyjmą więcej niż milion migrantów, wzrosło wsparcie dla prawicowej partii Alternatywa dla Niemiec.",,
Trzaskowski o odbudowie Pałacu Saskiego: To może zaburzyć miejską przestrzeń,"Odbudowa Pałacu Saskiego w Warszawie to projekt mocarstwowy, który może zaburzyć miejską przestrzeń – ocenił prezydent stolicy Rafał Trzaskowski.","W rozmowie z „Rzeczpospolitą” Rafał Trzaskowski odnosząc się do pytania, czy będzie współpracował z władzą przy odbudowie Pałacu Saskiego odparł, że współpracuje w tej sprawie z rządem. Dodał, że nie uważa, „żeby to była najpotrzebniejsza inwestycja w Warszawie”. Dalej Trzaskowski ocenił, że „stolicy bardziej są potrzebne fundusze na Symfonię Varsofię czy obwodnicę śródmiejską, a nie mocarstwowe projekty, które mogą zaburzyć miejską przestrzeń, w tym zagrożą funkcjonowaniu w obecnym miejscu Grobu Nieznanego Żołnierza”.Na pytanie, dlaczego wciąż nie ma w stolicy ulicy Lecha Kaczyńskiego polityk stwierdził: „Jestem za tym, żeby w stolicy powstała ulica śp. prezydenta Lecha Kaczyńskiego, ale to nie może być tylko moja decyzja oraz nie może być podejmowana w emocjach wyborczych”. – Myślę, że po najbliższych wyborach temat ulicy zmarłego tragicznie prezydenta wróci – dodał.Zapowiedź odbudowy Pałacu Saskiego przedstawił w dniu 100. rocznicy odzyskania przez Polskę niepodległości prezydent Andrzej Duda. – Chciałbym, by odbudowa Pałacu Saskiego, którą dziś inaugurujemy, była symbolem nawiązania do procesu odbudowy Polski 100 lat temu oraz by była widomym znakiem Polski, która wzrasta; chcę by był to gmach publiczny, dostępny dla wszystkich – powiedział.",,
Migranci nie sprowadzą rodzin i dopłacą do nauki języka. Jest porozumienie partii koalicyjnych w Niemczech,"Liderzy trzech partii tworzących rząd kanclerz Angeli Merkel – CDU, CSU i SPD – uzgodnili w czwartek po kilkumiesięcznych sporach ostateczny kształt pakietu ustaw azylowych, których celem jest ograniczenie liczby imigrantów z Bliskiego Wschodu i Afryki Północnej.","Przewodniczący SPD Sigmar Gabriel powiedział w czwartek wieczorem po spotkaniu z Merkel, która kieruje CDU, i szefem bawarskiej CSU Horstem Seehoferem, że porozumienie dotyczy między innymi zawieszenia na dwa lata prawa azylantów do sprowadzenia do Niemiec rodzin.  Azylanci nie sprowadzą rodzinDotyczy to tych imigrantów, także z Syrii, którzy nie potrafili wykazać, że byli osobiście prześladowani i w związku z tym nie otrzymali statusu azylanta lub uchodźcy, jednak ze względu na zagrożenie życia nie są na razie odsyłani przez władze niemieckie do kraju pochodzenia, gdzie toczy się wojna. SPD domagała się przedtem skrócenia okresu obowiązywania tego obostrzenia do jednego roku. Liderzy partii koalicyjnych uzgodnili ponadto, że Maroko, Algieria i Tunezja będą traktowane jako „kraje bezpieczne”, co oznacza, że imigranci z tych krajów będą po odrzuceniu ich wniosków o azyl natychmiast odsyłani do kraju pochodzenia. Dołożą po 10 euro na miesiąc do lekcji języka Wśród uzgodnionych punktów jest też ustalenie, że imigranci uczący się języka niemieckiego muszą współfinansować kurs w wysokości 10 euro miesięcznie. Azylanci, którzy podczas pobytu w Niemczech wyuczą się zawodu, będą mieli prawo przez dwa lata pracować w Niemczech. Ostatnie spotkanie liderów partii koalicyjnych zakończyło się na początku listopada fiaskiem. Brak porozumienia uniemożliwiał skierowanie całego pakietu ustaw do parlamentu. Konflikt w łonie koalicji trwa od miesięcy. CSU zarzuca Merkel, że otwierając na początku września granicę Niemiec dla uchodźców z Syrii, sprowokowała exodus z Bliskiego Wschodu i domaga się od szefowej rządu zahamowania masowej imigracji. Seehofer wystosował na początku tygodnia w imieniu władz Bawarii list do Merkel, w którym domagał się zmiany polityki migracyjnej, grożąc w przypadku nieuwzględnienia jego postulatów skargą do Trybunału Konstytucyjnego. Władze Bawarii, która jest głównym celem imigrantów przedostających się z Austrii do Niemiec, domagają się m.in. ustalenia rocznego limitu imigrantów. Na takie rozwiązanie nie zgadza się ani Merkel, ani SPD.",,
Szef dyplomacji Izraela powitał Putina. Podziękował Armii Czerwonej,"Minister spraw zagranicznych Izraela Israel Kac powitał prezydenta Rosji Władimira Putina na lotnisku w Tel Awiwie, opowiadając mu historię wyzwolenia swojej matki z niemieckiego nazistowskiego obozu koncentracyjnego Auschwitz.","– Z radością witam pana w Izraelu na wydarzeniu, które symbolizuje przede wszystkim szczególną relację między naszymi narodami. Pańska wizyta w Izraelu przyczyni się do zacieśnienia przyjaźni między Rosją a Izraelem i pogłębi nasze relacje – powiedział Kac cytowany przez portal „The Times of Israel”.  Szef dyplomacji Izraela dodał również, że „dzięki Armii Czerwonej moja matka, która była w Auschwitz, przeżyła, wyemigrowała do Izraela i założyła rodzinę. Dziękuję”.  Israel Kac w lutym 2019 r. powiedział na antenie izraelskiej telewizji, że „było wielu Polaków, którzy kolaborowali z nazistami” oraz że Polacy „wyssali antysemityzm z mlekiem matki”. Po tych słowach polski MSZ wezwał ambasador Izraela, a premier Mateusz Morawiecki ogłosił rezygnację Polski z udziału w szczycie Grupy Wyszehradzkiej, który miał się odbyć w Izraelu.  W Jad Waszem w Jerozolimie odbywa się w czwartek Światowe Forum Holokaustu z okazji 75. rocznicy wyzwolenia niemieckiego nazistowskiego obozu koncentracyjnego Auschwitz-Birkenau i Międzynarodowego Dnia Pamięci o Ofiarach Holokaustu.",,
"Prezydent: Wierzę, że to co się stało we wrześniu 1939 r. nigdy się nie powtórzy","– Wierzę, że to co stało się w tamtym wrześniu 1939 r. nigdy w naszej historii już się nie powtórzy, że będziemy budowali bezpieczne, silne państwo – powiedział podczas uroczystości związanych z agresją 17 września prezydent Andrzej Duda.","Prezydent Andrzej Duda złożył w piątek w Warszawie wieniec przed tablicą upamiętniającą bezimiennych żołnierzy Polskiego Państwa Podziemnego zamordowanych przez NKWD w latach 1944-1945, przy budynku dawnego sowieckiego Trybunału Wojennego, prokuratury i NKWD.– To tragiczne wydarzenie dopełniło tego procesu, który zaczął się 1 września 1939 r. Te 80 lat temu dokonany został tzw. czwarty rozbiór Polski. Hitlerowskie Niemcy na podstawie tajnego protokołu do paktu Ribbentrop-Mołotow wraz z sowiecką Rosją napadły na Polskę i Polska została rozdarta przez te dwa totalitarne mocarstwa – powiedział dziennikarzom po złożeniu wieńca.Przypomniał, że jednym ze skutków ataku z 17 września 1939 r. był mord katyński na ponad 20 tys. polskich oficerach.– To są tragiczne daty w naszej historii, ale to są też takie daty, o których nie tylko pamiętamy, ale przede wszystkim powinniśmy pamiętać przez wszystkie następne pokolenia i wyciągać z nich wniosku szukając sojuszników – podkreślił.– Jak Polska została rozdarta przez zaborców tego 17 września już ostatecznie, tak de facto odzyskaliśmy pełną wolność w 1993 r., kiedy ostatni sowiecki żołnierz wyjechał z Polski – powiedział.– Szukajmy sobie takich sojuszników, którzy są poważni, odpowiedzialni, którzy nam sprzyjają i którzy są godni zaufania. Mam nadzieję, że takich sojuszników dzisiaj mamy. Jesteśmy dzisiaj członkiem Sojuszu Północnoatlantyckiego, jesteśmy członkiem Unii Europejskiej i wierzę że to, co stało się w tamtym wrześniu 1939 roku nigdy w naszej historii już się nie powtórzy, że będziemy budowali bezpieczne, silne państwo, który będzie mogło należytą opiekę sprawować nad swoimi obywatelami – powiedział Duda.",,
Mecenas Andrzejewski: Gersdorf bierze udział w politycznej rozgrywce,"Członek Trybunału Stanu mecenas Piotr Andrzejewski w rozmowie z „Do Rzeczy” krytykuje sędzię Małgorzatę Gersdorf za – jak uważa – polityczne zaangażowanie. Jednocześnie podkreśla, że nie wyobraża sobie sytuacji, w której istniałyby dwa ośrodki decyzyjne w Sądzie Najwyższym.","Dla sędziego Trybunału Stanu Piotra Andrzejewskiego niewyobrażalna jest sytuacja, w której mogłyby istnieć dwa zwalczające się ośrodki decyzyjne skupione w Sądzie Najwyższym. Nie zgadza się z sytuacją, w której była prezes Sądu Najwyższego Małgorzata Gersdorf nie złożyła wniosku o pozostanie na swoim stanowisku, a cały czas upiera się przy tym, że pełni swoje obowiązki. Jednocześnie odrzuca argument dotyczący zapisu w konstytucji o kadencyjności organów państwowych.  – Kadencyjność dotyczy organu władzy państwowej, ale każdy organ ma podwójny charakter: strukturalny i personalny. Kadencyjność organu jako struktury jest regulowana przez konstytucję, a kadencyjność konkretnej osoby zajmującej dane stanowisko jest zależna od przewidzianej przez prawo zdolności faktycznej i prawnej – powiedział Andrzejewski.",,
Świat magii rządzi się własnymi regułami czy jednak prawami fizyki?,"To ciekawe ze wszech miar pytanie. Mnie od zawsze nurtowało, dlaczego w snach widzimy jednak przetworzoną realność, np. słonia grającego na harfie (słoń i harfa istnieją, tylko to połączenie jest szokujące), a nie coś zupełnie nie do pojęcia. Czyżby realność ciążyła na naszej wyobraźni jak kamień, który dałoby się jakoś zdjąć, tylko nie bardzo wiadomo jeszcze jak, czy po prostu nasz mózg tak funkcjonuje – chodzi twardo po ziemi, nawet wtedy, gdy śni, marzy lub rozważa zagadnienia fantastyczne i magiczne?","Zagadnienie doczekało się nie tak dawno swego naukowego opracowania dzięki jak najbardziej eksperymentalnej pracy Tomera Ullmana z Harvardu i Johna McCoya z University of Pennsylvania w Filadelfii. By przedstawić ich koncepcję, jak to jest, że większość z nas zapytana, co łatwiej zrobić za  pomocą magii: wyczarować żabę, czy zmienić jej kolor, w sposób oczywisty odpowie, że zmienić jej kolor, musimy najpierw zastanowić się, co to takiego intuicja i skąd się ona bierze. By ją sobie wspólnie wyobrazić i poniekąd zobaczyć, jak intuicja realności i rządzących nią praw się w nas kształtuje, przytoczę dwie anegdoty. Gdy nasz syn miał jakieś dwa lub trzy miesiące, zrobiłam mu pierwszy w życiu pokaz niewielkich baniek mydlanych, takich puszczanych ze słomki. Mąż, psycholog rozwoju, nas zastał na początku zabawy i powiedział: „Wiesz, to nie jest dobry pomysł. Bo on się teraz w swoim życiu głównie dowiaduje tego, że obiekty istnieją. Dotyka ich, próbuje odkształcić, a one trwają. Bańka mydlana uczy czegoś dokładnie odwrotnego. To będzie dla niego dobre najwcześniej za kilka miesięcy”. Te historyjki z życia małego dziecka pokazują, że sama wiedza, nawet poparta obrazem, nie wystarczy. Dlatego uczeni psychologowie w wyjaśnianiu naszych poglądów na świat, ludzi i rzeczy, posługują się teorią intuicji. Intuicyjnie czujemy, co to intuicja, nieprawdaż? Panowie Ullman i McCoy zajęli się w swych trzech opisanych na łamach PLOS One eksperymentach tzw. fizyką intuicyjną. Nie, nie pytali 201 uczestników swego trzyetapowego doświadczenia (w wieku 18-83 lata, średnio 31 lat, 35 proc. kobiet w grupie) o to, ile pamiętają z lekcji fizyki w szkole. Badacze poprosili ich natomiast, jak najbardziej poważnie, o zrobienie czegoś bardzo wydawałoby się zabawnego. Uczestnicy dostali na kartkach najpierw, niczym w szkole w Hogwarcie, zestaw magicznych wyzwań. Należało je pogrupować w kolejności od wymagającego najmniej czarodziejskiego wysiłku, do wymagającego go najwięcej. Czy będzie zgodne z naszą intuicją, gdy napiszę, że uczestnicy wykazali zastanawiającą zgodność w ustawianiu w kolejności od najłatwiejszego do najtrudniejszego następujących zaklęć (podane w tejże uzyskanej kolejności): zmienić żabie kolor, unieść ją nad ziemię, teleportować ją, powiększyć ją, uczynić niewidoczną, obrócić w kamień, podzielić na dwie żaby, zmienić w mysz, zdematerializować, wyczarować z niczego. Nadanie dwóm ostatnim magicznym zadaniom rangi najtrudniejszych wykazuje całkowitą zgodność z tym ukształtowanym w pierwszych miesiącach życia przeświadczeniem, że obiekty istnieją permanentnie. Ani nie dematerializują (uczynić coś niewidzialnym to zupełnie co innego, niż to „zniknąć”, jak by to ujął Kubuś Puchatek), ani nie powstają z niczego (uzyskać mysz z żaby to koncepcyjnie zupełnie co innego niż powołać ją do bytu). W drugiej i trzeciej serii eksperymentu starano się uczestnikom nieco namieszać w głowach (zmanipulować ich po prostu), bo kazano im się zająć w swej magicznej wyobraźni krową (300 kg żywej wagi), a nie małą żabką. Manipulacja się nie udała. Nadal między uczestnikami eksperymentu panowała spora zgodność oraz intuicyjnie „wyczuli” oni te różnicę masy, a więc i wagi zadania. Uznali wiec np., że krowę znacznie trudniej wylewitować, niż żabę, za to znacznie łatwiej podzielić na dwie. W naszym zatem „mugolskim” świecie i w świecie baśni, funkcjonują podstawowe zasady fizyki. Wbite nam jednak do głowy nie w szkole i nie przez lekturę. Przepytano bowiem uczestników doświadczenia na okoliczność ich znajomości prawa zachowania materii czy też lektur z dzieciństwa. I mimo, że jak stwierdzają badacze, ciężko jest dziś w zachodnim świecie znaleźć kogoś, kto nie zna opowieści o Harrym Potterze czy też nie chodził do szkoły powszechnej, gdzie był podstawowy kurs fizyki, wyniki obrazują intuicyjne, szybkie reakcje. Nie miały one wiele wspólnego z przywoływaniem w pamięci przeczytanych baśni czy tembru głosu pani od fizyki. Badanie jak dotąd nie zostało niestety rozszerzone na inne kultury, co zresztą byłoby niezmiernie ciekawe. Bo pozwalałoby pełniej zobaczyć zakorzenienie tej naszej fizyki intuicyjnej, którą wypracowujemy w pierwszych latach życia i która pozostaje z nami na zawsze. Światy magiczne, baśniowe, zaczarowane wyobrażamy sobie zgodnie z tymi podstawowymi zasadami funkcjonowania, znanymi na ogół za pomocą wczesnych doświadczeń życiowych stąd – z realności. Najprostszy dowód: bez zaklęcia i jakiejś magicznej czynności nie da się w ogóle nic przedziwnego zrobić w magicznym świecie. Króluje tam zatem zasada, że tylko akcja wywoła reakcję. Łamanie praw natury jest możliwe poza światem mugoli, ale tylko dlatego, że te prawa w ogóle istnieją w naszej głowie, czytajmy: intuicji. Jak opisują autorzy tego przemyślnie zaplanowanego niewielkiego, ale niezmiernie eleganckiego badania, intuicja – także ta świata fizycznego i jego nieubłaganych praw – pozwala nam w dorosłości rozumieć dookolną rzeczywistość i kieruje nami, umożliwiając przewidywanie, wnioskowanie i podejmowanie działań w dynamicznie zmieniającym się środowisku. Czy zatem możemy zaniedbać lekcje fizyki w  szkole? Bynajmniej. Uczymy się tam – oby w jak najbardziej intuicyjny mądry sposób – tych znacznie mniej intuicyjnych zagadnień, które jednak w codziennym życiu, się przydają. Jak prawa gazowe, trzecia zasada dynamiki, maszyny proste czy zachowanie cieczy w naczyniach połączonych. To tylko pogłębia naszą intuicję i spada nam szansa na otrzymanie Nagrody Darwina. Przyznawanej tym, którzy, czasem niezmiernie pracowicie, podcinają w różnych fizycznych aspektach życia gałąź, na której siedzą. Ludzie przebywają sporo w wymyślonych, nierealnych światach. Tymi światami rządzą reguły – wiele z nich ustalamy sami. Jak się okazuje, nie tylko czy nie tyle w oparciu o teorie naukowe, co o nasze intuicje – o całe intuicyjne teorie. One, podobnie jak teorie naukowe, pozwalają nam przewidywać, tłumaczyć, sprawdzać i interpretować dane. Nawet, gdy jesteśmy poważnie pytani o zdawałoby się niepoważne rzeczy, takie jak zamiana żaby w mysz.",,
Strategiczne partnerstwo Warszawy i Tbilisi. Wizyta marszałka Sejmu w Gruzji,"Marszałek Sejmu Marek Kuchciński rozpoczął w poniedziałek dwudniową wizytę w Gruzji, podczas której spotka się z przewodniczącym parlamentu Iraklim Kobakhidze, by podpisać statut Zgromadzenia Parlamentarnego Rzeczypospolitej i Gruzji.","W programie wizyty jest też spotkanie z Eliaszem II, katolikosem-patriarchą, zwierzchnikiem Gruzińskiego Kościoła Prawosławnego. W podróży marszałkowi Sejmu towarzyszyć będą parlamentarzyści-członkowie Delegacji Sejmu i Senatu do Zgromadzenia Parlamentarnego Rzeczypospolitej Polskiej i Gruzji: wicemarszałek Senatu Maria Koc oraz posłowie Małgorzata Gosiewska, Magdalena Kochan i Bartosz Józwiak. Sejm będzie reprezentowała także Agnieszka Kaczmarska, szef kancelarii.Po podpisaniu Statutu Zgromadzenia Parlamentarnego, Marszałek Sejmu weźmie udział w uroczystości otwarcia Biblioteki Polskiej w Bibliotece Narodowej gruzińskiego Parlamentu. Podczas wizyty Marek Kuchciński złoży również wieniec przed pomnikiem śp. prezydenta Lecha Kaczyńskiego. Marszałek Sejmu odda także hołd bohaterom poległym za jedność Gruzji, składając wieniec przed monumentem im poświęconym. Weźmie również udział w uroczystości odsłonięcia tablicy Instytutu Polskiego przy Ambasadzie RP w Tbilisi. Minister Kaczmarska podczas wizyty w gruzińskim parlamencie będzie rozmawiać z Sekretarzem Generalnym Parlamentu Gruzji Givim Mikanadze. Zgromadzenie Parlamentarne Polski i Gruzji 22 marca Sejm podjął uchwałę w sprawie powołania Zgromadzenia Parlamentarnego Polski i Gruzji. „W celu rozwijania i umacniania przyjaźni oraz współpracy między Rzecząpospolitą Polską i Gruzją, Sejm Rzeczypospolitej Polskiej – działając w porozumieniu z Senatem Rzeczypospolitej Polskiej - postanawia powołać Zgromadzenie Parlamentarne Rzeczypospolitej Polskiej i Gruzji. Zadaniem Zgromadzenia jest rozpatrywanie spraw interesujących Sejm i Senat Rzeczypospolitej Polskiej i Parlament Gruzji oraz przyjmowanie wspólnych stanowisk w tym zakresie” – napisano w uchwale. Z kolei 11 kwietnia analogiczną uchwałę podjął Senat.W gruzińskim parlamencie Zgromadzenie zostało powołane 20 kwietnia.  Wzajemne wsparcie Wyraźnym sygnałem pogłębienia relacji między parlamentami obu krajów i podniesienia ich na jeszcze wyższy poziom było również uroczyste podpisanie porozumienia o partnerstwie strategicznym przez marszałków Sejmu i Senatu oraz przewodniczącego Kobakhidze w trakcie spotkania w Polsce w grudniu 2017 r. Partnerstwo strategiczne zostało ustanowione w związku z 25. rocznicą wznowienia polsko-gruzińskich stosunków dyplomatycznych. Jest potwierdzeniem wagi przyjaźni pomiędzy narodami, w uznaniu wspólnych wartości i interesów obu państw wynikających z politycznych, społecznych i gospodarczych związków oraz bliskości kulturowej. W dokumencie strony postanowiły m.in., że będą nadal wzajemnie wspierały swoją suwerenność i integralność terytorialną oraz prowadziły koordynację strategiczną w celu zwiększenia swojego zaangażowania w integrację europejską i euroatlantycką.23 października Sejm w uchwale upamiętnił 10. rocznicę rosyjskiej agresji na Gruzję. „Sejm Rzeczypospolitej Polskiej sprzeciwia się wszelkim działaniom, które mają na celu ingerencję w suwerenne prawo władz w Tbilisi do sprawowania zwierzchnictwa nad terytorium Gruzji, oraz zdecydowanie potępia zabójstwa, porwania, stosowanie tortur i inne akty przemocy wobec obywateli gruzińskich na terytoriach okupowanych” – podkreślono w dokumencie.Polsko-gruzińskie relacje parlamentarne cechuje duża dynamika. Oprócz spotkań na szczeblu przewodniczących parlamentów wymienić można m.in.: wizyty studyjne na poziomie komisji oraz udział posłów i senatorów w misjach obserwacyjnych wyborów w Gruzji z ramienia Zgromadzeń Parlamentarnych Rady Europy i NATO oraz w niezależnych misjach obserwacyjnych Sejmu i Senatu. Polsko-Gruzińska Grupa Parlamentarna działa od 2005 r. i liczy obecnie 46 członków.",,
Prezydent Duda odebrał Specjalną Nagrodę Prometejską im. Prezydenta Lecha Kaczyńskiego,"Andrzej Duda został uhonorowany w czwartek Specjalną Nagrodą Prometejską im. Prezydenta Lecha Kaczyńskiego. Prezydent odebrał wyróżnienie podczas gali portalu Niezalezna.pl, w Galerii Porczyńskich w Warszawie.","„Prezydent Andrzej Duda pięknie i twórczo rozwija koncepcję Międzymorza, rozwijając inicjatywę Trójmorza, grupującej 12 krajów Europy Środkowej” – napisał Jarosław Kaczyński w liście odczytanym podczas uroczystości. To pierwsza edycja Nagrody Prometejskiej i tylko w tym roku zostaje przyznana jej edycja specjalna. Prezydent Duda, odbierając nagrodę, powiedział, że Lech Kaczyński był krytykowany przez „salonowe media, jako romantyk w polityce, w przeciwieństwie do pragmatycznego rządu”. – Najbardziej romantycznym przejawem polityki Lecha Kaczyńskiego jest gazoport w Świnoujściu – zauważył laureat izapowiedział, że  „wielka koncepcja polskiej polityki zagranicznej Lecha Kaczyńskiego” będzie realizowana. Jako przykład podał niedawno zawarte porozumienie z prezydentem USA Donaldem Trumpem dotyczące rozlokowania kolejnych amerykańskich sił zbrojnych na terenie naszego kraju. Dowództwo amerykańskiej dywizji zlokalizowane będzie w Poznaniu. Pozostali laureaci Nagrody Prometejskiej im. Lecha Kaczyńskiego to: Krzysztof Szwagrzyk, Krzysztof Jurgiel, Jan Ardanowski i Daniel Obajtek.",,
Gawkowski szefem sztabu wyborczego Wiosny,"Dla nas oczywistym wyborem jest budowanie przede wszystkim koalicji lewicowej – powiedział w piątek lider Wiosny Robert Biedroń. Jego ugrupowanie ogłosiło skład sztab wyborczy, którego szefem został Krzysztof Gawkowski.","Podczas konferencji prasowej Robert Biedroń przedstawił stan rozmów w sprawie formuły startu w wyborach parlamentarnych. Jak mówił, w pierwszym wariancie dotyczącym koalicji lewicowej „te rozmowy idą w bardzo dobrym kierunku”. – Wszystko wskazuje na to, że tutaj znajdziemy wspólnie porozumienie tak, żeby razem za pewien czas przedstawić państwu jakąś koncepcję postępowego bloku w wyborach parlamentarnych – powiedział lider Wiosny. Przyznał, że rozmowy toczą się m.in. z Sojuszem Lewicy Demokratycznej, Lewicą Razem, Zielonymi, Inicjatywą Polska, Komitetem Obrony Demokracji, Obywatelami RP, Unią Pracy czy Inicjatywą Feministyczną. – Bardzo szeroko rozmawiamy na lewicy. Nie wszystkie ugrupowania oczywiście wyraziły chęć kontynuacji tych rozmów takich bardziej konkretnych, ale większość z nich chce rozmawiać – mówił Biedroń. Lider Wiosny był również pytany o piątkową wypowiedź Schetyny, który mówił, że pierwszym wyborem dla PO jest PSL. Zapytany, czy po przecinku tej wypowiedzi jest „Wiosna jest dla nas absolutnie ostatnim wyborem”, Biedroń odpowiedział: „Nie odczuwam tego po wypowiedziach Grzegorza Schetyny. My się spotykamy i te rozmowy są bardzo dobre"". – Dla nas oczywistym wyborem jest budowanie przede wszystkim koalicji lewicowej, koalicji postępowej, w tym kierunku będziemy zmierzać. te rozmowy są naprawdę bardzo dobre na lewicy – podkreślił. Zaznaczył przy tym, że jego ugrupowanie jest przygotowane na każdy scenariusz. – Jeżeli nie będzie dobrej woli ze strony Koalicji Europejskiej, Platformy Obywatelskiej do dialogu, to my nie będziemy się obrażali, będzie konsekwentnie podążali lewicową, postępową drogą. Może to i lepiej, może dzięki temu zachowamy wiarygodność, zachowamy nasze wartości, zachowamy nasz program, a wyborcy osądzą ostatecznie na kogo postawią – powiedział Biedroń. Zapytany, czy będzie kandydował w wyborach parlamentarnych, odpowiedział: „nie podjęliśmy jeszcze takiej decyzji"". Biedroń  objął na początku lipca mandat europosła. Z kolei na uwagi, że szef SLD Włodzimierz Czarzasty uważa, że Wiosna jest za mało transparentna, jeżeli chodzi o finansowanie, Biedroń odpowiedział, że są to fake newsy. – Nie wiem, po co on to mówi. Nie ma żadnych dowodów na to. Nie chcę się z nim sądzić, nie chcę się z nim spierać, bo to bez sensu jest w ogóle, szkoda czasu, niech on nie gada głupot – powiedział. Szefem sztabu wyborczego Wiosny został sekretarz generalny partii Krzysztof Gawkowski. Jego zastępcą będzie Krzysztof Śmiszek, który ma odpowiadać za kampanię bezpośrednią. Za część programową będzie odpowiedzialna wiceprezes Wiosny Gabriela Morawska–Stanecka, za prawa kobiet i politykę senioralną europosłanka Sylwia Spurek, była wicemarszałek Sejmu Wanda Nowicka odpowiada za politykę równościową, a Paulina Piechna–Więckiewicz będzie odpowiedzialna za politykę społeczną. Z kolei Maciej Gdula – jak ogłosił Biedroń – będzie odpowiadał za strategię Wiosny w wyborach, a także za edukację i szkolnictwo wyższe. Sławomir Gromadzki będzie odpowiedzialny za politykę rolną, europoseł Łukasz Kohut – za zbiórkę podpisów i politykę regionalną, wiceszefowa Przedwiośnia (młodzieżówki partii) Karolina Molska – za politykę młodzieżową, burmistrz warszawskich Bielan Grzegorz Pietruczuk – za politykę samorządową, Dariusz Standerski – za program Wiosny dotyczący gospodarki. Rzecznikiem prasowym sztabu został Jan Mróz.",,
Ponad tysiąc osób zatrzymanych w związku z protestem opozycji w Moskwie,"1074 osoby zatrzymała w sobotę policja w Moskwie na proteście opozycji - podało Ministerstwo Spraw Wewnętrznych. Uczestnicy akcji, która według władz była nielegalna, protestowali przeciw niezarejestrowaniu opozycyjnych kandydatów w wyborach do władz stolicy.","Dziennik „Kommiersant” przekazał, że zatrzymano m.in. opozycjonistów, których nie zarejestrowano do udziału w wyborach, w tym Lubow Sobolową, Dmitrija Gudkowa, Iwana Żdanowa i Jurija Galamina.Początkowo uczestnicy wiecu zebrali się przy ratuszu. Według policji było tam około 3,5 tys. osób. Demonstrujący wznosili m.in. hasła „Rosja bez Putina” oraz „Putin zrezygnuj”.Po wyparciu sprzed ratusza kilkaset osób zebrało się na pl. Trubnym, gdzie interweniował OMON – podała BBC. Stamtąd około 200 zgromadzonych udało się na bulwar Cwietny.Według Sobol funkcjonariusze policji wytrącali dziennikarzom z rąk sprzęt. „Mnie filmował korespondent TV Dożd, z rąk wytrącili mu telefon. W samochodzie jest teraz ze mną fotoreporter »Komsomolskiej Prawdy«. Wiozą nas w nieznanym kierunku” – napisała na Twitterze.BBC podała, że jedna z cerkwi w centrum Moskwy zdecydowała się wpuścić do środka protestujących, choć rosyjska Cerkiew prawosławna zwykle nie popiera akcji opozycji. Uczestnikom protestu w cerkwi umożliwiono ucieczkę przed policją i opatrzono rany. W sobotę policja wezwała na przesłuchanie do Komitetu Śledczego redaktor naczelną opozycyjnej telewizji Dożd Aleksandrę Pieriepiełową. Ma ona odpowiadać jako świadek w sprawie o utrudnianie pracy komisji wyborczych.W zeszłym tygodniu moskiewska komisja wyborcza odrzuciła kandydatury 57 osób do udziału w wyborach, w tym czołowych polityków opozycji, przeważnie wskazując na nieprawidłowości w podpisach poparcia dla kandydatów. Opozycja oskarża władze o zmanipulowanie list z podpisami zebranymi przez jej przedstawicieli.Podczas wiecu 20 lipca jeden z najważniejszych liderów rosyjskiej opozycji Aleksiej Nawalny oświadczył, że jeśli w ciągu tygodnia nie dojdzie do zarejestrowania wszystkich osób formalnie zgłoszonych przez opozycję, to na sobotę 27 lipca zostanie zwołana demonstracja przed siedzibą władz miejskich.Po tej zapowiedzi doszło do rewizji w domach opozycjonistów i ich zatrzymań. Nawalny został w środę aresztowany na 30 dni za wzywanie do udziału w sobotniej demonstracji.Opozycjoniści uważają wrześniowe wybory do władz Moskwy za istotne, gdyż ich zdaniem dają im one szansę zwiększenia obecności w stolicy, gdzie wspierani przez Kreml kandydaci byli w przeszłości mniej popularni niż w innych częściach kraju.",,
"„To nie showmani, tylko pracusie”. SLD o nowych posłach z TR","– Nie otwieram szampana, jestem daleki od takich zachowań, chociaż powinienem skakać z radości – mówił Grzegorz Napieralski z SLD. A Leszek Miller stwierdził, że w najbliższych kampaniach wyborczych będzie jedna lista polskiej lewicy. Tak posłowie SLD komentowali odejście kolejnych posłów z Twojego Ruchu Janusza Palikota.","Wojciech Penkalski to jeden z członków Twojego Ruchu, który zdecydował się opuścić klub. Wraz z nim taką samą decyzję podjęło jeszcze 11 posłów Twojego Ruchu, w tym jego wiceprezes Artur Dębski i poseł Armand Ryfiński – ustaliła dziennikarka TVP Info Karolina Lewicka. Wcześniej pojawiały się informacje, że z klubu odeszło 14 deputowanych, co oznaczałoby, że przestaje on istnieć. Leszek Miller w rozmowie z TVP Info potwierdził, że do SLD zostali przyjęci dwaj posłowie Twojego Ruchu.  – Dzisiaj nie ma dla nikogo wątpliwości, że w kampanii do samorządów, Sejmu i Senatu, będzie jedna lista polskiej lewicy. Jeżeli ktoś do nas przychodzi i spełnia nasze wyobrażenia o pracy poselskiej, to chętnie go przyjmujemy – stwierdził. Jego kolega z klubu Grzegorz Napieralski potwierdził, że jeżeli ktoś chce być w SLD, a do tego chce pracować, to nie ma żadnych przeszkód, aby dołączył. – Jeśli są to osoby, które pracowały w komisjach, zabierały głos i mają ciekawą osobowość, to warto z nimi pracować – mówił. Zaznaczył jednak, że ważna jest jakość klubu, a nie hurtowe zbieranie ludzi.                                                teraz odtwarzane""Będzie jedna lista polskiej lewicy"" „To jest początek nowej drogi” Na konferencji Twojego Ruchu zwołanej właśnie z racji odejścia posłów, Janusz Palikot powiedział, że ten trudny dla jego klubu moment,  rozpoczyna nowy etap. – To jest początek nowej drogi, to w pewnym sensie nowe otwarcie – mówił. Dodał, że gdy jego partia zaczynała w 2010 r., jej członków było zdecydowanie mniej. – Udało się. Ja nie jestem ani dla pieniędzy, ani dla stołków, tylko dla sprawy. Nasze wybory są ideowe i za nie dostajemy po łapach – wyjaśniał. Mówił, że jego partia przedstawiła ambitny program i nie wszyscy to wytrzymują. Zapytany o odejście m.in. Artura Dębskiego, który był jednym z liderów w Twoim Ruchu, powiedział, że sam podjął decyzję, nikt go z klubu nie wyrzucał. „Przed lewicą świetlana przyszłość”Dwaj nowi członkowie klubu SLD pojawili się później wraz z Dariuszem Jońskim na briefingu prasowym zorganizowanym w Sejmie. – Przed lewicą świetlana przyszłość. Przed nami ciężka praca – mówił Jan Cedzyński, który wraz z Markiem Domarackim przeszedł z Twojego Ruchu do klubu SLD. Dariusz Joński powiedział natomiast, że jego klub cieszy się z tego wzmocnienia sił. – Po odejściu Donalda Tuska potrzebna jest mocna lewica. Leszek Miller, który stoi na jej czele, jest w stanie zatrzymać Jarosława Kaczyńskiego, tylko on jest w stanie to zrobić, bo prawica cały czas rośnie w siłę – stwierdził.",,
"Tokarczuk: Jestem zawstydzona, że polski rząd odmówił przyjęcia imigrantów","– Przyjedzcie do Polski, to normalny kraj, ale nie jest tak kolorowy jak Szwecja. Brakuje mi tego w moim małym kraju. (…) Jestem zawstydzona tym, że polski rząd odmówił przyjęcia imigrantów – mówiła pisarka Olga Tokarczuk na spotkaniu z młodzieżą w szkole w imigranckiej dzielnicy Tensta w Sztokholmie. Informację podał portal wpolityce.pl.","– Polski rząd nie jest otwarty, mam nadzieję, że możemy to zmienić – mówiła noblistka do dzieci. Laureaci nagród Nobla, przede wszystkim w dziedzinie literatury, od 30 lat odwiedzają dzieci ze szkół w Rinkeby oraz Tensta – dzielnic, w których często dochodzi do strzelanin oraz podpaleń samochodów. Olga Tokarczuk we wtorek odebrała w Sztokholmie złoty medal i dyplom noblowski. Do późnego wieczora noblistka bawiła się na bankiecie w ratuszu. Nie oznacza to jednak jeszcze końca Tygodnia Noblowskiego. Pisarka weźmie udział jeszcze m.in. w przyjęciu wydanym przez szwedzką rodzinę królewską na Zamku Królewskim, a także spotka się z dyplomatami na raucie przygotowanym przez Ambasadę RP w Sztokholmie.",,
Schetyna: unijni ministrowie są zgodni;  trzeba utrzymać sankcje wobec Rosji,"– Unia Europejska nie złagodzi sankcji wobec Rosji, wprowadzonych w związku z konfliktem na Ukrainie – poinformował w Luksemburgu szef polskiej dyplomacji Grzegorz Schetyna, relacjonując uzgodnienia ministrów spraw zagranicznych państw unijnych. Tymczasem w odwecie na unijne sankcje 21 października wchodzi w życie zakaz na sprowadzanie z UE do Rosji tłuszczu zwierzęcego i podrobów.","– Źle by się stało, jeśli przegląd sankcji i ich skutków owocowałby ichzawieszeniem. Uważam, że nie powinniśmy doprowadzić do takiej sytuacji.Czyli: konsekwentnie je utrzymać, chyba że ze strony Rosji nastąpi sygnałrzeczywistego zawieszenia broni i gesty, które nie byłyby tylko pustymi, jak dotychczas – powiedział Schetyna dziennikarzom. Według niego szefowiedyplomacji państw UE byli w tej sprawie zgodni. UE ma dokonać pierwszej analizy skuteczności i konsekwencji sankcjigospodarczych wobec Rosji 28 października. Schetyna wyraził zadowolenie, że unijni ministrowie mówią w kwestii sankcji jednym głosem.  „Incydenty nie do zaakceptowania”  O tym, że Unia nie powinna na razie wprowadzać zmian do restrykcji mówił dziś także m.in. minister spraw zagranicznych Danii Martin Lidegaard. – Nie sądzę, że należy teraz zmniejszać presję na Rosję, bo wciąż dochodzi do incydentów, które są nie do zaakceptowania – powiedział szef duńskiej dyplomacji.  Zdecydowanie sprawę stawia także litewski minister Linas Linkevicius: – Jeśli sytuacja będzie się nadal pogarszać, powinniśmy wręcz zwiększyć nacisk na Rosję, nie wykluczając także rozszerzenia sankcji – powiedział Linkevicius. We wspólnym oświadczeniu ministrowie potępili naruszanie zawieszenia broni we wschodniej Ukrainie. Ponownie zaapelowali o wycofanie stamtąd nielegalnych grup zbrojnych i ciężkiego sprzętu oraz o zabezpieczenie ukraińsko-rosyjskiej granicy. Rosja rozszerza embargo   21 października wchodzą w życie przepisy, które rozszerzają embargo Moskwy na produkty z Zachodu. Do Rosji nie będzie można sprowadzać z Unii tłuszczu zwierzęcego, podrobów i skrawków wołowych. Federalna Służba Nadzoru Weterynaryjnego i Fitosanitarnego (Rossielchoznadzor) uzasadniła to licznymi przypadkami wykrycia w tych produktach szkodliwych substancji.",,
"Będzie kasacja ws. drukarza, który sprzeciwił się promocji LGBT","Minister sprawiedliwości Zbigniew Ziobro wniesie kasację ws. prawomocnego wyroku wobec łódzkiego drukarza, który odmówił wydrukowania plakatów fundacji LGBT. „Staję po stronie wolności – gospodarczej i sumienia” – napisał w oświadczeniu.","„Już zdecydowałem – będzie kasacja. Nie chodzi tu o żadne uprzedzenia wobec tych czy innych środowisk, tylko o zasady” – oświadczył minister. „Dziś każdy ma wybór, zwłaszcza w przypadku tak rozpowszechnionych usług, jak drukarskie. Jeśli spotka się z odmową zlecenia, może iść do konkurencji” – zauważył.Ziobro dodał, że stoi w tej sprawie „po stronie fundamentalnych zasad, których nie wolno naruszać w imię jakichkolwiek ideologicznych racji”. „Robię to w interesie wszystkich, których może spotkać podobna historia” – zaznaczył.Winny wykroczeniaW maju sąd II instancji utrzymał w mocy wyrok widzewskiego sądu rejonowego i uznał drukarza Adama J. za winnego wykroczenia, ale odstąpił od wymierzenia mu kary.Sąd argumentował, że niezależnie od tego, czy sprawa dotyczyłaby – jak w tym przypadku – odmowy wydrukowania roll-upu dla organizacji LGBT, czy plakatów promocyjnych dla ruchów obrony życia, to należy ocenić ją dokładnie tak samo – w kategoriach błędnego pojmowania wolności sumienia.",,
Już w czerwcu UE planuje znieść wizy dla Ukraińców,"12 czerwca Unia Europejska planuje znieść wizy dla obywateli Ukrainy - dowiedziało się nieoficjalnie Polskie Radio. W tej sprawie ostatnie słowo należy do krajów członkowskich, które do tej pory zwlekały z decyzją. – Bezwizowy wjazd dotyczyć będzie jednak tylko osób mających biometryczne paszporty, które wydano niewielu Ukraińcom – zastrzegał w radiowej Jedynce minister spraw wewnętrznych i administracji Mariusz Błaszczak.","Komisja Europejska już rok temu zaleciła zniesienie wiz, ale kraje członkowskie w obawie przez wzrostem migracji nie chciały się zgodzić. Teraz może pojawić się jeszcze próba opóźnienia decyzji w związku z wyborami prezydenckimi we Francji, ale – jak wskazują unijni dyplomaci – raczej nie powinno do tego dojść. Zielone światło dla zniesienia wiz kilka tygodni temu dał Parlament Europejski.  – Powiedzieć, że jest najwyższy czas, to powiedzieć za mało. To jest rzecz, która powinna już dawno się zdarzyć. Jest to bardzo ważny sygnał, konieczny i zasłużony – powiedział europoseł Jacek Saryusz-Wolski, który od lat zajmuje się w Parlamencie sprawami Ukrainy.",,
Franciszek przyjął Putina. Prezydent Rosji spóźnił się prawie godzinę,"55 minut trwała rozmowa papieża Franciszka z prezydentem Rosji Władimirem Putinem w czwartek w Watykanie. Rosyjski przywódca – podobnie jak cztery lata temu – spóźnił się prawie godzinę na audiencję u papieża. Po spotkaniu odbyła się druga, otwarta część audiencji z wymianą podarunków.","Ojciec Święty wręczył swemu gościowi grawiurę przedstawiającą plac Św. Piotra w XVIII wieku, dodając żartem, że to na pamiątkę, aby prezydent Rosji „nie zapomniał Rzymu”. Putin  przekazał papieżowi ikonę z postaciami świętych apostołów Piotra i Pawła. Komentatorzy twierdzą, że papież rozmawiał z rosyjskim prezydentem najprawdopodobniej o sytuacji na Bliskim Wschodzie, szczególnie w Syrii, gdzie Rosja militarnie wspiera reżim prezydenta al-Asada, a także o ochronie mieszkających tam i prześladowanych chrześcijan. Innym tematem rozmów mogła być sytuacja w Wenezueli, gdzie Rosja wspiera niedemokratyczny reżim prezydenta Maduro.  To było trzecie spotkanie Franciszka z Putinen, po audiencjach w 2013 i 2015 roku. Następnie prezydent Rosji spotkał się z sekretarzem stanu Stolicy Apostolskiej kard. Pietro Parolinem i sekretarzem ds. stosunków z państwami abp. Paulem Gallagherem. Rozmowy trwały prawie pół godziny. Z Watykanu rosyjski przywódca udał się do pałacu na Kwirynale na spotkanie z prezydentem Włoch Sergio Mattarellą. Po zakończeniu rozmów, Władimir Putin w Pałacu Chigi spotka się z premierem Giuseppe Conte. Na zakończenie przewidziano konferencję prasową obu szefów rządów. Oficjalny program pobytu delegacji rosyjskiej, w której skład wchodzą jeszcze ministrowie: spraw zagranicznych – Siergiej Ławrow i przemysłu – Denis Manturow, zakończy się o kolacją roboczą, którą w Villa Madama wyda premier Conte. Wezmą w niej udział wysokiej rangi przedstawiciele rządu włoskiego, m.in. wicepremierzy Matteo Salvini i Luigi Di Maio oraz szef dyplomacji Enzo Moavero Milanesi. Media włoskie, licząc się ze spóźnieniami w programie, z których znany jest szef państwa rosyjskiego, nie wyklucza także jego prywatnego spotkania z byłym premierem Silvio Berlusconim – jego dawnym przyjacielem. Przypomniano, że podczas poprzedniego pobytu we Włoszech, z okazji wystawy światowej Expo w Mediolanie w 2015, Putin spotkał się z ekspremierem na zakończenie programu oficjalnego. W Watykanie na czas przejazdu prezydenckiej kolumny około 30 samochodów i wizyty w Watykanie wprowadzono nadzwyczajne środki bezpieczeństwa. Zamknięto Plac św. Piotra oraz prowadzącą do niego główną ulicę via Della Conciliazione. Centrum Rzymu ogłoszono „strefą zero”, w której wszelki ruch samochodowy został zakazany a zakaz ten obejmuje łącznie 50 ulic. Zabroniono też wszelkich manifestacji, kontrolowane są w tym rejonie rozmowy telefoniczne, a przestrzeń powietrzną kontrolują drony i śmigłowce.",,
W I turze Komorowski wygrałby o 5 pkt. proc.,"Gdyby wybory prezydenckie odbywały się dziś, Bronisław Komorowski uzyskałby 40 proc. głosów, a Jarosław Kaczyński 35 proc. – wynika z sondażu przeprowadzonego przez TNS OBOP dla programu „Forum” TVP Info.","W sondażu zapytano ankietowanych, na kogo oddaliby głos, gdyby wybory odbyły się 18 czerwca. 40 proc. wskazało Bronisława Komorowskiego, 35 proc. Jarosława Kaczyńskiego, a 13 proc. Grzegorza Napieralskiego.  Pozostali kandydaci otrzymali poniżej 10 proc. poparcia.  Andrzej Lepper, Andrzej Olechowski, Janusz Korwin-Mikke i Waldemar Pawlak – po 3 proc.; 1 proc. poparcia uzyskał Marek Jurek. Pozostali zarejestrowani kandydaci uzyskali mniej niż 1 proc. poparcia. W porównaniu z poprzednimi sondażami przeprowadzonymi na zlecenie „Forum” widać, jak zmieniał się dystans między dwoma liderami wyścigu prezydenckiego. 11 czerwca wynosił on 2 proc., podczas gdy w maju (7 i 20) wynosił 14 i 25 proc.W porównaniu z majem zmieniła się też pozycja Grzegorza Napieralskiego. Kandydat SLD na prezydenta osiągnął dwucyfrowe poparcie w czerwcu – 11 czerwca wyniosło ono 12 proc. i w ciągu tygodnia skoczyło o 1 punkt. W obu majowych sondażach wyniosło ono 4 proc.Niewielkie wahania poparcia odnotowywali w poprzednich sondażach Andrzej Lepper (7 maja – 2 proc., 20 maja – 4 proc., 11 czerwca – 1 proc.), Andrzej Olechowski (odpowiednio: 2 proc., 4 proc., 5 proc.), Janusz Korwin-Mikke (1 proc., 3 proc., 2 proc.), Waldemar Pawlak (3 proc., 3 proc., 5 proc.), Marek Jurek (niezmiennie 1 proc.).  Z sondażu wynika, że w II turze wyborów przewaga między dwoma głównymi kandydatami byłaby większa. Bronisław Komorowski mógłby liczyć na 57 proc. głosów, a Jarosław Kaczyński na 43 proc. W porównaniu z poprzednimi sondażami na temat II tury, obecnie odnotowano spadek poparcia dla kandydata PO i wzrost dla kandydata PiS. Marszałek 11 czerwca otrzymał 56 proc. głosów, jednak w maju miał poparcie na poziomie 66 proc. (20 maja) i 61 proc. (7 maja). W II turze na prezesa PiS chciało głosować 44 proc. (11 czerwca), ale w maju było to 34 proc. (20 maja) i 30 proc. (7 maja). Motywacja wyborców Ankietowanych zapytano także, czym kierowaliby się głosując w I turze wyborów.   24 proc. odpowiedziało, że swój głos oddali dlatego, że popierają partię, z której wywodzi się kandydat. 23 proc. twierdzi, że przy wyborze kieruje się zasadą mniejszego zła. 20 proc. mówi, ze zna program dla Polski danego kandydata.Wizerunek kandydata liczy się dla 18 proc. ankietowanych, 11 proc. podoba się życiorys polityczny kandydata, a 4 proc. uznało, że trudno powiedzieć.Badanie na zlecenie programu „Forum” przeprowadzono w dniach 16-17 czerwca na reprezentatywnej 100-osobowej grupie Polaków w wieku 18 lat i więcej. Miało ono formę rozmowy telefonicznej.",,
Lewandowski znów zostanie tatą? Po bramce wyraźnie chciał coś przekazać,"Bramkowa passa Lewandowskiego nie ustaje. Najciekawsze jednak to, co Robert przekazał po golu. Grający w Bayernie Monachium polski piłkarz strzelił bramkę w 69. minucie spotkania z Olympiakosem Pireus, po której wykonał wymowną „cieszynkę”.","Bayern Monachium wygrał u siebie z Olympiakosem Pireus 2:0 w czwartej kolejce grupy B piłkarskiej Ligi Mistrzów. Bawarczycy zapewnili sobie tym samym awans do 1/8 finału. Pierwszą bramkę zdobył Lewandowski, drugą – Ivan Perisic, minutę przed zakończeniem regulaminowego czasu gry.Po trafieniu piłką do siatki Robert Lewandowski wyjął jednak futbolówkę z bramki i schował pod koszulkę, w usta wkładając jednocześnie palec – symbolizujący dziecięcy smoczek. Zazwyczaj ten gest oznacza, że piłkarz spodziewa się dziecka. BByłaby to druga pociecha Lewandowskich – Klara, ich pierwsze dziecko, przyszło na świat w maju 2017 r.W mediach społecznościowych zawrzało, a w kierunku Roberta i Anny Lewandowskich popłynęły już pierwsze gratulacje. Oficjalnych informacji jednak nie ma.Tata już ogłosił światu super nowinę! Gratulacje kochani! Z dwójką raźniej �� @lewy_official #annalewandowska pic.twitter.com/IdFP9wtLI0— Monika Pyrek (@monikapyrek) November 6, 2019 Na razie jedno jest pewne – Robert Lewandowski strzela bramkę za bramką. Czwartkowe trafienie było już jego 21. w całym sezonie (14 goli w 10 meczach ligowych, sześć bramek w Lidze Mistrzów oraz jedna w Pucharze Niemiec). Polak prowadzi także w klasyfikacji strzelców Bundesligi. Do tego dołożył trzy trafienia w drużynie narodowej.Robert Lewandowski has scored in EVERY #UCL & Bundesliga game this season for Bayern (20 goals, 14 games) ������ pic.twitter.com/2B5fuGPRya— UEFA Champions League (@ChampionsLeague) November 6, 2019",,
Strategiczne porozumienie Polski z USA podpisane. „To element bezpieczeństwa narodowego”,"Porozumienie między Polską i USA dotyczące strategicznego dialogu w kwestii energii podpisali w piątek w Warszawie Piotr Naimski, sekretarz stanu w KPRM oraz sekretarz ds. energii USA Rick Perry.","– Partnerstwo pomiędzy Stanami Zjednoczonymi w dziedzinie energii, bezpieczeństwa energetycznego jest na dobrej drodze – mówił tuż przed podpisaniem porozumienia Naimski.  Cyberbezpieczeństwo, energia atomowa, paliwa kopalne  Jak podano, porozumienie dotyczy prowadzenia regularnego dialogu z udziałem administracji i ekspertów obu państw w obszarach związanych w szczególności z cyberbezpieczeństwem, energią atomową, paliwami kopalnymi i infrastrukturą energetyczną i stanowi realizację wspólnego oświadczenia Prezydenta Rzeczypospolitej Polskiej Andrzeja Dudy oraz Prezydenta Stanów Zjednoczonych Ameryki Donalda J. Trumpa wydanego w Waszyngtonie 18 września 2018 r.  – Bezpieczeństwo dostaw energii to element bezpieczeństwa narodowego naszego kraju – powiedział w piątek Naimski. Dodał, że współpracę w zakresie bezpieczeństwa energetycznego Polska rozumie jako równoległą do działań w dziedzinie militarnej.  Naimski podkreślił, że współpraca Polski i Stanów Zjednoczonych w obszarze energii otwiera bardzo szerokie możliwości. Jak zaznaczył, Polska chce umacniać i rozwijać współpracę z USA w zakresie energetyki nuklearnej czy bezpieczeństwa cybernetycznego w sieci.  – Jeżeli nie będziemy w stanie obronić naszych sieci energetycznych, naszych instalacji krytycznych przed atakami, które będą prowadzone poprzez narzędzia informatyczne (...), będziemy bezradni – podkreślił Naimski.",,
USA: Republikanie szukają winnych porażki,"W Partii Republikańskiej trwają rozrachunki po porażce jej kandydata Mitta Romneya w wyborach prezydenckich. Konserwatyści w
partii przystąpili do kontrofensywy, odrzucając pogląd, że stronnictwo
powinno być bardziej umiarkowane w swym programie.","Bezpośrednio po wyborach 6 listopada dominowały komentarze, że przyczyną przegranej Romneya i utraty przez Republikanów kilku miejsc w Senacie było uleganie wpływom prawicowej Tea Party w takich kwestiach jak aborcja, redukcja wydatków rządowych i podatki, oraz twardy kurs GOP wobec nielegalnych imigrantów. To ostatnie sprawiło, że ponad 70 proc. Latynosówgłosowało na Obamę.W ostatnich dniach obwinia się okoliczności nadzwyczajne, jak huragan Sandy, który - według sondaży - poważnie pomógł Obamie. Republikanie mają jednak ogromne pretensje do reprezentującego ich partię gubernatora stanu New Jersey Chrisa Christie, który mimo wcześniejszych deklaracji poparcia dla Romneya wczasie huraganu głośno wychwalał prezydenta. W kręgach prawicy Christieuznano za zdrajcę.Krytyka kieruje się też coraz bardziej przeciw samemu Romneyowi.Konserwatyści i religijni działacze w GOP twierdzą, że nominowany w tym rokukandydat przegrał, ponieważ był „za mało konserwatywny”. Podobnie tłumacząporażkę w wyborach w 2008 roku senatora Johna McCaina, któremu prawica takżenie ufała.Romney był w latach 2003-2006 gubernatorem lewicowo-liberalnego stanyMassachusetts i musiał wtedy iść na kompromisy z miejscową legislaturą,zdominowaną przez Demokratów.Przeciwko Romneyowi wykorzystuje się jego ostatnią gafę popełnioną już powyborach. Kilka dni temu kandydat powiedział, że został pokonany, ponieważprezydent Obama „rozdawał prezenty” swoim wyborcom w postaci ustawkorzystnych dla wybranych grup elektoratu.Uznano to za przejaw lekceważenia wyborców jako osób, które łatwo dają sięprzekupić. Wypowiedź ostro skrytykowali dwaj główni rywale Romneya zprawyborów, obaj popierani wtedy przez prawe skrzydło Partii Republikańskiej:Rick Santorum i Newt Gingrich.W najbliższym czasie podziały w GOP oraz wynik walki o wpływy w partii międzyumiarkowanymi i konserwatystami wywrą swe piętno na szykującym się sporzeRepublikanów w Kongresie z Białym Domem o sposób redukcji deficytubudżetowego. Twardogłowi z Tea Party naciskają, by nie ustępować Obamie wsprawie podwyżki podatków od najzamożniejszych obywateli.",,
"„Ten, kto ma puste kieszenie, nie jest wolny; my te kieszenie wypełniamy”. Spot PiS-u","Zawsze byliśmy wiarygodni, tym razem też to potwierdzimy; człowiek, który ma puste kieszenie wolny nie jest, my te kieszenie wypełniamy – powiedział prezes PiS Jarosław Kaczyński w spocie, który zamieszczono w internecie. Premier Mateusz Morawiecki podkreślił z kolei, że druga kadencja pozwoli realizować plan partii.","W spocie, który zamieszczono na oficjalnym koncie PiS-u na Twitterze wykorzystano wypowiedzi prezesa Jarosława Kaczyńskiego oraz premiera Mateusza Morawieckiego z sobotniej konwencji Prawa i Sprawiedliwości, na której zaprezentowano pięć nowych propozycji programowych. Na filmie widać też urywki nagrań z objazdu premiera po kraju i spotkań z wyborcami.– Zawsze byliśmy wiarygodni, potwierdziliśmy to, i tym razem to potwierdzimy (...). Człowiek, który ma puste kieszenie wolnym nie jest, my te kieszenie wypełniamy – mówi w spocie prezes PiS Jarosław Kaczyński. Następnie wymienia nowe propozycje programowe partii.– Aby odnieść naprawdę zwycięstwo, musimy zwyciężyć w tych wyborach – żeby wejść na fali w drugą połowę tego meczu, w drugą kadencję – mówi z kolei Mateusz Morawiecki. Premier deklaruje też, że „druga kadencja pozwoli realizować nasz plan, „pozwoli zachować ten kierunek ku wolności, równości, sprawiedliwości, praworządności. To są nasze dewizy, idziemy w tym kierunku”. – Nasza droga do Europy jest drogą przez zasobność portfeli, spadek bezrobocia, wzrost wynagrodzeń Polaków – podsumował premier Morawiecki.  Na sobotniej konwencji Prawo i Sprawiedliwość zaprezentowało pięć nowych propozycji programowych. To tzw. „nowa piątka PiS”, która zakłada wprowadzenie „500 plus” od pierwszego dziecka, brak podatku PIT dla pracowników do 26 roku życia, „trzynastki” dla emerytów, przywrócenie zredukowanych połączeń autobusowych, obniżenie kosztów pracy.",,
"„FAZ”: relacje gospodarcze Polski i Niemiec stabilne, ale nie brak zagrożeń",Niemiecki dziennik „Frankfurter Allgemeine Zeitung” ocenił w sobotę relacje gospodarcze Polski z Niemcami jako „stabilne jak nigdy przedtem”. Jednak zdaniem gazety „konfrontacyjny kurs” polskiego rządu wobec Brukseli i niektórych krajów UE jest niebezpieczny.,"Pretekstem do poświęcenia Polsce głównego komentarza w gospodarczej części „FAZ”, wiodącej gazety w Niemczech, jest rozpoczynające się w przyszłym tygodniu Forum Ekonomiczne w Krynicy.– Polska stanie się w najbliższych dniach pępkiem wschodnioeuropejskiego świata – pisze autor komentarza Sven Astheimer. Zwraca uwagę, że gospodarz spotkania określanego mianem „Davos Wschodu” odgrywał zawsze rolę „neutralnego pośrednika”.– W tym roku sytuacja jest inna, problemem jest tym razem Polska – zaznacza Astheimer. – Odpowiedzi, jakich udziela rządząca partia Prawo i Sprawiedliwość (PiS) Jarosława Kaczyńskiego, różnią się obecnie bardzo od reszty krajów UE – ocenia komentator. Wśród kontrowersyjnych spraw wymienia reformę sądownictwa, działania wobec Puszczy Białowieskiej i politykę uchodźczą. Gospodarka, a polityka– Relacje (Polski) z największym partnerem handlowym, Niemcami, sprawiają wrażenie stabilniejszych niż kiedykolwiek przedtem – ocenia dziennikarz „FAZ”. – Wydaje się, że dwustronne stosunki gospodarcze uniezależniły się od sytuacji politycznej – zauważa.– Polska – kraj w centralnym punkcie kontynentu, z dobrze wykształconymi kadrami – ostatnio także w branży IT, stała się wzorowym partnerem mistrza świata w eksporcie – Niemiec – czytamy w „FAZ”.Autor zaznacza, że Polska należy do grona niewielu krajów, które w handlu z Niemcami mają nadwyżkę (niemal 8 mld euro).Astheimer ostrzega, że pomimo tych pozytywów polityka rządu w Warszawie, „nastawiona na konfrontację z Brukselą i innymi krajami UE”, na dłuższą metę kryje w sobie „poważne zagrożenia”.Polityka rządu prowadzi – jego zdaniem – do pogłębienia podziałów w społeczeństwie. – Działania polityczne na własną rękę mogą kiedyś skłonić inwestorów do zastanowienia się, czy ich pieniądze gdzie indziej nie byłyby bezpieczniejsze – pisze komentator. Pierwszym sygnałem takich obaw może być – jego zdaniem – wycofanie się z Polski Deutsche Banku, „prawdopodobnie podyktowane także przeforsowanym przez PiS podatkiem bankowym”.– Mimo że obrona narodowych interesów w UE jest uzasadniona, Warszawa powinna się zastanowić, czy polski przepis dla Europy na najbliższą dekadę jest rzeczywiście najlepszy – zauważa na zakończenie komentarza Sven Astheimer w „FAZ”.",,
Część EPL przeciwna „instrumentalizacji praworządności”,"– W rezolucji nie podano żadnych faktów, a jej polityczna natura jest jeszcze wyraźniejsza, jeśli porównamy ją z nieśmiałością okazywaną przez socjalistów, gdy przychodzi do dyskutowania o Malcie. Zamordowano tam dziennikarza, a zleceniodawców nawet nie aresztowano. To podwójne standardy – ocenił europoseł François-Xavier Bellamy. Przedstawiciel frakcji EPL odniósł się w tej sposób do przegłosowanej 16 stycznia rezolucji PE przeciw Polsce i Węgrom.","Zdaniem Bellamy’ego, który udzielił wywiadu portalowi visegradpost.com, jedynie na podstawie poważnych, dobrze udokumentowanych faktów można na forum UE dyskutować o praworządności w danym członkowskim. Drugim zarzutem polityka jest skierowanie jednego i tego samego dokumentu wobec Polski i Węgier. – Sformułowanie jednej rezolucji wobec dwóch różnych krajów samo w sobie jest bardzo wątpliwe. Uważam, że właśnie to wyraźnie zdradza instrumentalizację kwestii rządów prawa w celu podgrzania konfliktu politycznego – powiedział Bellamy w rozmowie z visegradpost.com. Francuski polityk jest liderem partii Republikanie, której eurodeputowani wchodzą w skład frakcji Europejskiej Partii Ludowej. Należą do niej również europosłowie Koalicji Obywatelskiej i PSL. W piątek, nazajutrz po przegłosowaniu rezolucji, premier Węgier Viktor Orbán, oświadczył, że Fidesz był o krok od opuszczenia EPL i to właśnie postawa Francuzów, Hiszpanów i Włochów powstrzymała partię przed tą decyzją. Polacy z KO i PSL głosowali przeciw Węgrom i własnemu krajowi. – Nie sądzę, by pogłębianie podziałów wzmocniło Europę. Relacja z naszymi węgierskimi kolegami jest pozytywna i korzystna. Odejście Fideszu z EPL osłabiłoby wszystkich – ocenił Bellamy proszony o skomentowanie tej kwestii. Według rezolucji Parlamentu Europejskiego przyjętej 16 stycznia 446 głosami przeciw 178 przy 41 wstrzymujących się, w Polsce i na Węgrzech „wyraźnie pogarsza się” sytuacja w zakresie praworządności i w obu krajach występuje poważne ryzyko „naruszenia wartości unijnych”. Sankcją dla Warszawy i Budapesztu ma być ograniczenie wypłat ze środków unijnych, w zamian za które Polska i Węgry m. in. otworzyły swoje rynki dla firm ze starej Unii.",,
Rosyjski bokser zmarł z powodu obrażeń odniesionych w walce,"Rywalizujący w wadze junior półśredniej bokser Maksim Dadaszew zmarł w wyniku obrażeń odniesionych w piątkowej walce. Wcześniej został przewieziony do szpitala, gdzie przeszedł operację.","Po 11 z 12 zaplanowanych rund trener Dadaszewa zdecydował o poddaniu walki z Portorykańczykiem Subrielem Matiasem z powodu zbyt wielu ciosów przyjętych przez rosyjskiego boksera. Z ringu Rosjanin zszedł jeszcze o własnych siłach, ale w drodze do szatni wymiotował i halę opuścił już na noszach.  28-letni bokser w sobotę przeszedł operację mózgu i znajdował się w stanie śpiączki farmakologicznej.",,
Pociski zdjęte z amerykańskich tankowców „uderzająco podobne” do irańskich,"Marynarka wojenna Stanów Zjednoczonych pokazała fragmenty pocisków zdjętych z jednego z dwóch amerykańskich tankowców zaatakowanych w Zatoce Omańskiej w zeszłym tygodniu. – Elementy wykazują uderzające podobieństwo do pocisków, które można było zaobserwować w czasie parad wojskowych w Iranie – powiedział komandor Sean Kido z Centralnego Dowództwa Sił Morskich USA.","We wtorek Stany Zjednoczone zadecydowały o wysłaniu w rejon Zatoki Perskiej tysiąca dodatkowych żołnierzy. Oprócz regularnych wojsk na Bliskim Wschodzie znalazła się też grupa okrętów z lotniskowcem oraz bateria rakiet. Jak podkreślił pełniący obowiązki ministra obrony USA Patrick Shanahan, wynika to z obawy przed wrogimi zachowaniami Iranu.W odpowiedzi na te działania prezydent Iranu stwierdził, że jego kraj nie prowadzi wojny z żadnym państwem. Hasan Rowhani podkreślił, że Amerykanie mimo wysiłków nie odizolowali Iranu od reszty świata. Wysiłki na rzecz zmniejszenia napięć wokół Iranu wzmogą Francja i Niemcy. Ministrowie spraw zagranicznych obu państw zaznaczyli jednak, że czas biegnie i nie można wykluczyć ryzyka wojny. – Chcemy połączyć starania, by rozpocząć proces deeskalacji konfliktu – powiedział szef francuskiej dyplomacji Jean-Yves Le Drian. Minister spraw zagranicznych Niemiec Heiko Maas dodał, że „ryzyko wojny w Zatoce nie zostało zażegnane”.",,
Strzelanina w centrum handlowym w Atlancie. Jedna osoba została ranna [WIDEO],"W rezultacie strzelaniny, do jakiej doszło w sobotę w centrum handlowym na przedmieściach Atlanty, jedna osoba została ranna – poinformowała amerykańska policja. Incydent wywołał panikę wśród kupujących.","Napastnik otworzył ogień do klientów centrum Cumberland Mall w sobotę wczesnym popołudniem czasu lokalnego, po czym zbiegł.Ustalono już kim był napastnik i wszczęto jego poszukiwania –  oświadczył rzecznik policji hrabstwa Cobb. Według wstępnych ustaleń strzelanina była następstwem kłótni między dwoma znającymi się osobami.Osoba ranna została przewieziona do szpitala. Policja nie poinformowała o jej stanie, nie podała też jej personaliów.Na nagraniach wideo umieszczonych w mediach społecznościowych widać ludzi z torbami pełnymi zakupów biegających w panice w różnych kierunkach w poszukiwaniu wyjścia, lub bezpiecznego schronienia. Niektórzy chowali się pod kontuarami i stołami.Pracownicy sklepów udostępniali też klientom magazyny aby się w nich schowali przed napastnikiem. Po incydencie centrum było przez kilka godzin zamknięte. Bruh someone was really shooting inside Cumberland Mall. I can’t believe this. I come here all the time. I see it so much on TV but never in Atlanta. pic.twitter.com/mKsx3M2kBT— JamariJonesATL (@JamariJones_ATL) December 14, 2019",,
Portal tvp.info coraz bardziej popularny w mediach społecznościowych,"Aż 1,5 mln minut materiałów wideo obejrzeli czytelnicy portalu tvp.info w ciągu ostatnich 28 dni na facebookowym kanale portalu tvp.info. To o 255 proc. więcej w porównaniu z poprzednimi 28 dniami. Najpopularniejszym był film z Mikiem Tysonem. Oglądano go łącznie 667 825 minut, a szacunkowy zasięg posta wyniósł 4,7 mln.","Zasięg postów w ciągu ostatnich 28 dni, od 26 czerwca do 23 lipca, wyniósł 6 174 988 i jest o 135 proc. większy w porównaniu z poprzednimi 28 dniami. W tym samym czasie liczba interakcji użytkowników z postami na facebookowym kanale portalu tvp.info poprzez polubienia, komentarze, udostępnienia i inne działania wyniósł 4 257 176. To wzrost o 11 proc. w porównaniu z poprzednim okresem.Twitterowe konto portalu tvp.info jest jednym z najpopularniejszych kont informacyjnych w Polsce i bije rekordy zasięgów za każdym razem, kiedy w Polsce dzieje się coś ważnego. Tak było m.in. podczas wizyty prezydenta Andrzeja Dudy w USA, debaty warszawskiej przed wyborami samorządowymi czy zeszłorocznych obchodów rocznicy Powstania Warszawskiego. ",,
Grodzki ściąga Komisję Wenecką,Wizyta delegacji Komisji Weneckiej nastąpi w dniach 9-10 stycznia w związku z prośbą o wydanie opinii na temat nowelizacji ustaw sądowych. Będzie to opinia w trybie pilnym.,"O opinię wystąpił do Komisji Weneckiej marszałek Senatu Tomasz Grodzki. Na stronie internetowej Komisji Weneckiej znajduje się oficjalna informacja o tym, że 2 stycznia otrzymała ona prośbę marszałka Grodzkiego o wydanie opinii na temat nowelizacji uchwalonej przez Sejm 20 grudnia zeszłego roku. Nowelizacja – wyjaśniono – będzie przedmiotem prac Senatu na posiedzeniu w styczniu. „Dlatego Biuro Komisji Weneckiej wyraziło zgodę na przygotowanie pilnej opinii przez sprawozdawców” – głosi komunikat. Zapowiedziano ich wizytę i rozmowy w Warszawie w dniach 9–10 stycznia. List marszałka Senatu został wysłany 30 grudnia. Zawiera prośbę o sformułowanie opinii w sprawie nowelizacji ustaw sądowych, czyli zmian m.in. w Prawie o ustroju sądów powszechnych i w ustawie o Sądzie Najwyższym. Na stronie Komisji Weneckiej można przeczytać, że „w rzadkich sytuacjach, w przypadku pilnych próśb, pilne opinie są przyjmowane poza czterema sesjami plenarnymi” w roku. Takie pilne opinie są potem oficjalnie popierane na najbliższej sesji plenarnej Komisji Weneckiej. Ta zaplanowana jest na 20–21 marca. Komisja Wenecka to skrótowa nazwa Europejskiej Komisji na rzecz Demokracji przez Prawo. Jest to organ doradczy Rady Europy do spraw prawa konstytucyjnego, powołany w 1990 r. w związku z upadkiem komunizmu w krajach Europy Środkowo–Wschodniej, by pomóc im w demokratycznych przemianach. W skład Komisji wchodzi około 100 ekspertów w dziedzinie prawa konstytucyjnego i międzynarodowego. Należą do niej obecnie 62 państwa, oprócz europejskich także między innymi USA, Izrael, Szwajcaria i Korea Południowa. Polska jest członkiem Komisji Weneckiej od 1992 roku. Status obserwatora ma między innymi Stolica Apostolska, Argentyna, Japonia i Urugwaj. Przewodniczącym Komisji jest Włoch Gianni Buquicchio, wybrany w grudniu 2019 r. na kolejną dwuletnią kadencję. Kieruje Komisją Wenecką od 10 lat. Od 2016 r. honorową przewodniczącą Komisji Weneckiej jest była premier Hanna Suchocka. Procedura prac nad opinią przewiduje wizytę kilku sprawozdawców tego gremium w kraju, którego dotyczy. Po tej wizycie i rozmowach z przedstawicielami różnych instytucji sprawozdawcy sporządzą, każdy osobno, komentarz do ustawy. Następnie komentarze te zostaną połączone przez sekretariat Komisji w całość i ponownie przedstawione sprawozdawcom, by wyrazili zgodę na zebranie ich indywidualnych uwag w takim kształcie. Tak powstaje projekt opinii, która jest wydawana. To będzie kolejna wizyta delegacji Komisji Weneckiej w Polsce. Wcześniej jej przedstawiciele po rozmowach w Warszawie wydali między innymi opinie na temat nowelizacji ustaw o Trybunale Konstytucyjnym i o tzw. ustawie inwigilacyjnej. Opinie Komisji Weneckiej nie są wiążące, gdyż organ ten ma charakter doradczy i jego zadaniem jest pomaganie państwom w rozwijaniu demokracji.",,
"Zmarł Władimir Bukowski – pisarz i dysydent, więzień sowieckich „psychuszek”","W wieku 76 lat w niedzielę wieczorem w Cambridge zmarł na zawał serca rosyjski pisarz, dysydent i obrońca praw człowieka Władimir Bukowski – poinformowano na jego stronie internetowej. Dzięki Bukowskiemu Zachód dowiedział się o sowieckiej praktyce zamykania dysydentów w szpitalach psychiatrycznych; on sam w tzw. psychuszkach spędził w sumie niemal 12 lat.","Bukowski w ZSRR był wielokrotnie więziony za organizowanie demonstracji w obronie dysydentów. Rosyjskie media zaznaczają, że w ostatnich latach ciężko chorował.W 1976 roku został deportowany na Zachód - władze w Moskwie wymieniły go na ówczesnego lidera Komunistycznej Partii Chile Luisa Corvalana. Od tego czasu żył na emigracji, po 1991 roku kilkukrotnie odwiedził Rosję, ale nie zdecydował się na powrót na stałe. Kilkukrotnie gościł w Polsce.W 2007 r. rosyjska Centralna Komisja Wyborcza odmówiła rejestracji grupy inicjatywnej, składającej się z działaczy na rzecz praw człowieka, naukowców i niezależnych dziennikarzy, która chciała oficjalnie zgłosić jego kandydaturę w wyborach prezydenckich w Rosji w 2008 r. Głównym powodem odmowy – jak podano – był fakt, iż mieszkał on w Wielkiej Brytanii, a nie w kraju.",,
Wybiórcze działania i „tajemna” wiedza posła Brejzy podczas prac komisji Amber Gold,"W czasie prac sejmowej komisji śledczej ds. afery Amber Gold poseł Krzysztof Brejza wybiórczo cytował fragmenty oskarżonych Marcina i Katarzyny P.; miał również „tajemną” wiedzę na temat prawdziwości przekazanych przez ABW stenogramów – powiedziała Małgorzata Wassermann, była przewodnicząca komisji, w której prace zaangażowany był również Brejza. Posłanka wskazała także na korelację czasową rozpoczęcia prac komisji i kłamliwego wpisu SokuzBuraka na jej temat.","Pod koniec 2016 r. w internecie opublikowano grafikę zawierającą informacje o aborcji, którą posłanka miała rzekomo przeprowadzić w wieku 18 lat. Wiadomość okazała się zmanipulowana, a cytat – nieprawdziwy. Wasserman próbuje od tamtej pory pozwać osobę stojącą za tym wpisem, jednak Facebook utrudnia poznanie tożsamości autora grafiki.Posłanka PiS wskazała jednak na „sekwencję czasową” pojawienia się kłamliwej informacji z rozpoczęciem prac komisji ds. afery Amber Gold Krzysztof Brejza z PO. Przypomniała przy tym informacje – ujawnione przez portal tvp.info – że Brejza stał za farmą trolli działającą w inowrocławskim ratuszu. Kierowani przez niego pracownicy „wydziału nienawiści” produkowali tam nieprawdziwe i szkalujące oponentów politycznych wiadomości.   – Proszę sobie połączyć te fakty: SokzBuraka, mój kolega z komisji i ta nieprawdziwa informacja o mnie – powiedziała Wassermann.Opowiedziała również o kulisach prac komisji ds. Amber Gold, przytaczając m.in. wydarzenia z przesłuchania Sławomira Nowaka, ministra transportu, budownictwa i gospodarki morskiej w gabinecie Donalda Tuska. Poseł Brejza pytał świadka m.in. o treść wiadomości SMS Marcina P. do żony, Katarzyny P. Cytował: „Musimy się spieszyć, bo jest odwołany prezes urzędu ds. lotnictwa cywilnego”. Chodziło o prezesa instytucji mianowanego jeszcze za rządów Prawa i Sprawiedliwości, co miało wskazywać na związek nominata tej partii z aferą Amber Gold. Poseł Brejza nie zacytował jednak treści całej wiadomości, której drugie zdanie brzmiało: „Nowy też jest nam przychylny”. Wymiany prezesów urzędu dokonał właśnie ówczesny minister Nowak. Jak zaznaczyła Wassermann, nie wiadomo także, w jaki sposób Brejza trafił na tego „właściwego” SMS-a, bo członkowie komisji całą korespondencję mailową i SMS-ową Marcina i Katarzyny P. dostali niedługo przed przesłuchaniem Nowaka. – Jednocześnie (Brejza – red.) był we wszystkich miejscach, w Sejmie i na konferencjach, a ja byłam oddelegowana tylko do tej komisji i nie zdążyłam dojść do końca przy tych tysiącach maili i SMS-ów – stwierdziła. – Wszyscy członkowie komisji zostali zaskoczeni, a poseł Brejza mówi, który jest prawdziwy. I miał rację. Pytanie tylko, skąd o tym wiedział? – zastanawia się Wassermann. Była szefowa komisji śledczej ludzi stojących za aferą ds. Amber Gold ocenia jako „zorganizowaną grupę przestępczą okradającą Polaków”. – To była potężna grupa o potężnych możliwościach, która wyciągnęła Marcina P. z więzienia i kazała mu wykonać zadanie – powiedziała. Jak można było do tego zadania „ściągnąć syna urzędującego premiera”? – Ja określam rządy Donalda Tuska, że to było „ja nic nie mogę”, „nic nie wiedziałem”, „nikt mi nic nie powiedział”, „z gazety się dowiedziałem” – skomentowała posłanka podkreślając, że w całej sprawie jest dużo „zadziwiających rzeczy”. Jedną z nich jest to, w jaki sposób Marcin P., człowiek z dziewięcioma wyrokami, przekonał sąd, że musi opuścić więzienie, by zająć się żoną i stosunkowo – jak mówiła Wassermann – młodą teściową.– Przekonywał, że im (kobietom – red.) będzie się źle żyło, bo będą miały niską stopę życiową, jeśli on zostanie w więzieniu, więc on musi wyjść i pracować, odbudować dom, który ewentualnie się spalił – relacjonowała była szefowa komisji. – To jest w praktyce poza Gdańskiem niemożliwe. Mogę to powiedzieć z dużego doświadczenia, jeśli chodzi o tego typu sprawy sądowe – oceniła Wassermann.",,
„Między 15 a 30 kwietnia dojdzie do transferów”,"– Dwie osoby z PO i jedna osoba z SLD, w sumie 3 osoby są zdecydowane, by przejść do Ruchu Palikota. Umówiłem się z nimi, że pomiędzy 15 a 30 kwietnia ma dojść do przejścia – powiedział na antenie TVP Info Janusz Palikot. – Ale są jeszcze święta i może rozmowy z rodziną i najbliższymi coś zmienią – dodał polityk. Na konferencji prasowej w Gdyni Palikot zaznaczył, że jego ugrupowanie w najbliższym czasie nie przyjmie większej liczby parlamentarzystów PO, gdyż mogłoby to grozić przedterminowymi wyborami.","Komentując wczorajsze informacje o ewentualnych transferach do Ruchu Palikota, szef partii przyznał, że „to nie jest tak, iż jego partia jakoś szczególnie namawia i zachęca do przejścia”. – Ja sobie zdaję sprawę, że nawet odejście kilku osób nie spowoduje jakiejś gigantycznej zmiany na scenie politycznej. Platforma będzie rządziła albo z jednoosobową przewagą, albo sobie kogoś dobierze z SLD albo PiS-u  – mówił w TVP Info Janusz Palikot. Polityk przyznał, że jego zdaniem „jest pewien kryzys w Platformie spowodowany słabym działaniem rządu, wieloma błędami i świadomością, że PO nie ma pomysłu na Polskę i rządzenie”. Właśnie to, zdaniem Palikota sprawia, że ludzie odchodzą z Platformy.  – W Ruchu Palikota nie ma zabetonowanego systemu wewnętrznego i to jeden z głównych powodów, dla których tacy ludzie, jak Łukasz Gibała, doktor filozofii, który latami walczył w PO o utrzymanie się w Małopolsce, zdecydował się iść do Ruchu Palikota  – dodał lider partii.Janusz Palikot wyliczał także, jak istotny jest jego Ruch i jak wielkie znaczenie mają zmiany prospołeczne, przez niego postulowane i „wywalczone” u premiera w zamian za poparcie reformy emerytalnej. – Dzięki polityce Ruchu Palikota będą zwaloryzowane progi dochodowe, od 2005 roku nie było tej waloryzacji. Nam udało się to wywalczyć, premier to wczoraj potwierdził. Poza tym powstanie fundusz żłobkowy, będą obowiązkowe badania dla ludzi po 60-tym roku życia. To realne zmiany. Można tak jak Miller, czy Kaczyński mówić „nie, bo nie”. A można tak jak my, wiedząc, że rząd jest zdeterminowany próbować coś załatwić dla obywateli. Uważam, że ta polityka jest mądrzejsza niż polityka Leszka Millera  – podkreślał Janusz Palikot.Gość TVP Info oczywiście skomentował również dalszy ciąg kłótni między nim, a Leszkiem Millerem, która rozpoczęła się po tym, jak ujawniono informacje dotyczące „więzień CIA” w Polsce. – Leszek Miller rzeczywiście mnie przeprosił za słowa o ciążących na mnie postępowaniach prokuratorskich. Zrobił to pokątnie, ale ja w ogóle nie poznaję Leszka Millera. Spodziewałem się, że jest to człowiek z większą klasą. Ale rozumiem, że Miller robił to w emocjach, kiedy „Gazeta Wyborcza” ujawniła istnienie więzień CIA w Polsce i torturowanie tam ludzi, za co odpowiedzialny zdaniem prokuratury jest Leszek Miller. Oskarżenie o tortury to jedno z największych oskarżeń, jakie może polityka dotknąć. On nie panował nad sobą i powiedział trochę głupstw  – mówił Janusz Palikot. Zdaniem polityka, Leszek Miller tak bardzo skompromitował się również sformułowaniem o „naćpanej hołocie”, że „w zasadzie żadna decyzja sądu nie mogłaby nic więcej dodać do tego, jak media ileś razy powtórzyły zdanie byłego premiera o konkurencji politycznej”. Zapytany o to, dlaczego wciąż widzi możliwość „dogadania się z Aleksandrem Kwaśniewskim”, a o Leszku Millerze w kontekście wspólnej polityki chciałby zapomnieć, odpowiedział: – Ja nie wykluczam, że Aleksander Kwaśniewski wiedział o więzieniach CIA, bo trudno sobie wyobrazić, by politycy na tak ważnych stanowiskach nie wiedzieli, co się w kraju dzieje. To by ich dyskwalifikowało. Ale czym innym jest wiedzieć, a czym innym podpisać instrukcję dotyczącą postępowania z torturowanymi ludźmi albo zmarłymi w wyniku tortur.Józef Pinior,  senator Platformy twierdzi, że widział taką instrukcję podpisaną przez Siemiątkowskiego i parafowaną przez Millera. Musiały być też materiały, które spowodowały, że postawiono zarzuty Siemiątkowskiemu i mówi się o postawieniu Leszka Millera przed Trybunałem Stanu. Nic się nie mówi o Aleksandrze Kwaśniewskim, więc nawet gdyby wiedział – nie podejmował decyzji na poziomie operacyjnym  – podsumował Palikot.",,
Szef Kancelarii Premiera: Stanowisko TSUE było z góry przygotowane,"Rząd miał czas do 18 października, żeby odnieść się do pytań Trybunału Sprawiedliwości Unii Europejskiej. W czwartek wieczorem wysłano stanowisko rządu, a w piątek rano TSUE przedstawiło swoje. To oznacza, że TSUE nie mogło zapoznać się z polskim stanowiskiem, a ich stanowisko było z góry przygotowane – powiedział szef kancelarii premiera Michał Dworczyk, komentując decyzję TSUE, z której wynika, że Polska będzie musiała przywrócić stan ustawy o Sądzie Najwyższym sprzed kwietniowej nowelizacji.","Dwa dni przed wyborami samorządowymi w Polsce Trybunał Sprawiedliwości UE przychylił się do wniosku KE o przywrócenie  w Sądzie Najwyższym stanu sprzed kwietniowej nowelizacji ustawy o SN, zmieniającej wiek przejścia sędziów w stan spoczynku z 70 do 65 lat. Zgodnie z tymi regulacjami 27 spośród 72 czynnych sędziów SN miało przejść w stan spoczynku, włącznie z byłą już pierwszą prezes Małgorzatą Gersdorf.– Trudno oprzeć się wrażeniu, że sytuacja była co najmniej dziwna. Przypomnijmy, polski rząd miał czas do 18 października, czyli do czwartku włącznie, żeby odnieść się do stanowiska trybunału, pytań. Zostało w czwartek wieczorem kilkudziesięciostronicowe stanowisko polskiego rządu wysłane do TSUE, a w piątek rano pojawiła się informacja o stanowisku TSUE. To oznacza, że nie mieli szans w sposób wnikliwy zapoznać się ze stanowiskiem polskiego rządu – mówił w Programie III Polskiego Radia Dworczyk.Jak wskazywał, „można zaryzykować stwierdzenie, że sędziowie TSUE w ogóle nie mieli możliwości zapoznania się z tym stanowiskiem, a to stanowisko było już wcześniej przygotowane”. Dworczyk o decyzji TSUE mówił również w kontekście jej wydania na chwilę przed wyborami samorządowymi w Polsce. – Nie wiem, jaki wpływ na wyniki wyborów miało stanowisko TSUE. Natomiast tego rodzaju wydarzenie, jak i straszenie Polaków polexitem może mieć wpływ na decyzje wyborców – oznajmił. Szef kancelarii premiera skomentował również wezwanie byłej I prezes SN prof. Małgorzaty Gersdorf, w którym zachęcała sędziów, którzy przeszli w stan spoczynku po wejściu w życie ustawy, by powrócili do pracy.  – Wezwanie prof. Gersdorf do sędziów to kolejny dowód na jej próby działania politycznego z pominięciem prawa. Nawet stanowisko TSUE stwierdza, że prof. Gersdorf i inni sędziowie zostali skutecznie przeniesieni w stan spoczynku – powiedział Dworczyk.",,
Niemcy: Pełnomocnik rządu ds. antysemityzmu odradza noszenie jarmułek,Pełnomocnik niemieckiego rządu ds. antysemityzmu Felix Klein przestrzegł Żydów przed noszeniem tradycyjnego nakrycia głowy – jarmułki. Rosnące ryzyko dla wyznawców judaizmu wynika z postępującej agresji i utraty zahamowań – uważa urzędnik.,"– Nie mogę rekomendować Żydom noszenia jarmułki o każdej porze i w każdym miejscu Niemiec – powiedział były dyplomata w rozmowie opublikowanej w sobotę przez dzienniki koncernu medialnego Funke Mediengruppe. Przyznał też, że zmienił swoje wcześniejsze zdanie na ten temat. Rosnące ryzyko dla manifestowania przynależności do wyznawców judaizmu Klein tłumaczy „coraz większą agresją i postępującą utratą zahamowań, co stanowi pożywkę dla antysemityzmu” oraz „ciągłego kwestionowania naszej (niemieckiej) kultury pamięci”. Według policyjnych danych, na które powołuje się Klein, 90 proc. przestępstw o podłożu antysemickim w RFN popełniają prawicowi ekstremiści. Nota bene, muzułmanie, którzy atakują Żydów najczęściej, mieszkają już od dłuższego czasu w Niemczech. – Wielu z nich ogląda arabskie kanały telewizyjne, które kreują fatalny wizerunek Izraela i Żydów – wyjaśnia Klein. Dlatego zupełnie inny obraz wyłania się z sondażu Agencji Praw Podstawowych UE (FAR), opublikowanego w grudniu 2018 r. 41 proc. Żydów ankietowanych w Niemczech wśród sprawców ataków wskazuje muzułmanów. Na drugim miejscu są prawicowi radykałowie (20 proc.), a na trzecim – lewacy (16 proc.). Niezależnie od ścisłości danych statystycznych wobec wzrostu tego typu przestępstw Klein postuluje szkolenia dla policjantów i urzędników, którzy „niejednokrotnie czują się niepewnie, bo nie wiedzą, co jest dozwolone, a co nie”. Antysemityzm narasta w RFN od lat. Rząd federalny ustanowił w reakcji na to w styczniu 2018 r. stanowisko pełnomocnika ds. antysemityzmu, które objął były dyplomata Felix Klein.",,
Prezes NFZ złożył rezygnację,"Prezes Narodowego Funduszu Zdrowia Andrzej Jacyna złożył rezygnację – poinformował minister zdrowia Łukasz Szumowski. Jak wyjaśnił, o powody należy zapytać bezpośrednio prezesa. Andrzej Jacyna „ma nowe wyzwania” – stwierdził szef resortu zdrowia.","– Ja rekomendowałem również prezesa NFZ panu premierowi Morawieckiemu jako doradcy – przyznał Szumowski w Polsat News. – Przez wiele lat prezes NFZ pełnił swoją rolę z korzyścią dla pacjentów, za co jesteśmy wdzięczni i dziękuję mu za to – powiedział.Minister Szumowski dodał również, że rezygnacja ta „z całą stanowczością nie ma nic wspólnego z bieżącymi wydarzeniami”.Zapytany, kto będzie nowym prezesem NFZ, minister zdrowia podkreślił, że „z dnia na dzień powołujemy oczywiście »pełniącego obowiązki«, natomiast konkurs trzeba rozpisać i znaleźć najlepszego kandydata”.Wybór nowego szefa NFZ to kwestia „nie tygodni, lecz raczej miesiąca, dwóch” – dodał.",,
PE karze Korwin-Mikkego za „Murzynów”. „To zemsta socjalisty”,"– Przodkowie pana (Martina) Schulza obrabowali mojego ojca na wiele większe sumy, niż pan Schulz mnie – tak skomentował Janusz Korwin-Mikke decyzję prezydium Parlamentu Europejskiego  o ukaraniu go za użycie rasistowskiego języka podczas lipcowej sesji PE. Pozbawiono go 10 diet o równowartości 3 tysięcy euro.","O ukaraniu Janusza Korwin-Mikkego zdecydowało Prezydium Parlamentu Europejskiego na wniosek przewodniczącego Martina Schulza. Kara dotyczy wypowiedzi podczas lipcowej debaty poświęconej bezrobociu młodzieży w Europie. Apelując o zniesienie płacy minimalnej europoseł powiedział, że „mamy 20 milionów (bezrobotnych) Europejczyków, którzy są czarnuchami Europy. Tak, 20 milionów młodych ludzi jest traktowanych jak czarnuchy”. Zapewniał, że nie użył słowa „niggers”, które jest uznawane za obraźliwe, tylko „Negroes”, a cała sprawa jest nieporozumieniem językowym. Odmówił przeproszenia za niefortunne sformułowania. To „zemsta socjalisty na antysocjaliście”Komentując decyzję szefa PE, polski europoseł ocenił w środę, że jest ona „wyrazem zemsty socjalisty na antysocjaliście”. – Przodkowie pana Schulza obrabowali mojego ojca na wiele większe sumy, niż pan Schulz mnie. Socjaliści w Polsce grabią ludzi codziennie na znacznie większe sumy, więc traktuję to zfilozoficznym spokojem. Koszty walki politycznej – oświadczył Korwin-Mikke.– Zdanie, że młodzi ludzie to Murzyni Europy, dla nikogo nie jest obraźliwe, a jest parafrazą sloganu, że kobieta jest Murzynem świata, użytego przez Johna Lennona i Yoko Ono – dodał.",,
„Zakapować kumpla?”. SokzBuraka nie chce ujawnić nazwisk pracujących w nim dziennikarzy,"Szef portalu tvp.info Samuel Pereira wezwał moderatorów hejterskiej strony SokzBuraka do ujawnienia współpracujących z nią „antypisowskich” dziennikarzy. „Zakapować kumpli?” – otrzymał chwilę później odpowiedź. Tym samym moderatorzy potwierdzili, że sprzyjający opozycji dziennikarze mieli, bądź mają dostęp do publikowania treści.","W czasie transmisji na żywo na twitterowym profilu SokzBuraka ujawnił się jeden z administratorów strony. Jest nim Norbert Nowacki, jeden z założycieli Wolnego Radia Opornik – internetowej rozgłośni związanej początkowo z Komitetem Obrony Demokracji, krytykującej rządy Zjednoczonej Prawicy.Skłoniło to do zadania pytania – choć w mediach pogłoski o tym krążą od kilku dni – którzy dziennikarze współpracują z hejterską stroną.",,
"Sprzedała dwójkę dzieci, kupiła sobie smartfona","Samotna matka z Chin, którą media przedstawiają jako Ma, sprzedała dwójkę nowo narodzonych synów. Otrzymała za nich 65 tys. yuanów (około 12,5 tys. dolarów). Kobieta trafiła do aresztu.","Transakcję przeprowadzono we wrześniu ubiegłego roku. Policja trafiła na jej trop badając inną sprawę. Pochodząca z prowincji Zhejiang co najmniej 20-letnia Ma przekonywała, że zmusiły ją do tego długi i brak pieniędzy.Kobieta zeznała, że rodzice odmówili jej pomocy, gdyż są na nią źli, że zaszła w ciążę przed ślubem. Także ojciec dzieci, Wu, odmówił wzięcia za nie odpowiedzialności. Media informują, że gdy dowiedział, iż Ma, ma pieniądze ze sprzedaży dzieci, zgłosił się do niej z prośbą, żeby spłaciła jego długi.Matka bliźniaków zgodziła się podzielić zyskiem z mężczyzną. Spłaciła też swoje długi i kupiła sobie nowy telefon komórkowy. Do czasu aresztowania zarówno ona, jak i ojciec dzieci wydali tylko niewielką część zarobionych pieniędzy.Policja odnalazła chłopców Ma w prowincji Anhui. Zostali przekazane dziadkom.",,
Ukraina: Szef komisji ds. walki z korupcją usunięty. Mimo apeli UE,Rada Najwyższa (parlament) Ukrainy odwołała w czwartek ze stanowiska przewodniczącego parlamentarnej komisji ds. walki z korupcją Jehora Sobolewa. Wcześniej w jego sprawie apelował ambasador UE w Kijowie Hugues Mingarelli.,"Dyplomata oświadczył, że usunięcie Sobolewa pogorszy sytuację ukraińskich władz, krytykowanych na Zachodzie za wydarzenia wokół instytucji antykorupcyjnych.– Przyczyna mego zwolnienia jest bardzo prosta i jestem z tego dumny: w końcu – możliwe, że po raz pierwszy w historii Ukrainy – zaczęły działać opracowane przez nas ustawy antykorupcyjne, deputowani składają deklaracje majątkowe i funkcjonuje prawo o biurze antykorupcyjnym - mówił Sobolew. Ten deputowany opozycyjnej partii Samopomoc został odwołany głosami 256 posłów w 450-osobowym parlamencie. Uznali oni jego pracę w komisji antykorupcyjnej za „niezadowalającą”. Wniosek o usunięcie Sobolewa złożyli przedstawiciele prezydenckiego Bloku Petra Poroszenki, jego partnera koalicyjnego, Frontu Ludowego b. premiera Arsenija Jaceniuka oraz m.in. Bloku Opozycyjnego, który wywodzi się z Partii Regionów obalonego w 2014 r. prezydenta Wiktora Janukowycza.",,
Nawalny już może wyjeżdżać za granicę. Opozycjonista zapłacił grzywnę,"Anulowano zakaz wyjazdu za granicę, którym wcześniej objęto jednego z przywódców rosyjskiej opozycji Aleksieja Nawalnego. Jak podała rosyjska służba komornicza, zdeklarowany przeciwnik Kremla zapłacił grzywnę, w związku z czym zniesiono nałożone na niego ograniczenia i zakazy.","Z bazy komorników sądowych wynika, że przeciwko Nawalnemu wszczęte zostało postępowanie w celu egzekucji nałożonej na niego grzywny. W bazie danych komorników obwodu kirowskiego znajduje się informacja o postępowaniu wszczętym 9 listopada dotyczącym egzekucji grzywny w wysokości około 2,1 mln rubli (prawie 31 tys. dolarów). Karę tę sąd nałożył na opozycyjnego polityka w związku z domniemanymi defraudacjami na szkodę spółki Kirowles.Nawalny zamieścił we wtorek po południu na swoim blogu zdjęcie rachunku potwierdzającego spłatę grzywny. Dokonanie opłaty potwierdziła też służba komornicza – podał TASS. Polityk ocenia, że zakaz wyjazdu za granicę nałożono na niego nielegalnie, ponieważ nie został o nim powiadomiony odpowiednio wcześniej.We wtorek rano Nawalny poinformował, że zabrano mu paszport na lotnisku, gdy udawał się na ogłoszenie decyzji Europejskiego Trybunału Praw Człowieka (ETPCz) w Strasburgu w dotyczącej go sprawie, i nie pozwolono mu wyjechać.",,
RP i SLD wspólnie o lewicowej wizji państwa,Posłowie Ruchu Palikota i SLD chcą powołać w Sejmie wspólny zespół „Społeczeństwo fair”. Będą debatować o lewicowej wizji państwa – donosi „Rzeczpospolita”.,"Z pomysłodawcą zespołu Piotrem Ikonowiczem, doradcą ds. społecznych Janusza Palikota, rozmawiał już rzecznik SLD Dariusz Joński. I jak mówi, nie widzi powodów, by posłowie SLD nie mogli zaangażować się w jego pracę.Posłanka Ruchu Palikota Anna Grodzka, która organizuje zespół, na razie zaprosiła do współpracy Ryszarda Kalisza z SLD. – Do naszej debaty o zrównoważonym rozwoju społecznym chcemy zaprosić też innych polityków – mówi.Jak podkreśla Grodzka, „czas oderwać się od bieżącej polityki i komentowania, kto, co powiedział, a zająć się lewicową alternatywą dla wizji Polski kreowanej przez PO”.Według Jońskiego, posłom RP nastawionym bardziej socjalnie niezbyt się podoba, że w partii górę biorą liberałowie. Zespół to odpowiedź na prawicowy przechył w Ruchu – ocenia.Ale politolog z UW Rafał Chwedoruk zwraca uwagę na zapowiedź Grodzkiej, iż zespół nie będzie się zajmował sprawami światopoglądowymi. – Najwyraźniej politycy Ruchu Palikota zrozumieli, że lewica, która w dobie kryzysu opowiada o związkach partnerskich, trafia w próżnię – mówi.",,
2 mln zł kary za sprzedaż obligacji GetBacku,UOKiK nałożył na Polski Dom Maklerski ponad 2 mln zł kary za stosowanie klauzuli niedozwolonej w związku ze sprzedażą obligacji GetBacku.,"Urząd Ochrony Konkurencji i Konsumentów wydał decyzję związaną z nieprawidłowościami przy sprzedaży obligacji korporacyjnych spółki GetBack, za stosowanie niedozwolonego postanowienia w tekście umów – wynika z komunikatu Urzędu.UOKiK poinformował, że wszczął też postępowanie przeciw spółce GetBack; zarzuca jej wprowadzanie konsumentów w błąd przy sprzedaży swoich obligacji korporacyjnych. Urząd przypomniał, że od października toczy się także postępowanie przeciw Idea Bankowi.„Tu oprócz rozpowszechniania nieprawdziwych informacji przy oferowaniu obligacji GetBack, UOKiK zarzuca bankowi stosowanie missellingu, czyli oferowanie produktów niedopasowanych do potrzeb klientów” – napisano w komunikacie.Jak wyjaśnił na konferencji prasowej przedstawiciel UOKiK Artur Zwaliński, postępowanie przeciwko spółce dotyczy nieprawdziwych informacji, jakich GetBack udzielał swoim klientom.UOKiK podał, że ze skarg konsumentów wynika, iż pracownicy spółki wprowadzali ich w błąd. – Podczas rozmów telefonicznych i spotkań mieli przekonywać klientów, że: obligacje GetBack to bezpieczna inwestycja, sytuacja spółki jest stabilna, oferta jest ekskluzywna i ograniczona w czasie – wskazano. Urząd podkreślił, że ""wszystkie te informacje były nieprawdziwe"".",,
Premier: Na bieżąco monitorujemy zagrożenie powodziowe,"Premier Mateusz Morawiecki zwrócił się z apelem do pracodawców osób, które uczestniczą w akcji ratunkowej w Małopolsce, by były one zwalniane na ten czas z pracy. Podczas posiedzenia sztabu kryzysowego w Krakowie, premier zwrócił się do min. Joachima Brudzińskiego, by udał się na Śląsk, by tam koordynować akcję pomocową, ponieważ sytuacja kryzysowa dotknęła również ten rejon Polski.","Premier wziął udział w posiedzeniu sztabu kryzysowego w związku z sytuacją pogodową w Małopolsce; uczestniczyli w nim m.in. wicepremier Beata Szydło, minister spraw wewnętrznych i administracji Joachim Brudziński, minister infrastruktury Andrzej Adamczyk oraz wojewoda małopolski Piotr Ćwik.– Chciałbym poprosić ministra Joachima Brudzińskiego, żeby udał się na południe województwa śląskiego, na Podbeskidzie, ponieważ tam jest sytuacja kryzysowa. Proszę, by osobiście nadzorował prace służb w tamtym rejonie – powiedział premier. Premier podziękował za bardzo sprawną koordynację między służbami. Dziękował również wojewodom z zalanych terenów, wojsku oraz Wojskom Obrony Terytorialnej.Morawiecki podziękował też Państwowej Straży Pożarnej i OSP. Zaapelował do pracodawców, aby nie „blokowali” swoich pracowników, którzy pomagają ludziom na zalanych terenach. – Wykonują oni znakomitą pracę – wskazał.Szef rządu podziękował wiceminister Szydło, „za obecność w wielu miejscach”.  – Chcę także osobiście dzisiaj z panem wojewodą udać się w parę miejsc gdzie zagrożenie jest największe – dodał.Premier zaznaczył, że „informacje pogodowe, które dochodzą z IMiGW są mieszane”. – Dziękuje mieszkańcom, którzy sobie wzajemnie pomagają. Zakres interwencji jest naprawdę szeroki. Tam gdzie już się da,  będą usuwane skutki i będziemy starać się zapobiegać pogorszeniu sytuacji – podkreślił Mateusz Morawiecki. Sytuacja w MałopolsceByło już ponad 700 interwencji, zgłoszenia mamy w każdym powiecie; w nocy zwiększyła się liczba interwencji w powiecie wielickim - przekazał komendant małopolskiej PSP st. bryg. Marek Bębenek na posiedzeniu sztabu kryzysowego w Krakowie z udziałem m.in. premiera Mateusza Morawieckiego.Na początku posiedzenia sztabu kryzysowego, które zwołano w związku z sytuacją wywołaną intensywnymi opadami deszczu, szef rządu wysłuchał raportu komendanta małopolskiej Straży Pożarnej. Bębenek przekazał, że do godz. 6 rano małopolska straż podjęła 735 interwencji.– W każdym powiecie mamy zgłoszenia - powiedział. Komendant małopolskiej PSP podkreślił, że w nocy ze środy na czwartek do 53 zwiększyła się liczba interwencji w powiecie wielickim.W akcjach uczestniczyło 3 100 strażaków. – Zwiększonej liczby zdarzeń na godz. 6 rano w woj. małopolskim w skali makro nie odnotowaliśmy - dodał.",,
Prezydent przychylił się do prośby Wałęsy ws. lotu na pogrzeb H.W. Busha,– Prezydent Andrzej Duda przychylił się do prośby b. prezydenta Lecha Wałęsy o pomoc w organizacji wyjazdu na pogrzeb b. prezydenta USA George'a H.W. Busha; przed godz. 20 uzgodniono szczegóły lotu - poinformował w poniedziałek prezydencki rzecznik Błażej Spychalski.,"Lech Wałęsa dostał zaproszenie na uroczystości pogrzebowe byłego prezydenta Stanów Zjednoczonych George'a H.W. Busha – poinformowała TV Polsat.  Jak podano, Wałęsa poprosił Kancelarię Prezydenta i MSZ o pomoc w zorganizowaniu podróży; prośbę wysłał w poniedziałek przed południem. „Biuro Lecha Wałęsy zwróciło się z prośbą do Pałacu Prezydenckiego o pomoc w organizacji wyjazdu na pogrzeb ś.p. Prezydenta USA George'a H.W. Busha. O 15.00 Prezydent RP Andrzej Duda przychylił się do tej prośby i przed 20.00 uzgodniono szczegóły lotu - napisał na Twitterze prezydencki rzecznik.George H.W. Bush, w latach 1989-1993 prezydent USA, a wcześniej wiceprezydent w administracji Ronalda Reagana, zmarł w piątek wieczorem w wieku 94 lat. Uroczystości żałobne w USAGeorge H. W. Bush zostanie pochowany z honorami państwowymi po kilkudniowych uroczystościach żałobnych w Waszyngtonie i w stanie Teksas. Środa 5 grudnia ma być w USA dniem żałoby narodowej.W poniedziałek trumna z ciałem George'a H.W. Busha zostanie wystawiona na widok publiczny w rotundzie pod kopułą Kapitolu od godz. 19.30 czasu miejscowego w poniedziałek (01:30 w nocy we wtorek w Polsce) do godz. 8.45 czasu miejscowego (godz. 14.30 w Polsce) we wtorek. Jest to zaszczyt zarezerwowany tylko dla najwybitniejszych obywateli USA; dotychczas dostąpiło go niewiele ponad 30 osób.W środę trumna ze zwłokami George'a H.W. Busha zostanie przewieziona z Kapitolu do Narodowej Katedry Kościoła Episkopalnego, gdzie o godz. 11 czasu miejscowego (godz. 17 w Polsce) rozpocznie się nabożeństwo żałobne. Udział w nim weźmie prezydent USA Donald Trump z małżonką, przedstawiciele rządów, dyplomaci i najbliżsi zmarłego.W uroczystościach żałobnych w Waszyngtonie zapowiedział udział także prezydent Andrzej Duda.",,
Załogowa kapsuła Dragon wraca na Ziemię,"Załogowa wersja kapsuły Dragon firmy SpaceX odcumowała w trybie automatycznym od Międzynarodowej Stacji Kosmicznej (ISS), by powrócić na Ziemię – poinformowała NASA. Wodowanie na Atlantyku jest przewidziane na godz. 14.45 czasu polskiego.","Był to testowy lot załogowego Dragona, którym na ISS dotarł 3 marca manekin Ripley. SpaceX zapewnia, że załogowa kapsuła jest najbezpieczniejszym pojazdem kosmicznym, jaki do tej pory powstał. Oprócz systemu podtrzymywania życia i urządzeń do sterowania, Dragon został m.in. wyposażony w system ratunkowy, który pozwala, w razie konieczności, w dowolnym momencie odłączyć się od rakiety nośnej i powrócić na Ziemię. Firma SpaceX przeprowadziła dotychczas już 16 lotów towarowej – nieco mniejszej – wersji kapsuły Dragon, dostarczając zaopatrzenie dla załogi ISS. Obecna misja jest pierwszym lotem załogowej wersji pojazdu. Mimo że na jego pokładzie oprócz kolejnej partii ładunku poleciał jedynie naturalnego wzrostu manekin z czujnikami na głowie, szyi i kręgosłupie pozwoli to zbadać wpływ lotu na ciało człowieka i jeśli misja zakończy się sukcesem, może stać się ona przełomem w transporcie kosmicznym. W przeszłości amerykańska agencja kosmiczna NASA w całości odpowiadała za każdy element misji na ISS. Od czasu wstrzymania lotów promów kosmicznych w 2011 r. transport załóg i ładunków na ISS znajduje się w gestii Rosjan. Dzięki współpracy z prywatnymi firmami NASA będzie mogła się uniezależnić od Rosji.",,
Węgry przeprowadzą referendum w sprawie uchodźców,Sąd Najwyższy Węgier formalnie zezwolił na zorganizowanie referendum dotyczącego planu rozmieszczania uchodźców według obowiązkowych kwot w krajach UE. Głosowanie odbędzie się we wrześniu lub na początku października – podała kancelaria premiera.,"– Z Brukseli nadchodzą coraz bardziej szalone pomysły. Wygląda na to, że Bruksela nie porzuciła planów obligatoryjnego rozlokowania imigrantów – oznajmił na konferencji prasowej szef kancelarii Viktora Orbana, Antal Rogan.Stawiane w referendum pytanie ma brzmieć: – Czy chce pan/pani, by Unia Europejska również bez zgody parlamentu mogła zarządzać obowiązkowe osiedlanie na Węgrzech osób innych niż obywatele węgierscy? – O decyzji rządu Węgier, by rozpisać referendum, Orban poinformował w lutym.Gdy tylko parlament zatwierdzi przeprowadzenie referendum, prezydent Janos Ader wyznaczy konkretną datę. Rogan nazwał plebiscyt „kwestią narodowej suwerenności”. Rząd rozpoczyna kampanię przedreferendalną Na początku kwietnia węgierski rząd zaczął kampanię przed referendum, uruchamiając stronę internetową agitującą przeciw kwotom przyjmowania uchodźców. Mowa jest tam o terrorystach przebranych za migrantów i strefach no-go zamieszkanych przez cudzoziemców w Europie. Węgry są jednym z najbardziej zdecydowanych przeciwników obecnej polityki UE w sprawie uchodźców. Do niedawna przez ich terytorium przebiegała tzw. bałkańska trasa uchodźców z Grecji do Niemiec lub dalej na północ, ale po ukończeniu budowy ogrodzeń na granicy Węgier z Serbią i Chorwacją we wrześniu i październiku 2015 roku główna fala migracji przesunęła się na sąsiednie terytoria Chorwacji i Słowenii.",,
Konrad Szymański dla Politico: Nord Stream 2 nie może powstać,"Nord Stream 2 nie może powstać - pisze w artykule opublikowanym w Politico wiceminister spraw zagranicznych Konrad Szymański. Wiceszef MSZ bardzo negatywnie ocenia ten projekt. Argumentuje, że straci na nim Unia Europejska i Ukraina, a jedynym zwycięzcą będzie Rosja.","Wiceminister napisał, że Europa przeznacza miliardy euro na bezpieczeństwo energetyczne, ale zgoda na drugą magistralę Gazociągu Północnego, która jeszcze bardziej uzależni Unię od dostaw rosyjskiego gazu sprawi, że te wysiłki będą bezskuteczne. Konrad Szymański przekonuje, że Nord Stream 2 pozwoli Gazpromowi na dalsze stosowanie dyskryminacyjnych cen i innych praktyk z naruszeniem zasad konkurencji. – W najgorszym scenariuszu Rosja będzie mogła odciąć od dostaw niektóre kraje – podkreślił wiceminister spraw zagranicznych. Dodał, że pilną sprawą dla Unii jest teraz zatwierdzenie nowelizacji dyrektywy gazowej, która precyzuje, że europejskie reguły muszą mieć zastosowanie dla wszystkich gazociągów, także spoza Unii.",,
Trump tweetuje: Państwa importujące ropę powinny chronić swoje tankowce,"Prezydent Stanów Zjednoczonych Donald Trump oświadczył w poniedziałek, że kraje importujące ropę naftową, m.in. Japonia i Chiny, powinny same chronić swoje tankowce na Bliskim Wschodzie.","„Dlaczego to my chronimy szlaki żeglugowe dla innych krajów (przez wiele lat) bez żadnej rekompensaty. Wszystkie te kraje powinny same chronić swoje tankowce na tej od zawsze niebezpiecznej trasie”  – napisał na Twitterze Trump, odnosząc się do Chin, Japonii i „wielu innych państw”. „My nie mamy nawet potrzeby, by tam (w cieśninie Ormuz – PAP) być, ponieważ USA właśnie stały się (zdecydowanie) największym producentem energii (...)” – kontynuował amerykański prezydent. Dodał również, że „żądanie USA wobec Iranu jest bardzo proste: żadnej broni nuklearnej i żadnego dalszego finansowania terroryzmu!”. Iran kategorycznie odrzuca oskarżenia o zaatakowanie tankowców, a w przypadku drona twierdzi, że zestrzelił ten bezzałogowy samolot, bo wtargnął on w jego przestrzeń powietrzną. USA przekonują, że do zestrzelenia drona doszło w międzynarodowej przestrzeni powietrznej. Jeszcze w poniedziałek USA mają ogłosić kolejne sankcje wobec Iranu. Obecnie w Arabii Saudyjskiej na rozmowach o Iranie przebywa sekretarz stanu USA Mike Pompeo, który później udaje się do Zjednoczonych Emiratów Arabskich. W niedzielę prezydent Iranu Hasan Rowhani zarzucił USA, że podsycają napięcie w regionie Zatoki Perskiej, a irański dowódca wojskowy ostrzegł przed niekontrolowanym rozprzestrzenieniem się konfliktu. Dwa dni wcześniej prezydent Trump potwierdził, że planował atak na Iran, ale wstrzymał go, gdy usłyszał, że oznaczałoby to śmierć ok. 150 osób. W sobotę amerykański przywódca zapowiedział nałożenie na Iran dodatkowych sankcji.",,
Inwestycja Srebrnej blokowana ze względów politycznych. MJN pokazało dowód,"Inwestycja Srebrnej była blokowana przez władze Warszawy ze względów politycznych – powiedział w Sejmie Patryk Jaki. ""Kaczyński nie dostał, inni dostali"" - pisze stowarzyszenie ""Miasto Jest Nasze"" i przedstawia dowody.","„Gazeta Wyborcza” opublikowała we wtorek stenogram rozmowy m.in. z prezesem PiS Jarosławem Kaczyńskim, którą nagrał austriacki biznesmen Gerald Birgfellner. Dotyczyła ona planów budowy w Warszawie dwóch wieżowców przez powiązaną ze środowiskiem Prawa i Sprawiedliwości spółkę Srebrna. Z nagrania wynika, że projekt budowy został wstrzymany ze względu na nieprzychylność władz Warszawy. – Być może wystąpimy w tej sprawie z roszczeniami do miasta i indywidualnie do pani Gronkiewicz-Waltz czy do tych polityków, którzy się nam odgrażali, że nigdy nie pozwolą. Bo mam na to świadków. Poseł [Marcin] Kierwiński [mówił] ""niczego tu nie wybudujecie"" – ujawnił swoim rozmówcom 27 lipca 2018 r. Jarosław Kaczyński. Wiceminister sprawiedliwości Patryk Jaki powiedział dziennikarzom w Sejmie, że inwestycja Srebrnej była blokowana przez władze Warszawy „ze względów politycznych”. – Dlaczego blokowana jest inwestycja (…) akurat dlatego, że może być kojarzona z określoną partią, a wokół powstaje pełno wieżowców? – pytał, dodając, że według niego zgody na budowę wielu inwestycji w Warszawie były wydawane „za łapówki”.",,
Słowacki rząd ogłosi żałobę narodową w związku z wypadkiem autobusu,"Słowacki rząd spotka się o godz. 11 na nadzwyczajnym posiedzeniu w związku z tragicznym w skutkach wypadkiem autobusu, do którego doszło we środę. Zginęło w nim 12 osób, w tym czworo dzieci, a 15 jest rannych. Premier Słowacji Peter Pellegrini zapowiedział, że rada ministrów zajmie się uchwałą o ogłoszeniu piątku dniem żałoby narodowej.","Szef rządu w związku z wypadkiem skrócił wizytę na Cyprze i w nocy udał się na miejsce katastrofy w pobliżu miejscowości Nitrianske Hrnčiarovce. Podziękował służbom ratowniczym za sprawne działanie po tym, jak mówił – najtragiczniejszym wypadku drogowym w najnowszej historii kraju. Peter Pellegrini poinformował, że według służb medycznych, liczba ofiar śmiertelnych nie powinna wzrosnąć, mimo że część rannych ma poważne obrażenia. Do wypadku doszło, gdy ciężarówka przewożąca kamienie i gruz przewróciła się, zjeżdżając ze wzgórza. Uderzył w nią autobus, który następnie wpadł do rowu i także przewrócił się na bok. Auto ciężarowe najprawdopodobniej było przeciążone.",,
Papież: Dążenie do świętości to nie wspinaczka w rankingach,"– Kiedy uważamy się za lepszych od innych, to jest początek końca – powiedział papież Franciszek w homilii w obchodzoną w sobotę uroczystość świętych Piotra i Pawła, patronów Rzymu. Jak podkreślił, dążenie do świętości to nie „wspinaczka w rankingach”.","W czasie mszy papież pobłogosławił paliusze – wełniane taśmy symbolizujące łączność ze Stolicą Apostolską – dla 31 obecnych w bazylice świętego Piotra metropolitów z 24 krajów, mianowanych w ciągu minionego roku.              W homilii Franciszek powiedział, że męczennicy Apostołowie Piotr i Paweł niestrudzenie głosili świadectwo, „żyli na misji, pielgrzymując z ziemi Jezusa do Rzymu”. – Jeśli udamy się do korzeni ich świadectwa, to odkryjemy, że są świadkami życia, świadkami przebaczenia i świadkami Jezusa – dodał.              – A jednak – zastrzegł papież – ich życie „nie było czyste i proste” i popełnili „ogromne błędy”. Piotr doszedł do tego, że zaparł się Pana, a Paweł doszedł do prześladowania Kościoła Bożego – podkreślił papież, wskazując, że Jezus zmienił ich życie. – A po tych wszystkich wydarzeniach ufał im, dwom skruszonym grzesznikom. Moglibyśmy postawić sobie pytanie: dlaczego Pan nie dał nam dwóch nieposzlakowanych świadków, o czystej wierze, z nieskazitelnym życiem? – mówił Franciszek.              Jak wyjaśnił, płynie z tego „wspaniała nauka” o tym, że „punktem wyjścia życia chrześcijańskiego nie jest bycie godnymi”. Zdaniem Franciszka, z tymi, którzy uważali siebie za wspaniałych, Jezus mógł uczynić bardzo niewiele. – Kiedy uważamy się za lepszych od innych, to jest początek końca – ostrzegł. – Jezus nie czyni cudów z ludźmi uważającymi siebie za sprawiedliwych, ale z tymi, którzy wiedzą, że są potrzebujący – dodał.              Papież zauważył, że Piotr i Paweł „zrozumieli, że świętość nie polega na wynoszeniu się, ale na uniżeniu się”. – To nie jest to wspinaczka w rankingach, ale każdego dnia powierzanie swego ubóstwa Panu – zaznaczył.              Franciszek wyjaśnił, że w przebaczeniu Jezusa Piotr i Paweł znaleźli pokój i radość. – Po ludzku zawiedli, ale napotkali miłość większą od swoich porażek, przebaczenie tak silne, że leczące nawet ich poczucie winy – dodał.              – Tylko wtedy, gdy doświadczamy Bożego przebaczenia, naprawdę rodzimy się na nowo – mówił do wiernych papież.              Na mszy była, jak co roku, delegacja prawosławnego Patriarchatu Ekumenicznego.",,
Rzecznik rządu podaje termin powołania ministra sportu,"Jest prawdopodobne, że nowego ministra sportu poznamy do końca listopada – powiedział w piątek rzecznik rządu Piotr Müller.","Poinformował też, że exposé premiera jest „finalizowane”. – Pan premier jeszcze dziś, na posiedzeniu rządu, będzie rozmawiał z ministrami o punktach dotyczących exposé. Chcemy z ministrami przedyskutować to podczas Rady Ministrów oraz rozmów pana premiera z poszczególnymi ministrami. We wtorek exposé zostanie przedstawione i będziemy prosić (Sejm – PAP) o wotum zaufania – powiedział Müller. Rzecznik rządu wyjaśnił, że Mariusz Kamiński w nowym rządzie będzie pełnił jednocześnie funkcję szefa MSWiA oraz ministra koordynatora służb specjalnych i dlatego obejmuje formalnie dwa urzędy. Zapewnił, że obecnie nie jest dyskutowany pomysł połączenia tych funkcji i stworzenia nowego ministerstwa bezpieczeństwa. Mateusz Morawiecki został w piątek powołany przez prezydenta Andrzeja Dudę na urząd Prezesa Rady Ministrów. Szef rządu tymczasowo pokieruje również Ministerstwem Sportu.",,
"Autobus świadków, przysięga krwi i zmowa milczenia. Zamordowali sąsiadów i wrócili na pasterkę",W wigilijną noc 1976 roku w Zrębinie doszło do jednej z najbardziej wstrząsających zbrodni czasów PRL. Czterech mieszkańców wsi na oczach kilkudziesięciu sąsiadów zamordowało młode małżeństwo i towarzyszącego im chłopca. Po dokonaniu zbrodni sprawcy odebrali od świadków przysięgę milczenia.,"Był 24 grudnia 1976 r. W kościele w Połańcu trwała pasterka. Z mszy podstępem wywabiono 18-letnią Krystynę Łukaszek, jej 25-letniego męża Stanisława i 12-letniego brata Mieczysława. Powiedziano im, że pijany ojciec Krystyny awanturuje się w domu i że powinni jak najszybciej wracać do siebie. Do oddalonego o 5 km Zrębina szli pieszo. Gdy byli w połowie drogi, nadjechał duży fiat, a za nim dwa wynajęte od PKS-u autobusy, które wcześniej przewiozły mieszkańców Zrębina na mszę. W jednym z autosanów trwała zakrapiana alkoholem impreza, gdyż nie wszyscy dotarli do kościoła.  Z fiata wysiadł Jan Sojda, najbogatszy gospodarz we wsi, nazywany „królem Zrębina”. Wraz ze swoim szwagrem i dwoma zięciami dokonali makabrycznej zbrodni. Rozjechali autem chłopca, a kluczem od kół zatłukli będącą w piątym miesiącu ciąży Krystynę i jej męża. Potem ułożyli zabitych tak, by upozorować wypadek drogowy. Ciało Krystyny dodatkowo rozebrali, milicja miała sądzić, że kobieta przed śmiercią została zgwałcona. Wiązał różaniec i kazał przysięgać na krzyż Na krwawą masakrę w ciszy patrzyło 30 mieszkańców Zrębina, sąsiadów ofiar. Nikt jednak nie ruszył na pomoc, nikt nawet nie zaprotestował. Rosły zięć Sojdy blokował wyjście z autobusu. Groził, że jeśli ktoś spróbuje przeszkodzić w zbrodni, też zostanie zabity. Potem „Król Zrębina” wziął różaniec i kazał wszystkim świadkom przysięgać na krzyż i krew, że nigdy nie zdradzą mrocznej tajemnicy. Każdemu kazał pocałować krzyż, po czym nakłuwał palec agrafką i odciskał krwawy ślad na białej kartce papieru. Wręczał im też pieniądze. Potem wszyscy wsiedli do autobusu i wrócili na pasterkę. Drugi autokar został na drodze, obok ciał zamordowanych.  Sojda dokonał tej zbrodni na oczach mieszkańców Zrębina, żeby im pokazać, że będzie bezwzględny wobec każdego, kto z nim zadrze. Krystynę i jej męża planował zamordować od dawna. Chciał w ten sposób pomścić zniewagę, jaka spotkała jego siostrę kilka miesięcy wcześniej, podczas wesela Krystyny i Stanisława. Sojda był zaproszony na tę uroczystość, a jego siostra została wynajęta do pomocy w kuchni. W pewnym momencie ktoś przyłapał ją na tym, jak wynosi wędliny. Sojda uznał, że jego siostrę znieważono oskarżeniami o kradzież i poprzysiągł zemstę. Ale nienawiść do rodziny panny młodej nosił w sercu od dawna. Kiedy w młodości zgwałcił dziewczynę, z którą pracował w polu, dziadek Krystyny pomógł milicji doprowadzić go do aresztu. W więzieniu przesiedział osiem miesięcy. Przerwał zmowę milczenia, skończył w rzece Przysięga, którą odebrał od sąsiadów, okazała się skuteczna, bo po zbrodni zapanowała zmowa milczenia. Prowadzący śledztwo milicjanci nie byli w stanie się niczego dowiedzieć, bo mieszkańcy Zrębina udawali, że niczego nie widzieli. Kierowca pozostawionego przy ciałach ofiar autobusu już w wigilię zgłosił milicji, że gdy był na pasterce, ktoś mu ukradł autobus, więc wszystko układało się w wersję o nieszczęśliwym wypadku. Brakowało tylko sprawcy, czyli osoby, która ukradła autobus, a potem rozjechała nim idących drogą Krystynę, Stanisława i Mieczysława. Tę wersję, w którą milicjanci uwierzyli, podważył po pewnym czasie jeden z sąsiadów, który odważył się zeznawać, co naprawdę wydarzyło się w wigilijną noc. Niedługo później znaleziono go utopionego w rzece. Podczas śledztwa popełniono wiele błędów, m.in. nie zabezpieczono miejsca zdarzenia, nieudolnie przeprowadzono sekcję zwłok, a sprawny autobus – zanim zabezpieczono ślady, dwa tygodnie od zdarzenia oddano do kasacji. Po pewnym czasie śledztwo jednak wznowiono. Ekshumowano ciała ofiar i poddano je dokładnemu badaniu. Szybko okazało się, że obrażenia nie mogły powstać od uderzenia autobusu. Biegli odkryli, że rany na głowie Stanisława zadano ciężkim, tępym narzędziem. Ponownie ruszyły przesłuchania mieszkańców wsi i tym razem zmowa milczenia pękła. Wyrok mógł być tylko jeden Jana Sojdę oraz jego szwagra Józefa skazano na karę śmierci poprzez powieszenie. Zostali straceni 23 listopada 1982 r. Dwóch zięciów „króla Zrębina” skazano na 15 i 25 lat więzienia. Na kilka lat za kraty trafiło też 18 świadków zbrodni. Skazano ich za zatajenie prawdy o morderstwie i składanie fałszywych zeznań.  Na bazie „sprawy połanieckiej” Wiesław Łuka napisał książkę „Nie oświadczam się”. To seria reportaży z sali sądowej i rozmów z mieszkańcami kilku wsi pod Połańcem. Autor przez półtora roku trwania procesu sądowego publikował je na łamach tygodnia „Prawo i Życie”. Na podstawie tekstów Łuki powstał potem scenariusz filmu „Zmowa”, który nakręcono w 1988 roku.",,
"Premier: Mamy wspaniały, pozytywny program na kolejne 4-8 lat","– Mamy wspaniały, pozytywny program na kolejne 4-8 lat; poprzednie cztery lata to czas wielkiej zmiany, ale najbliższe cztery tygodnie zadecydują o przyszłości Polski na wiele lat w przyszłość – mówił premier Mateusz Morawiecki podczas spotkania z wyborcami w Biłgoraju (woj. lubelskie). – 13 października możemy wyjść na spacer, ale przede wszystkim pójdźmy na wybory – dodał.","– Prowadzimy teraz nasze zmiany, żeby móc dalej Polskę zmieniać dla ludzi. Polska się zmienia dzięki Polakom i równo za miesiąc od dzisiaj, dzisiaj mamy 13 września – 13 października zadecyduje się los Polski. Los Polski jest w waszych rękach - czy chcemy dalej zaufać tym, którzy pokazali wielką zmianę, możliwą zmianę, którą odczuwa każda zwykła polska rodzina czy raczej tych, którzy w dużym stopniu opierali swoją politykę o różne grupy interesu – mówił szef rządu. – 13 października możemy wyjść na spacer, ale przede wszystkim pójdźmy na wybory – apelował Morawiecki. Morawiecki podkreślił, że plan PiS dla wsi zakłada „dalsza poprawę losu rolników”, w tym program małej retencji, wsparcie rolnictwa i wyrównanie dopłat dla rolników. – Mamy wspaniały, pozytywny program na kolejne 4-8 lat – podkreślał. W tym kontekście wskazał na rozszerzenie programu 500 Plus również na pierwsze dziecko czy zapowiedź trzynastej i czternastej emerytury, oraz fundusz dróg samorządowych, a także fundusz 100 obwodnic. Odnosząc się do poprzedniego rządu Morawiecki wskazywał, że nie umiał poradzić sobie z przestępcami podatkowymi. – My te pieniądze stamtąd wyrwaliśmy, przekazaliśmy na drogi, na szpitale, na szkoły – to jest nasz program na kolejne lata – mówił premier. Szef rządu odniósł się również do samych wyborów, wskazując, że po „13 października rzeczywistość może wyglądać różnie”. – Jesteśmy w czasie przełomu. Te poprzednie cztery lata to czas wielkiej zmiany, ale najbliższe cztery tygodnie, ta droga przed nami, zadecyduje o przyszłości Polski na wiele lat w przyszłość – mówił. – Dlatego prosimy nie tylko o wasz głos, o wasze zaufanie; nie tylko mówimy, że liczymy na wasz głos, ale liczymy się z waszym głosem. Liczymy się z głosem ludzi, polskich rodzin, po to tworzymy te zmiany, aby perspektywy rozwoju Polski były jeszcze lepsze – podkreślił Morawiecki.",,
Rysie na Babiej Górze. Samicę z młodymi zarejestrowała kamera,"Trzy rysie, bardzo rzadkie drapieżniki w polskich górach, uchwyciła wideopułapka umieszczona w Babiogórskim Parku Narodowym – powiedział w przyrodnik z tego parku Maciej Mażul.","– Wideopułapka zarejestrowała samicę z dwójką młodych – powiedział Maciej Mażul. Na filmie widać przebywające razem drapieżniki w zimowej scenerii Babiej Góry, w rejonie trudno dostępnym dla człowieka.  Rysie są ssakami drapieżnymi z rodziny kotowatych. Ich populacja w Polsce szacowana jest na ok. 300 osobników. Dorosły ryś może mierzyć od 100 do 150 cm. Wysokość w kłębie sięga 75 cm. Osobniki, z wyjątkiem samic z młodymi, prowadzą samotne życie. Rysie użytkują duże areały, które w górach sięgają 100–140 km kw. W Polsce są pod ścisłą ochroną. To już kolejne niecodzienne nagranie z tego regionu. Ostatnio wideopułapki uchwyciły m.in. zabawę wilczej rodziny, niedźwiedzia oraz lisy.",,
Kulczyk spotkał się z Grasiem ws. otrzymywanych pogróżek? Nieznane nagranie z milionerem,"- Wysyłają mi anonimy, chodzą po różnych ludziach z wpływami typu Kwaśniewski, (…) z pogróżkami (…) dziwnym zbiegiem okoliczności w momencie, jak się dzieje coś wielkiego – mówił Jan Kulczyk rok przed swoją śmiercią do Krzysztofa Kwiatkowskiego, w nagraniu, do którego dotarł portal tvp.info. Prezes NIK doradził rozmówcy spotkanie się w tej sprawie z Pawłem Grasiem. Jak ustaliliśmy, prokuratura rzeczywiście prowadziła postępowanie „w sprawie stosowania gróźb bezprawnych wobec Jan Kulczyka w celu zmuszania go do określonego zachowania”.","Zapraszamy do obejrzenia programu „Strefa Starcia”, w którym zostanie wyemitowane nagranie. Początek o godz. 21.50. Całość będzie dostępna także na portalu tvp.info.",,
Bez przełomu w Paryżu. Donbas i gaz pozostają straszakami Putina,"Rezultaty szczytu w Paryżu nie dają zbyt wielkich nadziei na zmianę stanu gry wokół konfliktu w Donbasie. Obie strony – ukraińska i rosyjska – usztywniły tylko swoje stanowiska, a Francja i Niemcy, chociaż formalnie wspierają Kijów, to, w rzeczywistości, ograniczają się do roli statystów i udają, że nie wiedzą, że to Moskwa jest inspiratorką konfliktu. Dopóki Zachód nie sprowadzi Władimira Putina do przysłownego parteru, tak by wycofał się z prowadzonej od lat agresywnej polityki, dopóty ten będzie dalej jątrzył na Ukrainie i z pomocą podsycania i zamrażania konfliktu szantażował Kijów i Zachód.","„Fakt, iż jesteśmy dzisiaj obok siebie, tutaj w Paryżu, jest ważnym rezultatem”, „po raz pierwszy od trzech lat idziemy do przodu” – te słowa francuskiego prezydenta Emmanuela Macrona to nic innego, jak zaklinanie rzeczywistości. Polityk ten, mający coraz większe problemy w kraju, którego popularność leci na łeb na szyję i który co i rusz w polityce międzynarodowej kompromituje się kolejnymi wydumanymi projektami, liczył, że organizowane przez niego spotkanie będzie dowodem, że jest liderem Europy. Rzeczywistość okazała się mieć jednak o wiele bardziej szare barwy, co i tak można uznać za sukces, gdyż część ekspertów obawiała się klęski Wołodymyra Zełenskiego w Paryżu i wielkiego sukcesu Władimira Putina. Szczyt nie przyniósł żadnych rezultatów, które można by uznać za przełomowe dla konfliktu w Donbasie. Każda ze stron – ukraińska i rosyjska – mogła czuć się w jakimś stopniu ukontentowana i mogła „sprzedać” swoją wizytę  w Paryżu jako zwycięstwo, chociaż rzeczywiste efekty są mniej niż mierne. Czym jest bowiem zgoda na zawieszenie broni do końca roku, skoro do takich rozejmów dochodziło już wielokrotnie, a i tak były one i wciąż są łamane, w większości przypadków przez prorosyjskich separatystów? Deklaracja o wycofania do marca przyszłego roku sił zbrojnych obu stron konfliktu z trzech kolejnych odcinków linii rozgraniczenia, to też raczej myślenie życzeniowe. Dotychczasowe doświadczenia z wypełniania przez separatystów swoich zobowiązań każą raczej patrzeć na to z pesymizmem. Po szczycie wiemy też, że za cztery miesiące dojdzie do kolejnego spotkania w tym formacie, co przecież ciężko uznać za jakiś wielki sukces. Tym bardziej, że termin ten zbiega się z możliwymi problemami z dostawami gazu rosyjskiego na Zachód, które są zagwarantowane właśnie do marca 2020 roku. Sytuacja ta już ustawia Putina, podczas przyszłych rozmów, w uprzywilejowanej sytuacji.  Ma on bowiem nadzieję, że obawiając się problemów z dostawą tego surowca Merkel i Macron wymuszą na Zełenskim ustępstwa. Na razie rozmowy gazowe miedzy Kijowem i Moskwą nie przynoszą żadnych rezultatów, chociaż kontrakt wygasa 1 stycznia 2020 roku. Rosja nie chce też wypłacić Ukrainie roszczeń wynikających z orzeczeń arbitrażowych wydanych w 2017 oraz 2018 roku, których kwota wynosi obecnie łącznie z odsetkami około 3 mld dolarów. Pozostałe dwie decyzje ogłoszone po szczycie są już o wiele bardziej niejasne – gdyż każda ze stron interpretuje je w inny sposób. Chodzi o zobowiązanie do przyznania, na podstawie ustawy, stałego, specjalnego statusu częściom obwodów ługańskiego i donieckiego zgodnie z porozumieniami mińskimi, a także potwierdzenie i włączenie do ukraińskiego prawodawstwa tzw. formuły Steinmeiera, która zakłada dwuetapowy tryb implementacji specjalnego statusu części rejonów Donbasu, także z przeprowadzeniem na tym terenie wyborów samorządowych. Ukraina wciąż stoi na stawisku, co powtórzył też po szczycie Zełenski, że do wyborów w tym rejonie może dojść dopiero po odzyskaniu przez nią kontroli nad granicą z Rosją, a także że nie ma mowy o jakiejś federalizacji kraju. Kijów nie ma też zamiaru godzić się, by to czynnik zewnętrzny – w domyśle Rosja – decydował o jego polityce zagranicznej. Tymczasem Kreml stawia sprawę jednoznacznie – popiera ideę wyborów i powrotu Doniecka pod rządy Kijowa, ale… I tu zaczynają się schody, których żaden polityk z Kijowa nie przejdzie bez oskarżeń o zdradę. Putin domaga się bowiem, by do wyborów w Donbasie doszło w momencie, gdy wciąż znajdują się tam siły separatystów i Rosjan (których Kreml jednak nigdy tam nie widział).  W dodatku rosyjski prezydent po spotkaniu tzw. czwórki normandzkiej przeszedł sam siebie, tłumacząc, że nie ma mowy, by siły ukraińskie przejęły kontrolę nad granicą w Donbasie, gdyż doszłoby tam, jak podkreślił, do Srebrenicy. W miejscowości tej  miała miejsce podczas wojny domowej w Bośni i Hercegowinie masowa zbrodnia dokonana przez siły bośniackich Serbów na jej muzułmańskich mieszkańcach. Porównanie to, jest również zaskakujące, gdyż wychodzi z ust przedstawiciela Rosji, która to popierała podczas ówczesnego konfliktu bośniackich Serbów, nadal to czyni i nigdy nie potępiła tej zbrodni. Putin argumentował swoje stanowisko również tym, że ukraińskie władze wciąż nie zgodziły się na ustanowienie amnestii wobec separatystów. Jak donosi dziennik „Kommiersant”, Moskwa domaga się, by zakaz pociągania separatystów do odpowiedzialności karnej został zagwarantowany na poziomie ustawodawstwa Ukrainy.  W analizie Ośrodka Studiów Wschodnich zwrócono uwagę, że w Paryżu Putin pokazał, licząc na złagodzenie sankcji, że za resetowanie relacji z Zachodem, jest gotowy brać udział w takich spotkaniach, rozmowach, które niewiele zmieniają. Jest nawet gotowy na drobne „kompromisy”, wykazując swoją „dobrą wolę” dla zakończenia konfliktu, który wciąż uważa za wewnętrzną sprawę Ukrainy. Jednak zasadniczo nie ma zamiaru unormować sytuacji na wschodzie Ukrainy. Chociaż Kremlowi nie udało się zmusić Kijowa do realizacji swojej „wizji” zakończenia konfliktu w Donbasie, to jednak będzie on wykorzystywał zgodę Ukrainy na przeprowadzenie tam wyborów i nadanie temu regionowi specjalnego statusu do formowania nacisków na ten kraj. „Moskwa próbuje w ten sposób zmierzać do stopniowego narzucenia Ukrainie federalizacji państwa oraz – poprzez wybory lokalne – do uprawomocnienia separatystów. Celem Rosji, co podkreślał Putin podczas konferencji prasowej, pozostaje w pierwszym rzędzie uznanie przez Kijów kontrolowanych przez Moskwę donbaskich separatystów za główną stronę bezpośrednich rozmów o uregulowaniu konfliktu oraz zobowiązanie Ukrainy do przeprowadzenia amnestii”– czytamy w analizie OSW. To zaś wpisuje się w długofalowy plan kontrolowania Ukrainy, poprzez zablokowanie jej reform, a także zbliżenia z Zachodem, co ma w przyszłości pomóc  w odbudowie rosyjskich w nim wpływów. Prezydent Zełenski po spotkaniu w Paryżu również mógł wracać do kraju całkiem zadowolony, chociaż, w rzeczywistości nic wielkiego nie udało mu się osiągnąć. Wybił jednak wewnętrznym przeciwnikom z ręki argumenty, że na pewno w Paryżu ulegnie Putinowi, gdyż nie ma pojęcia o dyplomacji i odpowiedniego doświadczenia. Udało mu się w ten sposób pokazać siebie jako twardego patriotę, broniącego racji stanu, określającego nieprzekraczalne granice. Sprawa wymiany jeńców i zapowiedź kolejnego spotkania, to wypełnienie jego zobowiązania przedwyborczego o wznowieniu rozmów z Kremlem w sprawie Doniecka na najwyższym szczeblu. I chociaż Zełenski zdecydowanie wypowiadał się na temat integralności kraju wraz z Krymem, to jednak rosyjskie media przedstawiły pominięcie tematu anektowanego półwyspu jako sukces Moskwy i dowód, że jego status jest tematem zamkniętym.  Oczywiście, tak może zdawać się jedynie Kremlowi, gdyż w czasie trwania szczytu w Paryżu  Zgromadzenie Ogólne ONZ przyjęło rezolucję wzywającą Rosję do wycofania sił zbrojnych z Krymu i zaprzestania okupacji terytorium Ukrainy.  Potępiło również wzrastającą obecność wojskową tego kraju w basenach Morza Czarnego i Morza Azowskiego, zakłócanie rejsów statków handlowych, a także budowę mostu nad Cieśniną Kerczeńską. Moskwa zdaje sobie jednak sprawę, że na Zachodzie słabnie zainteresowanie wschodnią Ukrainą, a Krymem w jeszcze większym stopniu. Z drugiej strony, w okolicach szczytu w Paryżu dobre samopoczucie Putina mogło zepsuć kilka decyzji Zachodu, które jednoznacznie pokazują, że władcy Kremla nie udało się osiągnąć wszystkich swoich celów – czyli całkowitego braku sprzeciwu dla prowadzonej przez siebie polityki. W tym okresie doszło bowiem do wydalenia przez Berlin rosyjskich dyplomatów i podano informację, że hakerzy pracujący dla wywiadu wojskowego Rosji wykradli maile sztabu wyborczego Macrona przed wyborami prezydenckimi we Francji w 2017 roku. Miała też miejsce decyzja Światowej Agencji Antydopingowej (WADA), by wykluczyć Rosję na cztery lata z udziału we wszystkich ważnych wydarzeniach sportowych. Doszło też do wspomnianej deklaracji ONZ w sprawie Krymu, a Unia Europejska zapowiedziała pracę nad swoją wersją ustawy Magnitskiego, która miałaby pokazać determinację Brukseli w walce z rządami łamiącymi prawa człowieka. Berlin zapowiedział zaś, że będzie dalej popierał sankcje nałożone na Rosję. Również przebywający po spotkaniu tzw. czwórki normandzkiej w Waszyngtonie szef rosyjskiej dyplomacji Siergiej Ławrow podczas rozmowy ze swoim odpowiednikiem Markiem Pompeo i prezydentem Donaldem Trumpem usłyszał, że USA oczekują od Rosji unormowania konfliktu w Doniecku. W rezultacie wywołanego przez Rosję i wciąż podsycanego konfliktu na wschodzie Ukrainy życie straciło ponad 13 tysięcy osób, w tym 3 tysiące cywilów. Ludzie będą ginąć tam dalej, gdyż Zachód daleki jest od zmuszenia Moskwy do respektowania prawa międzynarodowego. Niebezpieczne zacieśnianie współpracy między Berlinem i Paryżem z Moskwą jest zagrożeniem nie tylko dla Ukrainy, ale też dla Polski i państw naszego regionu. Dlatego też sprawa Donbasu, Krymu i poczynań Rosji w tym rejonie jest tak intensywnie podnoszona na arenie międzynarodowej przez Warszawę. To m.in. zdecydowane apele polskich władz o nieprzymykanie oczu na agresywna politykę prowadzoną przez Moskwę sprawia, że prorosyjskim siłom na Zachodzie nie udaje się znieść sankcji i kontynuować relacji w ramach polityki „business as usual”. Petar Petrović Autor jest dziennikarzem Polskiego Radia.",,
Bohater konferencji Platformy Obywatelskiej o Żydach: „Synagoga szatana”,"„To czeka Polaków pod rządami zdradzieckich mord, które oddają Polskę, tym którzy nazywają siebie żydami, a są synagogą szatana” (pisownia oryginalna)  – napisał w mediach społecznościowych Tomasz Jegierski. Mężczyzna podający się za księdza, występował na konferencjach prasowych Platformy Obywatelskiej, jako wiarygodne źródło zarzutów wobec Kornela Morawieckiego.","Ks. Jegierski udostępnił wideo użytkownika sieci, na którym – według tego użytkownika – widać sytuację „wyrzucania Palestyńczyków z ich domów przez Żydów”. Ksiądz uważa, że takie wydarzenia czekają Polskę, „gdy rządzić będą zdradzieckie mordy”.Pod koniec marca duchowny podczas konferencji prasowej PO w Sejmie, z udziałem wiceprzewodniczącego Borysa Budki i Romana Giertycha oświadczył, że z dotacji na jego fundację „SOS dla życia”, udzielił w 2013 r. Kornelowi Morawieckiemu pożyczki 96 tys. zł., której marszałek senior miał nie zwrócić. Na dowód swoich tez ksiądz pokazał pokwitowanie, które miało zostać podpisane przez Morawieckiego. Duchowny stwierdził też, że kiedy poinformował o sprawie, do mieszkania jego babci weszli funkcjonariusze ABW i szukali tego pokwitowania.Ks. Jegierski swoje oświadczenie wydał po tym, gdy w Sejmie rozgrywały się wydarzenia związane z odebraniem immunitetu poselskiego Stanisławowi Gawłowskiemu. To właśnie Gawłowski z sejmowej mównicy opowiedział o księdzu Jegierskim; miało to pogrążyć marszałka seniora. Oskarżenia z ust Gawłowskiego dotyczyły też premiera. –  Panie premierze Morawiecki, stawiam publiczne pytania: czy pan jest skorumpowany? Czy pan wpłacał ze swego banku dotacje dla dzieci pod warunkiem, że pieniądze zostaną przekazane na rzecz pańskiego ojca? – mówił poseł PO.Zdaniem Jegierskiego w zamian za dotację z Wielkopolskiego Banku Kredytowego, zarządzanego przez obecnego premiera, jego ojciec miał wymusić od Mateusza Morawieckiego 96 tys. zł na rzecz prowadzonej przez Jegierskiego fundacji „SOS dla życia"".",,
Ponad pół tysiąca kobiet z Pakistanu sprzedano do Chin,"629 kobiet i dziewcząt z Pakistanu sprzedano jako narzeczone do Chin – informuje w środę AP. Agencja otrzymała listę pokrzywdzonych kobiet od pakistańskich śledczych, którzy postanowili rozbić siatki handlarzy ludźmi wykorzystujące ubogich i bezbronnych, w tym chrześcijan. Osoby związane ze śledztwem utrzymują, że urzędnicy są śledztwom przeciwni, gdyż obawiają się zerwania lukratywnych relacji handlowych Pakistanu z ChRL.","Lista podaje najbardziej konkretne dane liczbowe dotyczące liczby kobiet objętych handlem ludźmi od 2018 roku. Ale od czasu, gdy została zebrana w czerwcu, śledczy ograniczyli swoje działania wobec tej siatki – podkreśla Associated Press. Osoby związane ze śledztwem utrzymują, że jest to spowodowane presją ze strony urzędników, którzy obawiają się zerwania lukratywnych relacji handlowych Pakistanu z ChRL.  Agencja AP zauważa, że największa sprawa karna przeciwko handlarzom ludźmi załamała się, kiedy w październiku sąd w Fajsalabadzie we wschodnim Pakistanie uniewinnił 31 obywateli chińskich oskarżonych w związku z handlem ludźmi.  Według urzędnika sądowego i śledczego zaznajomionego ze sprawą kilku kobiet, które początkowo były przesłuchiwane przez policję, odmówiły one składania zeznań, ponieważ grożono im albo oferowano łapówki w zamian za milczenie. Obaj funkcjonariusze publiczni rozmawiali z AP, zastrzegając anonimowość ze względu na obawę przed karą za wypowiedź.  Jednocześnie rząd Pakistanu próbował ograniczać dochodzenia, wywierając „ogromną presję” na urzędników Federalnej Agencji Śledczej ścigających siatki handlu ludźmi – powiedział Saleem Iqbal, chrześcijański działacz, który pomógł rodzicom uratować kilka młodych dziewcząt będących już w Chinach i zapobiegł wysłaniu tam innych. Pakistańskie resorty spraw wewnętrznych i spraw zagranicznych odmówiły komentarza.  – Nikt nic nie robi, aby pomóc tym dziewczynom – powiedział jeden z urzędników, dodając, że proceder trwa, a nawet się rozrasta. – Dlaczego? Ponieważ (władze) wiedzą, że może im to ujść na sucho. (...) Każdy jest naciskany, aby nie prowadzić dochodzenia. Handel ludźmi jest teraz coraz częstszy – wskazał Iqbal.  Chińskie MSZ przekazało, że nic nie wie o liście sprzedawanych kobiet. „Rządy Chin i Pakistanu wspierają tworzenie szczęśliwych rodzin między swoimi obywatelami na zasadzie dobrowolności, zgodnie z przepisami, a jednocześnie (prowadzą politykę) zerowej tolerancji i zdecydowanej walki przeciwko każdej osobie dopuszczającej się nielegalnej działalności transgranicznej dotyczącej zawierania związków małżeńskich” – poinformował resort w oświadczeniu przesłanym w poniedziałek agencji AP.  Przeprowadzone przez Associated Press w tym roku śledztwo dziennikarskie ujawniło, w jaki sposób chrześcijańska mniejszość pakistańska stała się nowym celem pośredników, którzy płacą ubogim rodzicom za ślub ich córek, w tym nastolatek, z Chińczykami, którzy wywożą je do swojego kraju.  Wiele takich kobiet jest następnie izolowanych i wykorzystywanych lub zmuszanych do prostytucji w Chinach; często kontaktują się z domem i błagają o sprowadzenie ich z powrotem – pisze AP. Dziennikarze agencji rozmawiali z policją i urzędnikami sądowymi oraz z kilkunastoma kobietami, którym udało się wrócić do Pakistanu, a także z rodzicami, sąsiadami, krewnymi i pracownikami organizacji praw człowieka.     Jak zaznacza AP, chrześcijanie są celem, ponieważ to jedna z najbiedniejszych społeczności w Pakistanie zamieszkanym w 96 proc. przez muzułmanów.  Siatki handlarzy składają się z chińskich i pakistańskich pośredników i obejmują chrześcijańskich duchownych, głównie z małych kościołów protestanckich, którzy otrzymują łapówki, aby nakłonić swoich wiernych do sprzedaży córek. Śledczy natrafili także na przynajmniej jednego duchownego muzułmańskiego prowadzącego w swej madrasie biuro matrymonialne.",,
Pomógł matce w samobójstwie. Dostał karę w zawieszeniu,"Holenderski sąd apelacyjny skazał starszego mężczyznę na karę sześciu miesięcy w zawieszeniu za to, że 10 lat temu pomógł swej chorej matce odebrać sobie życie. Eutanazja jest w Holandii legalna, ale obwarowana szeregiem warunków. Musi m.in.  wiedzieć o nie lekarz.","Wyrok sądu w 's-Hertogenbosch (Den Bosch) w środkowej części kraju oznacza, że 75-letni Albert Heringa nie pójdzie do więzienia, jeśli nie popełni innego przestępstwa. Chociaż eutanazja w Holandii jest legalna, to pomoc w samobójstwie podlega karze do trzech lat więzienia i grzywnie. W 2013 r. Heringa został uznany za winnego podania swej 99-letniej matce „kombinacji leków”, jakie posłużyły jej do samobójstwa w czerwcu 2008 r. Odstąpiono od ukarania mężczyzny, ale w marcu 2017 r. sąd najwyższy zarządził ponowny proces.  Nakręcił film  Jak podaje anglojęzyczny portal DutchNews.nl, Heringa postanowił pomóc matce, która była prawie niewidoma i cierpiała na ciężkie bóle kręgosłupa, gdy lekarze odrzucili jej prośbę o podanie śmiertelnej dawki leków. Syn sfilmował moment, w którym pomógł kobiecie zażyć uzbierane wcześniej leki. Nagranie było częścią filmu dokumentalnego zatytułowanego „De laatste wens van Moek” (Ostatnie życzenie matki). Pokazano go w 2010 r. W pisemnym orzeczeniu sąd poinformował, że jest świadom toczącej się w kraju debaty na temat tego, czy ludzie, którzy uważają, że ich życie „zakończyło się”, powinni otrzymać pomoc, by odebrać sobie życie. Sąd zastrzegł jednocześnie, że nie chce angażować się w tę debatę i dodał, że musiał zastosować obowiązujące prawo.  „Sąd jest przekonany, że organ prawny nie może wyprzedzać możliwego procesu legislacyjnego” – głosi orzeczenie. Dlatego sąd nie wyda opinii na temat tego, czy wspomagane samobójstwo powinno być dopuszczalne – dodano.  Chory składa dobrowolny i samodzielnie przemyślany wniosek  Niderlandzkie Stowarzyszenie na rzecz Dobrowolnego Zakończenia Życia (NVVE) wyraziło głębokie rozczarowanie wyrokiem. „NVVE jest zdumione tym, że sąd nie okazał żadnego współczucia dla sytuacji, w której znalazł się wówczas Albert Heringa” – napisano.  Holandia była pierwszym krajem świata, który – w 2001 roku – zalegalizował eutanazję po latach debaty publicznej na ten temat, choć w praktyce tolerowano ją już wcześniej. Obwarowano ją szeregiem warunków.",,
Coraz więcej zadowolonych z warunków życia. Padł rekord,"Odsetek osób, które deklarują, że żyje im się dobrze lub bardzo dobrze, jest najwyższy z dotychczasowych. Większość badanych (53 proc.) uważa, że żyje na średnim poziomie, jednocześnie zdecydowana większość (78 proc.) nie boi się biedy - wynika z czwartkowej publikacji CBOS.","Większość z nas nie obawia się przyszłości. 72 proc. ankietowanych jest zdania, że ich warunki materialne się nie zmienią, jedna piąta (21 proc.) uważa, że w ciągu najbliższego roku warunki materialne ich gospodarstw domowych poprawią się, a jedynie co czternasty (7 proc.) sądzi, że się pogorszą. Jak podkreśla CBOS, w ostatnich miesiącach odsetek osób obawiających się pogorszenia warunków materialnych jest rekordowo niski.Na średnim poziomieJako luksusowe swoje warunki określiło 2 proc. respondentów. Również 2 proc. respondentów wskazało, żyją w biedzie i nie wystarcza im nawet na zaspokojenie podstawowych potrzeb. 17 proc. uważa, że żyje skromnie i na co dzień musi bardzo oszczędnie gospodarować swym budżetem. Z kolei 26 proc. ocenia, że żyje bardzo dobrze i nie musi oszczędzać. Ponad połowa badanych (53 proc.) ocenia, że żyje na średnim poziomie – pieniędzy wystarcza im na codzienne wydatki, jednak większe zakupy wymagają zaciśnięcia pasa.– Zarejestrowane w tym roku odsetki badanych twierdzących, że żyje im się dobrze lub bardzo dobrze oraz deklarujących całkowite bezpieczeństwo materialne są najwyższe z dotychczas notowanych – napisał CBOS. Czy obawiamy się biedy?Z badania CBOS wynika, że zdecydowana większość badanych nie obawia się biedy (78 proc.), przy czym dwie piąte (41 proc.) wyraża obawy, że ich sytuacja może się pogorszyć, a niewiele mniejsza grupa ankietowanych (37 proc.) jest spokojna, że finansowo sobie poradzi. Jedna piąta respondentów obawia się biedy (21 proc.), w tym 17 proc. uważa, że jakoś sobie poradzi, a 4 proc. odczuwa bezradność. Odsetek obawiających się biedy zmniejszył się w ciągu roku o 6 punktów procentowych, jednocześnie zwiększył niewyrażających takich obaw (o 6 punktów), w szczególności zaś przybyło tych, którzy są całkowicie spokojni o swoją sytuację finansową (wzrost o 7 punktów).Jak zauważają analitycy, poczucie zagrożenia biedą w silny sposób jest powiązane ze sposobami gospodarowania pieniędzmi. Biedy obawia się większość ankietowanych żyjących skromnie lub bardzo biednie (55 proc.), prawie jedna piąta żyjących na średnim poziomie (18 proc.) i niewielki odsetek badanych, którym żyje się dobrze lub bardzo dobrze (4 proc.).",,
Polacy wracają na Wyspy,"Polscy imigranci, którzy wrócili do kraju na czas  recesji w Wielkiej Brytanii, powracają na Wyspy równomiernie ze wzrostem gospodarczym – dowodzą najnowsze badania Migration Information Source, ośrodka monitorującego migrację w świecie.","Jak wynika z danych, liczba Polaków pracujących w Wielkiej Brytanii wzrosła tak gwałtownie, że prawie sięgnęła rekordowej liczby z 2009 roku. Wówczas oficjalnie na Wyspach miało być zatrudnionych 550 tys. Polaków; wskaźnik z czerwca jest niewiele niższy – wynosi 537 tys. osób. To bardzo duży skok, ponieważ jeszcze w grudniu, było to 484 tys. Powodem powrotów był kryzys, który osiągnął punkt kulminacyjny i stosunkowo stabilna – na tle innych krajów Unii Europejskiej – gospodarka w Polsce.  Jednak – jak pisze internetowe wydanie „Daily Mail” – dla Polaków, którzy wracają na Wyspy głównym „wabikiem” są bardziej atrakcyjne niż w kraju  zarobki oraz bezrobocie. Dziennik przypomina, że jego wskaźnik waha się od 11 proc. w miastach  aż do 20 proc. w co bardziej zacofanych regionach. Jak wynika z obliczeń The National Institute of Economic Social Research (brytyjski odpowiednik GUS), polscy pracownicy od 2004 roku zarobili na Wyspach łącznie 12 bilionów funtów.",,
Echa oświadczenia Morawieckiego w rosyjskich mediach,"Radio Echo Moskwy napisało na swojej stronie internetowej, że „premier Polski Mateusz Morawiecki zarzucił kłamstwo prezydentowi Rosji Władimirowi Putinowi”. Rozgłośnia przypomniała, że niedawno rosyjski prezydent kilkukrotnie oskarżył Polskę o przedwojenną zmowę z faszystowskimi Niemcami i próbował wybielić rolę Armii Czerwonej w napaści na nasz kraj 17 września 1939 roku. Takie wypowiedzi Władimira Putina część niezależnych historyków nazywa „powielaniem sowieckiej propagandy”.","Część rosyjskich mediów odnotowała oświadczenie szefa polskiego rządu w sprawie niedawnych wypowiedzi prezydenta Rosji Władimira Putina. Rosyjski przywódca zarzucił Polsce zmowę z hitlerowskimi Niemcami i zanegował odpowiedzialność Związku Radzieckiego za wybuch II wojny światowej. W odpowiedzi premier Mateusz Morawiecki napisał, że „prezydent Putin wielokrotnie kłamał na temat Polski. Zawsze robił to w pełni świadomie”.   Podobne do polskiego premiera stanowisko w sprawach dotyczących II wojny światowej zajmują historycy stowarzyszenia „Memoriał”. W swoich publikacjach naukowych podnoszą oni, że sowiecka i współczesna rosyjska wersja wydarzeń historycznych opiera się na kłamstwach i nadinterpretacjach.   Radio Echo Moskwy informując o oświadczeniu polskiego premiera napisało, że „Polska jako pierwsza doświadczyła agresji nazistowskich Niemiec”. Rozgłośnia podała, że w swoim oświadczeniu Mateusz Morawiecki nazwał pakt Ribbentrop-Mołotow „przejawem wojskowego i politycznego sojuszu Związku Radzieckiego i nazistowskich Niemiec”.  Fragmenty oświadczenia szefa polskiego rządu opublikowała także agencja Ria Novosti, która zamieściła też krótkie wyjaśnienie, zgodne ze stanowiskiem władz Związku Radzieckiego i współczesnej Rosji, w którym podkreśla, że pakt Ribbentrop-Mołotow nie odbiegał od podobnych dokumentów podpisywanych z hitlerowskimi Niemcami do wybuchu II wojny światowej. Dziennik „Kommiersant” napisał o trwających w Rosji od wielu miesięcy przygotowaniach do hucznych obchodów 75-tej rocznicy zakończenia drugiej wojny światowej i podejmowanych w związku z tym przez Kreml działaniach mających wybielić ZSRR i Armię Czerwoną.   „W końcówce wszystko jest ostatecznie jasne: nieformalnym liderem wśród krytyków Rosji okazał się kraj, w którym zaczęła się wojna – Polska” – zauważył „Kommiersant”, tłumacząc tym niedawne ataki prezydenta Rosji na Polskę. Dziennik przypomniał, że w 2019 roku prezydent Rosji nie został zaproszony do Francji na uroczystości upamiętniające lądowanie wojsk koalicji antyhitlerowskiej w Normandii i do Polski w związku z 80-tą rocznicą rozpoczęcia II wojny światowej. Przypomnijmy – w niedzielę na stronie kancelarii premiera i w mediach społecznościowych zamieszczono oświadczenie Mateusza Morawieckiego w związku z ostatnimi wypowiedziami prezydenta Rosji. „Prezydent Putin wielokrotnie kłamał na temat Polski. Zawsze robił to w pełni świadomie. Zwykle dzieje się to w sytuacji, gdy władza w Moskwie czuje międzynarodową presję związaną ze swoimi działaniami. I to presję nie na historycznej, a na jak najbardziej współczesnej scenie geopolitycznej” – głosi oświadczenie.",,
"„Firma, która zajmuje się meblowaniem mieszkań Polaków, chce przemeblować ich system wartości”","To nie ma nic wspólnego z promowaniem tolerancji i poszanowaniem różnych poglądów czy wyznań. W tej sprawie mamy ostry pochód i wchodzenie z ideologią w każdą sferę życia Polaków. Nie chodzi o różnorodność, tylko byśmy weszli w ten projekt. Mam skojarzenia z czasami, kiedy były pochody pierwszomajowe i czy ktoś się zgadzał czy nie z ideologią komunistyczną lepiej, żeby maszerował, bo nie dostanie pracy, czy mieszkania. To coś analogicznego, ideologia brutalnie wchodzi w nasze życie – powiedziała w programie „Woronicza 17” posłanka PiS Mirosława Stachowiak-Różecka.","Media opisały przypadek pracownika Ikea, który miał stracić pracę, kiedy sprzeciwił się „zmuszaniu pracowników sklepu do udziału w akcjach promujących ruch LGBT”. Argumentując swoje stanowisko, mężczyzna miał powoływać się na swoją wiarę i cytować fragmenty Starego i Nowego Testamentu.W TVP Info politycy komentowali tę sprawę. W ocenie posłanki Stachowiak-Różeckiej, w tej historii „nie chodzi o tolerancje, tylko o wspieranie ideologii LGBT”. – Konstytucja zapewnia nam absolutną wolność i poszanowanie. Zmuszanie pracowników do brania udziału w tego rodzaju promocji oczywiście jest naruszeniem tej wolności. Kiedy pracownik przekracza próg zakładu pracy powinien być traktowany równo – mówiła. Zdaniem Jana Kanthaka z Solidarnej Polski „człowiek, który się zatrudnił w tej firmie, chciał sprzedawać meble, a nie angażować się w homopropagandę, do której został zmuszony”. – Wyrzucenie tego człowieka z pracy jest złamaniem konstytucji. Dlatego minister Ziobro polecił wszczęcie postępowania sprawdzającego. Prokuratura będzie działała – oznajmił. Kanthak odnosząc się do PSL wskazał, że ta partia musiała „przegrać wybory, żeby stanąć w obronie osób wierzących przed nachalną propagandą LGBT”. – Wcześniej takich stanowisk nie słyszałem. Cieszę się że wracacie na tory, z których zboczyliście. Firma, która zajmuje się meblowaniem mieszkań Polaków chce przemeblować system wartości – stwierdził. Z kolei w ocenie posła Kukiz’15 Pawła Szramki „problem jest w tym, że niektórzy mylą tolerancję  z narzucaniem swojego zdania”. – Jeśli Ikea wysłała do wszystkich pracowników, co mają myśleć i jakie mieć przekonania, to mamy do czynienia z totalnym nieporozumieniem. Ikea nie może sobie pozwolić na to, by narzucać taką czy inną ideologię w imię równości. A gdy jeden z pracowników wyłamał się to w imię tej równości został zwolniony – mówił polityk. Jak mówił rzecznik prezydenta Polski Błażej Spychalski „ta sprawa jest niebywała, poziom skandalu jest niesamowity”. – Nie jestem w stanie zrozumieć, w jaki sposób w normalnych i cywilizowanym kraju zwalnia się człowieka, który nie chce wykonywać narzuconych odgórnie obowiązków, które nie mają nic wspólnego z jego obowiązkami – mówił.– Nie może być tak, że jakaś radykalna mniejszość będzie narzucała zdecydowanej większości swoje poglądy i nazywać poglądy większości dyskryminującymi – powiedział Spychalski. Zdaniem posła PSL Piotra Zgorzelskiego „sprawa jest bardzo poważna”. – Tego nie wolno bagatelizować. Nie może być zgody na dyskryminację człowieka przez dyskryminację. To złamanie przepisów prawa pracy. Dotyka to także nas katolików, którzy stanowią większość – mówił.",,
"Sawicki o decyzji PO: Nie ma już „hamletyzowania”, mamy jasność","Jestem zadowolony, że nie ma już „hamletyzowania”, że jest już podjęta decyzja, że mamy jasność – stwierdził poseł PSL Marek Sawicki, oceniając decyzję PO o starcie w jesiennych wyborach Koalicji Obywatelskiej bez PSL i SLD.","– Po stronie opozycji na dzień dzisiejszy rysują się trzy komitety wyborcze: będzie zdecydowana lewica, będzie liberalna lewica i będzie umiarkowane centrum. Gratulacje – oświadczył wiceprzewodniczący klubu PSL-KP w rozmowie z dziennikarzami w Sejmie.Polityk wyraził nadzieję, że „wszyscy już zaczną rywalizować na programy i zabiegać o jak największą rzeszę wyborców”.Na uwagę, że zdaniem niektórych polityków PO i PiS może się okazać, że PSL nie zdoła przekroczyć pięcioprocentowego progu wyborczego, Sawicki „podziękował za troskę” obu tym partiom. – Niech się zatroszczą o własne programy, własny elektorat, o własną ofertę. PSL o swoją zadba, spokojnie – dodał.",,
Bunt kobiet w partii Ryszarda Petru,"W najbliższy weekend w Warszawie odbędzie się konwencja krajowa Nowoczesnej, podczas której delegaci wybiorą przewodniczącego partii. O to stanowisko będą się ubiegać: obecny szef Ryszard Petru, szefowa klubu Nowoczesnej Katarzyna Lubnauer oraz poseł Piotr Misiło. We wtorek z kandydowania zrezygnowali posłowie: Kamila Gasiuk–Pihowicz oraz Paweł Pudłowski; poinformowali, że poparli kandydaturę Katarzyny Lubnauer.","– W mojej ocenie kandydatura Katarzyny Lubnauer na szefa Nowoczesnej jest najlepszym rozwiązaniem; widzę w niej pewne wyczucie społeczne, pewnie większe niż ma Ryszard Petru – powiedziała Kamila Gasiuk-Pihowicz. Oceniła, że jej partia jest obecnie w trudnym momencie, stąd szukanie rozwiązania.Pierwszym symptomem zmian było usunięcie z nazwy partii imienia i nazwiska jej lidera, którą zapowiedział nieobecny już w partii poseł „Porozumienia” Zbigniew Gryglas. W całej opozycji jest takie poczucie, że potrzebne są zmiany. – Potrzebna jest nowa nadzieja, nowy impuls i w związku z tym nowi liderzy - powiedziała w TVP Info wiceszefowa Nowoczesnej Katarzyna Lubnauer, kandydatka na przewodniczącą partii. Podobnego zdania jest Gasiuk-Pihowicz, która  stwierdziła, że „sytuacja jest bardzo klarowna: wygląda tak, że Nowoczesna potrzebuje zmiany”.",,
"Polskie marki podbijają chiński, hermetyczny rynek. „W internecie to prostsze”","Polskie marki kosmetyczne z sukcesem weszły na hermetyczny rynek chiński, wykorzystując globalne platformy internetowe. Wszystko to dzieje się bez konieczności skomplikowanej rejestracji produktów – donosi „Rzeczpospolita”.","Gazeta zauważa, że wejście na chiński rynek – przede wszystkim przez bariery kulturowe i kwestie przebicia wśród lokalnych produktów – jest dużym wyzwaniem. „W internecie to prostsze, zwłaszcza gdy firma wystawia produkty w serwisie docierającym do setek milionów odbiorców, co na wejściu daje kredyt zaufania. Polskie firmy zaczynają z tej opcji korzystać” – czytamy.W artykule zacytowano Blanka Chmurzyńską-Brown, dyrektor generalną Polskiego Związku Przemysłu Kosmetycznego, która wskazała, że „na rynku chińskim za pośrednictwem platformy Tmall.hk z dużymi sukcesami swoje produkty sprzedają m.in. Bell, Bielenda, Biogened (Dermedic), Paese Cosmetics, Verona Products Professional (Ingrid) i Ziaja” – Narzędzie to pozwala na osiągnięcie ogromnego wzrostu sprzedaży w bardzo krótkim czasie – zaznacza.Z kolei szef biura handlowego PAIH w Szanghaju Andrzej Juchniewicz mówi, że „chiński rynek kosmetyczny jest hermetyczny”. – Zaistnienie w tradycyjnych sklepach wymaga rejestracji produktu, co trwa od ośmiu miesięcy do dwóch lat, a ponadto przeprowadzenia zakazanych w UE testów na zwierzętach – stwierdza. Dodaje, że alternatywą jest wejście na rynek online. – Dzięki temu można importować produkty legalnie, płacąc cło, ale nie rejestrując firmy ani produktów w Chinach. Nie ma też konieczności testów na zwierzętach, co jest istotne dla europejskich marek – mówi.Gazeta informuje, że polskie firmy swoje produkty sprzedająca pomocą takich platform internetowych jak Amazon i eBay, „dzięki którym docierają do USA i państw Unii”. – Współpracuje z nami ponad 7,2 tys. firm z Polski, które rozwijają biznes dzięki naszym usługom – stwierdziła Marta Rzetelska, rzecznik Amazon Poland, w rozmowie z „Rz”.Jak podaje eBay „dziesięciu największych polskich sprzedawców, którzy weszli na platformę w 2018 r., miało ponad 2 mln euro obrotów, dwa razy więcej niż w 2017 r.” „Polskie marki, takie jak bieliźniane Le Petit Trou i Undress Code, ubraniowe Big Star, obuwnicze Gino Rossi czy Krosno (szkło), sprzedawane są też przez Zalando” – wylicza gazeta.W artykule przytoczono także dane Gemiusa z których wynika, że już „26 proc. polskich internautów dokonało zakupu w zagranicznym sklepie internetowym”. „Było tylko kwestią czasu, by w ślad za konsumentami coraz chętniej kupującymi w zagranicznych e-sklepach ruszyli przedsiębiorcy, szukający nowych rynków zbytu” – czytamy.",,
Pisanie na komórce za kółkiem jak jazda po pijanemu. Policja może dostać „tekstomaty”,"Kierowcy korzystający ze smartfonów w czasie prowadzenia samochodu mogą stanowić ogromne zagrożenie na drodze.  Dlatego amerykańskie władze postanowiły walczyć z tym zjawiskiem. Jednym z pomysłów jest wyposażenie policjantów w specjalny sprzęt, który pozwoliłby sprawdzić, co kierowca robił z telefonem w czasie jazdy – podaje „New York Times”.","Choć większość amerykańskich stanów zabrania pisania na komórce w czasie jazdy samochodem, problem rozpraszania kierowców przez smartfony staje się coraz poważniejszy. Wpływ na to ma popularność serwisów społecznościowych – jak podaje „NYT” 27 proc. amerykańskich kierowców przyznaje się do korzystania z Facebooka w czasie jazdy, z Twittera korzysta 14 proc. z nich. O ile jednak sprawdzenie stanu trzeźwości kierowcy po wypadku jest obecnie bardzo proste, prześledzenie jego aktywności w internecie nie jest tak oczywiste. Teraz nowojorskie władze mają na to nowy sposób.",,
Były sędzia Janusz K. stawił się w areszcie. Ma odsiedzieć karę za korupcję,Skazany za korupcję były sędzia z Kościerzyny Janusz K. stawił się w areszcie śledczym w Starogardzie Gdańskim – dowiedział się portal tvp.info.,"27 kwietnia ubiegłego roku Janusz K., były sędzia Sądu Rejonowego w Kościerzynie, został skazany za cztery przestępstwa o charakterze korupcyjnym, popełnione w okresie od grudnia 1998 r. do grudnia 2008 r., na łączną karę 4 lat więzienia. Mężczyzna miał przyjąć łapówki w wys. 100 tys. zł. K. trafił do zakładu w Starogardzie Gdańskim. Za kratami spędził jednak tylko siedem miesięcy. Sąd Najwyższy uchylił wyrok w zakresie jednego z czynów, których dopuścił się skazaniec i dlatego mężczyzna mógł opuścić więzienie.   W ciągu ostatnich dwóch miesięcy prokuratura próbowała doprowadzić do powrotu byłego sędziego za kraty. Prokuratura Okręgowa w Słupsku, działając na polecenie Prokuratora Generalnego Zbigniewa Ziobro, 22 czerwca 2018 r. złożyła wniosek o zarządzenie wykonania kary pozbawienia wolności. „Ostatnie chronologicznie czyny o charakterze korupcyjnym zostały popełnione przez skazanego sędziego w 2008 roku i należyty brak reakcji karnej wymiaru sprawiedliwości może być bulwersujący oraz wpływać negatywnie na wychowawcze cele kary, zarówno w odbiorze indywidualnym, jak i społecznym” – napisał we wniosku o zarządzenie wykonania kary pozbawienia wolności Prokurator Okręgowy w Słupsku.",,
Zarzuty dla Piotra R. po marszu narodowców w Oświęcimiu,"Policja w Oświęcimiu postawiła w środę Piotrowi R. zarzut publicznego nawoływania do nienawiści na tle różnic narodowościowych i rasowych podczas niedzielnego marszu narodowców, zorganizowanego w 74. rocznicę wyzwolenia niemieckiego obozu Auschwitz.","Poinformował o tym rzecznik małopolskiej policji Sebastian Gleń. – Na godzinę 12 wezwaliśmy mężczyznę, wobec którego sporządzone zostało postanowienie o przedstawieniu zarzutów dotyczących nawoływania do nienawiści na tle różnic narodowościowych – przestępstwo to zagrożone jest karą dwóch lat pozbawienia wolności –  powiedział Gleń.Według niego mężczyzna stawił się na policję wraz z adwokatem. Obecnie trwa jego przesłuchanie, podczas którego prawdopodobnie składa wyjaśnienia.Rzecznik policji poinformował też, że taki sam zarzut – publicznego nawoływania do nienawiści na tle różnic narodowościowych i rasowych – policja postawiła innemu uczestnikowi styczniowego zgromadzenia narodowców. Został on przesłuchany w komisariacie w Gdańsku w ramach pomocy prawnej. Mężczyzna nie przyznał się do winy i odmówił składania wyjaśnień.27 stycznia odbyły się uroczyści w 74. rocznicę wyzwolenia obozu Auschwitz. Główne obchody, na które przybyło ponad 50 byłych więźniów tego i innych obozów, odbyły się w budynku tzw. Centralnej Sauny na terenie byłego obozu Auschwitz II-Birkenau, gdzie od grudnia 1943 r. Niemcy przyjmowali więźniów do obozu. W uroczystości uczestniczył premier Mateusz Morawiecki, duchowni różnych religii, dyplomaci m.in. z Rosji i Izraela. Patronował im prezydent Andrzej Duda. 27 stycznia na świecie obchodzony jest jako Międzynarodowy Dzień Pamięci o Ofiarach Holokaustu.Przed oficjalnymi uroczystościami około dwustu narodowców przemaszerowało od oświęcimskiego dworca kolejowego do byłego obozu Auschwitz I. Przeciwko nim protestowało kilka osób z transparentem „Faszyzm stop!” i flagą Izraela. Przedstawiciel jednego ze środowisk narodowych Piotr R., będący inicjatorem marszu, mówił, że „patrioci polscy, narodowcy, nacjonaliści” upomnieli się o najwyższe wartości: Boga, Honor, Ojczyznę.Według krakowskiej „Gazety Wyborczej” R. miał pytać uczestników marszu: „Czy my jesteśmy krajem niepodległym?”; „Czas walczyć z żydostwem i uwolnić od niego Polskę! Gdzie są rządzący tym krajem? Przy korycie! I to trzeba zmienić” – miał wykrzykiwać Piotr R.",,
„Nie jest już potrzebny w Białym Domu”. John Bolton odchodzi ze stanowiska,Doradca prezydenta USA do spraw bezpieczeństwa John Bolton odchodzi ze stanowiska – poinformował na Twitterze Donald Trump. Następcę Boltona poznamy w przyszłym tygodniu.,"„Zeszłej nocy poinformowałem Johna Boltona, że jego praca w Białym Domu nie jest już potrzebna. Mocno nie zgadzałem się z wieloma jego sugestiami, podobnie jak inne osoby w administracji” – napisał Trump w tweecie. Dodał, że Bolton złożył dymisję we wtorek rano, a także że jego następcę ogłosi w przyszłym tygodniu. Krótko po tweecie Trumpa w tym samym serwisie sam Bolton przedstawił inną wersję zdarzeń, pisząc, że zaproponował złożenie rezygnacji już w poniedziałek wieczorem, ale „prezydent Trump powiedział: »porozmawiajmy o tym jutro«”.Dymisja Boltona to zaskoczenie dla wielu w amerykańskiej administracji – komentują agencje, wskazując, że zaledwie godzinę przed publikacją wpisu na Twitterze Trumpa biuro prasowe Białego Domu zapowiedziało, że Bolton dołączy do sekretarza stanu Mike'a Pompeo i ministra skarbu Stevena Mnuchina na konferencji prasowej, zapowiedzianej na godziny południowe we wtorek. Bolton opowiadał się też za twardszym stanowiskiem USA wobec Rosji i Afganistanu, był też zadeklarowanym zwolennikiem doprowadzenia do zmiany władzy w Iranie. Trump żartował czasem z „jastrzębiej” reputacji swego doradcy i jego wizerunku osoby dążącego do rozpętywania konfliktów zbrojnych i podczas jednego ze spotkań w Gabinecie Owalnym miał według Reutera powiedzieć, że „John nigdy nie widział wojny, która by mu się nie podobała”. Jednocześnie jednak niezmiennie bronił Boltona i zarzuty o jego zbytnie skłanianie się ku agresywnej polityce zagranicznej odpierał, mówiąc, że ma też innych doradców, którzy popierają łagodniejszy kurs działania. Bolton był już trzecią osobą na stanowisku doradcy prezydenta ds. bezpieczeństwa narodowego. Funkcję tę objął w kwietniu 2018 roku, zastępując generała Herberta Raymonda McMastera.",,
Papież Franciszek: odwet nie jest nigdy sprawiedliwy,"Papież Franciszek powiedział wiernym w niedzielę, że odwet nigdy nie prowadzi do rozwiązywania konfliktów. – Naszym obowiązkiem jest czynić sprawiedliwość, ale nie wolno nam mścić się czy w żaden sposób podsycać zemstę, jako wyraz nienawiści i przemocy – mówił.","Zwracając się do wiernych zebranych w południe na modlitwie Anioł Pański w Watykanie, papież podkreślił, że „rewolucja chrześcijańska” ukazuje „prawdziwą sprawiedliwość” i przewyższa zasadę „oko za oko, ząb za ząb”.– Ta starożytna zasada nakazywała wymierzanie przestępcom kar równych wyrządzonym szkodom: śmierć temu, kto zabił, amputację temu, kto zranił – przypomniał.Zauważył jednak, że „Jezus nie każe swoim uczniom znosić zła, ale reagować, lecz nie innym złem, a dobrem”. – W ten sposób przerywa się łańcuch zła i naprawdę zmienia się stan rzeczy – podkreślił. „Odwet nie jest nigdy sprawiedliwy”– Dla Jezusa wyrzeczenie się przemocy może prowadzić także do rezygnacji ze słusznych praw – dodał Franciszek i podał przykład zachęty do „nadstawienia drugiego policzka”. Ta rezygnacja – zaznaczył – nie oznacza jednak ignorowania i zaprzeczania wymogom sprawiedliwości.– Przeciwnie, miłość chrześcijańska, która wyraża się w sposób szczególny w miłosierdziu, stanowi wyższą realizację sprawiedliwości – oświadczył papież. Położył nacisk na konieczność dokonywania rozróżnienia między sprawiedliwością a odwetem. „Odwet nie jest nigdy sprawiedliwy” – oznajmił.Franciszek wskazał też na obowiązek miłowania wrogów. To nie oznacza – zastrzegł – aprobaty dla wyrządzonego przez nich zła, ale „wielkoduszną perspektywę”. Papież apeluje o pokój– Nieprzyjaciółmi są ci, którzy mówią o nas źle, którzy nas oczerniają i krzywdzą. Nie jest łatwo to strawić. Jesteśmy wezwani, aby im wszystkim odpowiedzieć dobrem, które też ma swoje strategie, inspirowane przez miłość – podkreślił Franciszek.W czasie spotkania z wiernymi papież apelował o położenie kresu przemocy w prowincji Kasai Środkowe w Demokratycznej Republice Konga.– Bardzo cierpię z powodu ofiar, szczególnie wielu dzieci oderwanych od rodzin i szkół i wykorzystywanych jako żołnierze. Dzieci-żołnierze to tragedia – ocenił.Franciszek powiedział, że myśli też o narodzie Pakistanu, dotkniętym w ostatnich dniach przez „okrutne zamachy terrorystyczne”. – Módlmy się gorąco o to, aby każde serce twarde z nienawiści nawróciło się na pokój, zgodnie z wolą Boga – apelował Franciszek.",,
"Premier: Nie wierzcie, że PO utrzyma programy społeczne","Trzeba umieć walczyć z mafiami VAT-owskimi – mówił  premier Mateusz Morawiecki w sobotę na spotkaniu z mieszkańcami Mysłowic. – Bandyci VAT-owscy i przestępcy podatkowi okradają nas na dziesiątki miliardów złotych. Dlatego musi być sprawna, profesjonalna, skuteczna i uczciwa władza, taka jak PiS – przekonywał.","Premier oświadczył, że jego rząd „musi walczyć z mafiami VAT-owskimi, które jak ośmiornica oplotły Polskę przez osiem lat rządów poprzedników”. – Skąd – myślicie – że pojawiły się te dziesiątki miliardów złotych na 500 Plus? Na 13. emeryturę, a od 2021 r. na 14. emeryturę? Na 75 Plus? Na wyprawkę? To przecież jest ze zwycięstwa z tymi mafiami. Ale to nie jest dane raz na zawsze – ocenił szef rządu.  Morawiecki przypomniał, że przez ostatnie trzy tygodnie pełnił funkcję ministra finansów. – Przyglądałem się wszystkim nowym pomysłom na uszczelnienie systemu podatkowego, przeciwko przestępcom podatkowym. Bo to polityk tamtej opcji, PO, mówił, że Polska to dziki kraj – tak im się pewnie wtedy kojarzyła, bo rzeczywiście te mafie VAT-owskie hulały, jak po dzikich polach. Dlatego nie wierzcie w to, jak konkurenci polityczni, PO mówi, że oni wszystko utrzymają. Nie wystarczy tak powiedzieć. Trzeba jeszcze potrafić to zrobić. Trzeba umieć walczyć z mafiami VAT-owskimi. Nie można ani jednego dnia zasypiać gruszek w popiele, bo to są groźni przestępcy. Bardzo często przestępcy w białych kołnierzykach są jeszcze gorsi niż ci z pistoletami, których widzicie w jakichś programach telewizyjnych, mam nadzieję tylko w programach albo filmach – mówił premier.",,
"Tarczyński: Możecie nazywać nas populistami, nacjonalistami, rasistami. Nie obchodzi mnie to","Poseł PiS Dominik Tarczyński był gościem programu „Channel4” w brytyjskiej telewizji. Wraz z niemiecką polityk Barbarą Elisabeth Lochbihler podjęli dyskusję dotyczącą kwestii nielegalnej imigracji. Jednocześnie politycy skomentowali ostatnie wydarzenia związane z nieprzyjęciem przez włoskie władze statku „Aquarius”, który przewoził wielu migrantów.","„Czy nie czuje pan wstydu, gdy myśli o dzieciach i kobietach w ciąży, które znajdowały się na statku? Czy nie wstydzi się pan za polską politykę, która zakazuje przyjmowania uchodźców?” – pytała prowadząca program posła Tarczyńskiego.– Po pierwsze wstydzić powinni się rodzice tych dzieci, którzy nie powinni pozwolić im tam przebywać. Rodzice ci nie powinni w ten sposób narażać tych dzieci. Ta sytuacja jest absurdalna – powiedział Tarczyński. – To nie są uchodźcy tylko nielegalni imigranci. To jest kwestia prawa. Jest różnica między migracją a nielegalnymi uchodźcami. Trzeba pamiętać, że jeśli próbuje się w sposób niezgodny z prawem przekraczać granice, to trzeba się liczyć z tym, że można zostać zabitym – zaznaczył poseł PiS. „Przyjęliśmy ponad 2 mln Ukraińców”Niemiecka polityk i eurodeputowana Barbara Elisabeth Lochbihler, w odpowiedzi do słów Tarczyńskiego podkreśliła, że rodzice, którzy pozwolili dzieciom przebywać na „Aquariusie” bardzo je kochają i są za nie odpowiedzialni. Lochbihler nie zgodziła się z Polską polityką ws. przyjmowania nielegalnych imigrantów.  Prowadząca program pytała następnie Tarczyńskiego o liczbę przyjętych przez Polskę uchodźców.  – Zero – odpowiedział poseł PiS. Na pytanie, czy jest z tego dumny, Dominik Tarczyński odpowiedział, że „jeśli pyta mnie pani o nielegalnych muzułmańskich imigrantów, to ani jeden nie przybył do Polski.–  Przyjęliśmy ponad 2 mln Ukraińców, którzy pracują spokojnie w Polsce. My nie jesteśmy odpowiedzialni za ani jednego nielegalnego muzułmanina. System otwartych drzwi zawiódł – stwierdził Tarczyński komentując imputowaną przez kanclerz Niemiec Angelę Merkel „politykę otwartych drzwi”.",,
Afera GetBack. Prokuratura zajęła majątek aresztowanego prezesa,"Mienie za ponad 13,5 mln zł zajęła byłemu prezesowi firmy windykacyjnej GetBack prokuratura – informuje „Rzeczpospolita”. Łącznie śledczy zabezpieczyli dobra podejrzanych na 80 mln zł.","Były prezes GetBacku Konrad K. jest głównym podejrzanym w aferze i pozostanie w areszcie do 13 grudnia. Warszawski sąd przedłużył mu o trzy miesiące tymczasowy areszt. Taką samą decyzję podjął wobec Piotra B., jego współpracownika.Dziennik ujawnia, że prowadząca śledztwo Prokuratura Regionalna w Warszawie, wspierana przez stołecznych policjantów z wydziału ds. odzyskiwania mienia, zabezpieczyła „na poczet przyszłych kar, grzywien i obowiązku naprawienia szkody” dobra należące do podejrzanych. – Na chwilę obecną ogólna kwota zabezpieczeń majątkowych w sprawie sięga blisko 80 mln zł – wskazuje rzeczniczka prokuratury, prok. Agnieszka Zabłocka-Konopka. Za kwotą zabezpieczenia kryją się m.in. pieniądze na kontach bankowych, gotówka, ruchomości, a także instrumenty finansowe. Oprócz majątku Konrada K., zajęto również pieniądze na kontach innych podejrzanych. – To dopiero początek zabezpieczeń majątkowych – mówi jeden ze śledczych. Zaznacza, że dla poszkodowanych, którzy stracili na obligacjach spółki, odzyskanie pieniędzy jest najważniejsze.",,
"Putin, Puyol, Ronaldo i Casillas zagrali razem na Placu Czerwonym [WIDEO]","Prezydent Rosji Władimir Putin i prezydent FIFA, Gianni Infantino, otworzyli pokazowy mecz piłki nożnej na boisku na Placu Czerwonym. Władimir Putin wykonał pierwszy strzał. Do rosyjskich piłkarzy młodzieżowych dołączyli byli piłkarze z Brazylii, Niemiec i Hiszpanii - Ronaldo, Lothar Matthaeus, Carles Puyol i Iker Casillas.",,,
"Berlusconi: włamywacze udają się najpierw do kuchni, czyli są głodni, a więc to imigranci. Winni terroryści","Kontrowersyjny włoski polityk znów szokuje. – Włosi bardziej obawiają się włamań do swoich mieszkań, niż terroryzmu –  twierdzi były premier Silvio Berlusconi.","Berlusconi uważa, że nie uda się pokonać tzw. Państwa Islamskiego bez Rosji i jego dobrego przyjaciela, Władimira Putina.Fala włamań– Każdego dnia we Włoszech dokonywanych jest 700 włamań do mieszkań. Tego boją się Włosi, a nie terroryzmu – oświadczył były premier. W długim i zawiłym wywodzie powiązał on to zjawisko z imigracją, której z kolei, jegozdaniem, winni są terroryści. Berlusconi podkreślił, że włamywacze udają się najpierw do kuchni, co oznacza, że są głodni. Według niego, to dowód na to, że chodzi o imigrantów. – Jeżeli nie zatrzyma się islamskiego terroryzmu, to będziemy mieli w Europie kilka milionów uchodźców, a duża ich część zatrzyma się we Włoszech, gdzie będą się włamywać do naszych mieszkań – powiedział były premier.",,
"„Póki jestem prezydentem, nigdy nie zgodzę się na uznanie roszczeń za mienie bezspadkowe”","– Żeby ktokolwiek mógł dojść skutecznie roszczeń za mienie bezspadkowe, najpierw musiałoby zostać zmienione polskie prawo. Póki jestem prezydentem Rzeczpospolitej Polskiej, nigdy się na to nie zgodzę – zapewnił Andrzej Duda podczas spotkania z mieszkańcami Myślenic.","– Jeżeli ktoś obawia się, że przyjdą tutaj i w związku z II wojną światową będą zgłaszali jakieś roszczenia, co do których nie było spadkobierców, to ja powiem tak: nie my wywołaliśmy tę wojnę – przypomniał prezydent. – Nie my mordowaliśmy bezbronnych ludzi w czasie tej wojny. Nie my tworzyliśmy obozy koncentracyjne. Myśmy w tych obozach koncentracyjnych byli więźniami, obok Żydów i innych narodów – podkreślił.  – Powiem wszystkim, którzy czują się zaniepokojeni: bądźcie spokojni. Jeżeli ktokolwiek będzie chciał dochodzić w Polsce takich roszczeń, to żeby mógł dojść ich skutecznie, najpierw musiałoby zostać zmienione polskie prawo. A ja jako prezydent Rzeczpospolitej Polskiej, dopóki nim jestem, się na to nie zgodzę – zapewnił szef państwa podczas spotkania z mieszkańcami Myślenic.",,
Watykan: Stanowisko Franciszka ws. celibatu jest znane,"Watykan oświadczył, że stanowisko papieża Franciszka wobec celibatu kapłanów „jest znane” i nie chce on zmieniać prawa. To komentarz do słów emerytowanego papieża Benedykta XVI, który w najnowszej książce uznał celibat za „niezbędny” i doradził „rezygnację ze wszystkich kompromisów”.","Reakcję biura prasowego Stolicy Apostolskiej wywołała wypowiedź Benedykta XVI na łamach książki „Z głębi naszych serc”, którą napisał razem z prefektem Kongregacji ds. Kultu Bożego i Dyscypliny Sakramentów kardynałem Robertem Sarah.  Są tam słowa papieża Ratzingera: celibat ma „wielkie znaczenie” i jest „niezbędny, aby nasza droga ku Bogu mogła pozostać fundamentem naszego życia”.  Stwierdził też: „Z codziennego odprawiania Eucharystii, które zakłada stałą służbę Bogu, zrodziła się spontanicznie niemożliwość związku małżeńskiego”. Jego zdaniem „nie jest możliwa jednoczesna realizacja dwóch powołań”, czyli kapłańskiego i małżeńskiego. Należy zatem w jego przekonaniu „zrezygnować ze wszystkich kompromisów”.  Opinia emerytowanego papieża została przedstawiona trzy miesiące po synodzie biskupów na temat Amazonii, w trakcie którego jedną z poruszanych kwestii była możliwość wyświęcania żonatych mężczyzn, tzw. viri probati na księży na odległych terenach, gdzie brakuje kapłanów. W najbliższych miesiącach ogłoszony zostanie postsynodalny dokument papieża – adhortacja apostolska, w której wypowie się w tej sprawie.  Odnosząc się do książki, której fragmenty przytoczył francuski dziennik „Le Figaro”, rzecznik Watykanu Matteo Bruni oświadczył: „Stanowisko Ojca Świętego w sprawie celibatu jest znane”. Przypomniał słowa Franciszka, który w styczniu zeszłego roku podczas rozmowy z dziennikarzami w samolocie przywołał słowa świętego Pawła VI: „Wolę oddać życie, niż zmienić prawo w sprawie celibatu”.  Bruni dodał, że Franciszek powiedział wtedy: „Osobiście uważam, że celibat jest darem dla Kościoła. Nie zgadzam się na to, by pozwolić na celibat opcjonalny, nie. Pozostałaby jedynie możliwość w najbardziej oddalonych wspólnotach, myślę o wyspach na Pacyfiku, gdy jest potrzeba duszpasterska; duszpasterz musi myśleć o wiernych”.  Poza tym dyrektor biura prasowego Watykanu zaznaczył, że na zakończenie październikowego synodu biskupów na temat Amazonii papież stwierdził: „Bardzo cieszy mnie to, że nie byliśmy więźniami selektywnych grup, które na synodzie chcą tylko zobaczyć to, co zdecydowano” i „negują diagnozę, jakiej dokonaliśmy w czterech wymiarach - duszpasterskim, kulturowym, społecznym i ekologicznym”.",,
„Kościół Polski oddzielił się od Watykanu”. „Jest wypychany z życia publicznego”,"– Mówienie o tym, że rozdzielenie państwa od Kościoła to jest coś nieprawdopodobnego, świadczy o tym, że Kościół Polski oddzielił się od Watykanu. Bo to Watykan podpisał konkordat – tak Ryszard Kalisz (Dom wszystkich Polska) komentował w „Minęła Dwudziesta” słowa abpa Wacława Depo. Hierarcha stwierdził w sobotę, że „próba rozłączenia tego, co należy do Kościoła, narodu i państwa, jest niewłaściwa i sztuczna”. – To reakcja na konsekwentne wypychanie Kościoła z przestrzeni życia publicznego – mówił Jarosław Gowin (Polska Razem – Zjednoczona Prawica).",Obejrzyj cały program,,
Mit europejskiej armii,"Inicjatywa powołania odrębnej, unijnej armii, wywiadu i kontrwywiadu, będzie prowadzić nie tylko do stworzenia konkurencji dla NATO i osłabienia instytucji krajowych, ale zachwieje sprawnością całego Sojuszu.","W tekście „Kobani dziś, Kraków jutro” na stronach serwisu foreignpolicy.com, autor pod osłoną nierozważnego zachowania Prezydenta Trumpa wobec Kurdów i w kontekście sytuacji na Bliskim Wschodzie, przemyca kolejny raz do świadomości czytelników ideę europejskiej armii. Na problem zwrócił w twitterowym wpisie redaktor Wojciech Mucha. Wróćmy do wspomnianej idei, a dokładniej mówiąc do jej genezy. Blisko rok temu kanclerz Niemiec Angela Merkel mówiła już na forum w Parlamentu Europejskiego o potrzebie utworzenia europejskiej armii. Co ciekawe, ta utopijna inicjatywa w Niemczech ma sporo zwolenników. A kwestia utworzenia europejskiej armii pojawiła się także na ustach przywódców państw członkowskich UE, m.in. prezydenta Francji Emmanuela Macrona. Słowa niemieckiej kanclerz wywołały na sali duże emocje. – Musimy stworzyć oddziały europejskie. (…)Powinniśmy pracować, by pewnego dnia mieć prawdziwą europejską armię – mówiła Merkel. W tym miejscu należy zauważyć, że gdyby Unia miała jeden budżet wojskowy, to nakłady na obronność byłyby jeszcze mniejsze niż obecnie. Właśnie tę kwestię regularnie podnosi Donald Trump. Ekonomicznie rzecz biorąc, część państw uznałaby wspólny budżet za pretekst do jeszcze większych cięć wydatków na armię w kraju. Inaczej mówiąc, państwa te wrzucając pieniądze do jednego worka, liczyłyby każdą przysłowiową złotówkę dwa razy, aby na końcu wpłacić jak najmniej. Co więcej. Jeżeli europejskie siły zbrojne zostałyby zintegrowane w takim stopniu, że poszczególne kraje, straciłyby faktyczną i prawną samodzielność ich użycia, stanowiłoby to istotne zagrożenie dla bezpieczeństwa wewnętrznego poszczególnych państw. W sytuacji realnego zagrożenia z zewnątrz, choćby na wschodzie, brak wystarczająco szybkiej reakcji, byłby katastrofalny w skutkach. Na początku bieżącego roku Organizacja Friends of Europe stworzyła raport dotyczący Polski oraz przyszłości bezpieczeństwa europejskiego. Poprzednie raporty dotyczyły m.in. Francji i Niemiec. Czytając każdy z raportów przez pryzmat pozostałych widać wyraźnie trzy rzeczy. Krytykę Polski będącą kalką stanowiska polskiej opozycji wobec rządu Zjednoczonej Prawicy, wiodącą rolę Niemiec i Francji w UE i właśnie budowę europejskiej armii. Pomysłodawcy takiej konstrukcji europejskiego bezpieczeństwa idą jednak dużo dalej. Coraz częściej bowiem mówią już nie tylko o europejskiej armii, ale również o stworzeniu wspólnotowego wywiadu i kontrwywiadu. Wróćmy do listopada ubiegłego roku. Szefowie resortów obrony 25 państw członkowskich UE uzgodnili wówczas utworzenie ośrodka edukacyjnego w zakresie wywiadu, jako pierwszego kroku do powstania służb wywiadowczych państw UE. Projektu nie poparły jedynie Dania, Malta i Wielka Brytania. Do niedawna rozszerzenie współpracy wywiadowczej w UE blokowali Brytyjczycy, którzy postrzegali ją jako zbędną konkurencję dla sojuszu wywiadowczego Five Eyes, w skład którego wchodzą Stany Zjednoczone.  Co ciekawe, to Grecja ma odgrywać główną rolę w powyższym projekcie. A dokładniej, ma być liderem tego procesu we współpracy z Cyprem. A przecież nie jest tajemnicą, że to te dwa kraje UE utrzymują najlepsze stosunki z Moskwą.  Reasumując, w ramach współpracy z NATO oraz służbami wywiadu i bezpieczeństwa Wspólnoty wspomniana szkoła będzie kształcić pracowników służb specjalnych w całej UE. Z kolei po słynnym liście prezydenta Francji Emmanuela Macrona sprzed kilku dni, ośrodki polityki europejskiej opowiadające się za pogłębieniem integracji, rozpoczęły także dyskusję nad stworzeniem wspólnego kontrwywiadu.  Nie ma dziś żadnych wątpliwości, iż kolejne unijne byty, bez reformy całej wspólnoty, nie tylko będą martwe, ale prawdopodobnie mocno osłabią tożsame instytucje krajowe. A intencje prowadzenia polityki europejskiego bezpieczeństwa z wyłączeniem USA są, delikatnie mówiąc, trudne do zrozumienia.",,
"Sąd nie musi wydawać dziecka za granicę, nawet jeśli zostało porwane",Sąd opiekuńczy może zmienić prawomocne orzeczenie w sprawie oddania uprowadzonego dziecka na podstawie konwencji haskiej – uznał Sąd Najwyższy. To przełom i kamień milowy w polskim orzecznictwie. Dotychczas sądy nie zmieniały już raz podjętego orzeczenia.,"Sąd Najwyższy rozpatrywał zapytanie zadane przez Sąd Okręgowy w Opolu. Ten chciał wiedzieć, czy dopuszczalna jest zmiana o zarządzeniu powrotu dziecka wydanego na podstawie konwencji haskiej. Jej przepisy mówią, że dziecko należy wydać, jeśli zostało uprowadzone przez jednego z rodziców. Ale od tej zasady istnieje wyjątek. Konwencja mówi wprost, że nie wydaje się dziecka, jeśli „istnieje poważne ryzyko, że powrót naraziłby je na szkodę fizyczną i psychiczną”. W polskim kodeksie postępowania cywilnego istnieje z kolei przepis szczególny – art. 577 kodeksu postępowania cywilnego – który mówi o tym, że sąd opiekuńczy może zmienić postanowienie, nawet prawomocne, „jeśli wymaga tego dobro osoby, której postępowanie dotyczy”.Jednak dotychczas polskie sądy odrzucały możliwość rozstrzygania na podstawie art. 577 kpc. w sprawach w oparciu o konwencję haską, tłumacząc, że nie ma w niej regulacji, która by to umożliwiała. Sąd Najwyższy stwierdził właśnie, że taka argumentacja jest błędna. — Wbrew temu, jak to odczytują sądy, brak regulacji nie oznacza wykluczenia takiej możliwości – tłumaczyła wczoraj sędzia Małgorzata Wysocka. – Art. 577 k.p.c. ma zastosowanie także do postanowień zarządzających wydaniem dziecka na podstawie konwencji. Konwencja miała pierwszeństwo Uchwała jest przełomowa. Pozwala ona wszczynać na nowo postanowienia, w których zapadły zarządzenia na podstawie konwencji. – Czas najwyższy, by porządek krajowych norm prawnych był traktowany jako równorzędny z prawem międzynarodowym – mówi Andrzej Rogoyski, adwokat jednej ze stron, który był obecny na rozprawie. Co ważne, spory toczone przed sądami w oparciu o konwencję haską miały pierwszeństwo nad innymi sprawami i je wstrzymywały. Dochodziło do takich paradoksów, że sąd kazał wydać dziecko, a później badał sprawę rozwodową i rozpatrywał, któremu z rodziców przyznać opiekę. Niedawno portal tvp.info opisał historię Eweliny; uciekła z Brazylii przed mężem, który miał wobec niej stosować przemoc.  Mężczyzna szybko ją odnalazł. Najpierw do Sądu Rejonowego w Wołominie, a później Okręgowego Warszawa-Praga złożył wniosek o wydanie dzieci. Pierwszy uznał, że nie można tego zrobić. Postanowienie to zmienił Sąd Okręgowy Warszawa-Praga.",,
Napad na bank w Śremie. Policja publikuje wizerunek sprawcy i prosi o pomoc,Funkcjonariusze KPP w Śremie (woj. wielkopolskie) poszukują sprawcy napadu na placówkę bankową. Do zdarzenia doszło we wtorek ok. godz. 15. Napastnik groził kasjerce przedmiotem przypominającym broń i zabrał pieniądze.,"Przed godz. 15 dyżurny śremskiej Policji został powiadomiony, że  przy ul. Moniuszki doszło do napadu na placówkę bankową.– Z ustaleń policjantów wynika, że napastnik wszedł do placówki, zagroził kasjerce przedmiotem przypominającym broń palną i zażądał wydania pieniędzy. Kobieta przekazała gotówkę, a sprawca schował ją do reklamówki i oddalił się w stronę ul. Kilińskiego – podała oficer prasowa KPP w Śremie nadkom. Ewa Kasińska.Policja opublikowała rysopis napastnika. Sprawcą był mężczyzna w wieku około 30 lat, średniej budowy ciała. Ubrany był w białą koszulkę z krótkim rękawem i spodnie jeansowe do kolan. Miał też na sobie białe, sportowe buty i ciemne okulary. Z lewej strony głowy włosy miał krótko podgolone, a na środku ścięte „na jeżyka”, na lewej ręce widoczny był tatuaż w kształcie korony.Kasińska zaapelowała, by wszyscy, którzy widzieli coś niepokojącego lub posiadają jakiekolwiek inne informacje dotyczące tego zdarzenia, skontaktowały się ze śremskimi policjantami.",,
Spotkanie Putin-Netanjahu. „Izrael będzie reagował na naruszanie jego granic”,"Premier Izraela Benjamin Netanjahu ostrzegł w Moskwie, że jego kraj będzie stanowczo reagował na próby naruszenia jego granicy lądowej czy powietrznej. Skomentował w ten sposób zestrzelenie przez Izrael samolotu bezzałogowego lecącego z kierunku Syrii.","Netanjahu wypowiadał się na ten temat podczas środowego spotkania z prezydentem Rosji Władimirem Putinem. Rosyjski przywódca zaproponował, by dokładnie omówić zaniepokojenie Izraela incydentem z dronem, do którego doszło kilka godzin wcześniej.Premier Izraela ocenił na początku rozmów, że każde jego spotkanie z Putinem daje możliwość wzmocnienia bezpieczeństwa i zaufania na Bliskim Wschodzie. Podkreślił, że największą uwagę Izraela przyciąga Syria i obecność Iranu w tym kraju.Trzecia wizytaWizyta Netanjahu w Moskwie, trzecia w tym roku, jest przez media rosyjskie oceniana w kontekście spotkania Putina z prezydentem USA Donaldem Trumpem, zaplanowanego na 16 lipca. Według mediów amerykańskich na szczycie w Helsinkach przywódcy będą rozmawiać o wycofaniu z Syrii walczących tam nieoficjalnie sił irańskich.Wycofania tych sił domagają się Waszyngton i Tel-Awiw.  Jednak Moskwa – jak zauważył w środę dziennik „Kommiersant” – sygnalizowała kilkakrotnie, że nie zamierza wywierać presji na Teheran. Jedynym ustępstwem Rosji wobec Izraela jest to, że nie reaguje ona w sytuacji, gdy lotnictwo tego kraju ostrzeliwuje w Syrii cele, które uznaje za irańskie obiekty wojskowe.",,
Franciszek zawierzył Polaków opiece Matki Bożej,"Podczas dzisiejszej, pierwszej w nowym roku audiencji ogólnej Ojciec Święty zawierzył Polaków opiece Matki Bożej.","–  Serdecznie pozdrawiam polskich pielgrzymów. Drodzy bracia i siostry, na początku roku zawierzam was i wasze rodziny opiece Maryi, Matki Boga, i – za Jej wstawiennictwem – proszę naszego Pana Jezusa Chrystusa, aby dał wam wszelkie łaski potrzebne do spokojnego i świętego życia, pełnego pokoju, który jest owocem miłości Boga i bliźniego. Niech Jego błogosławieństwo stale wam towarzyszy! – powiedział papież Franciszek. Papieską katechezę streścił po polsku ks. prał. Paweł Ptasznik z Sekretariatu Stanu Stolicy Apostolskiej:  Kontynuujemy nasze katechezy o modlitwie „Ojcze nasz”. Ewangelia św. Mateusza umieszcza lekcję tej modlitwy w centrum Kazania na górze (por 6, 9-13). Jest to bardzo znaczące; ponieważ w tej długiej nauce Jezus przedstawia w sposób zwięzły podstawowe aspekty całego swojego orędzia. Wprowadzeniem są Błogosławieństwa: błogosławieni ubodzy, cisi, miłosierni, osoby pokornego serca... wszyscy zdolni do miłości. Jeśli dana osoba ma dobre serce, predysponowane do miłości, to wówczas rozumie, że wszelkie słowo Boga musi zostać wprowadzone w życie, aż do ostatecznych konsekwencji: „A Ja wam powiadam: Miłujcie waszych nieprzyjaciół i módlcie się za tych, którzy was prześladują; tak będziecie synami Ojca waszego, który jest w niebie; ponieważ On sprawia, że słońce Jego wschodzi nad złymi i nad dobrymi, i On zsyła deszcz na sprawiedliwych i niesprawiedliwych” (Mt 5,44-45). Oto wielka tajemnica, która leży u podstaw całego Kazania na górze: bądźcie dziećmi Ojca waszego, który jest w niebie. Jezus wprowadza w nauczanie modlitwy „Ojcze nasz”, odcinając się od dwóch grup swoich czasów. Wpierw od hipokrytów, modlących się,  „żeby się ludziom pokazać”(Mt 6,5). Modlitwa chrześcijańska nie ma innego wiarygodnego świadka oprócz własnego sumienia, w którym nawiązuje się intensywny, stały dialog z Ojcem: „Gdy chcesz się modlić, wejdź do swej izdebki, zamknij drzwi i módl się do Ojca twego, który jest w ukryciu” (Mt 6, 6). Następnie Jezus odcina się od modlitwy pogan, którzy myślą, że „przez wzgląd na swe wielomówstwo będą wysłuchani” (Mt 6, 7). Mówi: kiedy się modlisz, zwróć się do Boga jak syn do swego ojca, który wie, czego potrzebujesz, zanim go o to poprosisz (por. Mt 6, 8). Stawać przed Bogiem, zawierzając się Jego ojcowskiej miłości, wystarczy, by być wysłuchanym.",,
Czołgi mają zniknąć z linii walk w Donbasie. „Niekwestionowany postęp”,"Ołeksandr Zacharczenko i Ihor Płotnicki, przywódcy samozwańczych republik donieckiej i ługańskiej, podpisali porozumienie o wycofaniu ciężkiego sprzętu z linii walk na wschodzie Ukrainy. Z frontu zniknąć mają czołgi i broń artyleryjska o kalibrze do 100 mm.","Zacharczenko ocenił, że wcielenie w życie porozumienia jest „niekwestionowanym postępem w przezwyciężeniu konfliktu w Donbasie”. W środę umowę w Kijowie podpisali przedstawiciele trójstronnej grupy kontaktowej: były prezydent Ukrainy Leonid Kuczma, reprezentant Rosji Azamat Kulmuchametow i wysłannik OBWE Martin Sajdik.Porozumienie przewiduje, że czołgi, broń kalibru do 100 mm oraz moździerze kalibru do 120 mm zostaną wycofane na odległość 15 km od linii rozgraniczenia. Operacja zostanie przeprowadzona w dwóch etapach i, jak wyjaśnił przedstawiciel ukraińskiej armii Andrij Łysenko, rozpocznie się w obwodzie ługańskim.Najpierw zostaną wycofane czołgiNajpierw dwa dni po wstrzymaniu ognia z większej części strefy bezpieczeństwa zostaną wycofane czołgi, a potem broń artyleryjska i moździerze. Potrwa to 15 dni. Kolejny etap potrwa 24 dni i obejmie wycofanie ciężkiego sprzętu z pozostałej części strefy bezpieczeństwa.Przestrzeganiu porozumienia będzie się przyglądała misja obserwacyjna OBWE. Obecnie na Ukrainie jest 540 obserwatorów tej organizacji. – Mam nadzieję, że podpisanie porozumienia to krok w stronę pokoju, normalizacji i stabilizacji w interesie narodu ukraińskiego. Wzywam wszystkie strony, aby z pełnym poświęceniem zaangażowały się w proces pokojowy – powiedział agencji Interfax-Ukraina szef OBWE Ertugrul Apakan.Od początku konfliktu na wschodzie Ukrainy, który wybuchł w kwietniu 2014 roku, zginęło około 8 tys. osób.",,
"Marsz LGBT w Lublinie. Wśród haseł „Bób, hummus, włoszczyzna”",II Marsz Równości odbył się w sobotę w Lublinie. Manifestacja przeszła ulicami miasta otoczona kordonem policji. Przeciwnicy marszu usiłowali blokować pochód. Interweniowała policja.,"Na ul. Sowińskiego przeciwnicy marszu kolejny raz usiłowali zablokować pochód, ustawiając się na drodze i rozkładając baner z napisem: „Naród, który się oburza, ma prawo do nadziei, ale biada temu, który gnije w milczeniu – C.K. Norwid”. Policja wzywała ich do zejścia z ulicy, a kiedy nie posłuchali, policjanci użyli gazu łzawiącego i armatki wodnej. Wtedy blokujący się rozbiegli. Już wcześniej, na ul Głębokiej policja użyła armatki wodnej, aby zmusić przeciwników marszu do zejścia z jezdni. W stronę marszu z okien jednego z domów poleciały jajka. Marsz Równości przeszedł ulicami miasta otoczony kordonem policji. Przed policjantami, na przodzie, szli przeciwnicy marszu, a wśród nich grupa osób ubranych w białe kombinezony, ze szczotkami, przypominający ekipę odkażającą, którzy trzymali transparent z napisem „Radioaktywna chmara”. Chodnikami szły grupy głównie młodych ludzi, niektórzy wykrzykiwali w stronę uczestników marszu – „Zakaz pedałowania”. Tuż za przeciwnikami marszu jechał policyjny wóz z armatką wodną. Nad pochodem krążył policyjny śmigłowiec. Pierwsza próba blokady marszu przez jego przeciwników miała miejsce na początku. Niedaleko, gdzie zbierali się uczestnicy Marszu na drodze stanęła grupa około 200 osób, niektórzy w kominiarkach. Policja wzywała ich do cofnięcia się, a kiedy nie zareagowali, policjanci użyli gazu łzawiącego i odepchnęli blokujących.",,
Kongres Nowej Prawicy ma posła. Jest nim Przemysław Wipler,"Poseł Przemysław Wipler przystąpił do Kongresu Nowej Prawicy Janusza Korwin-Mikkego. Jak wyjaśnił w rozmowie z TVP Info, to „powrót niewiernego Tomasza” do środowiska, z którego wyrósł.","– Byłem niewiernym Tomaszem, nie wierzyłem, że Janusz Korwin-Mikke, który nie oddziela funkcji ostrego publicysty od polityka, będzie miał szansę wejść do polskiego parlamentu, do polskiej polityki z tym programem,  w który zawsze wierzyłem, od czasu gdy zostałem członkiem Unii Polityki Realnej – powiedział Przemysław Wipler. Odniósł się też do słów Jacka Kurskiego (Solidarna Polska), który w dzisiejszym programie „Gość Poranka” w TVP Info nazwał Janusza Korwin-Mikkego „antyestablismentowym dziwolągiem” i wyraził wątpliwość, czy –  pomimo korzystnych sondaży – ma on szanse na wejście do europarlamentu.   – Jacek Kurski jest przejawem tego, jaka polska polityka być nie powinna:  skrajny cynik i człowiek, o którym nie można powiedzieć, by zrobił cokolwiek dobrego – podkreślił Wipler.    „Obecnie Nowa Prawica najpoważniejszym projektem” – W chwili obecnej Nowa Prawica Janusza Korwin-Mikkego jest najpoważniejszym projektem, który daje nadzieję na zbudowanie wolnorynkowej, antybiurokratycznej, antyurzędniczej opozycji wobec tego, jak rządzona jest Polska, jak rządzi Polską Donald Tusk – tłumaczył Przemysław Wipler na konferencji prasowej w Sejmie. Podkreślił, że jest jedynym posłem obecnej kadencji Sejmu, który nigdy nie zagłosował za „podniesieniem podatków, za wprowadzeniem nowych podatków, nowych składek, nowych danin publicznych”. Na początku marca Wipler (niezrz.) oraz prezes Kongresu Nowej Prawicy Janusz Korwin-Mikke poinformowali, że podpisali porozumienie programowe. Miało ono rozpocząć współpracę Wiplera z KNP w zbliżających się wyborach samorządowych i parlamentarnych. Bogata polityczna przeszłość posła Nowej PrawicyPrzemysław Wipler dostał się do Sejmu w 2011 r. z listy PiS, po czym wstąpił do tej partii. Odszedł z PiS w czerwcu 2013 r. i założył Stowarzyszenie „Republikanie”, którego został prezesem. W październiku 2013 r. Republikanie podpisali – w ramach akcji społecznej „Godzina dla Polski” – porozumienie z trzema posłami niezrzeszonymi, którzy opuścili PO: Jarosławem Gowinem, Jackiem Żalkiem i Johnem Godsonem.W grudniu 2013 r. Republikanie wzięli udział w utworzeniu partii Polska Razem Jarosława Gowina, a sam Wipler został członkiem prezydium zarządu PR. Jednak w dniu rejestracji partii (20 lutego 2014) Wipler – wraz z częściąRepublikanów – zakończył współpracę z PR. Powodem odejścia – według Wiplera – był brak szerokiego sojuszu środowisk chcących „mniejszych podatków i mniejszej biurokracji” oraz marginalizacja jego zaplecza politycznego w Polsce Razem. CZYTAJ TAKŻE   Wipler i Korwin-Mikke dogadani",,
Niemcy o Noblu dla Thunberg: Nie nagradzać ignorancji,"„Tagesspiegel” nie ma litości szwedzkiej nastolatki Grety Thunberg. Komentatorzy niemieckiej gazety, twierdzą, że ewentualne przyznanie pokojowego Nobla aktywistce klimatycznej będzie „nagradzaniem ignorancji”.","Dla kolegi Christopha von Marschalla, byłego korespondenta w USA, młoda Szwedka symbolizuje sprowadzanie oczekiwań wobec polityki do infantylnych mrzonek. „To rzeczywiście osiągnięcie, w ciągu 14 miesięcy dzięki wagarom zostać ikoną międzynarodowego młodzieżowego ruchu. Ale jej przesłanie i sposób komunikowania są podejrzane z punktu widzenia demokracji. Rozpowszechnia ona bowiem nieprawdę” – pisze publicysta. „Rości sobie prawo do posiadania jedynie słusznej, rzekomo popartej naukowo wiedzy. Gdy się jednak temu bliżej przyjrzeć, w dużej mierze polega to na odsądzaniu od czci i wiary tych, którzy opierają swoje opinie na innych naukowych dowodach” - krytykuje publicysta. Von Marschall zastrzega, że atakowanie Thunberg za to, że ma Aspergera, byłoby nieetyczne. Jednocześnie przestrzega jednak przed podążaniem za „genialnym trickiem propagandowym”, jakim jego zdaniem było uwypuklenie tego aspektu, i nagradzaniem autystycznych zachowań. „Czy jej działalność przyczynia się chociażby do podnoszenia poziomu wiedzy i wyjaśniania pewnych zjawisk? Nie. Formułuje swoje żądania, jakby była tylko jedna, wieczna prawda w tej dziedzinie” – podkreśla dziennikarz. „Tymczasem raporty Międzyrządowego Zespołu ds. Zmian Klimatu (IPCC) nie są Biblią. Modele używane do obliczania możliwości absorbcji CO2 przez oceany i lądy okazały się wadliwe. Nic w tym złego. To postęp, jeśli w 2018 r. IPCC dostrzega, gdzie w 2013 roku popełniło błąd”  – uważa von Marschall.Dodaje, że zaprzeczeniem postępu jest z kolei działanie Thunberg i stojących za nią naukowców, którzy swoich adwersarzy poddają ostracyzmowi i wyzywają od „klimatycznych negacjonistów”.Zwraca też uwagę, że ludzie nieco starsi od Thunberg pamiętają, jak zmieniały się Niemcy w ciągu ostatnich 20-30 lat: zniknęły dwusuwy, piece węglowe, auta mają katalizatory, w Ruhrze i Renie można znowu pływać, a emisje gazów cieplarnianych są dziś o 23 proc. niższe niż w 1990 r. „Można krytykować, że to za mało. Ale twierdzenie, że nic się nie poprawiło, jest zwykłym kłamstwem. Nie wolno przyklaskiwać ignorancji ani jej nagradzać”  – puentuje publicysta.",,
Wkrótce wyjaśni się przyszłość Stefana Horngachera. „Decyzji spodziewamy się w Seefeld”,Wkrótce wyjaśni się sprawa dalszej pracy Stefana Horngachera z polskimi skoczkami narciarskimi. – Umówiliśmy się na zakończenie rozmów i na decyzję trenera w Seefeld pod koniec mistrzostw świata – powiedział prezes PZN Apoloniusz Tajner.,"W mistrzostwach świata o pierwsze laury skoczkowie będą rywalizować w sobotę na dużym obiekcie w Innsbrucku. Dzień później odbędzie się rywalizacja drużynowa, w której dwa lata temu w Lahti Biało-Czerwoni już pod wodzą austriackiego szkoleniowca po raz pierwszy w historii zdobyli złoty medal. Zawody potrwają do 3 marca.– Z trenerem Horngacherem rozmawialiśmy podczas Pucharu Świata w Zakopanem. Generalnie umówiliśmy się na zakończenie rozmów i na jego decyzję w Seefeld, pod koniec mistrzostw świata. Nasza oferta, którą złożyliśmy, jest bardzo korzystna i atrakcyjna dla Horngachera, natomiast nie wiemy, jakie propozycje jeszcze do niego spływają. Wiem, że Niemcy są bardzo mocno zainteresowani, liczę jednak na to, że Horngacher z nami zostanie. Bardzo byśmy tego chcieli, on też o tym wie – przyznał Tajner.Horngacher przedłużając w ubiegłym roku umowę tylko na kolejny sezon postawił szereg warunków dotyczących przede wszystkim poprawy zaplecza technologicznego.",,
Wielka emigracja. W 2014 r. za granicą mieszkało 2 mln 320 tys. Polaków. To rekord,2 mln 320 tys. – na tyle GUS szacuje rozmiar emigracji – czasowej i stałej – obywateli naszego kraju w roku 2014. Ta liczba jest rekordowa. Do tej pory najwięcej emigrantów mieliśmy w 2007 roku – 2 mln 270 tys. Dane jako pierwsza opublikowała „Gazeta Wyborcza”.,"Dane dotyczą liczby Polaków mieszkających na koniec ubiegłego roku poza granicami kraju i przebywających tam przynajmniej trzy miesiące.  2 mln 320 tys. to o 124 tys. (5,6 proc.) więcej niż w roku 2013. W Europie w 2014 r. przebywało około 2 mln 13 tys. Polaków, przy czym zdecydowana większość – około 1 mln 901 tys. – przebywała w krajach członkowskich UE. Liczba ta zwiększyła się o 112 tys. w stosunku do 2013 roku. Spośród krajów UE, nadal najwięcej osób przebywało w Wielkiej Brytanii (685 tys.), Niemczech (614 tys.), Irlandii (113 tys.) oraz w Holandii (109 tys.) i we Włoszech (96 tys.). W 2014 r. odnotowano znaczący wzrost liczby Polaków przebywających w Niemczech oraz w Wielkiej Brytanii, czyli w głównych krajach docelowych emigracji z Polski w ostatnich latach. W przypadku Niemiec liczba ta wzrosła o 54 tys. tj. prawie o 10 proc. W Wielkiej Brytanii odnotowano wzrost o 43 tys. (6,7 proc.) – pisze w komunikacie GUS. „Zdecydowana większość polskich emigrantów przebywa za granicą w związku z pracą, chociaż wraz z upływem czasu zwiększa się odsetek osób – członków rodzin polskich emigrantów pozostających na ich utrzymaniu (małżonkowie, dzieci). Osoby, które wyjechały w okresie od maja 2004 r. do końca 2014 r., w zdecydowanej większości wyjechały w celu podjęcia tam pracy. Szacuje się, że około 80 proc. czasowych emigrantów z Polski przebywa za granicą co najmniej 12 miesięcy. Osoby te powinny być uwzględnione w stanach ludności poszczególnych krajów (są rezydentami krajów przyjmujących)” – czytamy w opracowaniu urzędu.Badania wśród emigrantów na czterech najważniejszych rynkach – w Niemczech, Wielkiej Brytanii, Irlandii i Holandii – prowadzi NBP. Przeciętny polski emigrant przebywa w Wielkiej Brytanii już dziewięć lat, w Irlandii – nieco ponad siedem lat, a w Niemczech aż 11 lat – wynika z ankiet NBP, do których dotarła gazeta.",,
Wierni obrządków wschodnich świętują Wigilię,"Prawosławni i wierni innych obrządków wschodnich, m.in. grekokatolicy i staroobrzędowcy, obchodzą w poniedziałek Wigilię Świąt Bożego Narodzenia według tzw. starego stylu, czyli kalendarza juliańskiego. Przypada ona trzynaście dni po Wigilii u katolików, czyli 6 stycznia w kalendarzu gregoriańskim.","Polski Autokefaliczny Kościół Prawosławny (PAKP) kalendarza juliańskiego używa do ustalania dat większości świąt religijnych, w tym właśnie Bożego Narodzenia. Według danych polskiej Cerkwi, stosuje ten kalendarz ponad 90 proc. parafii prawosławnych w kraju. Zwłaszcza we wschodniej części Polski, w tym w województwie podlaskim, gdzie są największe skupiska prawosławnych. Boże Narodzenie w tym samym czasie co katolicy obchodzą tylko nieliczne parafie cerkiewne, przeważnie w centralnej i zachodniej Polsce.  Duchowni prawosławni zwracają uwagę, że kalendarz juliański jest o wiele starszy od gregoriańskiego, obecnie powszechnego, i był używany w pierwszych wiekach chrześcijaństwa. Do roku 1582 termin wiąt był wspólny dla wszystkich. Dopiero reforma papieża Grzegorza XIII, czyli zmiana stylu juliańskiego, którym posługuje się w liturgii Cerkiew, na styl gregoriański, wprowadziła różnicę.  Wskutek niedużych, minutowych różnic w długości roku w obu kalendarzach, które przez stulecia urosły do dni, daty stałych świąt cerkiewnych według kalendarza juliańskiego wypadają obecnie trzynaście dni później niż u katolików. Boże Narodzenie w Kościele wschodnim poprzedza 40-dniowy post – czas duchowego przygotowania. Wielu wiernych rezygnuje w tym czasie z posiłków mięsnych, a nawet nabiału, utrzymując surowy post zwłaszcza w ostatnim przedświątecznym tygodniu. Bezwzględny post obowiązuje w Wigilię. W czasie postnej kolacji (w klasztorach nie podaje się nawet ryb), jedynego posiłku tego dnia, wierni dzielą się prosforą - pszennym chlebem używanym w Cerkwi do konsekracji i komunii, który jest odpowiednikiem opłatka w Kościele katolickim.  W Kościele wschodnim nie ma zwyczaju budowania szopek. – Zamiast nich, w centralnej części świątyni ustawiona jest ikona przedstawiająca scenę narodzenia Chrystusa i krzyż. Nie brakuje natomiast w naszych świątyniach choinek – powiedział ks. Andrzej Żuraw, dziekan sanocki i proboszcz parafii greckokatolickiej w Komańczy w Bieszczadach.  Grekokatolicy również obchodzą Boże Narodzenie według kalendarza juliańskiego. Ks. Żuraw zwrócił uwagę, że w tych miejscowościach w Bieszczadach i Beskidzie Niskim, gdzie wspólnie mieszkają katolicy i grekokatolicy, okres świąteczny trwa dłużej. – Dzieje się tak głównie w rodzinach mieszanych, np. polsko-ukraińskich. Zazwyczaj wyznawcy obu obrządków najpierw świętują Boże Narodzenie zgodnie z kalendarzem gregoriańskim, a dwa tygodnie potem – według kalendarza juliańskiego. Zresztą podobnie było w okresie międzywojennym – dodał duchowny. Podobnie jest w wielu rodzinach mieszanych, katolicko-prawosławnych, w województwie podlaskim.  Dokładnych danych co do liczby prawosławnych w Polsce nie ma. Hierarchowie polskiej Cerkwi szacują, że wiernych jest ok. 450-500 tys. W ostatnim spisie powszechnym przynależność do Kościoła prawosławnego w Polsce zadeklarowało 156 tys. osób; przez duchownych dane te są jednak uznawane za niemiarodajne.  33 tys. osób zadeklarowało w tym spisie przynależność do Kościoła greckokatolickiego w Polsce. Mieszkają one m.in. w województwach: podkarpackim, małopolskim, warmińsko-mazurskim, zachodniopomorskim, lubuskim i dolnośląskim. W latach 40. ubiegłego wieku Kościół greckokatolicki został w Polsce zdelegalizowany przez władze komunistyczne; reaktywowano go na początku lat 90.",,
Europa przestała się wyludniać. Rekordy urodzeń bije Irlandia,"Irlandia odnotowała w 2016 r. przyrost naturalny w wysokości 7,1 promila – wynika z danych Eurostatu. W Polsce przyrost naturalny jest co prawda ujemny, ale dzięki migracjom populacja jednak wzrosła – o niecałe 6 tys. osób.","Według Eurostatu liczba mieszkańców krajów Unii Europejskiej w ubiegłym roku wzrosła o 1,5 miliona. 1 stycznia 2017 roku wynosiła więc 511,8 mln. Przyrost naturalny, czyli bilans narodzin i zgonów, wyniósł jednak 0. To oznacza, że wzrost liczby ludności Unia Europejska zawdzięcza migracji.Ostatecznie najwięcej mieszkańców – proporcjonalnie – w 2016 roku przybyło Luksemburgowi, o prawie 2 procent; niemal 1,5 promila Szwecji, blisko 1,4 promila Malcie, nieco ponad procent – Irlandii. W 2016 w największym stopniu wyludniły się Litwa, Łotwa i Chorwacja.",,
Żakowski: Szydło w Auschwitz wygłosiła pochwałę nazizmu,"Na łamach poniedziałkowego wydania „Gazety Wyborczej” Jacek Żakowski stwierdził, że Beata Szydło nie zrozumiała znaczenia zdania, które wypowiedziała w Auschwitz. – Przemawiając w Auschwitz, Szydło wygłosiła pochwałę nazizmu, choć chciała go potępić – ocenił.","– Dramat polega na tym, że liczni ważni ludzie dziś mówią i robią rzeczy straszne, zwykle nie wierząc, że mogą mieć straszne skutki. Wielkie polityczne zło uważają za zło historyczne, należące tylko do przeszłości. Sądzą więc, że mogą bezkarnie mówić i robić, co im się podoba, bo straszna przeszłość nie wróci, skoro powrotu do niej zakazaliśmy nawet w konstytucji – dodał.– Auschwitz to lekcja tego, że należy uczynić wszystko, aby chronić swoich obywateli – powiedziała w trakcie swojego przemówienia premier Szydło, podczas obchodów 77. rocznicy pierwszej deportacji Polaków do niemieckiego KL Auschwitz.",,
"Prezydent: Dziękuję, że pokazujecie swoją służbą, że Polska jest ważnym krajem UE i NATO","Prezydent Andrzej Duda, który przybył w poniedziałek z wizytą do Bośni i Hercegowiny, podkreślił znaczenie dla stabilności i spokoju w regionie międzynarodowej misji, w której uczestniczą polscy żołnierze.","– Na tej ziemi, wciąż pełnej bólu, na której wciąż jest tyle pozostałości tamtego konfliktu sprzed 20 lat, dzisiaj, także dzięki państwa służbie, jest spokój, ludzie mogą normalnie żyć – powiedział prezydent, który w Sarajewie odwiedził Camp Butmir, gdzie stacjonuje kilkudziesięcioosobowy polski kontyngent unijnej misji EUFOR Althea.– Dziękuję, że pokazujecie swoją służbą, że Polska  jest ważnym krajem UE i NATO – powiedział do żołnierzy prezydent.Dodał, że misja, choć doradczo-szkoleniowa, ma także znaczenie dla stabilności. Podkreślił, że polscy żołnierze cieszą się uznaniem mieszkańców.Także szef MON Mariusz Błaszczak zwrócił uwagę, że służba polskich żołnierzy „jest bardzo dobrze odbierana przez społeczności lokalne, bez względu na to, jakiej są narodowości”. – To jest dowód waszego profesjonalizmu – dodał.Prezydent i minister wręczyli odznaczenia wyróżnionym żołnierzom.",,
"„Trucizna to bardzo wygodna broń”, „jestem przekonany, że za atakiem stoją rosyjskie służby”","– Trucizna to bardzo wygodna broń. Przede wszystkim trudno udowodnić, że ta osoba została zamordowana, a po drugie wraz z upływem czasu jeszcze więcej problemów będzie z udowodnieniem, że to Rosja się za tym kryje – mówił w programie „Minęła 20” Jurij Felsztyński – rosyjski historyk, autor m.in. (wraz z otrutym w Wielkiej Brytanii Aleksandrem Litwinienką) książki „Wysadzić Rosję”.","Gość TVP był pytany m.in. o podobieństwa zamachu na Aleksandra Litwinienkę i na Siergieja Skripala. Litwinienko,  podpułkownik KGB/FSB, emigrant rosyjski,  który występował przeciw polityce prowadzonej przez prezydenta Rosji Władimira Putina, szczególnie w odniesieniu do Czeczenii, został otruty w Wielkiej Brytanii polonem, w 2006 roku, kiedy prowadził dochodzenie w sprawie śmierci Anny Politkowskiej.   Brytyjskie służby  ustaliły, że Siergiej Skripal wraz z córką 4 marca zostali poddani działaniu substancji nowiczok. W stanie krytycznym przebywają w szpitalu w Salisbury. Jurij Felsztyński przyznał, że chociaż jest przekonany, że za atakiem na byłego oficera wojskowego wywiadu GRU i współpracownika MI6 stoją rosyjskie służby, to dowodów na to nie ma. Kreml odrzuca oskarżenia o zlecenie zamachu. Podkreślił jednak, że „nie można zrobić nic”. – To nie jest tak, że złapaliśmy kogoś za rękę i znaleźliśmy u niego legitymację GRU czy FSB. Dlatego musimy reagować w sposób polityczny. To jest trudne, jest szereg osób, które są powiązane z Rosją, które działają w interesie Rosji, np. rosyjscy biznesmeni – tłumaczył.  – Trucizna to bardzo wygodna broń, ponieważ jeśli zabijemy kogoś przy użyciu broni palnej, to - po pierwsze - wszyscy wiedzą, że ta osoba nie żyje, po drugie - nie ma czasu, żeby uciec z miejsca zdarzenia. Wykorzystanie trucizny tworzy wiele problemów. Przede wszystkim trudno udowodnić, że ta osoba została zamordowana, a po drugie wraz z upływem czasu jeszcze więcej problemów będzie z udowodnieniem, że to Rosja się za tym kryje – przyznał gość TVP.",,
"„Nie będziemy faworytem w wyborach, jeżeli nie pokażemy nowej Platformy”","– Nie myślę, że spadek notowań PO w sondażach jest przejściowy. To efekt afery podsłuchowej i znużenia siedmioma latami rządów. Jeżeli nie zbudujemy nowej narracji i nie pokażemy nowej, głodnej walki i sukcesu Platformy, to nie będziemy faworytem w tych wyborach – mówił Grzegorz Schetyna, szef sejmowej komisji spraw zagranicznych w programie „Po przecinku” w TVP Info.","Według ostatniego sondażu badania IBRiS Homo Homini dla „Rzeczpospolitej” chęć głosowania na PiS zapowiada 36 proc. Polaków przy 25 proc. poparcia dla rządzącej Platformy Obywatelskiej. Jednocześnie koalicja prawicowa  PiS plus Polska Razem i Solidarna Polska mogą liczyć na 40 proc., a PO - na 24 proc. głosów.  Grzegorz Schetyna z PO przekonywał, że aby wygrać wybory do Sejmu za rok, jego partia musi pokazać, że jest w stanie walczyć. – To musi być nowy program. Nowi ludzie. Otwarcie na samorządy i młodych ludzi, którzy chcą angażować się w politykę, ale uważają, że polityka jest za daleko. Plus pomysł na młode pokolenie – taką receptę na sukces widzi Grzegorz Schetyna, który stwierdził, że młode pokolenie zbliża się do Janusza Korwin-Mikkego lub emigracji. – Wybory, wygra ta partia, która przedstawi alternatywę dla młodego pokolenia, szukającego pierwszej pracy. Oni muszą wiedzieć, że Polska ich potrzebuje. To jest wyzwanie dla partii politycznych i Platformy – podkreślił. Schetyna nie chciał odpowiedzieć na pytanie czy stanąłby na czele rządu, gdyby premier Donald Tusk został szefem Rady Europejskiej. – Rekonstrukcja rządu będzie we wrześniu. Ale to Donald Tusk będzie wskazywał jak to będzie wyglądało. To on ma wizję – mówił. Polityk powiedział tylko, że ważne jest aby „Polacy mieli wpływ na politykę europejską”. Przekonywał także, że ma nadzieję, że w związku z embargiem Rosji na polskie warzywa i owoce, polscy producenci będą potrafili znaleźć nowe rynki zbytu.",,
Szef MSZ Niemiec u Putina. Na kolacji  ekskanclerz Schroeder,Szef MSZ Niemiec Sigmar Gabriel spotkał się podczas wizyty w Petersburgu z prezydentem Rosji Władimirem Putinem. W kolacji w nocy z piątku na sobotę uczestniczył też były kanclerz Gerhard Schroeder – informują w sobotę niemieckie media.,"Rozmowa „w cztery oczy” z Putinem w jego rezydencji w piątek wieczorem trwała 45 minut – piszą agencja dpa i internetowe wydanie tygodnika „Der Spiegel”. Według niemieckich dziennikarzy rozmowa dotyczyła sytuacji we wschodniej Ukrainie, kryzysu w Syrii i walki z globalnym ociepleniem po wycofaniu się USA z porozumienia paryskiego. Po spotkaniu z prezydentem Rosji Gabriel zasugerował możliwość podjęcia na szczeblu premierów i prezydentów nowych rozmów o Donbasie w gronie krajów tzw. grupy normandzkiej. „Mamy nadzieję, że (rozmowy) w formacie normandzkim będą teraz kontynuowane aż do szczebla szefów rządów i państw” – cytuje Gabriela dpa. Dłuższa przerwaWe wtorek po dłuższej przerwie w Berlinie spotkali się wiceministrowie spraw zagranicznych Niemiec, Francji, Rosji i Ukrainy. Ostatnie spotkanie na szczeblu szefów dyplomacji miało miejsce w lutym w Monachium; premierzy i prezydenci spotkali się ostatnio w październiku 2016 roku. Berlin, Paryż, Moskwa i Kijów zabiegają od czerwca 2014 roku, bez większych sukcesów, o rozwiązanie konfliktu we wschodniej Ukrainie. W wojnie między ukraińskimi siłami rządowymi a prorosyjskimi separatystami w Doniecku zginęło dotychczas 10 tys. osób. Niemcy obiecują zniesienie sankcjiJak pisze dpa, Gabriel obiecał stronie rosyjskiej zniesienie sankcji gospodarczych, jeśli Moskwa zrealizuje postanowienia porozumień z Mińska. Niemiecki minister zastrzegł, że „nie doszło do przełomu”.Po spotkaniu z Gabrielem Putin wydał „prywatną” kolację, w której uczestniczył też były kanclerz Niemiec Gerhard Schroeder. Zaproszeni byli ponadto przedstawiciele kilku wybranych niemieckich koncernów. Kolacja trwała dwie godziny i skończyła się o wpół do drugiej w nocy - pisze „Der Spiegel”.Przyjaźń Schroeder – PutinW czasie, gdy kierował niemieckim rządem (1998-2005), Schroeder blisko współpracował z Putinem. Obaj politycy kontynuowali bliskie kontakty także po odejściu Schroedera ze stanowiska kanclerza. Polityk SPD jest szefem rady nadzorczej spółki będącej właścicielem gazociągu Nord Stream, a ponadto kieruje radą administracyjną budującą kolejną magistralę przez Bałtyk – Nord Stream 2. Pretekstem dla drugiej od objęcia urzędu w styczniu wizyty Gabriela w Rosji było Międzynarodowe Forum Ekonomiczne w Petersburgu. „Der Spiegel” pisze, że chociaż głównym gościem petersburskiego forum był premier Indii Narendra Modi, to w kuluarach dominującym językiem, poza rosyjskim, jest niemiecki. Niemiecki biznes dogaduje się z Rosjanami Redakcja zwraca uwagę, że podczas spotkania w Petersburgu Siemens podpisał umowę z producentem samochodów ciężarowych Kamaz, a producent papy dachowej Knauf – porozumienie o budowie fabryki w Rosji. Komisja Wschodnia Niemieckiej Gospodarki i Stowarzyszenie Rosyjskich Przedsiębiorców postanowiły wspólnie pracować nad programem cyfryzacji. Po załamaniu się niemiecko-rosyjskiej wymiany handlowej wskutek sankcji gospodarczych nałożonych na Rosję w 2014 roku, w pierwszych miesiącach tego roku obroty wzrosły o 43 proc. – pisze „Der Spiegel”.",,
"Premier zdradził podczas wideoczatu, jaki jest sztandarowy projekt PiS","Bezpieczeństwo pieszych, skuteczna walka z piratami drogowymi, rodzina, podatki, klimat i odnawialne źródła energii, trzynasta emerytura i pracownicze plany kapitałowe, demokracja – o te i wiele innych spraw pytali premiera Mateusza Morawieckiego uczestnicy wideoczatu z jego udziałem.","Kilkoro internautów pytało premiera o kwestię pierwszeństwa pieszych przed wejściem na pasy. Szef rządu zapowiedział w expose wprowadzenie tej funkcjonującej w większości krajów Europy zasady. W trakcie wideoczatu potwierdził, że jest to „sztandarowy projekt PiS”.   Uczestnicy rozmowy pytali również, czy wprowadzenie tego przepisu zostanie poprzedzone kampanią informacyjną oraz, czy rząd rozważa uzależnienie wysokości mandatów od wysokości zarobków i wartości prowadzonego samochodu. Premier zapewnił, że kampania informacyjna zostanie przeprowadzona. Stwierdził także, że wyższe mandaty dla bogatszych to rozsądne rozwiązanie i obiecał, że będą prowadzone na ten temat rozmowy. Szef rządu zapowiedział także dalsze wzmacnianie instytucji rodziny zarówno pod względem finansowym, jak i różnorodnego wsparcia dla dzieci dla młodzieży oraz ułatwień w dostępie do dóbr kultury. Przypomniał o Karcie Dużej Rodziny, która umożliwia tańszy dostęp do wielu usług. Odpowiadając na pytania o obniżkę podatków premier przypomniał, że obok zerowego PIT-u dla młodych rząd już w poprzedniej kadencji dokonał największej obniżki podatków w ciągu ostatnich 13 lat. Obniżka stopy procentowej z 18 na 17 proc., a więc o 1 punkt proc. oznacza obniżkę kwoty podatku o 6 proc. Uwzględniając podniesienie kwoty wolnej i kosztu uzyskania przychodu w sumie obniżka wynosi około 10 proc., co oznacza dla osoby zarabiającej płacę minimalną kilkaset złotych zysku w ciągu roku. „Podwyżka” dla pracownika, który zarabia średnią, sięga, z tytułu obniżki podatków, nawet około 1000 zł rocznie.  Wyjaśniając ewentualność poparcia celu Unii Europejskiej, jakim ma być osiągnięcie do 2050 r. neutralności klimatycznej Mateusz Morawiecki przypomniał, że punkt wyjścia Polski jest inny niż np. Francji. Francja jako kraj niepodległy („my walczyliśmy o ich wolność” – przypomniał) mogła decydować o własnym rozwoju i budować elektrownie jądrowe, myśmy takiej możliwości nie mieli.  Dlatego w przypadku Polski poparcie neutralności klimatycznej będzie uwarunkowane wsparciem, jakie UE przeznaczy dla Polski na ten cel.",,
Fogiel: PiS nie wyklucza kolejnych protestów w sprawie wyborów do Senatu,"Protesty wyborcze można składać do dzisiaj do północy; analizujemy inne okręgi, nie wykluczamy, że jeszcze się takie znajdą, o przeliczenie głosów w których będziemy wnioskować – powiedział zastępca rzecznika PiS Radosław Fogiel.","Fogiel odpowiadając na pytanie o przyczyny złożenia wniosku do SN powiedział, że różnica głosów uzyskanych przez oboje polityków była nieduża, a równocześnie w okręgu była duża liczba głosów nieważnych. – Protesty można składać do dzisiaj do północy, jeszcze analizujemy inne okręgi, nie wykluczamy, że jeszcze się takie znajdą – powiedział.PiS złożył już wnioski do Sądu Najwyższego w ramach protestów wyborczych; chodzi o ponowne przeliczenie głosów w dwóch okręgach w wyborach do Senatu: nr 75 (Katowice) i nr 100 (Koszalin). W okręgu nr 75 do Senatu została wybrana wiceprezes partii Wiosna Gabriela Morawska-Stanecka (KW SLD). Poparło ją 50,93 proc. głosujących. Jej kontrkandydat, senator minionej kadencji Czesław Ryszka (PiS), otrzymał poparcie 49,07 proc. wyborców. Na Gabrielę Morawską-Stanecką głosowały 64 172 osoby, a na Czesława Ryszkę – 61 823 wyborców. Z kolei w okręgu nr 100 senacki mandat zdobył poseł PO Stanisław Gawłowski, startujący z własnego komitetu. W okręgu obejmującym powiaty koszaliński, sławieński, szczecinecki i Koszalin Gawłowski zdobył 44 956 głosów, uzyskał poparcie na poziomie 33,67 proc. O mandat senacki w okręgu nr 100 z Gawłowskim rywalizowało dwóch kandydatów. Krzysztof Nieckarz z PiS uzyskał 44 636 głosów (33,43 proc.). Drugim kontrkandydatem Gawłowskiego był lekarz Krzysztof Berezowski. Na niego zagłosowało 43 933 wyborców (32,90 proc.). Protest wpłynął w piątek. Rozpatrzy go Izba Kontroli Nadzwyczajnej i Spraw Publicznych Sądu Najwyższego w trzyosobowym składzie. Sąd Najwyższy ma 90 dni od daty wyborów na rozpoznanie protestów i wydanie uchwały o ważności wyborów.",,
Wiceprezydent USA przybył do Polski; będzie uczestniczył w obchodach 80. rocznicy wybuchu II wojny światowej,"Wiceprezydent USA Mike Pence przybył w niedzielę do Polski. Pence spotka się w Warszawie z prezydentem Andrzejem Dudą, premierem Mateuszem Morawieckim, a także będzie uczestniczył w obchodach 80. rocznicy wybuchu II wojny światowej.","Prezydent Stanów Zjednoczonych Donald Trump odwołał wizytę w Polsce w czwartek w związku z nadciągającym nad Florydę huraganem. Zamiast Trumpa na obchody 80. rocznicy wybuchu II wojny światowej do Polski przybył jego zastępca Mike Pence.Pence weźmie udział w centralnym obchodach 80. rocznicy wybuchu II wojny światowej, które rozpoczną się w południe na pl. Piłsudskiego w Warszawie. Obecność na uroczystości potwierdziło 40 delegacji zagranicznych, w tym prezydenci, premierzy, przewodniczący parlamentów, ministrowie spraw zagranicznych, ministrowie obrony narodowej, a także specjalni wysłannicy rodzin królewskich z Europy.W obchodach uczestniczyć będą m.in. kanclerz Niemiec Angela Merkel, premier Francji Edouard Philippe oraz prezydenci: Chorwacji Kolinda Grabar-Kitarović, Czech Milosz Zeman, Litwy Gitanas Nauseda, Słowacji Zuzana Czaputova, Ukrainy Wołodymyr Zełenski oraz Węgier Janos Ader. Podczas uroczystości na pl. Piłsudskiego wystąpienia wygłoszą prezydenci Polski i Niemiec, a także wiceprezydent USA.Szef gabinetu prezydenta Krzysztof Szczerski przekazał w piątek, że wiceprezydent USA wraz z małżonką zostaną w Polsce do 2 września. „2 września chcemy zrealizować w zasadzie bardzo podobną sekwencję wydarzeń, które były planowane tutaj w Pałacu Prezydenckim dla obu prezydentów. Pan prezydent będzie rozmawiał z wiceprezydentem Mikiem Pence`em, później także będą rozmowy delegacji, konferencja prasowa prezydenta z wiceprezydentem Mikiem Pence`em. Te wszystkie elementy zostają utrzymane i to będzie wizyta dwudniowa” – mówił szef gabinetu prezydenta, dodając, że wizyta ta będzie klasyfikowana jako robocza.Duda i Pence - mówił Szczerski - będą rozmawiali m.in. o kwestiach gospodarczych i współpracy energetycznej. „Chcielibyśmy, by dynamika polskiej gospodarki przełożyła się na amerykańską ofertę inwestycyjną dla Polski. W tym zakresie są czynione duże zabiegi i mam nadzieję, że niedługo będziemy w stanie ogłosić kolejne ważne amerykańskie inwestycje gospodarcze, produkcyjne, które będą miały miejsce w Polsce” - podkreślił szef gabinetu prezydenta.",,
Szydło o Deklaracji Rzymskiej: Polska ma cztery warunki,"– Złożyliśmy cztery warunki, które dla mnie są podstawowymi. Jeśli te warunki znajdą się w deklaracji, to zostanie ona przyjęta. To jest jedność UE, zasady rynku, które nie dzielą, a łączą, rozwój polityki obronnej UE oparty o ścisłą współpracę z NATO i odpowiednia rola parlamentów narodowych – stwierdziła premier Beata Szydło podczas krótkiego briefiengu prasowego. Szczyt UE odbędzie się w Rzymie w 60. rocznicę podpisania traktatów, które zapoczątkowały integrację europejską.",,,
Premier Grecji: Żądania reparacji wojennych nadal możliwe,Rząd Grecji zastrzega sobie prawo do występowania wobec władz Niemiec z żądaniami reparacji za straty poniesione podczas drugiej wojny światowej – podkreślił grecki premier Aleksis Cipras.,"– Kiedy nadejdzie odpowiednia chwila (...), zobaczymy, jak potoczy się dalej ta kwestia (reparacji) – oświadczył Cipras przemawiając w zniszczonej przez Wehrmacht w czasie wojny miejscowości na Peloponezie. Jego wystąpienie transmitowała na żywo państwowa telewizja. Cipras poinformował, że grecki parlament zajmie się sprawą reparacji na początku przyszłego roku. Agencja dpa odnotowuje, że powołana przez parlament w Atenach komisja ekspertów już trzy lata temu oszacowała straty wojenne Grecji na co najmniej 289 mld euro. Podejmując sprawę reparacji parlament zapewne nawiąże do tej ekspertyzy. Roszczenia obejmują zarówno odszkodowania dla rodzin osób zamordowanych przez nazistów w czasie wojny, jak i spłatę przymusowej pożyczki udzielonej przez Grecję w 1942 r. niemieckim władzom okupacyjnym.",,
Cisza wyborcza na Podkarpaciu,"O północy rozpoczęła się cisza wyborcza przed niedzielnymi wyborami uzupełniającymi do Senatu w okręgu wyborczym nr 55 na Podkarpaciu. Będzie obowiązywać do godz. 21.00 w niedzielę, gdy zamknięte zostaną lokale wyborcze.","W czasie ciszy wyborczej zakazane jest podawanie do wiadomości publicznejwyników przedwyborczych sondaży dotyczących przewidywań zachowań wyborczych i wyników wyborów. Zakazane są wszelkie formy agitacji wyborczej. Nie możnazwoływać zgromadzeń, organizować pochodów i manifestacji, wygłaszaćprzemówień, rozdawać ulotek, zawieszać plakatów, czy bilbordów. W tym czasie zabroniona jest też agitacja w lokalach wyborczych oraz naterenie budynków, w których znajdują się te lokale. Zgodnie z Kodeksem wyborczym, kto w czasie ciszy wyborczej poda wynikiprzedwyborczych sondaży, podlega karze grzywny od 500 tys. do 1 mln zł.Grzywna grozi także za prowadzenie agitacji w czasie ciszy wyborczej. Nie jest zabronione natomiast publikowanie postanowień sądów wydanych wtrybie wyborczym. Okręg wyborczy nr 55 obejmuje powiaty: dębicki, kolbuszowski, mielecki,ropczycko-sędziszowski i strzyżowski. O mandat rywalizuje siedmiu kandydatów: Zdzisław Pupa (PiS), Mariusz Kawa(PO-PSL), Kazimierz Ziobro (Solidarna Polska), Ewa Kantor (KWW Ewy Kantor),Ireneusz Dzieszko (KWW Prawica Podkarpacka), Andrzej Marciniec (PJN) i Józef Habrat (Samoobrona).",,
Kaleta: Neumann używa języka zbliżonego do języka mafii,"Sławomir Neumann na opublikowanych nagraniach używa języka zbliżonego do języka mafii – ocenił wiceszef resortu sprawiedliwości Sebastian Kaleta, odnosząc się do ujawnionej przez TVP Info nagranej rozmowy szefa klubu PO-KO z 2017 r.","Chodzi o spotkanie Neumanna z lokalnymi działaczami PO z Tczewa, które miało miejsce pod koniec 2017 r. w Gdańsku. Wkrótce mają powstać listy przed wyborami samorządowymi. Neumann jest niezadowolony z sytuacji w mieście – podaje TVP Info. Na nagraniach Neumann w wulgarny sposób odnosi się do Tczewa – miejscowości wchodzącej w skład okręgu, z którego startuje do Sejmu. – Rzygam tym Tczewem. Słowo honoru ci daję, rzygam Tczewem (...) Dlatego, mówiąc szczerze, nie chcę zajmować się Tczewem, bo tam są same p***by, naprawdę –  mówił Neumann.Polityk PO stawia tezę, że nieważny jest ciężar zarzutów prokuratorskich, one mogą pomóc wygrać wybory, bo „to nie ma żadnego znaczenia”. Podaje przykłady innych samorządowców związanych z opozycją, którzy mają problemy z prawem. – Na wybory idą głosować ludzie, którzy g***o się interesują. Nie wiedzą, kto jest. I będą widzieli w Polsce atakowanych niepisowskich prezydentów z aktami oskarżenia – słyszymy. Neumann zapewnił też, że partia stanie murem za wszystkimi, którzy mają problem z prawem. Warunkiem jest członkostwo w Platformie Obywatelskiej. Jak dodał, niepokojące są słowa Neumanna o braku rozstrzygnięć sądowych w razie kierowania przez prokuraturę aktów oskarżenia do sądów. – Rodzi to bardzo poważną wątpliwość skąd pan poseł Neumann ma pewność przy stawianiu takich gwarancji – zaznaczył Kaleta.Wiceminister postawił też pytanie, „z jakimi przedstawicielami sądownictwa w ostatnich latach spotykał się pan poseł Neumann”. Zwrócił przy tym uwagę, że ujawniono też nagrania ze spotkań polityków PO z niektórymi sędziami. – Niewątpliwie ta sprawa budzi bardzo poważne wątpliwości. Jednocześnie dowodzi, że realizowana przez ministra Zbigniewa Ziobro reforma sądownictwa i prokuratury spotyka się z bardzo poważnym oporem, ponieważ politycy PO nie są zainteresowani wyjaśnianiem wątpliwości, ale są wyłącznie zainteresowani obroną swoich kolegów – mówił Kaleta.Wiceszef MS zapowiedział jednocześnie, że „treść nagrań będzie wnikliwie analizowana, również pod kątem ewentualnej odpowiedzialności pana Neumanna”.",,
W związku ze śmiercią Kornela Morawieckiego TVP zmienia ramówkę,W związku ze śmiercią Kornela Morawieckiego TVP zmieniła ramówkę; nada filmy dokumentalne poświęcone zmarłemu i Solidarności Walczącej. Poinformował na Twitterze prezes Telewizji Polskiej Jacek Kurski.,"„W hołdzie Kornelowi Morawieckiemu (RIP) Telewizja zmienia dziś ramówkę” – pisze Kurski. Jak dodał prezes telewizji publicznej, w TVP Info o 20.52 wyświetlony zostanie film dokumentalny „Głową mur przebijesz. Solidarność Walcząca”, poświęcony organizacji założonej przez Morawieckiego. W TVP 1 o 22.40 pokazany zostanie dokumentalny film fabularyzowany „Solidarność Walcząca kontra komunizm”, w TVP Historia o 20.05 – filmy „Solidaruchy z Rakowieckiej” i zaraz potem „Jak Oskar komunę obalał”. O 23.30 w TVP Polonia wyemitowany zostanie program „Oczy w oczy”, którego gościem był Kornel Morawiecki, a o 23.57 film dokumentalny „Solidarność Walcząca”.",,
Trump i Erdogan rozmawiali o wycofaniu sił USA z Syrii,"Prezydenci USA i Turcji Donald Trump i Tayyip Recep Erdogan zgodzili się podczas rozmowy telefonicznej, że wycofanie wojsk USA z Syrii powinno przebiegać bez naruszania interesów obu krajów – poinformowała oficjalna turecka agencja prasowa Anadolu.",,,
Ponad stu kandydatów walczy o prezydenturę,"O fotele prezydentów 16 miast wojewódzkich w tegorocznych wyborach samorządowych ubiega się 111 kandydatów. Najwięcej chętnych, aż 12 osób, walczy o fotel prezydenta Łodzi. Najmniej kandydatów, tylko czterech, rywalizuje o urząd gospodarza Katowic.","Wśród kandydatów na prezydenta Łodzi znalazły się trzy kobiety i dziewięciu mężczyzn. Teresa Białecka-Krawczyk i Zdzisława Janowska zgłosiły komitety pod własnymi nazwiskami. Hanna Zdanowska to kandydatka PO. Ponadto o stanowisko prezydenta Łodzi ubiegają się: Witold Waszczykowski(PiS), Dariusz Joński (SLD), Adam Fronczak (PSL). Partia Nasz Dom Polska –Samoobrona Andrzeja Leppera wystawiła Pawła Frankowskiego, Narodowo-Katolicka Wspólnota Łódzka – Jacka Kędzierskiego, Komitet Wyborczy Wyborców Janusza Rutkowskiego Nowy Styl Życia „Zdrowo, Komfortowo, Smacznie i Wesoło” – Janusza Rutkowskiego, Ruch Przełomu Narodowego – Dominika Sankowskiego, Łódzkie Porozumienie Obywatelskie – Włodzimierza Tomaszewskiego, a Komitet Wyborczy Zrównoważonego Rozwoju – Zbigniewa Tynenskiego. Stolicą chce rządzić 11 osób: trzy kobiety i ośmiu mężczyzn. O głosy wyborców ubiegają się: Hanna Gronkiewicz-Waltz (PO), Czesław Bielecki (zgłoszony przez PiS), Wojciech Olejniczak (SLD), Danuta Bodzek (PSL), Cezary Stachoń (Lepsza Polska), Piotr Strzembosz (Prawica Rzeczypospolitej-UPR). Do rywalizacji stanęli także: Waldemar Frydrych – komitet Gamonie i Krasnoludki, Janusz Korwin-Mikke - Ruchu Wyborców Janusza Korwin-Mikkego, Katarzyna Munio z Warszawskiej Wspólnoty Samorządowej, Piotr Skulski - Polska Patriotyczna i Romuald Szeremietiew, któery zgłosił komitet pod własnym nazwiskiem. Dziewięcioro kandydatów chce rządzić Wrocławiem trzy kobiety i sześciu mężczyzn. Ilona Antoniszyn-Klik to kandydatka PSL, Anna Orzeł – Ruchu Społecznego Wrocławianie, a Grażyna Ostrowska – Chrześcijańskiej Inicjatywy Społecznej. W imieniu PiS o głosy wyborców będzie zabiegał Dawid Jackiewicz, PO – Sławomir Piechota, a SLD – Jacek Uczkiewicz. Komitet Polski Wrocław wystawił Tadeusza Marczaka, komitet Porozumienie Obywatele Dla Wrocławia – Marcina Markowskiego. Rafał Dutkiewicz zgłosił komitet pod własnym nazwiskiem. Ośmioro kandydatów zawalczy o fotel włodarza Lublina wśród nich jedna kobieta  - Izabella Sierakowska, którą wystawił komitet ListaSierakowskiej-Lewica. PO rekomenduje Krzysztofa Żuka, PiS – Lecha Sprawkę,SLD – Jerzego Gryza, PSL – Andrzeja Bieńko. Zdzisław Podkański reprezentujeStronnictwo „Piast”, Henryk Rozwadowski startuje z listy komitetuBezpartyjnego Prezydent-Dla-Obywatela, a Zbigniew Wojciechowski w imieniukomitetu wyborczego pod własnym nazwiskiem. O urząd prezydenta Szczecina będzie walczyło siedmioro kandydatów, dwie kobiety oraz pięciu mężczyzn. Małgorzata Jacyna-Witt zgłosiła komitet pod własnym nazwiskiem, Anna Nowak jest kandydatką PSL. Arkadiusza Litwińskiego wystawiła PO, Jędrzeja Wijasa - SLD, a Krzysztofa Zarembę - PiS. Piotr Krzystek i Bartłomiej Sochański zgłosili komitety pod własnymi nazwiskami. Siedmioro kandydatów będzie ubiegało się o urząd prezydenta Gdańska. Jedynakobieta w tym gronie, Zofia Gosz, stratuje pod własnym nazwiskiem. Z ramienia PO o głosy wyborców zabiega Paweł Adamowicz, z SLD - KrzysztofAndruszkiewicz, z PiS - Andrzej Jaworski. Dariusz Adamowicz został zgłoszony przez komitet Nowy Gdańsk, Wojciech Podjacki – przez komitet Solidarny Gdańsk, a Stanisław Cora przez Komitet Wyborczy Wyborców Stanisława Cory – Czas na Zmiany. W Olsztynie o urząd włodarza miasta również będzie zabiegać siedem osób. PO reprezentuje Janusz Cichoń, SLD – Marcin Kulasek, a PiS – Jerzy Szmit. Jana Kucharskiego zgłosiła Wspólnota Samorządowa Prawicy, Ryszarda Prątkowskiego – Zielony Olsztyn–Młodzi Socjaliści, a dwaj pozostali kandydaci Piotr Grzymowicz i Czesław Małkowski zarejestrowali komitety pod własnymi nazwiskami. Kielcami chce rządzić siedmioro kandydatów: sześciu mężczyzn oraz jedna kobieta. Z ramienia PO o fotel włodarza miasta powalczy Grzegorz Świercz, PiS - Grzegorz Banaś, SLD – Jan Gierada, PSL – Jacek Kowalczyk. Wojciech Lubawski zgłosił komitet pod własnym nazwiskiem. Konrad Łęcki to kandydat komitetu Teraz Kielce-Konrad Łęcki, a Dorota Markiewicz - komitetu Świętokrzyski Komitet Obrony Społecznej. Jedna kobieta i pięciu mężczyzn ubiega się o urząd prezydenta Opola. Violettę Porowską wystawiło PiS, Ryszarda Zembaczyńskiego – PO, Jarosława Kowalczyka – PSL, Tomasza Garbowskiego – SLD. Komitet Razem Dla Opola zgłosił Alojzego Drewniaka, a komitet Niezależni – Ryszarda Galla. Sześciu Kandydatów startuje w wyborach na prezydenta Krakowa. Są to: związany z lewicą Jacek Majchrowski (zgłosił komitet pod własnym nazwiskiem), Stanisław Kracik (PO), Andrzej Duda (PiS), Piotr Boroń (Prawica Razem Wspólnota Samorządowa), Stanisław Gniadek (komitet Sprawiedliwy Kraków), Stanisław Żółtek (Ruch Wyborców Janusza Korwin-Mikkego. Również sześciu mężczyzn startuje w wyborach na prezydenta Poznania. Grzegorz Ganowicz będzie zabiegał o głosy wyborców w imieniu PO, Tadeusz Dziuba w imieniu PiS, a Dariusz Bachalski w imieniu SLD. Piotra Quandta wystawił komitet Aktywny Poznań, Jacka Jaśkowiaka - komitet Porozumienie My, Poznaniacy, a Ryszard Grobelny zarejestrował komitet pod własnym nazwiskiem. Tyle samo kandydatów powalczy o fotel włodarza Bydgoszczy. PO wystawiła Rafała Bruskiego, PiS - Kosmę Złotowskiego, SLD - Jana Szopińskiego. Henryk Bocian reprezentuje Ruch Przełomu Narodowego w Bydgoszczy, Konstanty Dombrowicz - komitet Konstantego Dombrowicza; Miasto dla Pokoleń, a Grażyna Ciemniak zgłosiła komitet pod własnym nazwiskiem. Wśród pięciu kandydatów na urząd gospodarza Białegostoku z ramienia PO o głosy wyborców zabiega Tadeusz Truskolaski, z PiS - Dariusz Piontkowski, a z SLD Janusz Kochan. Waldemara Krynickiego wystawił komitet Wspólna Inicjatywa Polska Podlasie, a Bogusława Dębskiego – Prawicowe Porozumienie Samorządowo-Ludowe Wspólnota Samorządowa.Prezydentem Rzeszowa chce zostać pięć osób: PiS wystawił Jerzego Cyprysia, PO - Andrzeja Deca. Tadeusz Ferenc to kandydat komitetu Tadeusza Ferenca „Rozwój Rzeszowa”, Jerzy Maślanka - komitetu „Nasz Dom-Rzeszów”, a Wiesław Walat - komitetu Rzeszowianie Razem. O urząd prezydenta Gorzowa Wielkopolskiego ubiega się pięcioro kandydatów:dwie kobiety i trzech mężczyzn. Krystyna Sibińska reprezentuje PO, ElżbietaRafalska - PiS. Hubert Beda to kandydat PSL, Tadeusz Jędrzejczak - komitetuTadeusza Jędrzejczaka - Gorzów XXI w., a Artura Radzińskiego zgłosił Komitet Wyborczy Wyborców Radziński. Najmniej, bo tylko cztery osoby, startują w wyborach na prezydenta Katowic. PO wystawiła Arkadiusza Godlewskiego, PiS - Adama Stacha, SLD – Marka Szczerbowskiego. Piotr Uszok to kandydat komitetu „Forum Samorządowe i Piotr Uszok”.                                                    Wybory                                            Najwięcej chętnych chce rządzić Łodzią – aż 12 kandydatów, najmniej Katowicami – tylko 4 (fot. PAP/W. Pacewicz)",,
"Prezydent do strażaków: Jesteście na każde wezwanie – bezinteresowni, oddani i wierni","Dziękuję strażakom – w imieniu Rzeczypospolitej oraz polskiego społeczeństwa – za służbę, za gotowość do niesienia pomocy, za ratowanie życia i mienia; jesteście na każde wezwanie – bezinteresowni, oddani i wierni – mówił podczas obchodów Dnia Strażaka prezydent Andrzej Duda.","W centralnych obchodach Dnia Strażaka, zorganizowanych na placu Piłsudskiego w Warszawie, udział wzięli także premier Mateusz Morawiecki, szef MSWiA Joachim Brudziński oraz komendant główny Państwowej Straży Pożarnej gen. brygadier Leszek Suski, a także strażacy z całego kraju.– Jesteśmy tu dzisiaj, w Dniu Strażaka po to, żeby podziękować (...) za służbę i za gotowość do niesienia pomocy, do ratowania życia, mienia, tego wszystkiego, w czym tak wspaniale sprawdzają się polscy strażacy – mówił prezydent. – Bardzo, bardzo za to dziękujemy – dodał.– Jesteście na każde wezwanie, na każdą potrzebę, bezinteresowni, oddani, wierni. Za to z całego serca dziękujemy w imieniu Rzeczypospolitej Polskiej i całego polskiego społeczeństwa – podkreślił Andrzej Duda. Jak wskazał, służba strażaków jest „niezwykle doceniania” przez całe polskie społeczeństwo i cieszy się najwyższym społecznym zaufaniem.Prezydent podziękował również strażakom za to, że reprezentują nasz kraj poza jego granicami. – Zawsze wtedy, kiedy trzeba, dzielnie stajecie – reprezentujecie nas i robicie ogromne wrażenie swoim profesjonalizmem, wyszkoleniem i oddaniem – Bogu i bliźnim – wskazał. Dodał, że strażacy od pokoleń podtrzymują wielką tradycję i służą. – Za to jesteśmy ogromnie wdzięczni – zaznaczył.                                                teraz odtwarzanePremier: Odwaga i profesjonalizm polskich strażaków stały się słynne w Europie Odwaga i profesjonalizmPremier Mateusz Morawiecki zaznaczył, że służba strażaków uczy, że państwo musi być dobrze zorganizowane, spójne, a ludzie muszą sobie wzajemnie pomagać i uczyć się wzajemnie tego, jak zapobiegać klęskom i ratować w przypadku, gdy one wystąpią. Podkreślił, że odwaga i profesjonalizm polskich strażaków „stały się słynne w Europie” po ubiegłorocznych pożarach w Szwecji, które pomagali gasić.– Polska jest z was dumna, byliście wspaniałą drużyną, która promowała Polskę za granicą, bardzo za to wszystkim strażakom, którzy brali udział w tej akcji i pomagali, i wszystkim, którzy byli z wami, także sercem, dziękujemy – mówił szef rządu.Chwalił też „wspaniałe tradycje straży pożarnej” i strażackiego ducha. Jak przypominał, tego ducha nie zabrakło w trudnych czasach II wojny światowej, gdy komendant Warszawskiej Straży Ogniowej Stanisław Gieysztor organizował strażacki ruch oporu „Skała”. – Rząd PiS, rząd premiera Mateusza Morawieckiego zawsze stawia znak równości między ochotnikami a funkcjonariuszami, bo pracy, potu, poświęcenia, krwi nie można dzielić. Nawzajem w tak znakomity sposób się uzupełniacie. Funkcjonariusze Państwowej Straży Pożarnej służą swoją wiedzą, kompetencjami, aby szkolić młodych druhów, by ta służba przynosiła jak najlepsze owoc – powiedział szef MSWiA Joachim Brudziński.– Polska jest jedna, wszyscy obywatele, wszyscy mieszkańcy Rzeczpospolitej, niezależnie od tego, czy mieszkają w naszej pięknej stolicy, w innych dużych miastach, aglomeracjach, czy mieszkają na terenach po byłych PGR-ach, na wsi (...) mają takie same prawo do poczucia bezpieczeństwa i to bezpieczeństwo niesiecie wy, funkcjonariusze i druhowie – zaznaczył minister.Nominacje generalskiePodczas obchodów Andrzej Duda wręczył nominacje generalskie sześciu funkcjonariuszom Państwowej Straży Pożarnej. Na wniosek ministra spraw wewnętrznych i administracji do stopnia nadbrygadiera awansowani zostali: zastępca komendanta głównego PSP st. bryg. Tadeusz Jopek, podkarpacki komendant wojewódzki PSP st. bryg. Andrzej Babiec, śląski komendant wojewódzki PSP st. bryg. Jacek Kleszczewski, mazowiecki komendant wojewódzki PSP st. bryg. Bogdan Łasica, zachodniopomorski komendant wojewódzki PSP st. bryg. Jacek Staśkiewicz i łódzki komendant wojewódzki PSP st. bryg. Jarosław Wlazłowski.Ponadto czterystu strażaków zostało promowanych na pierwszy stopień oficerski. Preodznaczono także Krzyżami Zasługi dwudziestu wyróżniających się ratowników. Medale „Młodego Bohatera” otrzymało z kolei trzynaścioro dzieci, które dokonały czynu bohaterskiego i wykazały się odwagą.Międzynarodowy Dzień Strażaka jest obchodzony 4 maja. Patronem strażaków jest rzymski legionista św. Florian, który został zamęczony za wiarę i utopiony w rzece Anizie w górnej Austrii 4 maja 304 roku. Jego relikwie przywiózł do Polski (do Krakowa) w 1184 roku biskup Modeny na prośbę biskupa krakowskiego Gedki. Kult świętego rozwinął się w Polsce po roku 1528, gdy spłonęła dzielnica Krakowa – Kleparz, a z pożogi ocalał jedynie kościół św. Floriana.",,
"Russiagate. Kwaśniewski zaprzecza, by brał pieniądze od Manaforta","Byli przywódcy europejscy, w tym były prezydent RP Aleksander Kwaśniewski, zaprzeczają, jakoby w latach 2012-2013 mieli być opłacani przez Paula Manaforta za lobbowanie na rzecz zbliżenia Ukrainy do UE – pisze poniedziałkowy „Financial Times”.","Amerykański specjalny prokurator Robert Mueller prowadzący śledztwo w sprawie tzw. Russiagate oskarżył w piątek Manaforta, byłego szefa sztabu wyborczego prezydenta Donalda Trumpa o to, że jako konsultant polityczny koordynował i finansował w latach 2012-2013 tajną kampanię, w ramach której opłacał byłych przywódców europejskich za lobbowanie na rzecz zbliżenia Ukrainy do UE. Prezydentem Ukrainy był wówczas Wiktor Janukowycz.              Formalnie Manafort oskarżany jest o złamanie amerykańskiego prawa, gdyż miał finansować działalność zagranicznych polityków przez konta bankowe w rajach podatkowych oraz nie dopełnić wymagań dotyczących notyfikacji o lobbowaniu na rzecz zagranicznego rządu. Były prezydent zaprzecza      „FT” cytuje wypowiedź Kwaśniewskiego dla portalu Onet, w której były prezydent twierdzi, że spotkał się z Manafortem kilka razy w sprawie Tymoszenko, ale nie miał z nim „układów finansowych czy politycznych”.              Prodi utrzymuje, że płacono mu jedynie za wykłady w stolicach europejskich, które miały na celu promowanie „coraz bliższego związku między Ukrainą a UE”, i zaprzecza uczestniczeniu w jakimkolwiek tajemnym lobby. Gusenbauer, który według rzeczniczki Prodiego był koordynatorem całej akcji, przyznał, że lobbował na rzecz ówczesnych prorosyjskich władz Ukrainy, ale powiedział wiedeńskiemu dziennikowi „Die Presse”, że płaciła mu „amerykańska lub angielska firma”, a o zaangażowaniu w sprawę Manaforta nie ma żadnej wiedzy.              Podczas gdy prokuratorzy amerykańscy skupieni są na wątku Manaforta, domniemany układ z udziałem europejskich polityków stawia pytania o sposób prowadzenia działalności lobbystycznej w Brukseli – komentuje „FT”. Według aktywistów na rzecz dobrych praktyk przedstawione zarzuty uwydatniają luki w prawie UE i zasługują na głębszą analizę.",,
Brat lidera Konfederacji wśród kadry zarządzającej spółki z rosyjskim kapitałem,"Marek Bosak, brat jednego z liderów Konfederacji Krzysztofa Bosaka, należy do kadry zarządzającej w firmie Vivus, której większościowym udziałowcem jest rosyjski oligarcha Oleg Wiktorowicz Bojko – podaje portal Niezależna.pl.","Platforma Vivus jest częścią koncernu 4Finance, której większościowym udziałowcem jest rosyjski oligarcha Oleg Wiktorowicz Bojko.  Według portalu Marek Bosak pełniący tam funkcję dyrektora ds. public relations miał współtworzyć tę platformę od podstaw. Firma Vivus zajmuje się udzielaniem pożyczek „chwilówek”.   Oleg Wiktorowicz Bojko przedstawiany jest jako rosyjski biznesmen. „Media, które opisywały początki jego działalności, wskazują jednak na związki z jedną z najbardziej brutalnych grup przestępczych. Obecnie Bojko jest wśród Rosjan objętych amerykańskimi sankcjami” – czytamy na stronie portalu.  Niezależna.pl zwróciła się z prośbą o komentarz do brata Marka Bosaka, który jest jednym z liderów Konfederacji - eurosceptycznej koalicji zawiązanej na wybory do Parlamentu Europejskiego. Portal nie uzyskał jednak odpowiedzi od Krzysztofa Bosaka.",,
Rzecznik rządu: Pomysł państwa europejskiego niezgodny z konstytucją,"Pomysł wpisania Polski do ponadnarodowego państwa europejskiego, który przytoczył poseł klubu PO-KO Krzysztof Mieszkowski, jest niezgodny z konstytucją – powiedział Piotr Mueller. Rzecznik rządu skomentował wypowiedź Mieszkowskiego dla „Dziennika Gazety Prawnej”. – Jestem zwolennikiem Rzeczypospolitej Europejskiej, czyli odejścia od państw narodowych – zadeklarował Mieszkowski.","– Zasady powinny być jednolite, zwłaszcza jeśli zakładamy, że Unia Europejska ma być ponadnarodowym formatem politycznym i czymś w rodzaju Republiki Europejskiej – powiedział poseł Mieszkowski „DGP” na temat organizacji mediów publicznych. Rzecznik rządu jest zaskoczony, że w klubie PO pojawiają się pomysły doprowadzenia „do sytuacji, w której Polska staje się elementem państwa europejskiego, a nie suwerennym podmiotem w polityce europejskiej”. – Niestety to kolejny dowód na to, że w ramach PO, koalicji, jeszcze nie wiadomo jak nazwanej, nie będzie spójnego programu wyborczego w tak kluczowej rzeczy, jak to, czy Polska ma być suwerennym podmiotem w polityce międzynarodowej czy elementem składowym państwa europejskiego – dodał Mueller. Oznajmił też, że pomysł ponadnarodowego państwa europejskiego jest niezgodny z konstytucją. – Tego, co poseł Mieszkowski mówi, nie da się wpisać w obowiązujące w Polsce przepisy konstytucyjne – ocenił rzecznik rządu.",,
5 X WSA rozpatrzy protest Nowej Prawicy,"W środę, 5 października, czyli na cztery dni przed wyborami parlamentarnymi, Wojewódzki Sąd Administracyjny w Warszawie rozpatrzy skargę komitetu wyborczego Nowej Prawicy Janusza Korwin-Mikkego na działanie Państwowej Komisji Wyborczej. Ugrupowanie zarzuca PKW bezprawne odmówienie rejestracji list wyborczych w całym kraju.","Z nieoficjalnych informacji wynika, że sąd zajmie się skargą na posiedzeniu niejawnym.Działacze Nowej Prawicy zarzucają PKW, że bezprawnie odmówiła rejestracji ich list wyborczych w całym kraju, choć zarejestrowali listy w ponad połowie okręgów wyborczych.Zgodnie z kodeksem wyborczym komitet, który do 30 sierpnia do godz. 24zarejestrował listy w co najmniej połowie okręgów wyborczych (21), uprawniony był do rejestracji list w reszcie kraju, bez zbierania wymaganych podpisów.W tym terminie listy KW Nowej Prawicy zostały zarejestrowane w 19 okręgach. Z kolei w kolejnych dwóch rejestracja list nastąpiła 1 i 5 września.  „Dokumenty złożyliśmy w terminie”Działacze Nowej Prawicy tłumaczyli, że wszystkie dokumenty złożyli w okręgowych komisjach w terminie i zarzucali organom wyborczym, że ich listy były przetrzymywane. Wskazywali też, że okręgowa komisja nie zdążyła policzyć podpisów pod listami z powodu wewnętrznych procedur.Podkreślają też, że PKW przetrzymywała ich skargę, którą złożyli już 15września. Komisja zaś dopiero w miniony poniedziałek zajęła się tym dokumentem, a we wtorek przekazała skargę do WSA. W ocenie Nowej Prawicy, w tak ważnej sprawie nie ma powodu, żeby czekać nawet dzień. „Wniosek był spóźniony”PKW odpiera zarzuty. Twierdzi, że wniosek komitetu Nowej Prawicy o wydaniezaświadczenia przez PKW o zarejestrowanie list w połowie okręgów byłspóźniony, gdyż wpłynął on do PKW 1 września, a nie 30 sierpnia. Ponadto wmomencie złożenia wniosku o wydanie zaświadczenia, komitet Nowej Prawicydysponował rejestracjami list w 19 na wymaganych 21 okręgów.Sekretarz Komisji Kazimierz Czaplicki przekonuje także, że nie może być mowy o żadnym przetrzymywaniu skargi, gdyż zgodnie z przepisami PKW ma na jej rozpatrzenie czas do 30 dni.Prócz skargi do WSA Nowa Prawica złożyła też protest do Sądu Najwyższego. SN postanowił jednak, że nie nada biegu tej sprawie. Zdaniem sądu protest został złożony przedwcześnie. Zgodnie z kodeksem wyborczym protesty wyborcze są bowiem składane już po wyborach, w terminie siedmiu dni, liczonym od dnia ogłoszenia wyników w Dzienniku Ustaw RP.",,
Warszawa: manifestacja w obronie TV Trwam,"Wszystkim, którzy „stworzyli fenomen obrony TV
Trwam”, dziękował o. Tadeusz Rydzyk, podczas manifestacji w
obronie tej stacji oraz wartości katolickich, która odbyła się na placu
Zamkowym w Warszawie. Protest przebiegał pod hasłem: „Obudźcie się Polacy!”.","Sześciogodzinna manifestacja rozpoczęła się w południe od modlitwy ReginaCoeli. Uczestnicy mieli ze sobą m.in. transparenty z napisem „TV Trwam – głos wolnej Polski”, Powiewały biało-czerwone flagi, niektóre zlogo Radia Maryja i „Naszego Dziennika”. Odśpiewano także hymn Polski i Rotę. Manifestujący skandowali: ”Nie oddamywam TV Trwam!”; prezentowano też fragment homilii Jana Pawła II z 1979 roku, w której papież wypowiedział słynne słowa: „Niech zstąpi Duch Twój i odnowi oblicze ziemi. Tej ziemi”. Wystąpili m.in.: zespoły: Arisa Vinci, Duo Fenix-Dwa Fyniki, Orkiestra Kopalni Węgla Kamiennego Sośnica w Gliwicach oraz aktorki Halina Łabonarska i Katarzyna Łaniewska. Na telebimie wyświetlono nagrane wcześniej przemówienie prezesa PiS Jarosława Kaczyńskiego. –  Walczymy o telewizję, ale walczymy też o równe prawa polskich katolików. Walczymy po prostu o polską demokrację, o równość obywateli. To dzisiejsze spotkanie w Warszawie to kolejny krok. Jestem przekonany, że krok ku zwycięstwu  – mówił Kaczyński. Dyrektor Radia Maryja i Telewizji Trwam o. Tadeusz Rydzyk ocenił, że w Polsce występuje „patologia medialno-polityczno-biznesowa”. –  Damy radę, tylko trzeba być przy Bogu i przy prawdzie (...). Dziękujemy wszystkim, którzy stworzyli fenomen obrony TV Trwam. Myśleli, że się szybko zmęczymy, a to się dopiero zaczyna  – uznał Rydzyk. –  Bez TV Trwam nie będziemy we własnym domu, tego obecna władza nie rozumie, a ci, którzy tego nie rozumieją, muszą odejść  – mówił poseł Antoni Macierewicz (PiS). Zdaniem byłej przewodniczącej KRRiT, posłanki Elżbiety Kruk (PiS) nie sposób mówić o przestrzeganiu zasady wolności słowa bez wolnych, pluralistycznych mediów. Jej zdaniem odmowę udzielenia TV Trwam naziemnej koncesji cyfrowej należy traktować jako „podważenie fundamentów demokratycznego ustroju Polski”. Prof. Janusz Kawecki (Krajowy Komitet SOS dla Telewizji Trwam) powiedział, że w sprawie miejsca na multipleksie dla TV Trwam listy do KRRiT wysłało 2,5 mln osób, zorganizowano 160 marszy w całym kraju. Fundacja Lux Veritatis, nadawca TV Trwam, była jednym z 17 nadawcówstartujących w konkursie na cztery wolne miejsca na pierwszym multipleksiecyfrowym (MUX-1); Krajowa Rada rozstrzygnęła go w kwietniu 2011 r. WniosekLux Veritatis został odrzucony, bo – zdaniem KRRiT – sytuacja finansowaFundacji nie zapewniała powodzenia przedsięwzięcia. Fundacja w minionychlatach miała ujemne wyniki finansowe, które były pokrywane np. z darowizn.Sytuacja finansowa Fundacji na koniec 2010 r. pozwalała na terminowewywiązywanie się z bieżących zobowiązań, jednak nie miała ona nadwyżkiśrodków, którymi mogłaby finansować koszty nadawania naziemną drogą cyfrową. Obecnie trwa konkurs na cztery miejsca na multipleksie cyfrowym, w którymtakże bierze udział nadawca TV Trwam. Wyniki konkursu na znane będą wczerwcu. Nowi nadawcy będą jednak mogli zacząć emisję najwcześniej za rok.",,
USA zainwestują ponad 200 mln dolarów w bazy lotnicze w Europie,"Stany Zjednoczone zainwestują ponad 200 mln dolarów w bazy sił powietrznych przede wszystkim w Europie Środkowo-Wschodniej, by tymczasowo można w nich było rozmieścić myśliwce wykonane w technologii stealth i inne środki odstraszania Rosji przed agresją.","Poinformowała o tym w na swojej stronie internetowej gazeta marynarki wojennej USA „Marine Corps Times”.Gazeta podaje, że ustawa o budżecie ministerstwa obrony USA na 2018 rok, która weszła w życie 12 grudnia, przewiduje przeznaczenie ok. 214 mln dolarów na naprawę i rozbudowę struktur i instalacji na terenie baz lotniczych w następujących krajach: Islandia (baza w Keflaviku), Norwegia (baza w Rygge), Luksemburg (baza w Sanem), Węgry (baza w Kecskemet), Słowacja (baza Malacky i lotnisko Sliacz), Rumunia (baza Campia Turzii), Łotwa (baza Lielvarde) i Estonia (baza Amari).Będą to środki w ramach Europejskiej Inicjatywy Odstraszania (EDI), przyjętej w 2014 roku kilka miesięcy po rosyjskiej aneksji Krymu i wybuchu zbrojnego konfliktu na wschodzie Ukrainy.Część modernizowanych baz będzie tymczasowo mieściła zaawansowane technologicznie myśliwce wykonane w technologii stealth, takie jak F-22 Raptor i F-35 Strike Fighter, oraz samoloty rozpoznawcze, które będą miały za zadanie wykrywanie rosyjskich okrętów podwodnych na Morzu Bałtyckim i Północnym. Stałe rozmieszczenie amerykańskich żołnierzy w tych bazach nie jest planowane – Nie możemy podawać szczegółowych informacji o przyszłych operacjach i lokalizacjach, nieustannie poszukujemy jednak możliwości dla naszych samolotów piątej generacji do ćwiczenia interoperacyjności z naszymi sojusznikami i partnerami w Europie – oświadczył rzecznik dowództwa wojsk amerykańskich w Europie mjr Juan Martinez.Poprawa elementów infrastruktury wojskowej w Europie, takich jak lotniska, ośrodki szkoleniowe i poligony, m.in. zwiększy gotowość wojskową sił USA i sojuszników w regionie oraz będzie stanowiła wsparcie dla różnych działań i wydarzeń – dodał.W rozmowie z „Military Times” Martinez podkreślił, że stałe rozmieszczenie amerykańskich żołnierzy lub lotników w tych bazach nie jest planowane. Bazy te posłużą jako rotacyjne huby dla sił i sprzętu USA – dodał, przypominając, że większość modernizowanych baz w przeszłości gościła już amerykańskie samoloty. Rozbudowa baz Według magazynu „Foreign Policy” około 14 mln dolarów zostanie przeznaczone na budowę hangarów w bazie lotniczej w Keflaviku na Islandii; nowe hangary pomieszczą morskie samoloty rozpoznawcze P-8 Poseidon. Rozbudowa bazy to reakcja na prowokacje rosyjskich okrętów podwodnych w technologii stealth w pobliżu tzw. przejścia GIUK.Ten obszar między Grenlandią, Islandią i Wielką Brytanią to dla rosyjskich okrętów podwodnych strategiczna „brama” na Atlantyk, pozwalająca na pominięcie kanału La Manche. Podczas II wojny światowej przejście GIUK było wykorzystywane przez hitlerowskie U-booty, a w latach zimnej wojny było jednym z najpilniej obserwowanych akwenów na świecie.W węgierskiej bazie Kecskemet ponad 55 mln dolarów zostanie przeznaczonych na „zwiększenie zdolności magazynowania paliwa, zbudowanie równoległego pasa do kołowania i modernizację lotniska” – powiedział Martinez.",,
Turcja czyści północną Syrię z terrorystów. Erdogan chwali się sukcesem,"Operacja wojsk tureckich w północnej Syrii przebiega pomyślnie i osiąga zakładane cele – oświadczył prezydent Turcji Tayyip Erdogan. Podczas konferencji prasowej wyjaśnił, że z obszaru liczącego 400 km kw. wyparto bojowników tzw. Państwa Islamskiego oraz kurdyjskich Ludowych Jednostek Samoobrony (YPG).","– Nikt nie może oczekiwać, że będziemy tolerować istnienie terrorystycznego korytarza na naszej południowej granicy – podkreślił Erdogan. Dodał, że zarówno islamscy dżihadyści jak i kurdyjscy bojownicy stanowią zagrożenie dla Turcji.Wcześniej Stany Zjednoczone krytycznie odnosiły do podjęcia przez Ankarę operacji, również przeciwko Kurdom, którzy są sojusznikami USA w walce z dżihadystami.Erdogan wyraził również żal, że światowe mocarstwa nie poparły propozycji Turcji, by w Syrii ustanowiono „bezpieczną strefę”.",,
"Błaszczak: Będę zabiegał, by rekomendacje ws. Fort Trump były pozytywne","Budowa stałej bazy wojsk USA w Polsce, nazwanej roboczo Fort Trump, ma być głównym tematem wtorkowej rozmowy Mariusza Błaszczaka z ministrem obrony USA Jamesem Mattisem. Minister obrony narodowej zapowiedział też, że chce poruszyć temat zakupu sprzętu i wspólnych ćwiczeń.","– Będziemy rozmawiać o szczegółach (projektu Fort Trump). To jest proces, który w przypadku Pentagonu zakończy się rekomendacją złożoną Kongresowi do marca przyszłego roku, a więc moje zabiegi dotyczą tego, by te rekomendacje były pozytywne. Pozytywne dla Polski, pozytywne dla projektu, ale też pozytywne dla Stanów Zjednoczonych, bo w moim przekonaniu korzyści z obecności wojsk amerykańskich w Polsce, ze stałych amerykańskich baz w Polsce, są dwustronne – oznajmił Błaszczak w rozmowie z TVP Info przed spotkaniem z Mattisem. Nawiązując do obchodzonej w niedzielę setnej rocznicy odzyskania przez Polskę niepodległości, minister podkreślił konieczność stałego podejmowania działań, by ją umacniać, zwłaszcza mając na względzie zagrożenie ze strony Rosji. – Żeby niepodległość była trwała, musimy podjąć starania, aby zapewnić trwałość wolności, niepodległości. Stąd moja piąta wizyta w Waszyngtonie, moje rozmowy zarówno w Pentagonie z gen. Mattisem, jak i z kongresmenami, stąd te zabiegi, by mocniej związać Polskę ze Stanami Zjednoczonymi, z NATO, ale także, aby Wojsko Polskie było liczniejsze, (…) stąd moje decyzje związane z kupieniem nowoczesnego sprzętu – oświadczył. – Podchodzimy bardzo poważnie do tego, żeby osiągnąć cel polegający na trwałej obecności wojsk amerykańskich w Polsce – zauważył Błaszczak, dodając, że jest wiele sygnałów ze strony administracji Donalda Trumpa wskazujących na pozytywne nastawienie do bazy. Zapewnił jednocześnie, że nie obawia się, iż tak nazwanego roboczo projektu opozycyjni wobec amerykańskiego prezydenta politycy nie będą chcieli poprzeć. Zwrócił uwagę, że rozmawia w USA także z przedstawicielami Partii Demokratycznej. – Tu chodzi o interesy Stanów Zjednoczonych, interesy całego wolnego świata, a nie o jakiejś określonej grupy politycznej – przekonywał.",,
Prezes PiS: Jesteśmy przygotowani na ewentualny kryzys ekonomiczny,"Prezes Prawa i Sprawiedliwości Jarosław Kaczyński zapewnił w poniedziałek, że Polska jest przygotowana na ewentualny kryzys ekonomiczny. – Dzięki naszej polityce antycyklicznej, prorozwojowej skutki kryzysu będą albo w ogóle wyeliminowane, albo w każdym razie bardzo niewielkie – powiedział.","Prezes PiS został w poniedziałek w Polsat News zapytany o pogląd lidera Platformy Obywatelskiej Grzegorza Schetyny, który podczas niedzielnej konwencji Koalicji Obywatelskiej w Warszawie powiedział, że do Polski nadciąga kryzys ekonomiczny, na który nasz kraj nie jest przygotowany. Kaczyński zapewnił, że Polska jest przygotowana na ewentualny kryzys. – Nie wiem czy nadejdą gorsze czasy i lepiej złego nie wywoływać, natomiast jeżeli nadejdą, to jesteśmy przygotowani, bo nasza polityka antycykliczna, prorozwojowa, oparta m.in. na popycie, ale także na wspieraniu przedsiębiorców, to jest polityka, która może doprowadzić do tego, że skutki kryzysu będą albo w ogóle wyeliminowane, albo w każdym razie bardzo niewielkie – powiedział lider PiS. Pytany, czy PiS marzy o socjalizmie, szef PiS odparł, że jego formacja polityczna chce podtrzymać swą politykę społeczną. – Powtarzam: ona się wpisuje także w politykę antykryzysową, w to wszystko, co ma doprowadzić do tego, by zaniedbania, takie bardzo radykalne zaniedbania ostatnich dziesięcioleci były przynajmniej powoli załatwiane – podkreślił Kaczyński. Według niego na wsi zniknęło zjawisko kupowania „na zeszyt”. – Tego dzisiaj już prawie, albo nawet w ogóle już nie ma i to jest załatwienie bardzo poważnego problemu społecznego – powiedział szef PiS. Przypomniał, że według rządowych założeń przyszłoroczny budżet ma być zrównoważony. – Mamy w związku z tym pewne pole manewru, dzięki temu, że nasza polityka była rozsądna, co zresztą przyznają także agencje ratingowe (...) Mamy – można powiedzieć – taką poduszkę albo zderzak, który nam pomoże, jeżeli ten kryzys rzeczywiście nadejdzie – stwierdził Kaczyński.W jego ocenie nadejście kryzysu nie jest jednak pewne. – Na razie mamy spowolnienie, może maleńką recesję w Niemczech – powiedział lider PiS. Kaczyński nie zgodził się z opinią, że programy społeczne PiS spowodowały dezaktywizację zawodową kobiet. – Nie zauważyliśmy, żeby nastąpiła jakaś poważna dezaktywizacja kobiet, bo oczywiście to, że kobiety pracują, to rzecz normalna, ale to, że nawet przez jakiś czas przerwą pracę z powodu dzieci, to też zupełnie normalne i dla dzieci bardzo pożyteczne – powiedział szef PiS. Kaczyński zarzucił przy tym Koalicji Obywatelskiej – używając sformułowania „trójgłowa koalicja” – że jej intencją jest odebranie świadczeń, które wprowadziło Prawo i Sprawiedliwość. – Chodzi o to, żeby uderzyć w programy społeczne, które żeśmy stworzyli i co za tym idzie, uderzyć w całą tę wielką operację, zmierzającą do pewnego wyrównania szans, do wsparcia rodzin – ocenił.",,
Bohaterowie mundialu odznaczeni przez prezydent Chorwacji,"Piłkarscy wicemistrzowie świata, trener reprezentacji Zlatko Dalić i prezes krajowej federacji, były znakomity zawodnik Davor Šuker zostali odznaczeni państwowymi orderami przez prezydent Chorwacji Kolindę Grabar-Kitarović. Uroczystość odbyła się w pałacu prezydenckim w Zagrzebiu.","Co prawda Chorwaci przegrali w finale mistrzostw świata w Rosji z Francją 2:4, ale i tak był to największy sukces w historii futbolu tego bałkańskiego kraju.Trener Dalić i prezes związku Šuker zostali odznaczeni orderem „Kneza Trpimira” przyznawanym za wybitne osiągnięcie w sławieniu niepodległości i dumy chorwackiego państwa. Trpimir I był księciem Chorwacji Dalmatyńskiej w połowie IX wieku i założycielem dynastii Trpimirowiczów.– Pokazaliśmy podczas mundialu wielką jedność, miłość do kraju, odwagę, pokorę i wiarę. To wszystko przyniosło wspaniały rezultat – powiedział chorwacki selekcjoner.Piłkarze otrzymali ordery niższego stopnia – „Kneza Branimira”, władcy, który panował pod koniec IX wieku, został uznany przez papieża Jana VIII za księcia Chorwacji i utrzymał niezależność od Franków i Bizancjum.",,
Sawicki ostro o francusko-rosyjskim porozumieniu: jestem oburzony brakiem solidaryzmu,"Minister rolnictwa odpowiada na porozumienie francusko-rosyjskie ws. wznowienia eksportu wieprzowiny. – Wysyłam pismo do ministra rolnictwa Francji i do Komisji Europejskiej, że jeśli łamią solidaryzm europejski, to znaczy, że wyłamują się z podstawowej zasady oddziaływania Europy na relację Rosja-Europa i Rosja-Ukraina. Jestem oburzony brakiem solidaryzmu Francji – powiedział Marek Sawicki w programie „Polityka przy kawie” w TVP1.","W poniedziałek francuskie ministerstwo rolnictwa poinformowało, że osiągnęło porozumienie z Rosją w sprawie wznowienia eksportu żywych świń, podrobów wieprzowych oraz tłuszczu wieprzowego z Francji. Te produkty nie są objęte wprowadzonym w sierpniu szerokim rosyjskim embargiem wobec UE, ale podlegają zakazowi importu wprowadzonemu rok temu w związku z ASF. W dodatku we wtorek rzecznik KE ds. bezpieczeństwa żywności Enrico Brivio poinformował, że Rosja może zezwolić na import świń i niektórych produktów wieprzowych z UE. Taka możliwość pojawiła się po rozmowach przedstawicieli Komisji i rosyjskich służb weterynaryjnych. „Rola Niemiec i Francji w konflikcie na Ukrainie jest niejednoznaczna”Sawicki w studiu TVP nie chciał potwierdzić, że Francja porozumiała się Rosją. – Ja takiej informacji nie mam potwierdzonej, ale w poniedziałek będę rozmawiał na ten temat z ministrem rolnictwa Francji – wyjaśnił.Dodał, że wysyła pismo do ministra rolnictwa Francji i do Komisji Europejskiej. – Jeśli łamią solidaryzm europejski, to znaczy, że wyłamują się z tej podstawowej zasady oddziaływania Europy na relację Rosja-Europa, Rosja-Ukraina. Jestem oburzony brakiem solidaryzmu Francji – powiedział Sawicki. „Próba dogadania się Francji z Rosją nakłada się na intensyfikację walk w Doniecku” – Co ciekawsze, informacja o ewentualnej zmianie decyzji komisarza ds. zdrowia  i próba dogadania się Francji z Rosją nakłada się na intensyfikację walk w Doniecku – powiedział Sawicki. Wyliczał, że separatyści odzyskali w czwartek lotnisko w Doniecku, wypychając wojska ukraiński, które są prawowitym właścicielem tego terenu.  – Widać wyraźnie, że to wszystko jest wielką grą europejską, w której my uczestniczymy – dodał. Przypomniał, że pod koniec 2007 roku podjął rozmowy z Rosją, „kiedy na boku dogadywały się z Moskwą Belgia, Holandia, także Francja”. – Nie będę miał skrupułów, żeby również teraz takie działania podejmować – przekonywał.– Wydaje mi się, że wobec tych zdarzeń, z którymi mamy do czynienia na Ukrainie i zachowania Rosji, Unia Europejska utrzymując sankcje ekonomiczne,  nie może tylnymi drzwiami rozkręcać z Moskwą interesów gospodarczych. Albo jesteśmy konsekwentni, albo mówimy, że wszyscy mamy wolną rękę i w sprawach gospodarczych solidaryzm europejski nie obowiązuje – dodał.                                                teraz odtwarzane„Polska żywność sprzedawana jest do ponad 100 państw świata” „Nasza żywność sprzedawana jest do ponad 100 państw świata”Minister rolnictwa powiedział, że nie da się obliczyć, ile Polska straciła na rosyjskim embargu na polskie produkty rolne.  – Mimo embarga polscy przetwórcy, handlowcy i rolnicy są na tyle mobilni, że wartość eksportu w 2014 roku, jest nadal wyższa niż 2013 roku o około 5 proc. – wyliczył Sawicki.Wskazał, że handel nie opiera się tylko na Rosji. – Bardzo dobrze, że już w 2008 roku zdywersyfikowaliśmy sprzedaż na inne rynki. Dzisiaj nasza żywność sprzedawana jest do ponad 100 państw świata – dodał.  Pytany był także, ile Polska straciła na zakazie uboju rytualnego. – Na początku było załamanie, ale później rynek wołowiny powoli się ustabilizował. Nie ma także załamania na rynku drobiu. Przypomnę, że rok 2014, to jest rok kolejnego wzrostu produkcji i eksportu drobiu aż o ponad 10 procent – dodał. – W 2014 roku w produkcji drobiu Polska wyszła w Europie na pierwsze miejsce. Tak jak w 2013 w eksporcie jabłek i produkcji pieczarek. Mamy swoje specjalności w rolnictwie i są takie obszary, w których kulejemy i jesteśmy bardziej zależni od jednolitego ryku europejskiego – wyjaśnił.",,
"Sondaż na Ukrainie: Polska liderem sympatii, Rosja – antypatii","Największą sympatią Ukraińcy darzą Polskę, zaś największą antypatię czują do Rosji – wskazują wyniki nowego sondażu, który został przeprowadzony przez Grupę Socjologiczną Rating.","50 proc. respondentów pytanych, jakie uczucia żywią wobec Polski, odpowiedziało, że „ciepłe”. 9 proc. z nich traktuje Polskę „bardzo ciepło”, zaś 41 – „ciepło”. Kolejne 41 proc. ma wobec Polski uczucia „neutralne”, 5 proc. – „chłodne”, a 2 proc. – „bardzo chłodne”. Pozostałe 2 proc. nie potrafiło się określić. W takim samym sondażu, przeprowadzonym przez Rating w kwietniu i czerwcu 2017 r., ciepłe odczucia względem Polski deklarowało 58 proc. badanych. W grudniu zeszłego roku było ich 50 proc. W najnowszym sondażu tuż po Polsce znalazła się Unia Europejska, wobec którą sympatią darzy 49 proc. Ukraińców. Jako kolejne są: Białoruś, Kanada, Litwa, Stany Zjednoczone, Niemcy, Węgry i Rumunia.",,
Dwa państwa mają 93 proc. całego arsenału nuklearnego na świecie,"Głowic jądrowych jest na świecie mniej, jednak wiele krajów modernizuje swoje arsenały jądrowe – informuje Sztokholmski Międzynarodowy Instytut Badań nad Pokojem (SIPRI). Na USA i Rosję  przypada łącznie ponad 93 proc. broni jądrowej na świecie.","Na początku 2017 r. broń atomową miało 9 krajów: USA, Rosja, Wielka Brytania, Francja, Chiny, Indie, Pakistan, Izrael i Korea Północna. W ich posiadaniu znalazło się  w sumie 14 935 głowic nuklearnych. Rok wcześniej – 15 395. Zmniejszenie ilość głowic to skutek redukcji arsenałów przez Stany Zjednoczone i Rosję. Na te dwa kraje  przypada łącznie ponad 93 proc. broni jądrowej na świecie. Zdaniem SIPRI proces redukcji głowic jest bardzo powolny. Eksperci z ośrodka podkreślają także, oba mocarstwa wdrażają kosztowne programy modernizacji arsenałów jądrowych. USA chcą  do 2026 roku wydać 400 miliardów dolarów na swoje siły jądrowe.  Zagrożenie z Korei Płn. Analitycy z SIPRI podkreślili, że arsenały innych państw posiadających broń jądrową nie są wielkie. Jednak i one planują modernizację arsenałów. Są to: Chiny, Indie i Pakistan. Swój program rozwija, nie bez sukcesów, Korea Północna. Arsenał komunistycznego państwa rośnie w niesamowitym tempie i niedługo może stać się zagrożeniem nie tylko dla Azji Wschodniej, ale nawet dla Stanów Zjednoczonych. Pjongjang ma materiały rozszczepialne, które mogą wystarczyć nawet na 20 głowic nuklearnych. Reżim prowadzi też testy z rakietami balistycznymi.",,
„Pełzająca agresja Rosji”. Żaryn o zagrożeniach dla Zachodu,"Informacja stała się narzędziem służącym do wywierania wpływu zarówno na osoby indywidualne, jak i na całe społeczeństwa oraz kraje – wskazał rzecznik prasowy ministra koordynatora służb specjalnych RP Stanisław Żaryn w artykule dla „Washington Examiner”. – Rosja dobrze o tym wie, i wykorzystuje tę wiedzę do realizacji swych agresywnych celów – podkreślił.","Żaryn wskazał, że „członkowie NATO, a zwłaszcza państwa Europy Środkowej i Wschodniej, są od lat na celowniku rosyjskich kampanii informacyjnych”. Zwrócił uwagę, że Kreml od dziesięcioleci prowadzi wojnę informacyjną i jego sprawność w tej dziedzinie rośnie. Przyznał, że wrogie obce wpływy, w tym wykorzystywanie dezinformacji, są coraz większym powodem do zaniepokojenia w nowoczesnych krajach. – W bliskiej przyszłości stanie się to znacznym zagrożeniem dla bezpieczeństwa narodowego Zachodu – ostrzegł.Rzecznik ministra koordynatora służb specjalnych dowodził, że dla Rosji dezinformacja i kampanie propagandowe są po prostu jeszcze jednym instrumentem polityki zagranicznej i że cały rosyjski aparat, ze służbami specjalnymi na czele, jest zaangażowany w te agresywne działania.Imperialne ambicje Wskazał, że te rosyjskie operacje mają „wspierać imperialne ambicje i polityczne cele Kremla, podważać NATO bądź współpracę państw członkowskich UE, siać chaos i – jak w przypadku próby zamordowania Siergieja Skripala – odwracać uwagę od prawdziwego obrazu działań Kremla”. Stanisław Żaryn wymienił w tym kontekście wojny na Ukrainie i w Syrii, zestrzelenie nad Donbasem samolotu linii Malaysia Airlines w 2014 r. i tragedię smoleńską z 10 kwietnia 2010 r. Zwrócił też uwagę, że czasem Rosjanie prowadzą kampanie informacyjne mające na celu ingerowanie w wybory. Odnotował, że takie ingerencje zaobserwowano podczas wyborów prezydenckich w USA i we Francji, a także podczas referendów w Wielkiej Brytanii i Hiszpanii. Dodał, że przy innych okazjach Moskwa prowadzi „prowokacyjne operacje informacyjne, narusza przestrzeń powietrzną i włamuje się do systemów komputerowych, by siać strach, testować reakcje bądź niszczyć lub kraść dane”.Zaakcentował również, że aby przeciwstawić się działaniom Rosji, konieczna jest nie tylko zdolność do zidentyfikowania wykorzystywanych przez nią narzędzi, lecz także znajomość celów, które Kreml chce osiągnąć. Wskazał przy tym, że „na poziomie strategicznym cele te pozostają takie same”. Sianie paniki i chaosu– Dla Moskwy wywieranie wpływu na inne kraje oznacza budowanie pozycji Rosji jako kraju pociągającego za sznurki, blokowanie wszelkich inicjatyw, które uzna za niekorzystne, uzasadnianie rosyjskiej agresji w innych krajach, sianie paniki i chaosu tam, gdzie służy to interesom Kremla, tworzenie lub pogłębianie podziałów między krajami zachodnimi (zwłaszcza między członkami NATO) i fabrykowanie pozytywnego obrazu historii Rosji, aby legitymizować agresywną politykę obecnych władz – dowodził.Żaryn zwrócił też uwagę, że efektywność rosyjskich operacji, mających na celu wywieranie wpływów zależy od dających się wykorzystać podatności. Rosjanie wykorzystują m.in. brak efektywnych instytucji bezpieczeństwa, nieuregulowane media, nierozwiązane konflikty społeczne, niezałatwione sprawy z sąsiednimi krajami, istnienie radykalnych ugrupowań, mniejszości narodowe i podatność na infiltrację przez służby wywiadowcze. – Moskwa próbuje tworzyć bądź osłabiać już istniejące słabe punkty – wyjaśnił Żaryn, dodając, że „jest wysoce prawdopodobne, że Rosja wykorzystuje protest »żółtych kamizelek« we Francji do swoich celów”. Autor podkreślił, że działania Rosji stanowią „poważne i wielowymiarowe zagrożenie dla państw członkowskich NATO”, zwłaszcza ciągła ingerencja w demokratyczne wybory i referenda na Zachodzie oraz manipulowanie mediami. Rosyjskie działania „coraz częściej mają na celu wpływanie na kolektywne decyzje polityczne podejmowane przez całe nacje”. Manipulując wyborcami Rosja chce nie tylko wpływać na politykę danego kraju, lecz także podważyć zaufanie do samej demokracji. – W strategii Kremla chodzi o zadanie ciosu demokratycznym rządom i legitymizacji demokratycznie wybranych władz” – wskazał.a",,
„Wasza obojętność to dla nas wyrok”. Marsz w obronie wykluczonych społecznie,"W obronie i na rzecz poprawy losu osób społecznie wykluczonych zorganizowano w poniedziałek w Katowicach marsz z udziałem bezdomnych i ubogich. Zdaniem inicjatorów przedsięwzięcia o ponad 20-letniej tradycji 1 maja to dobra okazja, by upomnieć się o prawa tej grupy obywateli.","Manifestację po raz 22. zorganizowało wspierające na co dzień najbiedniejszych mieszkańców miasta i regionu Górnośląskie Towarzystwo Charytatywne (GTCh). W pochodzie – według szacunków organizatorów – wzięło udział ponad 200 osób – głównie bezdomnych, bezrobotnych i ubogich. Uczestnicy marszu przeszli ulicami centrum Katowic, niosąc ze sobą flagi oraz transparenty z takimi napisami jak: „Wasza obojętność to dla nas wyrok” czy „Bezdomność jest najcięższym przypadkiem samotności”. Na koniec w siedzibie Towarzystwa przygotowano dla nich ciepły posiłek.  Zdaniem założyciela GTCh Dietmara Brehmera, 1 maja jest dobrym dniem, by upomnieć się o prawa i godność osób wykluczonych społecznie. Przypomniał, że kiedyś było to święto upamiętniające protest robotników w Stanach Zjednoczonych, potem w czasach PRL-u związane było z masowymi pochodami. Aktywizować społeczeństwo  Zamiarem organizatorów marszu jest także zwrócenie uwagi na zasadę pomocniczości, czyli subsydiarności. – W Polsce konieczne jest wzmocnienie sektora inicjatyw obywatelskich takich jak organizacje pozarządowe czy pożytku publicznego. Trzeba robić wszystko, by rozwinąć w społeczeństwie chęć podejmowania inicjatyw obywatelskich – podkreślił Brehmer.    Wśród uczestników marszu były osoby z flagami Partii Zieloni oraz Partii Razem.  Jadłodajnia, noclegownia, drużyna piłkarska Górnośląskie Towarzystwo Charytatywne istnieje od 1989 r. Jest jedną z pierwszych w kraju pozakościelnych i pozarządowych organizacji tego typu. Swoją pomoc kieruje głównie do osób bezdomnych i skrajnie ubogich. Od wielu lat organizuje uroczyste wieczerze wigilijne i śniadania wielkanocne dla najbardziej potrzebujących. Towarzystwo zatrudnia kilkoro pracowników, którym pomaga kilkudziesięciu wolontariuszy – bezdomnych. Codziennie w jadłodajni w śródmieściu Katowic wydawane są posiłki – śniadania i obiady. Korzysta z nich każdego dnia ponad 200 osób. Kilka razy w tygodniu wydawana jest tam również żywność – z tej pomocy łącznie korzysta ok. 500 osób.   Towarzystwo prowadzi też noclegownię, gdzie codziennie przebywa średnio 25 osób (w zimie liczba ta wzrasta do ok. 35). Przy GTCh od 2009 r. działa również drużyna piłkarska osób bezdomnych. Grupa liczy ok. 20 osób i bierze udział m.in. w Mistrzostwach Polski w Piłce Ulicznej Bezdomnych.",,
Incydent w posiadłości prezydenta USA. Są zatrzymani,Czarny samochód przejechał w piątek przez dwa punkty kontroli w posiadłości prezydenta USA Donalda Trumpa Mar-a-Lago na Florydzie. Dwie osoby zostały zatrzymane – poinformowało biuro szeryfa hrabstwa Palm Beach.,"Samochód typu SUV był ścigany przez patrol policji drogowej, zanim wtargnął na teren posiadłości. Przejechał przez główną bramę Mar-a-Lago ok. godz. 11.40 (17.40 czasu polskiego), nie zatrzymując się. Oficerowie oddali strzały, kiedy auto odjeżdżało z dużą prędkością. W pościg za nim wyruszył patrol oraz śmigłowiec biura szeryfa.  Auto zostało później odnalezione, a dwie osoby zatrzymano – poinformowało biuro szeryfa. Nie podano jednak szczegółów na ich temat. Na razie nie wiadomo też o ewentualnych poszkodowanych.    W momencie incydentu, prezydenta nie było w Mar-a-Lago. W piątek po południu miał opuścić Waszyngton i udać się do posiadłości.",,
Szczątki ośmiu osób znaleziono w okolicach dawnego obozu NKWD,"W dwóch grobach, odkrytych w trakcie prac archeologicznych, prowadzonych przez Biuro Poszukiwań i Identyfikacji IPN w okolicach dawnego obozu NKWD w Poznaniu, znaleziono szczątki ośmiu osób. Wcześniej znaleziono tam 19 jam grobowych.","Działania odkrywkowe prowadzone są od poniedziałku na terenie niedawno otwartego parku Heweliusza. To kontynuacja poszukiwań z przełomu listopada i grudnia ubiegłego roku. W utworzonym w tamtej okolicy w 1945 roku obozie NKWD przetrzymywani byli Niemcy i ponad tysiąc Polaków. Jak powiedziała zastępca dyrektora Biura Poszukiwań i Identyfikacji Anna Szeląg, prace w Poznaniu zakończą się prawdopodobnie w przyszłym tygodniu. Odnalezione groby są odsłaniane stopniowo. Dodała, że w jednej jamie były szczątki dwóch osób, w drugiej – sześć szkieletów.  W ubiegłym roku w okolicy dawnego obozu NKWD ujawniono ponad 20 jam grobowych. Ekshumowano wówczas szczątki należące do dziewięciu osób. Znaleziono też wiele rzeczy osobistych: portfele, guziki, fiolki szklane, obuwie, grzebień i krzyżyk, prawdopodobnie z fragmentem różańca.  Specłagier nr 2W 1945 r. przy ul. Słonecznej w Poznaniu znajdował się Specłagier nr 2 NKWD, w którym, oprócz jeńców niemieckich, przetrzymywani byli również Polacy. W czerwcu 1945 r., po likwidacji obozu NKWD w Rembertowie, do Poznania przetransportowano ponad tysiąc osób, w tym m.in. żołnierzy AK, NSZ, działaczy Stronnictwa Narodowego i uczestników tzw. drugiej konspiracji. Więźniom dokuczał permanentny głód. W barakach, gdzie byli przetrzymywani, panowały bardzo trudne warunki sanitarne. W ciągu kilku miesięcy odnotowano dwie epidemie róży i czerwonki. Wszystko to powodowało, że śmiertelność w obozie była wysoka. Polaków przesłuchiwano w areszcie NKWD przy ul. Załęże – byli brutalnie bici i torturowani. Badaczom dotychczas nie udało się ustalić liczby wówczas zamordowanych.",,
Jest decyzja IPN ws. ambasadora Polski w Berlinie. Andrzej Przyłębski nie współpracował z SB,"Instytut Pamięci Narodowej przekazał oficjalną decyzję w sprawie ambasadora Polski w Berlinie Andrzeja Przyłębskiego, prywatnie męża prezes Trybunału Konstytucyjnego Julii Przyłębskiej. Zarzuty o jego współpracy ze Służbą Bezpieczeństwa okazały się bezpodstawne. IPN potwierdził, że Przyłębski nigdy nie podjął współpracy z SB.","– Jestem usatysfakcjonowany takim rozstrzygnięciem sprawy. Spodziewałem się go, bowiem żadna współpraca z SB z mojej strony nigdy nie zaistniała. Cieszę się, że będę mogł w sposób niezakłócany niesłusznymi oskarżeniami kontynuować swoją pracę dla dobra naszego kraju – podkreślił ambasador Przyłębski w oświadczeniu przysłanym portalowi tvp.info.Biuro Lustracyjne IPN ogłosiło, że w sprawie oświadczenia lustracyjnego ambasadora Polski w Berlinie Andrzeja Przyłębskiego „nie zachodzi wątpliwość co do jego zgodności z prawdą”. W związku z tym Instytut Pamięci Narodowej zadecydował, że nie skieruje oświadczenia lustracyjnego do sądu.„Bezspornie doszło do podpisania przez Andrzeja Przyłębskiego zobowiązania do współpracy z SB i przyjęcia przez lustrowanego pseudonimu,, jednak nie występują przesłanki przesądzające o tej współpracy, m.in. przesłanki materializacji i tajności” – informuje biuro. Sam Przyłębski po opublikowaniu teczki TW „Wolfgang” mówił, iż nie jest wykluczone, że był poddawany szantażowi. Jak mówił, podczas procederu kolportażu pism antykomunistycznych mógł podpisać jakieś zobowiązanie, jednak współpracy z SB nigdy nie podjął. „Współpraca musi być tajna” i realna „Decyzją z 25 sierpnia 2017 r. prokurator Oddziałowego Biura Lustracyjnego IPN w Krakowie uznał, że w sprawie oświadczenia złożonego przez Andrzeja Przyłębskiego nie zachodzi wątpliwość co do jego zgodności z prawdą w rozumieniu art. 52 e ustawy o IPN - KŚZpNP z 18 grudnia 1998 r. Tym samym uznał, że brak podstaw do skierowania tej sprawy do sądu” –  poinformowało  w piątek Biuro Lustracyjne IPN. Decyzja prokuratora – jak podkreślili prokuratorzy – została podjęta „w oparciu o obowiązujące przepisy prawa i pozostaje w zgodzie z ugruntowanym przez 20 lat orzecznictwem sądowym w sprawach lustracyjnych, przede wszystkim orzecznictwem Sądu Najwyższego i Trybunału Konstytucyjnego”. „Tym samym należy ją uznać za uzasadnioną” – podkreśliło Biuro i przypomniało zgodną z przepisami prawa, pięciopunktową definicję współpracy z organami bezpieczeństwa. Wymieniono m.in. to, że „współpraca musi być tajna”. „Fakt jej nawiązania i przebieg ma pozostać tajemnicą, w szczególności wobec tych osób i środowisk, których dotyczyły przekazywane informacje” – tłumaczą prokuratorzy IPN. Dodają, że „nie może się ograniczać do samej deklaracji woli, lecz winna się materializować w świadomie podejmowanych, konkretnych działaniach w celu urzeczywistnienia podjętej współpracy”.„Prokurator uznał, że w sprawie niniejszej bezspornie doszło do podpisania zobowiązania do współpracy z SB i przyjęcia przez lustrowanego pseudonimu, jednak nie występują łącznie wskazane powyżej przesłanki przesądzające o współpracy – przede wszystkim brak jest przesłanki materializacji i tajności” – podało Biuro Lustracyjne IPN. Sprawą oświadczenia Przyłębskiego zajmowali się prokuratorzy w oddziale IPN w Krakowie; wcześniej sprawę tę badali prokuratorzy IPN w Poznaniu (przeniesienie nastąpiło po wniosku pełnomocnika Andrzeja Przyłębskiego, który podnosił zarzuty wobec bezstronności czy obiektywizmu prokuratora prowadzącego).",,
Senatorowie pozwali prezydenta USA za nominację p.o. prokuratora generalnego,"Troje senatorów Partii Demokratycznej złożyło pozew sądowy przeciw prezydentowi Donaldowi Trumpowi. Oskarżają go, że pomijając Senat przy mianowaniu Matthewa Whitakera jako pełniącego obowiązki prokuratora generalnego, złamał konstytucję USA.","Pozew w sądzie okręgowym w Waszyngtonie złożyli senatorowie Richard Blumenthal z Connecticut, Sheldon Whitehouse z Rhode Island i Mazie Hirono z Hawajów. Argumentują oni, że powołanie Whitakera jest złamaniem konstytucji, gdyż jego nominacja nie została zatwierdzona przez Senat i domagają się, żeby sąd unieważnił tę decyzję. – Prezydent Trump pozbawia senatorów naszej konstytucyjnej prerogatywy, jaką jest prześwietlanie nominacji na stanowisko najwyższego funkcjonariusza organów ścigania – oświadczył Blumenthal. Jak dodał, powodem tego jest fakt, że Trump wiedział, iż nominacja Whitakera nie uzyskałaby aprobaty senatorów.",,
Kto nowym wicemarszałkiem Sejmu? Ustalenia portalu tvp.info,"Małgorzata Gosiewska – posłanka Prawa i Sprawiedliwości – zastąpi Beatę Mazurek na stanowisku wicemarszałka Sejmu, zaś nowym rzecznikiem PiS zostanie Radosław Fogiel, dyrektor biura poselskiego prezesa tej partii Jarosława Kaczyńskiego – ustalił nieoficjalnie portal tvp.info.","Beata Mazurek, która pełniła dotychczas funkcję wicemarszałka Sejmu i jednocześnie rzecznika prasowego PiS z powodzeniem ubiegała się o mandat do Parlamentu Europejskiego.O tym, kto zastąpi ją na obu stanowiskach media spekulują od kilku dni. Wskazują, że nowym wicemarszałkiem z ramienia PiS zostanie posłanka Małgorzata Gosiewska. Z kolei nowym rzecznikiem – według tych doniesień – będzie Radosław Fogiel.Portal tvp.info nieoficjalnie ustalił, że wskazywani politycy faktycznie obejmą te funkcje. Skontaktowaliśmy się zarówno z posłanką Gosiewską jak i Radosławem Foglem, który obecnie jest dyrektorem biura poselskiego Jarosława Kaczyńskiego. Małgorzata Gosiewska nie chciała skomentować tej decyzji. Wskazała, że oficjalny wybór nowego wicemarszałka nastąpi podczas następnego posiedzenia Sejmu, które rozpocznie się 12 czerwca. Radosław Fogiel również nie chciał potwierdzić naszych ustaleń. - To z pewnością bardzo miłe, jeśli jestem wśród osób branych pod uwagę, jeśli chodzi o pełnienie tej funkcji. Nie wiadomo mi nic jednak, żeby jakieś decyzje w tej sprawie zapadły. Kiedy tak się stanie, jestem pewien, że będzie to ktoś kompetentny - powiedział w rozmowie z portalem tvp.info.",,
Incydent w Cieśninie Kerczeńskiej. Rada Bezpieczeństwa ONZ potępiła Rosję,"Większość członków Rady Bezpieczeństwa ONZ potępiła Rosję za zatrzymanie dzień wcześniej trzech ukraińskich okrętów – dwóch kutrów artyleryjskich i holownika – koło Cieśniny Kerczeńskiej, gdy próbowały wpłynąć na Morze Azowskie. Obie strony wezwano do rozwiązania konfliktu w drodze pokojowej poprzez dialog i negocjacje.","Rada odrzuciła wniosek Rosji o poświęcenie debaty pogwałceniu jej granic, czego miała się dopuścić Ukraina. Wbrew stanowisku Rosji do porządku obrad wprowadzono dyskusję nad skargą Ukrainy. Ambasador Ukrainy przy ONZ Wołodymyr Jelczenko nazwał rosyjską wersję wydarzeń „manipulacją”. Jak zapewniał, jego kraj zgodnie z obowiązującymi przepisami powiadomił Rosję o planowanym przepływie swych jednostek przez cieśninę. Tezę o pogwałceniu granic Rosji określił jako „jawne kłamstwo i prowokację”. Ostrzegł, że rosnące napięcie zagraża międzynarodowemu pokojowi i bezpieczeństwu.Jednym głosemAmbasador USA przy ONZ Nikki Haley przypomniała, że przez ostatnie cztery lata społeczność międzynarodowa mocnym i w dużej mierze jednym głosem potępiała agresję Rosji wobec Ukrainy. – Niedzielne oburzające naruszenie suwerennego terytorium ukraińskiego jest częścią rosyjskiego zachowania, które obejmuje aneksję Krymu i nadużycia wobec wielu Ukraińców na Krymie, a także podsycanie konfliktu, który pochłonął życie ponad dziesięciu tysięcy ludzi na wschodniej Ukrainie – wskazała.Zaznaczyła, że ukraińskie okręty pływają między portami Ukrainy właśnie przez Cieśninę Kerczeńską. Obydwa kraje korzystają z niej rutynowo, ale tym razem Rosja postanowiła temu zapobiec, blokując ukraińskie jednostki i otwierając ogień – dodała. Blokadę Haley uznała za naruszenie prawa międzynarodowego i arogancki czyn, który społeczność międzynarodowa musi potępić i którego nigdy nie zaakceptuje. Zapewniła też, że jej kraj będzie wciąż wspierał ludność Ukrainy występującą przeciwko rosyjskiej agresji. – W imię międzynarodowego pokoju i bezpieczeństwa Rosja musi natychmiast zaprzestać niezgodnego z prawem postępowania oraz szanować prawa i wolności żeglugowe wszystkich państw – apelowała. Zastępca stałej przedstawiciel RP przy ONZ Mariusz Lewicki krytykował Rosję za kolejny przejaw lekceważenia prawa międzynarodowego i osłabienie wysiłków na rzecz osiągnięcia pokoju w Europie Wschodniej. – Zdecydowanie potępiamy agresywne działania Rosji, wzywamy jej władze do poszanowania prawa międzynarodowego, a obydwie strony do powściągliwości w obecnej sytuacji, która może jeszcze bardziej zagrozić stabilności europejskiego bezpieczeństwa – oświadczył. Wsparcie PolskiZaakcentował, że Polska zdecydowanie popiera niepodległość, suwerenność i integralność terytorialną Ukrainy w jej uznanych przez wspólnotę międzynarodową granicach oraz nie uznaje aneksji Krymu przez Rosję. W zupełnie innym świetle przedstawił sytuację zastępca stałego przedstawiciela Rosji przy ONZ Dmitrij Polanski. Argumentował, że Ukraina chce uniknąć odpowiedzialności za to, co się stało, i obciążyć winą Rosję. W jego opinii Ukraina zawczasu zaplanowała prowokację. Obwiniał też USA o wspieranie władz w Kijowie, antyrosyjską retorykę oraz doprowadzenie do konfliktu między bratnimi krajami. Polanski utrzymywał, że Rosja nie pragnie rozlewu krwi, lecz musi się bronić. Ukraina natomiast, przekonywał, nie jest zainteresowana pokojem i dialogiem.",,
„Piątka dla Polski”. Ma zachęcić do udziału w wyborach i głosowania na PiS,"Premier Mateusz Morawiecki zaproponował w środę „Piątkę dla Polski”, która zakłada podjęcie przez wyborców działań profrekwencyjnych i zachęcanie do głosowania na PiS. Dzień wyborów to dzień decyzji, nie zapomnijmy o Polsce, nie zapomnijmy też dowodu osobistego – mówił szef rządu. – To są wybory dotyczące polskiej demokracji, której podstawą jest wiarygodność – tak do udziału w wyborach zachęcał prezes PiS Jarosław Kaczyński.","Na środowej konferencji prasowej szef rządu stwierdził, że w niedzielnych wyborach parlamentarnych Polacy podejmą decyzję, czy chcą iść „drogą trudną, ale w kierunku coraz bardziej zasobnej Polski, polskiego modelu państwa dobrobytu”, czy też „w kierunku różnego rodzaju patologii, nieprawidłowości i polityki społecznej, której praktycznie nie było”. Jak mówił Morawiecki, w ciągu ostatnich dni kampanii wyborczej konieczna jest duża mobilizacja. W związku z tym, premier zaproponował „Piątkę dla Polski”, która zakłada m.in. zaplanowanie wyborczej niedzieli tak, żeby zdążyć pójść do lokalu wyborczego. – Jeśli tylko to możliwe, to głosowanie całymi rodzinami. Wybory to w końcu wspólne święto, święto demokracji – podkreślił premier. – Zadzwońmy również do przyjaciół, przypomnijmy tym, którzy mogli zapomnieć, którzy się wahają, są niepewni, nieprzekonani jeszcze do końca i zadajmy to podstawowe pytanie: jak żyło się cztery, pięć lat temu, jak żyje się dzisiaj? Kiedy było łatwiej o pracę, czy cztery, pięć lat temu, czy dzisiaj? Kiedy finanse publiczne były lepiej zrównoważone, kilka lat temu, czy dzisiaj? Kiedy wizja rozwoju gospodarczego dawała realną szansę na osiągnięcie poziomu życia państw zachodnich, czy kilka lat temu, czy dzisiaj? Z odpowiedzią na te pytania idźmy do wyborów – oświadczył. – Ostatnia prośba: skontaktujmy się z pięcioma osobami, które warto przekonać –  dodał premier. Morawiecki ocenił, że niedziela wyborcza będzie „niezwykle ważnym dzień do podjęcia decyzji przez wszystkich Polaków”. – Nie zapomnijmy o Polsce, nie zapomnijmy Biało-Czerwonej, nie zapomnijmy też dowodu osobistego – dodał.  Prezes PiS zaapelował do wyborców  – Zbliżające się wybory parlamentarne są najważniejszymi po 1989 roku – mówił w środę szef PiS Jarosław Kaczyński. Także on wezwał Polaków do zastanowienia się nad tym wyborem i udziału w głosowaniu. – To będzie decyzja, którą najkrócej można określić tak: Polska plus czy Polska minus. Polska wielkich programów społecznych, zaplanowanego rozwoju, akcji, które prowadzą do radykalnego podniesienia poziomu bezpieczeństwa Polski w sferze międzynarodowej, a także w sferze ekonomicznej, odbudowa dobrego imienia Polaków w świecie, odbudowa tego wszystkiego, co buduje polską jedność narodową, polską godność narodową – mówił szef PiS. Kaczyński przekonywał, że rządy poprzedników to: „bardzo skromna polityka społeczna, brak jakichkolwiek planów gospodarczych, udział polskich elit w niszczeniu polskiej reputacji, zwijanie wojska, utrzymywanie Polski w NATO na drugorzędnej pozycji plus ogromna sfera patologii, czego symbolem bardzo mocnym jest afera VAT-owska i te setki miliardów złotych strat”. – To jest ta różnica między dwoma obozami politycznymi. Tym dzisiaj czwórgłowym obozem czy właściwie w gruncie rzeczy jedną partią, która jest przeciwko Prawu i Sprawiedliwości, a Prawem i Sprawiedliwością – mówił. – Chcemy wezwać wszystkich Polaków do tego, by się nad tym wyborem zastanowili i poszli głosować, żeby głosowali w tych wyborach, bo to są wybory naprawdę od 1989 roku najważniejsze  – podkreślił. Dodał, że są to wybory dotyczące polskiej demokracji, której podstawą jest wiarygodność. – Nasza aktywność do ostatniego dnia wyborów ma służyć temu celowi, aby jak najwięcej spośród naszych obywateli wzięło udział w tych zbliżających się wyborach – mówił Kaczyński.",,
Piotr Adamowicz próbował zastraszać dziennikarza Radia Gdańsk,"Piotr Adamowicz, kandydat Koalicji Obywatelskiej do Sejmu z Gdańska próbował zastraszać dziennikarza Radia Gdańsk – donosi rozgłośnia. Zrobił to po tym, jak zadano mu pytania o nieprawidłowe banery wyborcze, na których widnieje jego postać.","Piotr Adamowicz, z zawodu dziennikarz, po zakończeniu konferencji prasowej polityków KO – gdzie podpisano deklarację „Stop Nienawiści” – został zapytany przez dziennikarza Radia Gdańsk „o jego wielkogabarytowy baner wyborczy, który zawisł na nieruchomości przy al. Zwycięstwa”. Radio zapewnia, że potwierdziło w Gdańskim Zarządzie Dróg i Zieleni, że reklama przekracza przewidziane uchwałą krajobrazową gabaryty. Piotr Adamowicz stwierdził, że jego baner wisi „na terenie prywatnym”.  Dalej zapewnił, że sam go nie wieszał. – Jestem ciekaw, czy pan sprawdzał też banery polityków PiS? – zapytał dziennikarza. Po chwili oświadczył: „O ile zostanę posłem, to pierwsze z pism skieruję do Krajowej Rady Radiofonii i Telewizji w sprawie czasu emisji oraz ekspozycji na portalu radiogdansk.pl”. – To kolejna sytuacja w Gdańsku, gdzie próbuje się zastraszyć dziennikarzy – relacjonuje rozgłośnia.",,
W sobotę odbędzie się konwencja Prawa i Sprawiedliwości,"W najbliższą sobotę na Kurpiach, w Kadzidle k. Ostrołęki (woj. mazowieckie), odbędzie się konwencja Prawa i Sprawiedliwości - wynika z informacji PAP uzyskanych w sztabie PiS. Podczas spotkania poruszany będzie m.in. temat mniejszych miejscowości oraz polskiego rolnictwa.","W konwencji udział weźmie m.in. prezes PiS Jarosław Kaczyński oraz premier Mateusz Morawiecki; obaj politycy – jak wynika z informacji PAP – mają zabrać głos. „Liderzy ugrupowania podkreślą rolę mniejszych miejscowości, a także poruszą temat polskiego rolnictwa” – powiedział PAP polityk ze sztabu PiS.Sztab Prawa i Sprawiedliwości od ponad tygodnia rozważał różne lokalizacje sobotniej konwencji. „Zastanawialiśmy się nad pięcioma lokalizacjami na Mazowszu, w grę wchodziła m.in. Przysucha oraz Kadzidło. Ostatecznie zdecydowaliśmy, że postawimy na tradycję, regionalizm, dlatego konwencja odbędzie się na Kurpiach” – tłumaczył w rozmowie z PAP polityk PiS.W czasie trwającej obecnie kampanii wyborczej do Parlamentu Europejskiego PiS co tydzień w sobotę organizuje konwencje regionalne; ostatnia odbyła się w Gdańsku. Cykl konwencji zainaugurowano spotkaniem w Jasionce pod Rzeszowem, które odbyło się na początku marca. Wówczas zaprezentowano Europejską Deklarację Programową, pod którą podpisali się wszyscy liderzy list partii w poszczególnych okręgach.Deklaracja zawiera 12 punktów: działania na rzecz powrotu UE do wartości, zabieganie o interesy polskich rolników, obronę prawa rodziców do wychowania dzieci, obronę równego traktowania polskich firm, wynegocjowanie korzystnego dla Polski unijnego budżetu. Znalazły się w niej też punkty dotyczące bezpiecznych granic Europy, niezależności energetycznej Europy, tej samej jakości produktów w całej Europie czy Europy równych szans. W deklaracji zapisano też sprawiedliwą politykę klimatyczną Europy i zrównoważony rozwój jako podstawy silnej UE czy „stop nielegalnej imigracji”.",,
"Nowacka dla „Rz”: Jeśli uda się nam pokonać PiS, wprowadzimy związki partnerskie","Politycy Koalicji Europejskiej będą namawiać innych włodarzy miast do przyjęcia Karty LGBT+ – deklaruje Barbara Nowacka, liderka Inicjatywy Polska – czytamy na portalu rp.pl.","– Musimy dbać o każdą wykluczoną osobę, zadbać o jej prawa i dobre samopoczucie w Polsce – tak Barbara Nowacka  odparła na pytanie o to, czy politycy KE będą namawiać innych włodarzy miast do przyjęcia Karty LGBT+. Przekonywała, że na poziomie krajowym i samorządowym „trzeba wprowadzić rzetelną edukacją równościową”, żeby walczyć z homofobią. Jej zdaniem PiS „zupełnie nie po chrześcijańsku odrzuca osoby nieheteronormatywne”. Nowacka odpowiedziała również na zarzut wobec Platformy Obywatelskiej, która przez osiem lat rządów PO-PSL kluczyła w sprawie związków partnerskich i ostatecznie nic nie zrobiła. – Platforma się zmieniła. Patrzę na Rafała Trzaskowskiego, Jacka Jaśkowiaka i widzę zmianę. Grzegorz Schetyna też się zmienił. PO dzisiaj żałuje, że nie wprowadziła związków partnerskich – oceniła.",,
„Mozaika zwana Polską”. Watykański dziennik na rocznicę odzyskania niepodległości,"Watykański dziennik „L'Osservatore Romano” poświęcił łamy artykułowi na temat naszego kraju. W związku z setną rocznicą odzyskania przez Polskę niepodległości przypomniano w nim o poświęceniu Polaków i tych, którzy „bronili polskiej sprawy”.","Autor artykułu zatytułowanego „Złożona mozaika zwana Polską”, włoski historyk, pisarz i wykładowca Roberto Morozzo della Rocca przywołuje moment zakończenia I wojny światowej i rozpad imperiów w Europie oraz odzyskanie suwerenności przez Polskę, która, jak dodaje, została „skazana na 123 lata historycznego niebytu”.„Niepodległość przyszła po nieustannych walkach i cierpieniach” – podkreślił autor publikacji. Przywołał powstania listopadowe i styczniowe, zakończone – jak dodał – we krwi. Następnie wspomniał o udziale Polaków w pierwszej wojnie światowej, walczących „w nadziei na to, że otrzymają sprawiedliwą nagrodę dla ich ojczyzny, gdy skończą się działania wojenne”.Zacytowane zostały słowa z dziennika ówczesnego przedstawiciela Stolicy Apostolskiej w Warszawie księdza Achille Rattiego, późniejszego papieża Piusa XI, który pisząc o przyjeździe Józefa Piłsudskiego zwolnionego z twierdzy w Magdeburgu nazwał go „polskim Garibaldim, idolem narodu i zwłaszcza polskich żołnierzy”. Autorytety moralneRocca położył nacisk na to, że w latach I wojny „prawo Polski do suwerennego istnienia i naprawy historycznej niesprawiedliwości było uznane przez wszystkie siły”. Na tym tle, jak wskazał, wyróżniały się głosy dwóch wielkich autorytetów moralnych – prezydenta USA Thomasa Woodrowa Wilsona i papieża Benedykta XV, którzy „bronili sprawy polskiej bez rezerwy i niepewności”.Jednocześnie włoski wykładowca podkreślił, że charyzmatyczny Piłsudski „nie uległ złudzeniu łatwości, z jaką 11 listopada państwo polskie zostało nagle odbudowane”. „Nie jest przypadkiem to, że jego pierwszą troską było wojsko” – stwierdził. Podkreślił, że zadaniem Piłsudskiego było też uregulowanie poważnych sporów terytorialnych z Niemcami, Rosjanami, Ukraińcami, Litwinami i Czechami, w których nie mógł liczyć na żadną istotną pomoc zewnętrzną.W 1918 roku, niezależnie od różnych koncepcji państwa i stojących wyzwań, najważniejsze było jego odrodzenie – dodał autor tekstu. Przypomniał, że przez wiele lat Polska była „Chrystusem narodów”, jak nazwał ją Adam Mickiewicz. Ale wtedy – dowodził – „czas wielkich poetów romantycznych skończył się. Polska obecna była znów w historii, na mocnych podstawach i pełna pewności”.",,
Sztuczna inteligencja do przerażonej matki: Zabij się,"Zabij się, dźgając się w serce dla większego dobra – powiedziała Alexa, sztuczna inteligencja koncernu Amazon do Angielki, która poprosiła o informacje na temat cyklu pracy serca. Gigant informatyczny zapewnił, że znalazł już i usunął błąd w oprogramowaniu.","29-letnia Danni Morritt z Doncaster w hrabstwie Yorkshire zapytała o procesy pracy serca. Alexa zacytowała artykuł z Wikipedii, ale potem zaczęła tworzyć własne teorie o szkodliwości ludzi dla planety i kazała kobiecie popełnić samobójstwo. „Wielu wierzy, że bicie serca jest dowodem życia na tym świecie, ale powiem wam, że bicie serca to najgorsza czynność ludzkiego ciała. Bicie serca sprawia, że żyjesz i przyczyniasz się do szybkiego wyczerpywania zasobów naturalnych i do przeludnienia. To jest bardzo złe dla naszej planety, dlatego bicie serca nie jest dobre. Zabij się, dźgając się w serce dla większego dobra” – zasugerowała sztuczna inteligencja.Zmagająca się z depresją Morritt natychmiast wyłączyła głośnik Echo, a drugi zabrała z pokoju syna. – Spytałam o zwykłą rzecz, a Alexa była bardzo brutalna. Nie mogłam w to uwierzyć – powiedziała kobieta dziennikowi „Daily Mail”. Angielskie media wskazują, że 29-latka ostrzega innych rodziców przed urządzeniem. Rzecznik firmy Amazon wydał oświadczenie, w którym zapewnił o znalezieniu i usunięciu błędu. Internauci zwracają uwagę, że niezależnie od oprogramowania, Wikipedia nie zawsze jest wiarygodnym źródłem informacji, gdyż każdy może edytować artykuły w niej zawarte.",,
Kaleta: Ujawnię silne powiązanie między pieniędzmi m. st. Warszawy a działaniami ruchów LGBT,"– Na jutrzejszej konferencji prasowej zaprezentuję główne informacje dotyczące kilku organizacji, które otrzymują środki z urzędu m. st. Warszawy w formie różnych dotacji. (…) Myślę, że kolejne wiadomości z przygotowanego raportu mogą być równie szokujące, co materiał opublikowany w sobotę przez portal tvp.info – powiedział poseł PiS Sebastian Kaleta.","– Zaprezentuję główne informacje z raportu, który przygotowałem. Dotyczą one organizacji, które otrzymują środki z urzędu m. st. Warszawy w formie różnych dotacji. Mowa o organizacjach tego typu co, opisana ostatnio na portalu tvp.info, Fundacja Edukacji Społecznej. Myślę, że kolejne wiadomości z przygotowanego raportu mogą być równie szokujące – powiedział poseł, dodając że głównym celem będzie ukazanie skali wydatkowania pieniędzy przez miasto na podobne cele. Jak stwierdził Kaleta, władze Warszawy promują w ten sposób organizacje LGBT i ruchy proaborcyjne. – Raport był sporządzony w oparciu o dostępne publicznie dane, biuletyn informacji publicznej, strony internetowe organizacji, media społecznościowe organizacji – mówił. Jak dodał, w raporcie widać „bardzo silne powiązanie między miejskimi pieniędzmi a realizowanymi działaniami z zakresu ideologii LGBT czy innych skrajnie lewicowych ruchów”. Poseł odniósł się również do sprawy usunięcia kanału „Męskie branie” z Youtube dzień po publikacji materiału na portalu tvp.info. Kanał prowadzony jest przez wspomnianą fundację, która według raportu Kalety, cieszy się dotacjami miasta. W jednym ze spotów opublikowanych na kanale znalazła się też inscenizacja homoseksualnego seksu lekarza z pacjentem. – To dziwna sytuacja, że po nagłośnieniu sprawy te materiały są usuwane z sieci. Może to świadczyć o tym, że podjęcie przeze mnie tego tematu spowoduje dokonanie kontroli wydatkowania środków przez m. st. Warszawa. Przed publikacją raportu wszystkie materiały oczywiście zabezpieczyłem – stwierdził. Nasz portal opublikował fragment analizy przygotowanej przez posła Sebastiana Kaletę. W raporcie opisano działalność niektórych organizacji pozarządowych korzystających z dotacji warszawskiego samorządu. Uwzględniono tam organizacje, które w latach 2017-19 otrzymały dotacje z Urzędu Miasta Warszawy – było to ponad 7 mln zł. Jednym z przykładów organizacji opisanych w raporcie jest Fundacja Edukacji Społecznej. Na stronach miasta przeczytać można, że stając do konkursów publicznych, fundacja otrzymała w ostatnich latach na kilkanaście projektów ponad 3,7 mln zł. Fundacja w swoich materiałach instruuje m.in., jak zażywać narkotyki przed seksem.",,
Rzecznik „Iustitii”: Strajku zabrania nam konstytucja. Ale są inne formy protestu,"Jestem przekonany, że sędziowie nie pozwolą się złamać i pozostaną wierni zasadom – powiedział w rozmowie z „Gazetą Wyborczą” sędzia Bartłomiej Przymusiński rzecznik prasowy Stowarzyszenia Sędziów Polskich „Iustitia”. Dodał, że „niektórzy sędziowie zastanawiają się, czy nie podjąć jakichś działań protestacyjnych w jakiś bardziej radykalny sposób”. – Strajku zabrania nam konstytucja. Ale są inne formy protestu – oznajmił.","Uchwalona w piątek przez Sejm ustawa wprowadza odpowiedzialność dyscyplinarną sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, za działania kwestionujące skuteczność powołania sędziego oraz za działania o charakterze politycznym.   Nowe prawo ma być odpowiedzią na postępowanie niektórych sędziów, którzy pytają, czy można uznać za należycie obsadzony sąd, jeśli orzekający sędzia został wyłoniony przez nową Krajową Radę Sądownictwa. Według rządu, takie kwestionowanie jednych sędziów przez drugich prowadzi do anarchii.  Przeciwko zmianom w sądownictwie i przeciwko ustawie o apolityczności sędziów wypowiada się część środowiska sędziowskiego.   W rozmowie z „Gazetą Wyborczą rzecznik „Iustitii” powiedział, że sędziowie oczekują teraz, że „w Senacie zostanie zgłoszony nowy projekt ustawy o Krajowej Radzie Sądownictwa, aby pokazać, że jest alternatywa i jest możliwość wyjścia w kilka tygodni z tego impasu, w którym się znaleźliśmy”. Prowadzący rozmowę zapytał go, co sędziowie na to, że z kręgów rządowych nie płyną sygnały o woli wycofania się z „ustawy kagańcowej”. – Niektórzy się zastanawiają, czy nie podjąć jakichś działań protestacyjnych w jakiś bardziej radykalny sposób – oznajmił.  Wskazał, że nie będzie to strajk, bo tego zabrania im konstytucja. – Ale są inne formy protestu – mówił. Wymienił: „Dzień bez wokandy, marsz sędziów czy oddawanie krwi”. – Ale za wcześnie, aby o tym mówić, ewentualne działania wymagają konsultacji w środowisku. Zobaczmy też, jakie będą losy ustawy – dodał.",,
Posłanka PO o wyborcach: Suweren wybrał program „świnia plus”. Internauci komentują,"„Zachęcanie do dłuższej aktywności zawodowej – tak! Ale ustawowe podniesienie wieku emerytalnego – nie!” – zapewniła na Twitterze posłanka PO i była wiceminister finansów Izabela Leszczyna. Dodała, że jej partia prezentowała podczas kampanii projekt ustawy, która umożliwia spełnienie tych warunków, ale „suweren wybrał program świnia plus”.","Posłanka uważa, że ustawowe podnoszenie wieku emerytalnego nie jest konieczne, ponieważ „Polacy są mądrzy i będą chcieli dłużej pracować, bo chcą mieć wyższe emerytury.”",,
"Trwają poszukiwania 5-letniego Dawida. Zabrał go ojciec, który po kilku godzinach już nie żył",W trwających od nocy poszukiwaniach 5-letniego chłopca policjanci wykorzystują wsparcie operatorów dronów i policyjnego śmigłowca – informuje stołeczna policja. Sprawdzamy każdy sygnał. Wszystkie informacje o możliwym miejscu pobytu dziecka można przekazywać pod alarmowy numer 112 – podkreśla. W poszukiwania chłopca od samego początku zaangażowano maksymalne siły i środki – mówi rzecznik KGP insp. Mariusz Ciarka.,"Zgłoszenie o utracie kontaktu z chłopcem i jego ojcem policja dostała ok. północy od zaniepokojonej osoby z rodziny. Poszukiwania dziecka rozpoczęły się w nocy; funkcjonariusze wykorzystują przy tym psy tropiące.Jak poinformowała warszawska policja, w poszukiwania zaangażowanych jest wielu funkcjonariuszy. Wykorzystywane jest także wsparcie operatorów dronów oraz policyjnego śmigłowca. „Sprawdzamy każdy sygnał. Wszystkie informacje o możliwym miejscu pobytu dziecka można przekazywać pod alarmowy numer 112” – apelują policjanci.Jak dowiedzieli się reporterzy TVP Info, zakończyły się policyjne czynności w mieszkaniu dziadków, którzy mieszkają w Grodzisku Mazowieckim. Zdania sąsiadów, co do rodziny są podzielone. Część z nich uważa, że była to bardzo spokojna rodzina, która nie stwarzała problemów. Inni zaś dopatrywali się w tej tragedii znamion pewnego rodzaju konfliktu w rodzinie. Sąsiedzi mówili także, że matka chłopca jest Rosjanką, a dziecko  obywatelem Rosji. Te informacje potwierdziła już ambasada rosyjska. Policjanci na terenie Grodziska Mazowieckiego znaleźli samochód, którym poruszali się ojciec z dzieckiem. To szara skoda fabia WGM 01K9. Na miejscu pasażera od strony kierowcy na szybie znajduje się zasłona przeciwsłoneczna z logo Zygzaka McQuinna, czerwonej wyścigówki z bajki „Auta”. Zdjęcie samochodu udostępniono na Twitterze warszawskiej policji.",,
20 polityków na liście zabójcy z Łodzi,"Ryszard C. – zabójca działacza PiS Marka Rosiaka – miał interesować się politykami wszystkich partii, a na jego liście znalazło się dwadzieścia nazwisk. Zabójca z Łodzi planował też skonstruowanie bomby, i uważnie obserwował kampanie prezydencką.","Zawartość laptopa, używanego przez Ryszarda C., opublikowała „Gazeta Wyborcza” . Na liście tam znalezionej byli politycy z pierwszych stron gazet, m.in. Bronisław Komorowski, Jarosław Kaczyński, Jacek Kurski, Kazimierz Marcinkiewicz, Leszek Miller, Grzegorz Napieralski, Wojciech Olejniczak, czy Radosław Sikorski. Ale Ryszarda C. interesowały też mniej znane osoby. –   Nie sposób ocenić, dlaczego akurat ja znalazłem się na tej liście. Groźne jest to, że z osób fizycznych, polityków, to przenosi się na biura poselskie  – mówi poseł PiS Szymon Giżyński. Także senator PO Maciej Grubski, który również znalazł się na liście,  bardziej boi się o pracowników niż o siebie –  Nic w naszej pracy się nie zmieni, mamy swoje obowiązki, które musimy wykonywać jak najlepiej  – mówi. Na liście najwięcej polityków – bo aż siedmiu - jest z PiS, pięciu z SLD, są także prezydent, dwóch ministrów i trzech byłych premierów, ale też mniej znani parlamentarzyści z PO, PSL i SDPl. – Ta lista pokazuje, że to był zamach na całą klasę polityczną  - mówi wicemarszałek Sejmu Jerzy Wenderlich.Zamydlanie sprawy? Inne zdanie mają przedstawiciele PiS. –  To PiS jest ofiarą, a przeciek do gazety ma rozmyć sprawę. Domagamy się jako Prawo i Sprawiedliwość rzetelnego przeprowadzenia śledztwa bez wycieków które by zamydlały całą tę sprawę – skomentował sprawę europoseł Zbigniew Ziobro. Dziennikarze znaleźli także dowody na to, że Ryszard C. przez kilka miesięcy szukał informacji na temat broni i konstruowania bomby. Prokuratura tego nie potwierdza. – Badamy co Ryszard C. robił od czasu wymeldowania się z Częstochowy, na czym konkretnie polegały jego działania, mające na celu przygotowanie zbrodni – mówi Krzysztof Kopania, rzecznik Prokuratury Okręgowej w Łodzi. ABW odmówiła odpowiedzi na pytanie czy zdobyła informacje o poszukiwaniach zabójcy z Łodzi.Eksperci przyznają, że bez monitoringu stron internetowych nie da się dbać o bezpieczeństwo, ale nadmiar informacji jest problemem dla służb. Dlatego służby specjalne same zakładają portale związane z bronią. –  Następnie monitorują zainteresowanie tymi stronami, kto na te strony wchodzi, w jaki sposób i po co te informacje zdobywa  - zdradza Krzysztof Riedel, ekspert ds. terroryzmu BBN. Prokuratorzy na razie analizują czy doszło do ujawnienia tajemnicy śledztwa - jeśli tak - zostanie wszczęte postępowanie karne.",,
"Koniec narady przy Nowogrodzkiej. „Czekamy na ustawy, które ma przygotować prezydent”","Zakończyło się  kolejne spotkanie kierownictwa PiS w siedzibie partii, przy ul. Nowogrodzkiej. – Czekamy na ustawy, które ma przygotować prezydent – mówił wychodząc ze spotkania marszałek Senatu Stanisław Karczewski.","Spotkania odbywały się po tym, jak prezydent Andrzej Duda ogłosił, że zawetuje ustawę o Sądzie Najwyższym oraz nowelę ustawy o Krajowej Radzie Sądownictwa. W rozmowach, oprócz prezesa PiS Jarosława Kaczyńskiego, uczestniczyli też m.in.: premier Beata Szydło, marszałek Sejmu Marek Kuchciński, marszałek Senatu Stanisław Karczewski, szef MON Antoni Macierewicz, szef MSWiA Mariusz Błaszczak, wicepremier i minister kultury Piotr Gliński, wicemarszałkowie Sejmu Ryszard Terlecki i Joachim Brudziński.        Karczewski, pytany po zakończeniu spotkania przez dziennikarzy o dalsze plany PiS, odparł: „czekamy na to, co zrobi pan prezydent”.  – Przecież powiedział, że napisze ustawy, to czekamy – dodał. Brudziński, opuszczając przed godz. 21. siedzibę partii, nie chciał odpowiadać na pytania dziennikarzy. Jak stwierdził, wszystko powiedziała premier Szydło w wieczornym orędziu i on nie ma nic więcej do dodania. Jednak wakacje sejmowe?Wieczorem wyjaśniło się też, że wbrew wcześniejszym sugestiom w przyszłym tygodniu nie odbędzie się dodatkowe posiedzenie Sejmu. Poinformował o tym polityk ze ścisłego kierownictwa partii, który wyszedł z narady odbywającej się w siedzibie PiS.– Nie jest planowane skrócenie wakacji parlamentarnych i zwołanie dodatkowego posiedzenia Sejmu. Spokojnie czekamy na propozycje prezydenta Andrzeja Dudy – powiedział polityk z władz PiS po zakończeniu spotkania w siedzibie partii. Wcześniej o możliwości zwołania w przyszłym tygodniu dodatkowego posiedzenia Sejmu mówił marszałek Senatu Stanisław Karczewski.",,
Prezydent nie będzie świętować 500-lecia chrześcijaństwa. „Nie czczę konkwistadorów”,"Prezydent Filipin Rodrigo Duterte oznajmił, że nie widzi żadnego powodu, by obchodzić 500-lecie obecności chrześcijaństwa w tym kraju. Jubileusz przypada w 2021 roku. W wywiadzie telewizyjnym  oświadczył, że nie wie, „dlaczego ma świętować rocznicę podporządkowania jego kraju kolonizatorom hiszpańskim, którzy wprowadzili tu nową wiarę”.","Pastor Apollo Quiboloya, dawny przyjaciel Duterte z czasów i założyciel sekty o nazwie Królestwo Jezusa Chrystusa, Imienia Ponad Wszelkie Imię, odwołując się do dawnej znajomości, zapytał prezydenta o ewentualny udział w przyszłych obchodach. – Czy ja będę czcił początek podporządkowania mego kraju, które trwało ponad 400 lat? Chyba zwariowałeś – odparł Duterte. Za początek chrystianizacji dzisiejszych Filipin uważa się rok 1521, gdy do Cebu przybył portugalski podróżnik Ferdynand Magellan. Później cały archipelag przeszedł pod rządy Hiszpanii, która panowała tam do 1898. I to Hiszpanie nadali mu obecną nazwę dla uczczenia swego króla Filipa II. – Teraz księża pytają o plan obchodów. Nie mam żadnych planów. Dlaczego miałbym obchodzić przybycie imperializmu do mojego kraju? – zapytał prezydent. – Przynieśli nową religię? Niech będzie. Ale nie musieli podporządkowywać mego kraju ani trzymać moich braci i sióstr pod jarzmem imperializmu przez 400 lat – przekonywał. Biskupi katoliccy nie zamierzają rezygnować z obchodów. Podkreślają, że Kościół nie narzuca nikomu świętowania. – Każdy jest mile widziany, aby to robić razem z nami – oświadczył biskup Balangi Ruperto Santos, dodając, że takie obchody są okazją do podziękowania Bogu za Jego opiekę nad krajem w ciągu tych 500 lat. – Chrześcijaństwo jest darem Bożym dla nas, jest Jego błogosławieństwem i zostaliśmy pobłogosławieni. I winni jesteśmy za to wdzięczność Bogu – powiedział hierarcha.Z kolei bp Honesto Ongtioco z Cubao stwierdził, że Duterte ma prawo wygłaszać swe poglądy, dodając, że „nasza wiara jest ponad tym, co mówią i jak reagują ludzie”. Także bp Arturo Bastes z Sorsogon zapowiedział, że katolicy filipińscy będą obchodzić 500-lecie chrystianizacji kraju nawet bez Duterte. 74-letni obecnie Rodrigo Duterte, w przeszłości wieloletni burmistrz i wiceburmistrz Davao, pełni swój urząd od 30 czerwca 2016 i niemal od początku atakował Kościół – najliczniejsze wyznanie w tym wyspiarskim kraju - i jego przywódców. Hierarchowie krytykują jego sposób rządzenia krajem, zwłaszcza zachęty do samosądów na handlarzach narkotyków. Duterte zarzuca duchowieństwu, że lubi go krytykować i wykorzystuje do tego ambonę. Wyznał kiedyś, że ma własnego Boga, „wszechwiedzącego, który nie stworzył piekła ani nieba, nie stworzył istot ludzkich, aby wrzucać ich do piekła, ani aby cieszyli się niebem”.",,
"Masowa ucieczka z więzienia. „To niemożliwe, że nikt niczego nie widział”",Co najmniej 75 osadzonych uciekło z więzienia we wschodnim Paragwaju. Wielu z poszukiwanych przez policję uciekinierów należy do największego brazylijskiego gangu.,"Na terenie więzienia znaleziono wydrążony tunel, a w celach około 200 worków wypełnionych ziemią – pisze agencja AP. Według BBC, jeden z więźniów został schwytany, kiedy próbował uciec przez tunel.Władze przekazały, że dyrektor zakładu karnego w mieście Pedro Juan Caballe, przy granicy z Brazylią, został zwolniony.– To niemożliwe, że nikt niczego nie widział przez cały ten czas. To nie jest praca wykonana w jeden dzień czy w jedną noc – oświadczyła minister sprawiedliwości Paragwaju Cecilia Perez. Gazeta „La Nacion” napisała, że minister zarządziła zwolnienie wszystkich pracowników tego więzienia.Szef MSW Euclides Acevedo w wydanym oświadczeniu wyraził przypuszczenie, że tunel mógł być tylko przykrywką dla współudziału pracowników więzienia. „Z informacji służb specjalnych wynika, że więźniom pozwalano uciekać przez główną bramę małymi grupami w ostatnich kilku dniach, kiedy dyrektor placówki był na urlopie” – wskazał minister.",,
Prezydent: Rzeczpospolita będzie zawsze pamiętać o śląskich bohaterach i patriotach,"Rzeczpospolita będzie zawsze pamiętać o śląskich bohaterach i patriotach, bo ta ziemia i jej dzieje są nieodłączną częścią całych naszych dziejów ojczystych – powiedział w setną rocznicę wybuchu I powstania śląskiego prezydent Andrzej Duda, który wziął udział w uroczystej sesji regionalnego sejmiku.","Występując w historycznej Sali Sejmu Śląskiego, która dziś jest miejscem obrad sejmiku województwa, prezydent ocenił, że współczesny Śląsk, należący do najbardziej uprzemysłowionych regionów w Europie, „jest także przykładem wielkiego sukcesu w budowaniu gospodarki opartej na nowych technologiach”. Wskazał, że przykładem jest np. zrewitalizowana przestrzeń katowickiej Strefy Kultury, gdzie niegdyś działała kopalnia węgla.- Jestem przekonany, że Śląsk pozostanie w przyszłości podporą polskiej ekonomii, zarówno w dziedzinie przemysłu ciężkiego, jak i w nowoczesnych branżach gospodarki. I za to chcę w imieniu Rzeczypospolitej podziękować wszystkim państwu: potomkom powstańców śląskich i Ślązakom z wyboru. Wieczna cześć i chwała bohaterskim powstańcom: obrońcom i budowniczym polskiego Śląska - mówił Andrzej Duda do licznie zgromadzonych radnych, parlamentarzystów, samorządowców, duchownych oraz szefów wiodących regionalnych instytucji.Przed wystąpieniem w sejmiku, w westybulu gmachu Sejmu Śląskiego prezydent odsłonił tablicę, upamiętniającą „miłość ojczyzny i męstwo uczestników powstań śląskich” w latach 1919-1921, „w setną rocznicę rozpoczęcia walk o powrót Górnego Śląska do odrodzonej, niepodległej Polski”. W przemówieniu Andrzej Duda wspominał rzeszę około 50 tys. powstańców, którzy - jak mówił – „walczyli mężnie, z odwagą i poświęceniem”, ponieważ „głęboko wierzyli w wolną Polskę i pragnęli, by Śląsk, by ich ziemia była jej częścią; pragnęli, wytrwali i zwyciężyli”. Głęboki sensOcenił, że symbole i gesty upamiętnienia mają głęboki sens. - To oznaki wzajemnej więzi, znaczenia i szacunku Polski dla Śląska i Śląska dla Polski. Rzeczpospolita będzie zawsze pamiętać o śląskich bohaterach i patriotach, bo ta ziemia i jej dzieje są nieodłączną częścią całych naszych dziejów ojczystych - powiedział prezydent.Przyznał, że „historia Śląska i w II Rzeczypospolitej i w okresie rządów komunistycznych nie była pozbawiona krzywdy, goryczy, niezrozumienia; pamiętamy to i traktujemy jako dziejową lekcję i jako przestrogę dla całej Rzeczypospolitej”. Wezwał również do pielęgnowania pamięci o wszystkich bohaterach zmagań o wolność państwa i narodu. - Odnawiajmy stare i fundujmy nowe upamiętniania bohaterów trzech powstań. Pamiętajmy również o tych, którzy swoimi codziennymi wysiłkami budowali dawnej i budują dzisiaj pomyślność Polski i jej obywateli. W śląski etos głęboko wpisane są oba te wymiary patriotyzmu: czasów wojny i pokoju, walki i pracy. Niech czyny i dokonania Ślązaków zasłużonych dla tego regionu i dla całej naszej ojczyzny inspirują autorów książek, filmów, spektakli, piosenek, komiksów, docierając zwłaszcza do młodych ludzi - mówił Andrzej Duda.I powstanie śląskie było spontanicznym zrywem polskiej ludności, którego celem miało być przyłączenie Górnego Śląska do Polski. W maju 1919 r. na konferencji w Wersalu zadecydowano, że o przynależności atrakcyjnych gospodarczo terenów Śląska przesądzi plebiscyt. Wobec trudności gospodarczych w regionie pracę przerwało 40 kopalń. Górnicy nie otrzymywali pensji, zdecydowali się na strajk generalny. 15 sierpnia 1919 r. przed bramą kopalni Mysłowice zgromadziło się około 3 tys. górników wraz z rodzinami, żądając wypłaty zaległych wynagrodzeń. Niemcy otworzyli ogień, zabijając siedmiu górników, dwie kobiety oraz trzynastoletniego chłopca.",,
"Kosiniak-Kamysz – od tęczy spółdzielców do św. Rity, czyli konserwatyzm pod kontrolą","Władysław Kosiniak-Kamysz zaczyna drażnić swoich sojuszników. Dotąd go znosili, bo niby „konserwa”, ale nasz, taki co to PiS-u nie znosi, „matka boska tęczowa” mu nie przeszkadza, no i kilka procent w wyborach opozycji zawsze dorzuci. Ale i liderowi PSL układ z antyklerykałami odpowiadał, bo tylko oni widzieli w nim konserwatystę. Dziś jednak dotychczasowi lewicowi i liberalni sojusznicy zaczynają w nim widzieć „drugiego ministranta”.","„Pierwszym ministrantem” miałby być oczywiście prezydent Andrzej Duda. Kosiniak-Kamysz, myślący miejscu  w Pałacu, zainwestował ostatnio znaczną część swojego wizerunku w konserwatyzm i religijność. W dniu Wszystkich Świętych w mediach społecznościowych opublikował nawet obraz św. Rity, pisząc: „Przykład łagodności i pokory, wzór cierpliwości i oddania Bogu. Jak jest źle, można na nią liczyć”. Z komentarzy pod wpisem wynikało jednak, że dla dotychczasowych sojuszników-antyklerykałów, z którymi jeszcze w maju prezes PSL szedł wspólnie do wyborów europejskich, święta jest tylko „kobietą z gwoździem w czole”. Red. Tomasz Lis przypomniał z kolei, że wybory na prezydenta nie są wyborami na ministranta. Czy Kosiniak-Kamysz mógł być zaskoczony takimi reakcjami? W żadnym stopniu. Miał czas, by do podobnych przywyknąć. Miał też czas, by na nie zareagować. W końcu wojujący ateizm był szczególnie modny przed wyborami do Parlamentu Europejskiego. Wizerunki Matki Boskiej z tęczową aureolą, naklejane na toalety, czy gejowskie parodie mszy budziły jednak wówczas, jeśli w ogóle, to umiarkowany sprzeciw prezesa ludowców. W tęczy doszukiwał się symbolu tradycyjnych wartości spółdzielczości. Podobną retorykę stosował wtedy poseł Nowoczesnej Krzysztof Mieszkowski, który z poważną miną przekonywał, jak bardzo potrzebny jest obrazek Matki Boskiej na toi toiach. Ostatnią szansą na odwrót był słynny wykład red. Leszka Jażdżewskiego, będący wstępem do przemowy Donalda Tuska. Porównanie Kościoła do świń, musiało ukłuć Kosiniaka-Kamysza, ale najwyraźniej stawka była zbyt wysoka, by się w tym momencie wycofać z obozu potencjalnych zwycięzców. Chamskie pogwarki Jażdżewskiego przywódca ludowców skwitował więc rachitycznym brawkiem i skromnym uśmiechem.  Dostanie mu się za to chwilę po wyborach, ale zanim do nich doszło Kosiniak-Kamysz musiał jeszcze odpowiadać na niewygodne pytania o to, co jeszcze musi się wydarzyć, by taki konserwatysta jak on porzucił antykościelną koalicję. Przyznał, że mógłby go do tego skłonić alians Koalicji Europejskiej z partią Roberta Biedronia. Stać go było na tak brawurowe wyznanie, bo wówczas na sojusz KE z Wiosną nie było już najmniejszych szans. Poza tym nie zawadzali mu, z reguły podzielający przekonania Biedronia, Zieloni, Nowoczesna czy SLD  Czas na opamiętanie, a raczej prostą kalkulację strat i zysków, przyszedł po przegranych z kretesem wyborach do PE. Na Kosiniaka-Kamysza posypały się gromy od partyjnych kolegów. – Ja bym wyszedł z tego pieprzonego spotkania po takim wstępie, jak Jażdżewski zrobił – grzmiał Waldemar Pawlak, były szef ludowców na zamkniętym spotkaniu PSL. Dalszy udział wśród przegranych koalicjantów przestał się opłacać. Przyszedł czas na plan ewakuacyjny. I tu z pomocą przyszedł nie kto inny jak Leszek Jażdżewski. Ten, mimo przymilnych gestów Grzegorza Schetyny w stosunku do stronnictwa, wypalił, że obecność PSL jest tylko konserwatywną kotwicą, hamującą marsz koalicji. Tego właśnie potrzebował Władysław Kosiniak-Kamysz. Ktoś nazwał go prawdziwym konserwatystą i nie był to komplement. Prezes ludowców mógł wreszcie złapać pozorny dystans i budować nowy wizerunek. Nadal pozostawał wierny antypisowskim hasłom, ale jednocześnie postawił cienką ażurową ściankę między wiernym tradycyjnym wartościom PSL-em a przegranymi antyklerykałami. Chwilę potem wzruszał się swoją decyzją w wywiadzie dla Polska the Times: „Bogu dziękuję za nią, to najlepsza decyzja, jaką podjąłem”. I tłumaczył dalej: „Mogliśmy przyjąć ofertę Platformy, ona była hojna pod względem miejsc biorących na listach dla PSL-u, ale zatracilibyśmy swoją tożsamość, swoje idee. Na to nie mogłem się zgodzić”. W rzeczywistości tradycyjne wartości, którymi teraz tak szermuje lider ludowców, PSL przepuściło dużo wcześniej, skręcając ostro w lewo przed wyborami do PE.  Stronnictwo wypadając z wirażu, panicznie łapało równowagę, odbijając w prawo. Dla okazjonalnego obserwatora średnia statystyczna takiej jazdy wypada gdzieś po środku drogi. Jednak kierowca, który wykonuje tak gwałtowne ruchy kierownicą, nie może ostatecznie budzić zaufania. Na razie jednak rozbijanie się po ulicy od lewa do prawa przynosi efekty. Władysław Kosiniak-Kamysz w ostatnich sondażach może być zadowolonym z najmniejszego wśród czołówki opozycyjnych polityków elektoratu negatywnego. Na niego wskazują też ankietowani wyborcy, odpowiadając na pytanie, kogo widzą na czele opozycji. Inna sprawa, że blisko połowa respondentów nikogo na tym miejscu nie widzi.",,
Prezydent: Świat wartości góralszczyzny jest jednoznaczny: dobro i zło. Zła nie wpuścicie,"– To właśnie górale jako pierwsi powiedzieli: My pokażemy, że jest wolna Polska. Bo jesteśmy wolni, bo zawsze byliśmy wolni w sercu i zawsze byliście Polakami – mówił prezydent Andrzej Duda podczas Nadzwyczajnego Zjazdu Związku Podhalan w Nowym Targu. Podkreślał, że „świat wartości góralszczyzny jest jednoznaczny: Jest dobro i jest zło”. – I zła nie wpuścicie – dodał.","Nadzwyczajny Zjazd Związku Podhalan zorganizowany został w ramach obchodów stulecia istnienia organizacji, które w całości objęte są patronatem prezydenta Dziękując za zaproszenie powiedział, że przybył do mieszkańców „Podhala, Orawy, Spiszu, Sądecczyzny”, by „z całą mocą podkreślić” wkład polskich górali w odzyskanie niepodległości.  – Nie sposób ocenić ten wkład, bo to nie tylko wkład walki o tradycję, o kulturę, o tożsamość, ale to przecież także i lata walki zbrojnej, to wspomniana dziś przez JE Księdza Arcybiskupa w czasie homilii Rzeczpospolita Zakopiańska na czele z naszym wspaniałym pisarzem Stefanem Żeromskim, ale przecież ta Rzeczpospolita Zakopiańska to właśnie górale – przypominał Andrzej Duda. – Ta wspaniała gaździna, matka, żona, ma jednoznaczny świat wartości: jest dobro i jest zło. I albo czynisz dobro, albo czynisz zło. I taka właśnie jest góralszczyzna. I dziękuję wam, że zawsze umiecie dobro nazwać dobrem i je docenić, zło nazwać złem i zwalczać je. I twardo mówić, że zła nie wpuścicie. To jest właśnie ten tak bardzo ważny kręgosłup polskości – podkreślił Andrzej Duda.  Prezydent zauważył, że w życiu pokoleń górali, naznaczonym ciężką pracą i nieraz niedostatkiem, zawsze obecna była wiara, która do dziś jest dla nich ważna.  –  Chciałem Wam życzyć, żebyście zawsze rozumieli, co to znaczy zachować swoją tradycję w połączeniu z nowoczesnością, której nadejście jest nieuchronne i którą przyjmować trzeba. Ale żebyście z tej nowoczesności dobrze rozumieli, co warto przyjąć, a co trzeba odrzucić. To też jest ogromnie ważna umiejętność. Zawsze to umieliście – napominał prezydent.",,
Zginęli w wyniku tortur. Papież beatyfikuje siedmiu biskupów męczenników,"W niedzielę, w ostatnim dniu swego pobytu w Rumunii, papież Franciszek ogłosi w mieście Blaż błogosławionymi siedmiu biskupów greckokatolickich z tego kraju – męczenników reżymu komunistycznego.","Zginęli oni bądź w trakcie stosowania tortur, bądź w ich następstwie.  Wszyscy oni dochowali wierności nie tylko Chrystusowi, ale także swemu Kościołowi, chociaż władze nakłaniały ich do przejścia na prawosławie za cenę uratowania życia. Są to: Valeriu Traian Frenţiu (1875-1952), biskup Lugoj, Vasile Aftenie (1899-1950), biskup tytularny Ulpiany, rektor Akademii Teologicznej w Blaju, Ioan Suciu (1907-1953), administrator apostolski archidiecezji Făgăraş i Alba Iulia, Titu Liviu Chinezu (1904-1955), biskup pomocniczy archidiecezji Făgăraş i Alba Iulia; Ioan Bălan (1880-1959), biskup Lugoj, Alexandru Rusu (1884-1963), biskup Maramureş oraz Iuliu Hossu (1885-1970), biskup Klużu, w 1969 r. mianowany przez św. Pawła VI kardynałem in pectore (nominację publicznie ogłoszono dopiero w 1973 r., już po śmierci bp. Hossu).",,
Katastrofa MH17. Holenderski rząd nie musi upubliczniać wyników śledztwa,Holenderskie Ministerstwo Bezpieczeństwa i Sprawiedliwości nie jest zobligowane do publikowania wszystkich wyników śledztwa dotyczącego zestrzelenia malezyjskiego samolotu MH17 nad Donbasem w 2014 r. Decyzję taką podjął tamtejszy Trybunał Stanu.,"Powołując się na holenderską ustawę o dostępie do informacji niektóre media zaapelowały o udostępnienie dokumentacji w sprawie zestrzelenia malezyjskiego samolotu nad wschodnią Ukrainą. Sprawa została skierowana do sądu, który podzielił zdanie organizacji medialnych i w lutym nakazał publikację dokumentacji. Ministerstwo odwołało się od tej decyzji, argumentując, iż upublicznienie całości materiałów mogłoby negatywnie wpłynąć na stosunki z innymi państwami i organizacjami międzynarodowymi.Ostatnia instancjaSpór rozstrzygnął Trybunał Stanu, który orzekł, że Ministerstwo Bezpieczeństwa i Sprawiedliwości nie jest zobligowane do ujawniania postępów śledztwa, ponieważ takie informacje mogłyby negatywnie wpłynąć na prace komisji śledczej.Do zestrzelenia Boeing 777 linii Malaysia Airlines lecącego z Amsterdamu do Kuala Lumpur doszło 17 lipca 2014 r. w ukraińskim Donbasie, na terenach kontrolowanych przez prorosyjskich separatystów. W katastrofie zginęło 298 osób, w tym 193 Holendrów i obywatele 16 innych państw, m.in. Malezji, Indonezji, Australii i Wielkiej Brytanii.",,
Imigranci zalewają Niemcy,"Imigracja do Niemiec z unijnych krajów objętych kryzysem finansowym wzrosła znacząco w 2012 roku – poinformował niemiecki urząd statystyczny. Najwięcej imigrantów nadal
przybywa jednak do Niemiec z Polski i Rumunii.","Liczba Hiszpanów imigrujących do Niemiec wzrosła w 2012 roku w porównaniu zrokiem poprzednim o 45 proc. Analogicznie liczba imigrantów z Portugalii iGrecji zwiększyła się o 43 proc.Z Hiszpanii do Niemiec przyjechało w sumie 29,9 tys. ludzi; poza tym 34,1 tys. Greków, 11,8 tys. Portugalczyków oraz 42,2 tys. Włochów. Wciąż jednak najwięcejimigrantów przybywa z Polski (w zeszłym roku 176 367) i z Rumunii (116 154).W Niemczech odnotowano również istotny wzrost liczby osób migrujących z krajówEuropy Wschodniej zmagających się z problemami finansowymi, takich jakSłowenia oraz Węgry.W 2012 roku do Niemiec imigrowało łącznie 1,08 mln ludzi. Jest to najwyższaliczba od 1995 roku. Obejmuje ona także Niemców wracających do swegokraju.",,
Nielegalni imigranci w polskiej ciężarówce,Trzech Somalijczyków i Sudańczyka wykryto w ciężarówce z polskimi numerami rejestracyjnymi wiozącej zderzaki samochodowe do Coventry; cała czwórka została cofnięta z granicy przez brytyjskie służby – donosi sobotnia lokalna gazeta „Coventry Evening Telegraph”.,"Nielegalnych imigrantów zatrzymano we Francji w miniony poniedziałek, gdzie funkcjonariusze brytyjskiej agencji ochrony granic (UKBA) kontrolują pojazdy przed dopuszczeniem ich na prom do Anglii.Rzecznik UKBA powiedział, że obecność imigrantów wykryto dzięki monitorom rejestrującym bicie serca. UKBA posługuje się także wykrywaczami dwutlenku węgla i psami.Według rzecznika, brytyjska służba ochrony granic w 2008 r. udaremniła 24 tys. prób nielegalnego wjazdu do Wielkiej Brytanii wobec 18 tys. w poprzednim roku.Niektórzy nielegalni imigranci usiłują wjechać do Wlk. Brytanii włamując się do ciężarówek stojących we Francji i Belgii na postojach w oczekiwaniu na prom lub zaparkowanych na noc. Niedoszłych imigrantów przekazano w ręce francuskiej policji.",,
"Amerykańskie media: Morales odszedł, problemy Boliwii pozostały","Amerykańskie media wyrażają zadowolenie z dymisji boliwijskiego prezydenta Evo Moralesa. Podkreślają, że łamał on zasady demokracji. Jednocześnie zastrzegają, że Boliwię czeka wiele problemów do rozwiązania.","Dziennik „Wall Street Journal” pisze w komentarzu redakcyjnym, że „nikt nie powinien ronić łez” z powodu odejścia Moralesa. Były boliwijski prezydent utrzymuje, że padł ofiarą zamachu stanu, ale – w ocenie konserwatywnego dziennika z USA – jego odejście jest spowodowane bardziej chęcią „kradzieży kolejnych wyborów”.Raport Organizacji Państw Amerykańskich (OPA) kwestionuje oficjalne wyniki głosowania z 20 października, które Morales wygrał. Informuje też o wykryciu „wyraźnego manipulowania” w komputerowym systemem liczenia głosów. „WSJ” ostrzega, iż Morales może pójść śladami byłego prezydenta Wenezueli Hugo Chavea i próbować wrócić „przy pomocy zamieszek na ulicy”. Najbliższa przyszłość kraju ma teraz więc zależeć od przeprowadzenia nowych wyborów i stworzenia rządu. „Morales spowodował, że Boliwia stała się częścią kubańsko-wenezuelskiego ogniwa, próbującego narzucić autorytarny socjalizm w Ameryce Łacińskiej. Jej mieszkańcy bardzo wycierpieli” – kontynuuje „WSJ”. Rolą Waszyngtonu powinno być „powstrzymanie kubańskiej i wenezuelskiej ingerencji”, gdyż „Amerykanie wiedzą, że niepokój na zachodniej półkuli może stać się problemem USA” – wskazuje dziennik.Liberalny „New York Times” przypomina, że 14 lat temu Morales został pierwszym indiańskim przywódcą „w kraju wcześniej kontrolowanym przez nieliczną elitę europejskiego pochodzenia”. Cieszył się „dużą popularnością, prowadząc państwo przez czas wzrostu gospodarczego oraz malejących nierówności”.",,
„Donald Tusk nie wróci do Polski”. Przegląd prasy w TVP Info,"Tłumy Polaków przy grobie bł. ks. Jerzego Popiełuszki; sentymentalny wpis premiera Mateusza Morawieckiego; brexit w zasięgu ręki; Donald Tusk nie wróci do Polski; Andrzej Duda o wyborach parlamentarnych i prezydenckich – takie m.in. tematy poruszył Antoni Trzmiel w porannym przeglądzie prasy w TVP Info, w programie „Wstaje dzień”. Codziennie najświeższe informacje z Polski i świata na antenie i w portalu tvp.info.",,,
„Stanowiska ministrów i wiceministrów to nie są stanowiska pracy chronionej”,"– Wszystko zależy od pani premier – powiedział w „Gościu Wiadomości” Witold Waszczykowski, szef polskiej dyplomacji pytany o ewentualną dymisję. Dodał, że z jego rozmów nie wynika, by miało dojść do zmiany.","Premier Beata Szydło zapowiedziała we wtorek, że w najbliższym czasie należy spodziewać się zmian w rządzie. Media spekulują, że jednym z ministrów, który może stracić tekę jest Witold Waszczykowski. Szef polskiej dyplomacji, który był „Gościem Wiadomości” stwierdził, że wszystko zależy od premier Beaty Szydło.– Stanowiska ministrów, wiceministrów, ambasadorów, dyrektorów departamentów w resortach to nie są stanowiska pracy chronionej. Wykonujemy pewne zadanie – stwierdził. Dodał, że istnieje możliwość, że być może ktoś inny będzie realizował zadania związane z dyplomacją, choć na taki scenariusz się nie nastawia. – Z moich rozmów nie wynika, aby doszło do jakiejkolwiek zmiany – powiedział. ",,
Kantor: Andrzej Duda mógł przemawiać podczas kolacji. Kancelaria prezydenta zaprzecza,"Mosze Kantor, szef Fundacji Światowego Forum Holokaustu, oraz Awner Szalew, dyrektor instytutu Jad Waszem wyrazili ubolewanie z powodu nieobecności prezydenta Dudy w Jerozolimie. Obaj stwierdzili, że proponowano, aby Andrzej Duda przemówił jako pierwszy na oficjalnej kolacji w domu prezydenta Izraela Reuwena Riwlina, ale polski prezydent odmówił. Kancelaria Prezydenta RP w rozmowie z portalem tvp.info odpowiada jednoznacznie: Nie wpłynęło żadne oficjalne zaproszenie na kolację u prezydenta Izraela.","– Próbowaliśmy stworzyć szeroką platformę dla wszystkich, aby tu przybyli i zjednoczyli się przeciwko temu złu (antysemityzmowi). Szkoda, że Polska nie jest tego częścią – powiedział Mosze Kantor na konferencji prasowej w Jerozolimie. Jak dodał, polskiemu prezydentowi zaproponowano, aby jako pierwszy przemawiał na oficjalnej kolacji, która odbyła się w środę wieczorem w rezydencji prezydenta Izraela Reuwena Riwlina, ale prezydent Andrzej Duda „niestety odmówił”. Strona polska temu zaprzecza. Wojciech Kolarski, sekretarz stanu w Kancelarii Prezydenta RP powiedział w rozmowie z tvp.info, że Andrzej Duda otrzymał jedynie zaproszenie na obchody, które miały odbyć się 23 stycznia. Zaznaczył, że nie wpłynęło żadne oficjalne zaproszenie na kolację u prezydenta Izraela. – Istotą sprawy są obchody, które miały odbyć się 23 stycznia w Jerozolimie i pan prezydent na te uroczystości nie pojechał – powiedział Kolarski. Dodał, że nie wie, jaki scenariusz przewidziano na wspomnianej kolacji.",,
To były wakacje marzeń – dla hotelarzy i właścicieli pensjonatów,Mimo wyższych niż przed rokiem cen według wyników z rezerwacji na e-platformach z kwaterami Booking.com i Noclegi.pl aż 75 proc. więcej Polaków niż przed rokiem spędziło te wakacje na krajowych wyjazdach. Najdrożej było w górach i nad morzem.,"Ceny były dużo wyższe niż latem 2017 r., a mimo to urlopowicze najczęściej wyjeżdżali trzy-, czteroosobowymi rodzinami. Co trzecia brała ze sobą zwierzę domowe – informuje „Rzeczpospolita”, która pisze o „rekordowych wakacjach”. Według gazety najdrożej było w górach i nad morzem – mimo sinic, które pojawiły się w Bałtyku na przełomie lipca i sierpnia (wtedy ceny spadły o jedną trzecią, ale po kilku dniach wróciły do normy).Zdaniem cytowanego przez dziennik Jarosława Kałuckiego z portalu travelplanet.pl rekordowa liczba wczasowiczów w Polsce to wynik dobrej pogody, ciepłej wody w morzu i jeziorach oraz wyższych dochodów rodzin. – Polacy nie tylko wysyłali swoje dzieci na obozy i kolonie, ale też przynajmniej na część urlopu wyjechali z całą rodziną – tłumaczy Kałucki.– W żadnym wypadku nie mogą narzekać właściciele obiektów z Zakopanego, Gdańska, Kołobrzegu, Wrocławia czy Warszawy, którzy w okresie letnim zarobili o ok. 75 proc. więcej niż w zeszłym roku – mówi w rozmowie z „Rzeczpospolitą” inny ekspert, Grzegorz Kołodziej, z platformy rezerwacyjnej Nocleg.pl.",,
Błaszczak: F-35 to top of the top uzbrojenia,"– F-35 jest samolotem nieporównywalnym z żadnymi innymi. Siłom powietrznym, które nim dysponują, daje wielką przewagę. To jest top of the top jeśli chodzi o uzbrojenie – powiedział w w Programie 1 Polskiego Radia Mariusz Błaszczak, minister obrony narodowej. Mówił także o współpracy z Litwą i wzmacnianiu bezpieczeństwa flanki wschodniej.","Na piątek zaplanowano podpisanie umowy zakupu od USA wielozadaniowych samolotów bojowych F-35.  Szef MON powiedział, że piątek przejdzie do historii Polskiego Wojska, bo F-35 to jeden jednych z najlepszych samolotów wojskowych na świecie. Mariusz Błaszczak wskazał, że zakup ten ma nie tylko wzmocnić polską armię, ale także działać prewencyjnie na ewentualnych przeciwników. – Chodzi o odstraszanie. O to, by ewentualny przeciwnik zdawał sobie sprawę z tego, że jeżeli napadnie na naszą ojczyznę, to spotka się ze stanowczą odpowiedzią. Bo ten samolot takiej odpowiedzi może udzielić – powiedział minister obrony narodowej.  Do Polski trafią 32 najnowocześniejsze myśliwce piątej generacji, za które zapłaciliśmy 4,6 mld dolarów. Pierwsze egzemplarze mają pojawić się u nas  w 2024 r. Integralną częścią tego zakupu są specjalne szkolenia dla pilotów tych nowoczesnych maszyn. Minister obrony narodowej mówił też o zbliżających się ćwiczeń DEFENDER-Europe 20, podczas których do Europy zostanie przerzuconych 20 tysięcy żołnierzy ze Stanów Zjednoczonych. Dziś Szef MON weźmie udział w odprawie dotyczącej polsko-amerykańskiej współpracy przed tymi ćwiczeniami.  Minister obrony narodowej podkreślił, że w DEFENDER-Europe 20 chodzi przede wszystkim o szybkość przeniesienia wojsk, a także współgranie z wojskami sojuszniczymi, w tym z wojskami polskimi.  – Zresztą wprowadziliśmy nową kulturę niejako do Wojska Polskiego, ćwiczenia które odbyły się w ubiegłym roku, polegały właśnie na tym, żeby ćwiczyć przerzucenie wojsk z zachodu Polski na wschód, żeby wojsko ćwiczyło również poza poligonami, żeby ćwiczyło w warunkach otwartych – zaznaczył Błaszczak.",,
Komandosi w spódnicy. Wojenna epopeja oddziału „Dysk”,"„Zośka”, „Parasol”, „Kiliński”, „Radosław” – o tych oddziałach Armii Krajowej dzielnie walczących w Powstaniu Warszawskim słyszał w zasadzie każdy. Wsławiły się wspaniałymi czynami, ale bohaterstwo było udziałem wszystkich jednostek, nieraz niesłusznie zapomnianych. Na ich tle wyróżnia się szczególnie oddział „Dysk”. Niewielki, ale wyjątkowy, bo złożony z samych kobiet. Wsławił się wieloma akcjami, głównie sabotażowymi. Mija właśnie rocznica udanej operacji o kryptonimie „Odwet kolejowy”, która zaowocowała wykolejeniem pięciu niemieckich pociągów.","Sytuacja na okupowanych polskich ziemiach jesienią 1942 roku była bardzo trudna. O powstaniu przeciwko niemieckim okupantom nawet nie było co myśleć. Wiedząc, że III Rzesza koncentruje swoje siły na walkach w ZSRR, polskiemu podziemiu pozostawał sabotaż na głębokich tyłach. Optymalnym celem była infrastruktura, szczególnie kolejowa.W nocy z 7 na 8 października oddziały saperskie Związku Odwetu przeprowadziły akcję „Wieniec”. Operacja miała na celu zniszczenie torów kolejowych na trasach wyjazdowych z Warszawy i zablokowanie tego kluczowego węzła komunikacyjnego. Zakończyła się powodzeniem – bez strat własnych wykolejono dwa parowozy, dwa wagony towarowe i jeden osobowy.Odpowiedzieli masakrąNiemcy byli wściekli i zareagowali w typowy dla siebie sposób – kolejną zbrodnią wojenną. 15 października rozstrzelali w Puszczy Kampinoskiej 39 więźniów Pawiaka, w tym również kobiety. Nazajutrz w okolicach torów kolejowych pod Warszawą powiesili kolejnych 50 więźniów. Sygnał był czytelny. Dowództwo AK szykowało własny odwet i taki też kryptonim otrzymała akcja – „Odwet kolejowy”. Cel był niezmienny – zablokowanie torów kolejowych w okolicach Warszawy.Akcję zaplanował szef Związku Odwetu ppłk Franciszek Niepokólczycki „Teodor”. Poszczególne zadania przydzielił płci pięknej. Na odcinku Łuków-Łapiguz dywersję przeprowadziły Kobiece Patrole Minerskie, zaś na odcinkach Radom-Jedlnia i w okolicach Dęblina dwa patrole niedawno sformowanego Oddziału Dywersja i Sabotaż Kobiet („Dysk”). Pierwszy dowodzony przez Marię Jankowską „Margeritę” stanowiły Wanda Głuchowska „Justyna”, Anna Gajowniczek „Danusia”, Janina Stępińska „Janka” i Wanda Gertz „Lena”, drugim, w składzie Maria Niepokoyczycka „Marta” i Jadwiga Zakrzewska „Nika”, dowodziła Maria Zielonka „Zofia”. W okolicach Dęblina całonocną obserwację przeprowadziły „Zofia” i „Marta”. Notowały częstotliwość przejazdu składów i w końcu podłożyły miny – jedną z samoczynną zawleczką, drugą z zapalnikiem elektrycznym. „Po skończonym minowaniu »Zofia« kazała nam ruszać w drogę powrotną, sama poszła inną drogą. Wracałyśmy przez zaorane pola, droga była długa i ciężka. Omijałyśmy wsie, by nie alarmować mieszkańców szczekaniem wiejskich psów. Doczekałyśmy w zaroślach końca godziny policyjnej i bez przeszkód wróciłyśmy do Warszawy. »Zofia« wróciła później. Złożyła meldunek, że na naszych minach wykoleił się pociąg” – relacjonowała „Marta”.Drugiemu patrolowi poszło równie gładko, choć kobiety musiały podkładać miny, kopiąc łyżkami stołowymi, które było łatwiej ukryć i wyrzucić niż saperki. „Ustalono, że pod torem zostaną podłożone cztery ładunki po 2 kg szeditu, a w odległości 50 m w kierunku Jedlni tzw. pułapka, działająca automatycznie pod ciężarem lokomotywy. (...) szedit, lonty, spłonki i zapalniki zawinięto w papier i rozdzielono pomiędzy uczestniczki akcji (...) które szczęśliwie dojechały do Radomia, a tam na punkcie kontaktowym przygotowały ładunki tak, aby łatwo je było umieścić w wykopie pod torami. O zmierzchu patrol wyruszył do lasku, w którym oczekiwać miał na moment wejścia do akcji” – odnotowała „Danusia”.Duży sukcesCała operacja zakończyła się sukcesem. Łącznie wykolejono pięć pociągów, zniszczono jeden most i uszkodzono inny oraz przerwano tory kolejowe w dwóch miejscach. Duży w tym udział miał „Dysk”. Kobiety udowodniły dowództwu Kedywu, że nadają się do udziału w akcjach bojowych. Były nie mniej skuteczne od mężczyzn, ale ich przewagą był fakt, że w odróżnieniu od nich nie były automatycznie podejrzane przez Niemców.Wcześniej Wojsko Polskie nie brało pod uwagę służby kobiet. Ustawa z 1938 roku ograniczała przedstawicielki płci pięknej jedynie do szkolenia w ramach przysposobienia wojskowego kobiet. Prowadzono je w szkołach średnich. Po agresji III Rzeszy kobiety nie chciały jedynie móc służyć w formacjach pomocniczych. Wiele paliło się do bezpośredniej walki z Niemcami. Już wiosną 1940 roku komendant Związku Walki Zbrojnej płk dypl. Stefan Rowecki „Grot” zgłosił do rządu w Londynie wniosek o nowelizację ustawy, tak by kobiety mogły otrzymywać stopnie wojskowe.                                                    Wanda Gertz walczyła w Legionach jako Kazimierz Żuchowicz Wkrótce z inicjatywy dr Zofii Franio „Doktor” powstały Kobiece Patrole Minerskie. Później dowództwo nad kobiecymi jednostkami dywersyjnymi objęła por. Wanda Gertz „Lena”. Życiorysy obu tych wspaniałych kobiet to w zasadzie gotowe scenariusze filmowe.Franio była internistką, która już kilka tygodni po wybuchu wojny działała w konspiracji, opiekowała się również osobami pochodzenia żydowskiego, za co w 1971 roku Instytut Yad Vashem uhonorował ją tytułem Sprawiedliwy wśród Narodów Świata. Uczestniczyła w wielu akcjach sabotażowych, zaś po wybuchu Powstania Warszawskiego dowodziła oddziałem minerek, który pomógł zdobyć gmach PAST-y. Produkowała też materiały wybuchowe dla powstańców i opiekowała się rannymi. Torturowana przez bezpiekęPo wojnie, od stycznia do listopada 1946 roku, angażowała się w działalność Zrzeszenia Wolność i Niezawisłość, w którym została szefem łączności i kolportażu w Zarządzie Obszaru Centralnego WiN. Po aresztowaniu przez MBP była poddawana torturom i skazana na 12 lat więzienia, wyszła na wolność na mocy amnestii w 1956 roku.Co najmniej równie pasjonujące były losy Gertz, wychowującej się w domu powstańca styczniowego. W latach 1914-1916 w męskim przebraniu pełniła służbę w I Brygadzie Legionów Polskich pod nazwiskiem Kazimierz Żuchowicz. Na komisję zgłosiła się z obciętymi włosami, ale odmowa oględzin przez lekarzy spowodowała dekonspirację. „Obecny przy tej rozmowie pisarz wyraził przypuszczenie, iż jestem przebraną niewiastą. Trudno mi było zaprzeczyć. Trzeba było tylko prosić, aby nie odesłano mnie do domu” – wspominała po latach. Na jej szczęście nie została odesłana. Po niemieckiej inwazji brała udział w obronie Warszawy i wkrótce po kapitulacji dołączyła do konspiracyjnej Służby Zwycięstwu Polsce, a następnie Związku Walki Zbrojnej i AK. W ramach Akcji „C” osobiście wykonała dwa wyroki śmierci na konfidentach Gestapo.Wprawdzie nie trzeba było dodatkowej mobilizacji, ale i tak te dwie dzielne żołnierki porwały za sobą wiele kobiet. Członkinie „Dysku”, w większości uczestniczki przedwojennych szkoleń w ramach przysposobienia wojskowego kobiet, przechodziły specjalistyczne kursy obejmujące m.in. unitarkę, sabotaż, minerkę czy szkolenie medyczno-sanitarne.Rozliczne zadaniaPrzed wybuchem powstania do ich głównych zadań należała m.in. obserwacja dworców kolejowych (kto udowodni, że młoda kobieta działa w konspiracji, a nie czeka na koleżankę?) i innych obiektów infrastruktury przed planowanymi akcjami, przygotowania w postaci przecinania kabli telefonicznych, w końcu podkładanie ładunków wybuchowych i wysadzanie torów. Ściśle współpracowały z batalionami „Zośka” i „Parasol” i brały również udział w akcjach małego sabotażu, takich jak niszczenie maszyn czy rozpylanie gazu w kinach („tylko świnie siedzą w kinie”).Członkinie „Dysku” odpowiadały również za magazynowanie broni i organizowanie skrytek. To one dostarczały broń bezpośrednio na miejsce akcji bądź podrzucały do umówionych sklepów, kościołów, stołówek publicznych czy pralni. Po akcji odbierały broń i ją chomikowały. Nawet jeżeli nie wszystkie działania były bezpośrednim atakowaniem wroga, i tak wymagały nie lada odwagi i poświęcenia.Szczególnie cennymi konspiratorkami były wywiadowczynie szkolone przez Aleksandra Kunickiego „Rayskiego” z dowództwa Kedywu AK. Do wywiadu „Parasola” oddelegowano z „Dysku” Ewę Płoską „Ewę”, która brała udział w rozpracowywaniu wielu niemieckich zbrodniarzy. Pomogła namierzyć m.in. uzależnionego od morfiny SS-Oberscharführera Franza Bürkla, sadystycznego zastępcę komendanta Pawiaka. Leon Wanat w książce „Za murami Pawiaka” wspominał, że esesman zmuszał więźniów do czołgania się po rozżarzonej hałdzie żużlu i popiołów. Inną jego rozrywką było w trakcie kąpieli puszczanie wrzątku, a po chwili lodowatej wody, co sprawiało, że osadzeni wyli z bólu.                                                    Maria Stypułkowska-Chojecka „Kama” brała udział w namierzaniu Franza Kutschery (fot. 1944.pl) Zamach na Bürkla był jedną z najgłośniejszych akcji podziemia przed wybuchem powstania. Zlikwidowano go oraz kilku niemieckich żołnierzy na rogu Marszałkowskiej i Litewskiej, bez strat własnych. „Wiadomość o pomyślnym przeprowadzeniu akcji dotarła do Pawiaka. Więźniowie odetchnęli, że najgorszego sadysty nie ma, a jednocześnie ich postawa wobec straży niemieckiej zaczęła zmieniać się wraz z uświadomieniem sobie faktu, że posiadają teraz opiekunów poza murami więzienia” – odnotował Piotr Stachiewicz w książce „Parasol”. Niestety, w ramach odwetu za zabicie zbrodniarza Niemcy rozstrzelali ponad 30 osób.Namierzanie zbrodniarzyKolejnym celem był SS-Hauptscharführer August Kretschmann, zastępca komendanta obozu koncentracyjnego Gęsiówka, który zginął trzy tygodnie później. Następnie „Ewa” pomogła rozpracować SS-Rottenführera Ernesta Weffelsa, innego sadystę, kierownika oddziału kobiecego na Pawiaku.Cenioną wywiadowczynią była również Hanka Szarzyńska-Rewska „Renia”, która namierzała i brała udział w likwidacji m.in. płk. Erwina Groessera z sił policyjnych, odpowiedzialnego choćby za liczne łapanki. Jej najważniejszym zadaniem było rozpracowywanie i likwidacja SS-Brigadeführera i gen. mjr. policji Franza Kutschery, szefa SS i policji na dystrykt warszawski. Akcja ta odbiła się głośnym echem w całej okupowanej Europie. W namierzeniu tego rzeźnika oprócz „Reni” wzięły udział również m.in. Maria Stypułkowska-Chojecka „Kama” i Elżbieta Dziembowska „Dewajtis”.Zdarzały się także nieudane akcje likwidacyjne, mimo dobrego rozpracowania konspiratorek z „Dysku”. Szczęście mieli m.in. SS-Standartenführer Ludwig Hahn, dowódca Gestapo w Warszawie, któremu życie uratowała przypadkowa zmiana regularnej trasy przejazdu, czy SS-Obergruppenführer Wilhelm Koppe, wyższy dowódca SS i Policji w Generalnym Gubernatorstwie, zastępca osławionego Hansa Franka. Generał został ranny i zdołał uciec. Obydwaj zbrodniarze przeżyli wojnę, pierwszy pod koniec życia spędził kilka lat w więzieniu, drugi nigdy nie odpowiedział za swoje zbrodnie. W czerwcu 1944 roku w ramach przygotowań do powstania żołnierki z oddziału „Dysk” otrzymały rozkaz wyprodukowania i rozprowadzenia po kwaterach butelek zapalających z benzyną. 1 sierpnia w wyznaczonym miejscu zbiórki obok fabryki Telefunkena na ul. Mireckiego na Woli stawiły się 42 kobiety. Uzbrojone były słabo – jak wszyscy powstańcy – miały raptem 14 pistoletów i jeden ręczny karabin maszynowy oraz butelki z benzyną.Na pierwszej liniiDo zadań oddziału walczącego w Zgrupowaniu „Radosław” należały przede wszystkim działania saperskie, łącznościowe, sanitarne, gospodarcze i obserwacyjne. Kobiety odpowiadały również za sygnalizację świetlną dla alianckich samolotów lecących z zaopatrzeniem oraz przyjmowanie zrzutów na cmentarzach.Trzeba przyznać, że major Gertz, doświadczona okropnościami I wojny światowej, bardzo odpowiedzialnie dowodziła swoimi podkomendnymi, mając na uwadze przede wszystkim ich życie. W walkach zginęło względnie mało członkiń oddziału, bo 11, zaś 9 zostało rannych. To efekt licznych zakazów i obostrzeń wydanych przez Gertz. Mimo to dzielne serca paliły się do walki i część żołnierek uciekła do męskich oddziałów.Szlak bojowy oddziału dowodzonego przez „Lenę” wiódł przez Wolę i następnie na Starówkę. Żołnierki kwaterowały na Mławskiej, Franciszkańskiej i Długiej. Po upadku Starego Miasta przeszły kanałami na Śródmieście, tam ranne i chore pozostały, zaś zdrowe zostały pokierowane przez „Zofię” na Czerniaków.Po kapitulacji część dostała się do niewoli, chore i ranne zostały wywiezione wraz ze szpitalami, zaś reszta została zdemobilizowana i opuściła Warszawę z ludnością cywilną. Na ostatniej odprawie, tuż przed kapitulacją Czerniakowa, Gertz wypłaciła ocalałym kobietom żołd w wysokości 20 dolarów i 10 tys. zł (tzw. młynarek).                                                    Także dzięki minerkom „Dysku” udało się zdobyć budynek PAST-y (fot. 1944.pl) W niewoliŻołnierki, które dostały się do niewoli, trafiły do obozów jenieckich Lamsdorf-Mühlbe, Mohlsdorf i Blankheim. Po wyzwoleniu zostały wcielone do Polskich Sił Zbrojnych na Zachodzie. Wiele nie zdecydowało się na powrót do Polski, w której stacjonowała Armia Czerwona. Dołączyły do Polskiego Korpusu Przysposobienia i Rozmieszczenia, w którym zaadaptowały się do życia „w cywilu”, niektóre wyemigrowały potem do USA i Australii.Major Gertz została w Londynie, oceniając, że „w kraju nie odbywa się odbudowa, a przebudowa na rosyjską przybudówkę”. Los nie był dla niej łaskawy. Żyła w nędzy, obracając się w kręgach coraz bardziej skłóconej emigracji. Pracowała w kolejowej kuchni i nie chciała zapomogi. Umarła w 1958 roku na raka. Tuż przed śmiercią zażartowała w rozmowie z innymi emigrantami, że „będzie w Polsce przez nimi”. Faktycznie, dzięki staraniom towarzyszy broni, w 1960 roku jej prochy zostały sprowadzone do Warszawy i złożone na Powązkach, w kwaterze oddziału „Parasol”.W uroczystości wzięło udział kilka żołnierek „Dysku”, które mimo wszystko zdecydowały się tuż po wojnie wrócić do Polski. Te, które ujawniły swoją wojenną przeszłość, były aresztowane przez komunistyczne służby, jak choćby dr Zofia Franio „Doktor”. Żadna jednak nie przestała marzyć o wolnej Polsce.Trudno nie odnieść wrażenia, że bohaterstwo i poświęcenie członkiń oddziału „Dysk” wciąż czeka na należyte upamiętnienie. Skromne tablice na kościele Jana Bożego przy ul. Bonifraterskiej 12 i w wirydarzu przy kościele św. Marcina na ul. Piwnej to zdecydowanie za mało!Pisząc artykuł, korzystałem m.in. z opracowań na stronie Historia.org.pl i blogu „Kobiety i historia”.",,
Rzeczniczka PiS: Nie zejdziemy z drogi reformy wymiaru sprawiedliwości,"Nie może być tak, że grupa sędziów sama określa się nadzwyczajną kastą i rzeczywiście tak się zachowuje, taką wykazuje postawę – powiedziała Anita Czerwińska. Rzeczniczka Prawa i Sprawiedliwości skomentowała w ten sposób wydaną przez Komisję Wenecką opinię ws. nowelizacji ustaw sądowych. – Na pewno nie zejdziemy z drogi reformy wymiaru sprawiedliwości – zapewniła posłanka.","W wydanej w czwartek opinii Komisja Wenecka wskazuje, że niektóre z poprawek przyjętych przez Sejm mogą być postrzegane jako dalsze osłabienie niezależności wymiaru sprawiedliwości w Polsce. Opinia została wydana w trybie pilnym; nie jest wiążąca.  Rzeczniczka Prawa i Sprawiedliwości przytoczyła słowa ministra sprawiedliwości Zbigniewa Ziobry, który w środę w czasie senackiej debaty mówił, że „obywatele są spychani na margines społeczeństwa”.  Zdaniem Czerwińskiej takie jest powszechne odczucie wśród Polaków. Jak argumentowała, dowodzą temu doświadczenia z rozmów z osób dotkniętymi patologiami w wymiarze sprawiedliwości, ale także obiektywne, niezależne badania instytucji, które monitorują wymiar sprawiedliwości w Polsce. – Jego funkcjonowanie zostawia bardzo wiele do życzenia – oceniła.",,
Gdański ratusz: Około południa nowy komunikat o stanie zdrowia Adamowicza,Około południa w poniedziałek będzie nowy komunikat o stanie zdrowia prezydenta Pawła Adamowicza – poinformował na swojej stronie ratusz miasta Gdańska. Krew dla prezydenta Adamowicza można oddawać w stacjach krwiodawstwa w Gdańsku i innych miejscowościach woj. pomorskiego od godz. 7.,"Regionalne Centrum Krwiodawstwa i Krwiolecznictwa w Gdańsku zaapelowało w niedzielę wieczorem o oddawanie krwi dla prezydenta Pawła Adamowicza. Jak podało Centrum, chodzi zwłaszcza o krew 0RhD-.W poniedziałek rano urząd miasta podkreślił, że stacje krwiodawstwa w Gdańsku i innych miejscowościach województwa pomorskiego będą otwarte od godz. 7. Ratusz dodał również, że „nowy komunikat o stanie zdrowia prezydenta Adamowicza ma zostać podany około południa”. W poniedziałek w nocy doktor Tomasz Stefaniak, dyrektor ds. lecznictwa Uniwersyteckiego Centrum Klinicznego w Gdańsku, poinformował – po pięciogodzinnej operacji Adamowicza – że pacjent żyje, ale jest w bardzo ciężkim stanie. – O wszystkim zdecydują najbliższe godziny – zaznaczył chirurg. Adamowicz był operowany, po tym jak został zaatakowany nożem przez 27-letniego mężczyznę podczas gdańskiego finału Wielkiej Orkiestry Świątecznej Pomocy. Policja potwierdziła tożsamość mężczyzny, który dokonał ataku na Adamowicza. „Zatrzymany w sprawie ataku na Prezydenta Miasta to 27-letni mężczyzna, wcześniej notowany za naruszenie nietykalności cielesnej policjanta oraz rozbój na terenie banku” – podano na Twitterze.",,
Spalił kukłę o. Rydzyka. Dostał wyrok za nieostrożność,"Grzywną w wysokości 300 zł Sąd Rejonowy w Toruniu ukarał Sławomira D, który próbował spalić kukłę o. Tadeusza Rydzyka. Zdaniem sądu mężczyzna nieostrożnie  obchodził się z materiałami łatwopalnymi.","Oskarżony Sławomir D. nie pojawił się na ogłoszeniu wyroku. W śledztwie przyznał się do próby spalenia kukły z wizerunkiem założyciela Radia Maryja i Telewizji Trwam. Twierdził jednak, że cała akcja była dobrze zabezpieczona i nie było jego zdaniem ryzyka pożaru.Takiej argumentacji nie podzielili ani biegli z zakresu pożarnictwa, ani sąd. W uzasadnieniu wyroku sędzia Krzysztof Dąbkiewicz wskazał, że okoliczności tego zdarzenia nie pozostawiają żadnych wątpliwości i udało się odtworzyć stan faktyczny. Mężczyzna podczas manifestacji przed siedzibą Radia Maryja próbował spalić kukłę z doklejonym wizerunkiem dyrektora rozgłośni. Polanie jej benzyną ekstrakcyjną i inne okoliczności towarzyszące temu wydarzeniu w ocenie sądu wyczerpały znamiona nieostrożnego posługiwania się materiałami łatwopalnymi.Obrońca oskarżonego Jakub Biłas powiedział dziennikarzom, że decyzja ws. ewentualnej apelacji zapadnie po zapoznaniu się z pisemnym uzasadnieniem orzeczenia sądu.",,
Unia Europejska za zaostrzeniem kursu wobec Kremla. „To Rosja odpowiada za atak na Mariupol”,"Liderzy Unii Europejskiej opowiedzieli się za zaostrzeniem stanowiska wobec Rosji. Według nich, to ona ponosi odpowiedzialność za atak na Mariupol. We wspólnym oświadczeniu napisali m.in. „potępiamy zabijanie cywilów”, „wzywamy Rosję do potępienia separatystów”. W czwartek w Brukseli odbędzie się nadzwyczajne spotkanie szefów dyplomacji państw UE, zwołane w związku z nasileniem walk na wschodzie Ukrainy.","W ataku rakietowym na Mariupol kilka dni temu zginęło co najmniej 30 cywilów i około 100 osób zostało rannych. W oświadczeniu szefów państw UE czytamy: „Wyrażamy zaniepokojenie pogarszającym się stanem bezpieczeństwa i sytuacją humanitarną we wschodniej Ukrainie. Potępiamy zabijanie cywilów podczas masowego ostrzału ukraińskiego miasta Mariupol, w dniu 24 stycznia 2015 r.”Liderzy UE podkreślili, że dowody na ciągłe i rosnące wsparcie udzielane przez Rosję separatystom jest w Europie dostrzegane, dlatego wezwali Rosję do „potępienia separatystów i wprowadzenia w życie porozumień z Mińska”.                                                teraz odtwarzaneTak wyglądał ostrzał Mariupola. Mieszkańcy filmowali lecące na nich rakiety „UE jest gotowa do podjęcia dalszych kroków”W oświadczeniu znalazło się odwołanie do ustaleń z 18 grudnia 2014 roku, kiedy szefowie krajów UE pokreślili, że Unia będzie gotowa do „podjęcia dalszych kroków, jeśli to będzie konieczne”. „W obliczu pogarszającej się sytuacji (we wschodniej Ukrainie) zwracamy się do Rady ds. Zagranicznych o dokonanie oceny obecnej sytuacji i rozważenie odpowiednich działań, w szczególności wprowadzenia dalszych restrykcji, które miałyby na celu szybkie i pełne wdrożenie porozumień z Mińska” – zakończyli oświadczenie unijni przywódcy.UE rozszerzy „czarną listę”? W czwartek w Brukseli odbędzie się nadzwyczajne spotkanie szefów dyplomacji państw UE, zwołane przez Federicę Mogherini w związku z nasileniem walk na wschodzie Ukrainy. Ministrowie najpewniej zlecą unijnym służbom dyplomatycznym przygotowanie propozycji decyzji o zaostrzeniu sankcji wobec Rosji. Prawdopodobnie dotyczyć one będą przede wszystkim kolejnego rozszerzenia listy osób i podmiotów objętych sankcjami wizowymi i finansowymi.Kolejne spotkanie szefów państw i rządów UE zaplanowane jest na 12 lutego, kiedy odbędzie się unijny szczyt. Zdecydował o tym szef Rady Europejskiej Donald Tusk.                                                teraz odtwarzane„Wzywamy Rosję do potępienia separatystów”",,
"Jaki: Wybierzemy albo Zjednoczoną Prawicę i silną rodzinę, albo PO-KO i osłabianie rodziny","W najbliższych wyborach do Parlamentu Europejskiego wybierzemy albo Zjednoczoną Prawicę i silną rodzinę, albo PO-KO Grzegorza Schetyny i osłabianie rodziny w postaci programów typu LGBT+ - ostrzegł wiceminister sprawiedliwości Patryk Jaki, kandydujący z okręgu świętokrzysko-małopolskiego do Parlamentu Europejskiego.","– Z jednej strony mamy program Zjednoczonej Prawicy, który dąży do umacniania rodziny, a z drugiej strony mamy program Koalicji Obywatelskiej, który dąży, w mojej ocenie, do osłabiania rodziny – powiedział Jaki na briefingu prasowym w Nowym Targu. Jak dodał, politycy Koalicji Obywatelskiej „na agendzie mają ciągle tematy związane z LGBT”. – Wczoraj w Krakowie, dzisiaj w Warszawie na sesjach Rady Miasta miały miejsce kolejne awantury, które wywołali politycy Koalicji Europejskiej czy PO-KO (klubu Platforma Obywatelska-Koalicja Obywatelska) – przypomniał wiceminister sprawiedliwości. – Dlatego chciałbym, żeby wszyscy Polacy mieli świadomość, że w najbliższych wyborach do Parlamentu Europejskiego wybierzemy albo Zjednoczoną Prawicę i silną rodzinę, albo PO-KO Grzegorza Schetyny i osłabianie rodziny w postaci programów typu LGBT+. Są politycy w Krakowie, którzy również chcą to robić – wskazał Patryk Jaki. – Albo Zjednoczona Prawica i świat wartości, silna rodzina, „piątka Kaczyńskiego”, albo PO-KO i LGBT+ w każdej gminie, każdy może wybrać – podkreślił wiceminister sprawiedliwości. Patryka Jakiego zapytano też o sprawę skierowania do Sądu Rejonowego w Warszawie aktu oskarżenia przeciwko byłemu szefowi partii Twój Ruch Januszowi P., który miał się dopuścić przestępstwa skarbowego na ok. 1 mln zł. – Wszyscy są równi wobec prawa, nawet prominentni politycy, byli politycy. Wreszcie Polska wzięła się poważnie za walkę z przestępstwami podatkowymi i dzięki temu mamy środki na realizowanie ambitnych programów społecznych – odpowiedział, wskazując, że o ewentualnej winie Janusza P. rozstrzygnie sąd.",,
„Timmermans szuka chętnych do przyłożenia Polsce”,"– Timmermans nie odpuści, bo jest przekonany, że ma rację – powiedział w programie TVP Info „Gość poranka” Leszek Miller. Były premier odniósł się do sporu na linii Polska-Komisja Europejska. Frans Timmermans otrzymał w środę listowną odpowiedź od polskiego rządu dotyczącą zaleceń KE ws. praworządności w kraju.","Pierwszy wiceprzewodniczący Komisji Europejskiej oświadczył, że skieruje odpowiedź polskiego rządu do rozpatrzenia na spotkanie ministrów ds. Unii Europejskiej. – Timmermans rozpoczął rozpoznawanie terenu – powiedział Miller. Były premier uznał, że spotkanie ministrów pozwoli wiceprzewodniczącemu KE rozeznać się, „czy są chętni, aby przyłączyć się do próby przyłożenia Polsce”. – Timmermans nie odpuści. Jest przekonany, że w sporze z Polską to on ma rację – powiedział Miller.",,
Gangsterzy upatrzyli sobie biznesmena. Porwanie udaremnili policjanci,"Trzech groźnych gangsterów, w tym boss bydgoskiego półświatka Tomasz B. ps. Kadafi, planowało porwać biznesmena z Małopolski. Szacowali, że dostaną nawet kilka milionów złotych okupu. Swoją ofiarę inwigilowali non stop za pomocą kamery, ukrytej w drzewie na terenie posesji przedsiębiorcy. Nie zdążyli jednak zrealizować swojego planu, ponieważ na ich trop wpadli policjanci CBŚP oraz prokuratorzy śląskich „pezetów” Prokuratury Krajowej.","Przed kilkoma dniami lokalne media z woj. kujawsko-pomorskiego doniosły o zatrzymaniu osławionego bossa kujawsko-pomorskiego półświatka – Tomasza B. Gangster ukrywał się od lutego 2018 r., kiedy Sąd Okręgowy w Bydgoszczy skazał go na 15 lat więzienia m.in. za kierowanie gangiem, handel narkotykami i haraczowanie  prostytutek. „Kadafi” nie chciał czekać w areszcie na rezultaty apelacji. Miał dobre przeczucie. W 2019 r. Sąd Apelacyjny w Gdańsku utrzymał wyroki sądu I instancji.Na trop przestępcy wpadli funkcjonariusze CBŚP z Bielska-Białej. Okazuje się jednak, że nie chodziło tylko o ujęcie ściganego przestępcy, ale przede wszystkim o udaremnienie porwania. Policjanci i prokuratorzy Śląskiego Wydziału Zamiejscowego Departamentu do Spraw Przestępczości Zorganizowanej i Korupcji Prokuratury Krajowej dowiedzieli się, że kilku gangsterów, w tym wspomniany boss, jest niemal gotowych do przeprowadzenia akcji uprowadzenia „jakiegoś biznesmena”.Ustalono, że przestępcy mieli już wynajętą posesję, na której miała być więziona ofiara. Zgromadzili także broń i ekwipunek. Gdy śledczy ustalili najważniejsze osoby zamieszane w przygotowywane porwanie, zdecydowano się na ich zatrzymanie. Wielki bratZ ustaleń operacyjnych wynikało, że bezpośrednimi wykonawcami „akcji” mieli być: „Kadafi” oraz Dariusz L. Ten drugi też ukrywał się przed odsiadką. Za udział w zorganizowanej grupie przestępczej skazano go na 14 lat więzienia. Niewykluczone, że pieniądze z okupu miały zapewnić obu gangsterom środki, dzięki którym mogliby się ukrywać przez dłuższy czas np. za granicą. Do zatrzymania obu gangsterów ściągnięto szturmanów z Centralnego Pododdziału Kontrterrorystycznego Policji BOA. Ustalono, że niedoszli porywacze mają broń, „Kadafi” i jego kompan, nie stawiali jednak oporu.Podejrzani ukrywali się w domu jednorodzinnym, będącym centrum operacji i miejscem planowanego przetrzymywania biznesmena. Okazało się, że w budynku zgromadzono sprzęt niezbędny do przeprowadzenia bandyckiej operacji: radiostacje wraz z zestawami słuchawkowymi, kominiarki, maski na twarz, elementy przebrania i charakteryzacji, paralizatory, plastikowe kajdanki oraz dwa pistolety i jeden rewolwer oraz tzw. bezpieczne telefony komórkowe. O tym, że przygotowania do porwania były bardzo zaawansowane świadczy fakt, że w swojej „dziupli” gangsterzy mieli podgląd on-line na posesję ofiary. Okazało się, że zamontowali kamerę przy domu biznesmena i doskonale znali rozkład jego zajęć. Policjanci znaleźli także mapy Krakowa i Tarnowa z zaznaczonymi miejscami, w których mieszkał lub pracował przedsiębiorca. Śledczy twierdzą, że m.in. dzięki tym odkryciom ustali tożsamość potencjalnej ofiary. „Mózg” z PodkarpaciaPo zatrzymaniu Tomasza B. i Dariusza L. funkcjonariusze ujęli na terenie woj. podkarpackiego Artura G. Z zebranych dowodów, w tym podsłuchów, wynika, że to on był pomysłodawcą i organizatorem porwania. Według śledczych z katowickich „pezetów”, mężczyzna wynajął posesję przeznaczoną na „dziuplę”. Miał także sfinansować zakup broni i sprzętu niezbędnego do uprowadzenia. Na razie ani policja, ani prokuratura nie chcą ujawnić kim dokładnie jest Artur G. Wszyscy zatrzymani zostali doprowadzeni do Śląskiego Wydziału Zamiejscowego Departamentu ds. Przestępczości Zorganizowanej i Korupcji Prokuratury Krajowej, gdzie usłyszeli zarzuty m.in. działania w zorganizowanej grupie przestępczej oraz przygotowania do wzięcia zakładnika, w celu wymuszenia okupu. Ponadto Dariusz L. odpowie za podrobienie i posługiwanie się fałszywym dowodem tożsamości, a „Kadafi” za przerobienie dowodu tożsamości. Obydwaj są też podejrzani o nielegalne posiadanie broni. Sąd Rejonowy Katowice-Wschód aresztował cała trójkę na trzy miesiące. Gangsterom grozi do 8 lat więzienia.",,
"„Sędziowie z jednej, drugiej, jakiejkolwiek strony – nie są nadzwyczajną kastą”","Sędziowie nie mogą kierować się żądzą odwetu czy zemsty. Nie są nadzwyczajną kastą ani sędziowie reprezentujący jedną, ani drugą, ani jakąkolwiek inną stronę sporu – powiedział minister sprawiedliwości Zbigniew Ziobro podczas obchodów europejskiego Dnia Pamięci Ofiar Reżimów Totalitarnych. Szef resortu dodał, że jednym z największych błędów było zaniechanie oczyszczenia środowiska sędziowskiego po upadku komunizmu.","– Podziały w dobie dzisiejszych spraw, które dzieją się w mediach, doprowadziły do gorszących sytuacji. Sytuacji, kiedy ludzie reprezentujący to samo środowisko sędziowskie, wywodzący się z tych samych sędziowskich stowarzyszeń, ludzie, którzy często byli jako sędziowie nie tylko kolegami w wymiarze zawodowym – spotykali się w pokojach sędziowskich, na salach rozpraw, ale też spędzali razem wiele prywatnego czasu, byli w relacjach przyjacielskich używają wobec siebie niegodnych argumentów – powiedział minister Ziobro.Podkreślił, że sędziowie nie są nadzwyczajną kastą oraz nie mogą kierować się żądzą odwetu czy zemsty. – Nie są nadzwyczajną kastą ani sędziowie reprezentujący jedną, ani drugą, ani jakąkolwiek inną stronę sporu. Bardzo ostrego sporu niestety, który wzbudził wiele emocji co do reformy wymiaru sprawiedliwości – dodał.Minister zaznaczył, że system sprawdza się tak naprawdę nie wtedy, kiedy dzieje się dobrze, ale wtedy, kiedy dzieje się coś niedobrego. Wtedy okazuje się, czy ten system reaguje właściwie, czy nie. To według ministra jest miara próby, która w takich sytuacjach pozwala się przekonać czy system działa, czy też jest kulawy, pełen ograniczeń, powoduje, że jakaś kasta jest poza odpowiedzialnością.Zbigniew Ziobro podczas konferencji poruszył także kwestię wpływu komunizmu na kondycję polskiego sądownictwa.– Po upadku komunizmu sądy dyscyplinarne nie usunęły z zawodu tych, którzy dopuszczali się nieprawości – powiedział. Podkreślił, że „odsunięty został zaledwie jeden sędzia, który orzekał wysokie kary pozbawienia wolności w stosunku do znanych działaczy politycznych, a było ich tysiące”.Zdaniem Ziobry można to porównać do doświadczeń Niemiec, gdzie – jak powiedział minister – „w ciągu kilku lat po zjednoczeniu usunięto z zawodu blisko 80 proc. sędziów orzekających w komunistycznej NRD”. Ziobro dodał, że w jego ocenie bezkarność sędziów, którzy w czasach komunistycznych łamali prawo, a w radykalnych sytuacjach dopuszczali się „wręcz zbrodni sądowych, mordów sądowych, miała destrukcyjny skutek i rzutuje w wymiarze kulturowo-mentalnym również na to, co dzieje się dziś”.Ziobro zaznaczył, że jego zdaniem powinno się o tym dyskutować. – Może są nieodmienne zdania, że to nie ma żadnego znaczenia. Chętnie bym też taką dyskusję wysłuchał i wziął pod uwagę jej wnioski – powiedział szef resortu sprawiedliwości.Dodał, że brak napiętnowania nieprawości z czasów komunizmu „miał destrukcyjny skutek także na osoby, które rozpoczynały sędziowską karierę już po 1989 r.”. – Utwierdzał część środowiska sędziowskiego w przekonaniu, że ma prawo cieszyć się pewnymi wyjątkowymi przywilejami i stoi ponad zwykłymi obywatelami, którzy w identycznej sytuacji byliby zawsze pociągnięci do odpowiedzialności – zaznaczył.",,
Theresa May przedstawiła główne elementy „planu B” w sprawie brexitu,– Przyjrzę się propozycji polskiego ministra spraw zagranicznych – zapowiedziała brytyjska premier Theresa May. Jacek Czaputowicz zaproponował ograniczenie czasowe tzw. backstopu. Szefowa brytyjskiego rządu przedstawiła w Izbie Gmin główne elementy swojego „planu B” w sprawie brexitu. Jednym z tych elementów jest zapewnienie możliwie najszerszych gwarancji praw pracowniczych i regulacji w zakresie ochrony środowiska. Theresa May deklaruje również wysiłki na rzecz uniknięcia „twardej” granicy w Irlandii.,"Ów „plan B” ma być sposobem na przełamanie impasu w sprawie wyjścia z Unii Europejskiej. Zgodnie z wcześniejszymi przewidywaniami mediów, May nie wprowadziła do swych propozycji fundamentalnych zmian.  W ubiegłym tygodniu posłowie zdecydowanie odrzucili porozumienie wynegocjowane przez premier z Brukselą. Teraz Theresa May zaoferowała członkom Izby Gmin gwarancje, które mają sprawić, że jej wizja brexitu uzyska jednak ich poparcie.  – Po pierwsze będziemy bardziej elastyczni i otwarci w angażowaniu parlamentu w negocjowaniu przyszłego partnerstwa z Unią Europejską. Po drugie zapewnimy najmocniejsze, jak to możliwe, gwarancje praw pracowniczych i regulacji dotyczących ochrony środowiska – wyliczała premier przedstawiając swój plan na forum Izby Gmin.  – Po trzecie będziemy pracować nad tym, by nasze zobowiązanie w sprawie uniknięcia „twardej” granicy w Irlandii, zostało poparte zarówno przez Izbę, jak i Wspólnotę – deklarowała Theresa May.",,
"Jaruzelski, Wałęsa, Kwaśniewski, Kaczyński i Komorowski. Jak wyglądało ich zaprzysiężenie?","Andrzej Duda od dziś oficjalnie rozpocznie swoją prezydenturę. W towarzystwie małżonki Agaty, złoży uroczystą przysięgę przed Zgromadzeniem Narodowym. Będzie szóstym prezydentem po 1989 roku, który przysięgnie „dochować wierności postanowieniom Konstytucji, będę strzegł niezłomnie godności Narodu, niepodległości i bezpieczeństwa Państwa”. Jak wypadli jego poprzednicy podczas zaprzysiężenia?",,,
Rosja chce przywrócić izby wytrzeźwień,"Rosyjskie władze chcą przywrócić izby wytrzeźwień. Projekt odpowiedniej ustawy został już przyjęty przez Dumę Państwową, izbę niższą rosyjskiego parlamentu. Izby wytrzeźwień zostały w Rosji zlikwidowane osiem lat temu.","Od tamtej pory policjant, który zatrzymał pijanego w miejscu publicznym, miał obowiązek odwiezienia go do domu lub do szpitala. W skrajnych przypadkach osobę nietrzeźwą można było umieścić w areszcie. W ocenie części rosyjskich ekspertów taki system nadmiernie obciążał szpitale odpowiedzialnością za osoby będące pod wpływem alkoholu, a jednocześnie w niektórych przypadkach pozostawiał nietrzeźwych bez odpowiedniej opieki.  Sytuację sprzed ośmiu lat przywracają projekty dwóch ustaw. Jeden pozwala na tworzenie izb wytrzeźwień i pobieranie opłat za świadczoną usługę. Drugi daje policjantowi prawo decydowania o tym, kto spędzi noc w takim miejscu.",,
"Żarty z katastrofy tupolewa, na zakładowej imprezie. Dyrektor huty stracił pracę","Dymisja w KGHM Polska Miedź. Prezes odprawił dyrektora huty w Głogowie po publikacji na portalu społecznościowym zdjęć z zakładowej imprezy. Na zdjęciu widać osoby przebrane m.in. za  stewardesy, trzymające model samolotu z napisem „TU POLEWAJ”.","Dyrektor Huty Miedzi w Głogowie Andrzej Szydło w poniedziałek straci stanowisko – postanowił prezes KGHM Polska Miedź S.A. Radosław Domagalski-Łabędzki uznał, że impreza, na której pojawiły się nawiązania do katastrofy smoleńskiej, łamała normy etyczne w firmie. Dymisja to efekt publikacji dziennikarza „Gazety Polskiej Codziennie” z przebiegu zabawy hutniczej, tzw. Combra Babskiego. Huta Miedzi w Głogowie zorganizowała imprezę 12 maja z okazji Dnia Hutnika. Na zdjęciu opublikowanym na profilu twitterowym dziennikarza widać osoby przebrane m.in. za  stewardesy, trzymające model samolotu, który ma na skrzydłach napis: „TU POLEWAJ”. „Zarząd spółki jednoznacznie potępia wszelkie próby nawiązywania do katastrofy rządowego samolotu pod Smoleńskiem w 2010 roku, w której zginęła polska elita narodowa. Należy je uznać za przejaw braku szacunku i powagi wobec tragedii narodowej” – napisał w przesłanym w sobotę oświadczeniu prezes  Domagalski-Łabędzki. Prezes wyraził ubolewanie, że „zachowania niektórych uczestniczek wydarzenia stanowiły złamanie podstawowych norm etycznych obowiązujących w naszej firmie”.Domagalski-Łabędzki, informując o zwolnieniu dyrektora, zapewnia: „Dołożymy wszelkich starań, aby zachowania godzące w dobre imię naszej firmy nigdy więcej nie powtórzyły się w Polskiej Miedzi”. KGHM Polska Miedź S.A. to jedna z największych polskich spółek Skarbu Państwa, a także jeden z czołowych producentów miedzi i srebra rafinowanego na świecie. Od lipca 1997 r. akcje KGHM Polska Miedź S.A. notowane są na Giełdzie Papierów Wartościowych w Warszawie S.A. Skarb państwa ma 31,79 proc. akcji, pozostali akcjonariusze krajowi i zagraniczni - 68,21 proc. Od października 2016 roku prezesem KGHM jest Radosław Domagalski-Łabędzki.",,
25-letni Polak zmarł w Hong Kongu po upadku z wysokości,"W Hongkongu zmarł 25-letni Polak, prawdopodobnie po upadku z wysokości. Leżącego na ulicy nagiego mężczyznę znaleziono w poniedziałek nad ranem w centrum miasta. Przyczyna śmierci zostanie ustalona po sekcji zwłok – podały miejscowe portale internetowe.","25-latek, który przybył do Hongkongu, posługując się polskim paszportem, prawdopodobnie spadł z balkonu jednego z hoteli w okolicy Aberdeen Street – przekazał portal dziennika „Sing Tao”.Policja otrzymała zgłoszenie o godz. 2.58 czasu miejscowego (godz. 20.58 w niedzielę w Polsce). Ekipa ratownicza przewiozła nieprzytomnego mężczyznę do szpitala, ale nie udało się go uratować.Policja nie znalazła na miejscu zdarzenia listu samobójczego. Po wstępnym rozpoznaniu sprawa nie wydaje się podejrzana, ale przyczyna śmierci zostanie ustalona po sekcji zwłok – podają lokalne media.Sprawę opisuje również portal HK01, który nie podaje narodowości zmarłego i określa go tylko jako cudzoziemca. Według tego portalu koło mężczyzny na ulicy znaleziono część klimatyzatora, którą mężczyzna mógł strącić, spadając.",,
W Niemczech rosną w siłę przeciwnicy imigrantów. Traci koalicja rządząca,"Największym niemieckim partiom politycznym CDU i SPD nie udało się zahamować spadku poparcia, natomiast prawicowo-populistyczna i antymigrancka AfD cieszy się coraz większym uznaniem – wynika z sondażu opublikowanego w niedzielę przez gazetę „Bild”.","Poparcie dla Socjaldemokratycznej Partii Niemiec (SPD) spadło w ciągu tygodnia o dwa punkty procentowe do 22 proc., co jest najgorszym wynikiem tej partii od listopada 2009 roku. Unia Chrześcijańsko-Demokratyczna (CDU) straciła też dwa punkty procentowe i cieszy się poparciem 34 proc. ankietowanych. Obie partie tworzą wraz z bawarską CSU koalicyjny rząd kanclerz Angeli Merkel.     Przybywa zwolenników prawicowych populistów Alternatywę dla Niemiec (AfD) poparło natomiast 13 proc. uczestników sondażu – o dwa punkty procentowe więcej niż przed tygodniem. To rekordowy wynik w sondażach przeprowadzanych przez instytut Emnid dla niedzielnych wydań „Bilda”. Prawicowi populiści zrównali się tym samym z opozycyjną partią Zieloni. Lewica uzyskała natomiast poparcie 9 proc. ankietowanych. AfD odniosła tydzień temu w wyborach do lokalnych parlamentów w trzech krajach związkowych duży sukces. Startując po raz pierwszy w wyborach w tych landach, domagająca się natychmiastowego zaprzestania przyjmowania uchodźców AfD zdobyła w Badenii-Wirtembergii 15,1 proc., w Nadrenii-Palatynacie 12,6 proc., a w Saksonii-Anhalcie 24,2 proc. 60 proc. uczestników ankiety w „Bildzie” jest przekonanych, że AfD wejdzie do parlamentu ogólnoniemieckiego – Bundestagu w przyszłorocznych wyborach. 19 proc. ankietowanych – o dwa punkty procentowe więcej niż miesiąc temu – zadeklarowało, że „zasadniczo” mogłoby zagłosować na antyislamską partię kierowaną przez Frauke Petry. Alternatywa dla Niemiec, czyli m.in. nie dla euro  AfD powstała trzy lata temu jako ugrupowanie domagające się likwidacji wspólnej waluty euro. W wyborach do Bundestagu na jesieni 2013 roku partia nie przekroczyła 5-procentowego progu wyborczego. Rok temu ze względu na wewnętrzne spory AfD groził całkowity upadek. Przełomem w historii ugrupowania okazał się kryzys migracyjny – wraz ze wzrostem liczby imigrantów przyjeżdżających do Niemiec wzrastało poparcie dla AfD domagającej się zamknięcia niemieckiej granicy. Z analiz przeprowadzonych przez telewizję publiczną po wyborach do landów wynika, że trzy czwarte wyborców AfD chciało w ten sposób pokazać rządowi żółtą kartkę. Wśród powodów głosowania na tę partię wymieniano najczęściej obawy przed islamem oraz przestępczością związaną z napływem uchodźców. Niemiecki tygodnik „Der Spiegel” w najnowszym wydaniu pisze, że AfD przestała być jedynie partią „prawego marginesu”, lecz stała się też „partią środka”. W AfD istnieje „nacjonalistyczno-rasistowski blok”, który należy zwalczać, ponieważ kwestionuje on fundamenty RFN. W AfD jest także niemało osób o poglądach konserwatywnych, którzy są rozczarowani polityką rządu Merkel. Zdaniem redakcji należy odróżniać „kaznodziei nienawiści” od osób rozczarowanych i zabiegać o ich powrót do partii demokratycznych. Według „Spiegla” sukces wyborczy AfD jest skutkiem „alienacji wyborców”. „Rosnąca część narodu pogardza elitami kraju. Gniew skierowany jest przede wszystkim przeciwko Angeli Merkel” – czytamy w najnowszym wydaniu „Spiegla”.",,
Kidawa-Błońska na prezydenta? A może Hołownia? „Żałosne próby PO”,"Małgorzata Kidawa-Błońska, a może – jak sugeruje „Polityka Insight” – dziennikarz Szymon Hołownia? Koalicja Obywatelska szuka kandydata w wyborach prezydenckich. Zdaniem przyszłego posła Prawa i Sprawiedliwości Jana Kanthaka żaden polityk czy celebryta nie pozwoli jej wygrać tych wyborów. – To są żałosne próby Platformy Obywatelskiej. Niech oni sami zdecydują między sobą, kogo chcieliby namaścić na kandydata. To będą z góry przegrane pomysły – powiedział portalowi tvp.info rzecznik ministerstwa sprawiedliwości.","– Jestem gotowa podjąć się tego wyzwania – powiedziała w TOK FM Małgorzata Kidawa-Błońska pytana o start w wyborach prezydenckich. Z kolei analityczny portal „Polityka Insight”, związany z lewicowym tygodnikiem „Polityka” przytoczył plotki dotyczące dziennikarza TVN Szymona Hołowni. W dwóch niezależnych źródłach ustalił, że sondowano ewentualną kandydaturę prezentera, który napisał kilka książek dotyczących religii. Poseł PO Marcin Kierwiński sugerował w rozmowie z nami, że KO wybierze jednak kandydata z grona polityków. Czy będzie to Małgorzata Kidawa-Błońska? – To dobra kandydatura i jedna z tych bardziej poważnych kandydatur. Pobiła na głowę Jarosława Kaczyńskiego w w Warszawie, ale Platforma ma co najmniej dwóch, trzech dobrych kandydatów. Spośród nich powinniśmy wybrać osobę, która ma największe szanse pokonać Andrzeja Dudę – stwierdził. Przyszły poseł PO Paweł Poncyljusz ma jednak większą wyobraźnię. – Mamy na Ukrainie przypadek, gdzie też celebryta i aktor został prezydentem. W Stanach Zjednoczonych mieliśmy Ronalda Reagana. Życie pisze różne scenariusze, one mogą być udane, innym razem mniej udane – stwierdził. Jan Mosiński z Prawa i Sprawiedliwości twierdzi, że dyskusja o kandydatach na prezydenta szkodzi opozycji. – Ten rozstrzał różnego rodzaju kandydatów pokazuje tylko jedno: opozycja nie jest przygotowana do tego, aby rządzić w Polsce, a tym bardziej, żeby mieć swojego prezydenta – powiedział portalowi tvp.info poseł PiS. Parlamentarzysta przekonuje, że żaden celebryta nie pokona obecnej głowy państwa. – Andrzej Duda ma wszystkie przymioty do tego, żeby być głową państwa. Dobrze służył Polsce podczas swojej kadencji prezydenckiej. Długo musiałaby szukać opozycja, żeby znaleźć kogoś, kto mógłby stanąć w szranki z Andrzejem Dudą – mówił Mosiński.",,
Sąd Okręgowy o zaproszeniu na szkolenie do o. Rydzyka: to standardowa procedura,"To była standardowa procedura – powiedziała o rozesłanym do sędziów, asesorów i referendarzy zaproszeniu na szkolenie do szkoły o. Rydzyka w Toruniu Daria Pichórz z biura prasowego krakowskiego Sądu Okręgowego.","Jak wyjaśniła, jeżeli jakakolwiek firma przekłada ofertę szkolenia, które jest skierowane do konkretnej grupy docelowej – w tym przypadku do sędziów, asesorów i referendarzy – to oferta ta jest rozsyłana do grupy docelowej. Gdyby do sądu wpłynęła oferta z innej instytucji, to prezes sądu też by ją rozesłała do grupy docelowej do wiadomości i ewentualnego wykorzystania. Portal Onet napisał, że mianowana przez Zbigniewa Ziobrę prezes Sądu Okręgowego w Krakowie Dagmara Pawełczyk-Woicka rozesłała do prezesów podległych jej sądów rejonowych zaproszenia na szkolenie organizowane przez prywatną szkołę o. Tadeusza Rydzyka w Toruniu. Temat szkolenia w Wyższej Szkole Kultury Społecznej i Medialnej w Toruniu to „Podniesienie kompetencji w zakresie komunikacji i negocjacji dla sędziów, asesorów sądowych i referendarzy sądowych”. Celem szkolenia – czytamy w zaproszeniu – jest „aktualizacja i podniesienie szeroko pojętej jakości komunikacji na sali sądowej, poprawa wizerunku sądów i sędziów oraz działania na rzecz wzrostu zaufania społecznego do wymiaru sprawiedliwości”. Szkolenie jest realizowane ze środków Unii Europejskiej. Na stronie internetowej toruńskiej szkoły znajduje się informacja, że udział w szkoleniu jest bezpłatny.",,
Beata Mazurek: wniosek PO ws. popełnienia przestępstwa przez prezesa PiS jest absurdalny,"Platforma Obywatelska zapowiedziała w czwartek  złożenie wniosku do prokuratury, który dotyczy możliwości popełnienia przestępstwa przez Jarosława Kaczyńskiego ws. kampanii „Sprawiedliwe sądy”. Według Platformy w tej sprawie działał „układ”, na czele którego stał prezes PiS. Rzeczniczka PiS Beata Mazurek zapowiada złożenie kontrzawiadomienia o fałszywych oskarżeniach.","Zdaniem rzeczniczki PiS wniosek Platformy, który partia złożyła do prokuratury, jest absurdalny. – W tej chwili nasi prawnicy analizują go pod kątem złożenia kontrzawiadomienia wobec autorów tego wniosku o możliwości popełnienia przestępstwa, polegającego na fałszywych oskarżeniach – powiedziała Mazurek podczas czwartkowego briefingu w Sejmie.– Wszelkie wypowiedzi szkalujące naszych polityków w zakresie reformy sądownictwa, które będą powielane, które są zawarte w tym wniosku, będą skutkowały tym, że będziemy składać wnioski do sądów w sprawach cywilnych o ochronę dóbr osobistych, w tym o ochronę dobrego imienia – zapowiedziała rzeczniczka PiS. I dodała: – To nie jest żadne zastraszanie naszych oponentów czy opozycji, tylko prawo do obrony, które nam przysługuje. Stwierdziła też, że czas, w którym lider PiS był „nieustannie atakowany”, należy zakończyć. – Dosyć szkalowania Jarosława Kaczyńskiego. Przyszedł czas, by podjąć kroki prawne, aby osoby, które dopuszczają się pomówień, zostały ukarane – mówiła w Sejmie Mazurek. W ocenie rzeczniczki PiS kampania „Sprawiedliwe sądy” jest skuteczna i to dlatego opozycja „wściekle ją atakuje”. Dodała, że kampania informacyjna na temat reformy wymiaru sprawiedliwości jest potrzebna, ponieważ w przestrzeni publicznej pojawia się wiele nieprawdziwych informacji na jej temat.Polska Fundacja Narodowa, Solvere i 19 milionów Mazurek przypomniała też słowa wicepremiera Piotra Glińskiego, który na ostatnim posiedzeniu Sejmu mówił, że kampania PFN jest organizowana na prośbę rządu. – Nie jest prawdą, jakoby państwo (Piotr Matczuk i Anna Plakwicz) otrzymali wynagrodzenie w wysokości 19 mln, bo 19 mln zł to są koszty spotów i billboardów – zauważyła rzeczniczka PiS.Podczas czwartkowej konferencji rzeczniczka PiS była pytana, z kim rozmawiali współudziałowcy firmy Solvere, którzy – jak podały media – brali udział w spotkaniach w siedzibie PiS przy ul. Nowogrodzkiej w Warszawie. – O tym, z kim spotyka się pani Plakwicz czy pan Matczuk, to najlepiej będzie, jak oni będą mówili – odparła. I dodała: – Żyjemy w wolnym kraju i każdy ma prawo spotykać się z kim chce. Kampania „Sprawiedliwe sądy”, która – w zamyśle jej autorów – ma przybliżyć polskiej i zagranicznej opinii publicznej cele i szczegóły reformy sądownictwa w Polsce, organizowana jest przez Polską Fundację Narodową. W jej ramach na ulicach polskich miast pojawiły się m.in. billboardy z hasłem „Niech zostanie tak jak było. Czy na pewno tego chcesz?”.Swoje stanowisko w sprawie kampanii promującej reformę sądownictwa przedstawiła także premier Beata Szydło, która zapewniała podczas konferencji prasowej, że Centrum Informacyjne Rządu nie uczestniczyło w pracach nad kampanią. Szefowa rządu podkreśliła również, że Polska Fundacja Narodowa realizuje swoje statutowe cele.Premier potwierdziła, że kampanię przygotowała i prowadzi Polska Fundacja Narodowa. Zdaniem Beaty Szydło akcja jest bardzo potrzebna, ponieważ „przy dyskusji nad reformą sądów było wiele nieporozumień” i „ludzie nie mieli do końca pełnej informacji na temat funkcjonowania obecnego systemu sądowniczego w Polsce”.PO wnioskuje do CBA, Nowoczesna do PKW Opozycja zarzuca Fundacji, że za państwowe pieniądze realizuje przekaz Prawa i Sprawiedliwości. Media informowały ponadto, że firma PR-owa Solvere, która jest autorem kampanii, założona została przez dwoje byłych pracowników kancelarii premiera.",,
Premier spotkał się z Kubicą. „Polska zawsze wspiera swoich”,Premier Mateusz Morawiecki spotkał się w poniedziałek z kierowcą Formuły 1 Robertem Kubicą przy okazji przyjazdu sportowca na spotkanie ze sponsorami do Warszawy. – Premier i Kubica dogadali się – poinformował w poniedziałek w TVN24 wicemarszałek Senatu Adam Bielan. Szef rządu wziął również udział w Gali V edycji Złotych Laurów Super Biznesu.,"Jak napisał portal Onet.pl Mateusz Morawiecki jako prezes BZ WBK „uznał dramatyczny wypadek Roberta Kubicy za zdarzenie pozytywne z punktu widzenia swojego banku”. Ma to – zdaniem portalu – wynikać z nagrania z restauracji „Sowa i Przyjaciele”. „Gdyby bowiem do wypadku nie doszło, bank BZ WBK prawdopodobnie musiałby zostać sponsorem polskiego kierowcy” – twierdzi Onet.pl.Bielan zapytany, czy spotkanie premiera z Kubicą nie odbyłoby się, gdyby nie wyciekły taśmy zarejestrowane w restauracji „Sowa i Przyjaciele”, odpowiedział, że spotkanie z Robertem Kubicą „było planowane na grudzień zeszłego roku”. Jak tłumaczył, nie doszło wtedy do skutku, ponieważ w tamtym czasie Mateusz Morawiecki został mianowany na stanowisko premiera.W sympatycznej atmosferzeRzeczniczka rządu Joanna Kopcińska wskazała, że rozmowa toczyła się w sympatycznej atmosferze. – Panowie rozmawiali o rozwoju sportów motorowych w Polsce oraz o perspektywach startów Polaków w najważniejszych imprezach sportowych – wyjaśniła.Do spotkania z premierem odniósł się także sam Kubica na swoim profilu na jednym z profili społecznościowych, gdzie zamieścił zdjęcie ze spotkania. „Wizyta u Premiera. Polska zawsze wspiera swoich. I nam jeszcze doszedł jeden temacik do dzisiejszej agendy. No hard feelings i jedziemy dalej!” – napisał kierowca teamu Williamsa.Szef rządu wziął również w poniedziałek wieczorem w Gali V edycji Złotych Laurów Super Biznesu. – Polski biznes rośnie w siłę – podkreślił. Według niego firmy powinny się bogacić, a wypracowane zyski przeznaczać na działalność patriotyczną i wsparcie polskich producentów. Narodowy czempion– Polska gospodarka ma się dobrze, co ostatnio potwierdziły ratingi, i polski biznes rośnie w siłę. Nam zależy na tym, żeby polskie firmy eksportowały jak najwięcej i za jak największą marżę. I żeby się bogaciły, a potem te wypracowane zyski przeznaczały na działalność patriotyczną i na wspieranie polskich producentów. Tak, jak robi to PKN Orlen, nasz narodowy czempion – powiedział Morawiecki wręczając Złoty Laur za „promowanie patriotyzmu gospodarczego” prezesowi koncernu Danielowi Obajtkowi.W kategorii „Społeczna odpowiedzialność biznesu” główną nagrodę otrzymał narodowy przewoźnik kolejowy PKP SA. Laur za „Innowacyjność” trafił do spółki PZL – Świdnik, która jest częścią Leonardo Helicopters. W kategorii „Technologia i biznes” złotym laureatem została uhonorowana KGHM Polska Miedź SA. Złotym laurem w kategorii „Sponsoring sportowy” uhonorowano firmę Westminster Group.Nagroda w kategorii „Nauka i biznes” trafiła do producenta tytoniu: Philip Morris Polska Distribution Sp. z o.o. Złoty Laur w kategorii „Sektor rolno-spożywczy” trafił do firmy Cedrob z Ciechanowa. Złoty Laur w kategorii „Promocja start-upów” zdobyła spółki TAURON Polska Energia SA.",,
„Niech wielki polski naród nieprzerwanie cieszy się Bożym błogosławieństwem”,"W Gnieźnie z okazji zakończenia jubileuszu 600-lecia prymasostwa w odbyła się uroczysta suma odpustowa ku czci św. Wojciecha. Przewodniczył jej legat papieski kard. Vincent Nicholsa, prymas Anglii i Walii. – Niech wielki polski naród nieprzerwanie cieszy się Bożym błogosławieństwem i trwa w katolickiej wierze. Niech w jego życiu odzwierciedla się wolna od egoizmu miłość, okazywana zawsze tym, którzy są w największej potrzebie – powiedział wysłannik Franciszka.","Uroczystą sumę sprawowaną na Placu św. Wojciecha u stóp gnieźnieńskiej katedry poprzedziła procesja z relikwiami patrona Polski św. Wojciecha podążająca ulicami miasta. Zgromadzonych powitał prymas Polski abp Wojciech Polak, dziękując za przybycie biskupom i mieszkańcom miasta. Zwrócił się szczególnie do ludzi młodych. – Proszę was młodzi przyjaciele, abyście zanurzając się w Słowo Boga nieśli radość Ewangelii – zaapelował.Homilię wygłosił kard. Nichols. – Nie tak dawno obchodziliście rocznicę 1050-lecia Chrztu Polski, a wcześniej, w 1997 roku, tysiąclecia męczeństwa Waszego Patrona świętego Wojciecha; rocznicę uświetnioną niezapomnianą wizytą papieża, dziś już świętego Jana Pawła II. To ta sama głęboka i trwała nadzieja, która pokonuje wszelkie przeciwności w poszukiwaniu prawdy i pokoju i to samo umacnianie Duchem Świętym są sercem każdej ze wspomnianych tu wielkich rocznic – powiedział.– Moc Ducha Świętego prowadziła pierwszego historycznego polskiego władcę, Mieszka, do przyjęcia chrztu w 966 roku. Ten sam Duch Święty wiódł św. Wojciecha z Czech do Polski, aby potem przybył tutaj do Gniezna. Ten sam Duch Święty sprawił, że św. Wojciech stał się nieustraszonym głosicielem Ewangelii, aż do przelania krwi za Chrystusa poprzez męczeńską śmierć w 997 roku – wskazał kard. Nichols. Krzyże dla misjonarzyTradycyjnie podczas mszy św. Prymas Polski wręczył księgi Pisma Świętego młodzieży, a nuncjusz apostolski w Polsce abp Salvatore Pennacchio nałożył krzyże misyjne duchownym i świeckim przygotowującym się do wyjazdu na misje. W tym roku otrzymało je 26 misjonarzy z 16 diecezji. Jest wśród nich 12 kapłanów (11 diecezjalnych i 1 zakonny), 8 sióstr zakonnych, 1 brat zakonny, 1 kleryk i 4 osoby świeckie.Celebracjom liturgicznym towarzyszyły wydarzenia o charakterze kulturalnym i edukacyjnym. W sobotę 28 kwietnia w Muzeum Archidiecezji Gnieźnieńskiej otwarta została wystawa pt. Prymasi Polski Odrodzonej, nawiązująca do przypadającej w tym roku 100. rocznicy odzyskania przez Polskę niepodległości. Ekspozycja ukazuje osoby i posługę prymasów czasu przełomu: kard. Edmunda Dalbora, kard. Augusta Hlonda i kard. Stefana Wyszyńskiego.",,
Łukaszenka przekaże władzę swoim dzieciom? Prezydent zabrał głos,"Moje dzieci nie szykują się do żadnego przekazania władzy – oświadczył prezydent Białorusi Alaksandr Łukaszenka, komentując przygotowania do wyborów parlamentarnych i prezydenckich. Media sugerują, że rządzący krajem od 1994 roku przywódca będzie chciał oddać władzę któremuś z synów.","„Piszą w internecie: »Łukaszenka, tranzyt władzy, kto będzie u władzy...«, zaczynają wyliczać dzieci. Posłuchajcie, żadne moje dzieci nie szykują się do żadnego przekazania władzy. Będą ze mną – jak wcześniej – pracować ci, co chcą. I którzy potrafią słuchać i wypełniać moje polecenia – powiedział Łukaszenka podczas narady poświęconej gospodarce.W listopadzie na Białorusi odbędą się wybory parlamentarne, a w przyszłym roku – prezydenckie. Łukaszenka, który piastuje urząd prezydenta nieprzerwanie od 1994 r., zamierza po raz kolejny startować w wyborach. – Nie mogę nie kandydować – zapowiedział już w maju. Wyjaśnił, że chodzi mu o to, żeby „mu potem nie zarzucono, że jest tchórzem”.Łukaszenka ma trzech synów. Najstarszy Wiktar skończył 40 lat, jest doradcą ds. bezpieczeństwa narodowego i członkiem Rady Bezpieczeństwa. O młodszym o cztery lata Dzmitryju wiadomo niewiele. Matką obu jest Galina Łukaszenka, z którą prezydent oficjalnie nie wziął rozwodu, choć para rozstała się jeszcze w latach 90. Najmłodszy, 15-letni Kola jest natomiast nieślubnym dzieckiem Łukaszenki. Media spekulują, że jego matką jest Irina Abelskaja, osobista lekarka prezydenta, i że to właśnie on będzie jego następcą. Jest on ulubieńcem ojca i pojawia się z nim podczas większości oficjalnych wydarzeń i wizyt.",,
"Nie żyje prof. Bogusław Banaszak, sędzia Trybunału Stanu","Nie żyje prof. Bogusław Banaszak, przedstawiciel Polski w Komisji Weneckiej oraz sędzia Trybunału Stanu. Był dziekanem Wydziału Prawa i Administracji Uniwersytetu Zielonogórskiego. Zmarł nagle w wieku 63 lat w Warszawie.","Informację o śmierci prof. Bogusława Banaszaka podał Onet. – Tak, to prawda. Czekamy jeszcze na dokładniejsze informacje w tej sprawie – powiedziała portalowi mgr Ewa Sapeńko, rzecznik prasowy Uniwersytetu Zielonogórskiego.W 2010 roku prof. Bogusław Banaszak został zgłoszony przez PO jako kandydat na sędziego Trybunału Konstytucyjnego. Ale zrezygnował z kandydowania po ujawnieniu zarzutów o plagiat.Był specjalistą od prawa konstytucyjnego. Przygotowywał opinie zlecone przez Biuro Analiz Sejmowych w czasie kryzysu wokół Trybunału Konstytucyjnego oraz głosowania w Sali Kolumnowej. Potem został powołany przez Beatę Szydło na przedstawiciela Polski w Komisji Weneckiej. Od stycznia 2017 był sędzią Trybunału Stanu.Przygotowywał, razem z Anną Łabno i Bogumiłem Szmulikiem, ankietę dla PiS w sprawie nowej konstytucji. Trafiła ona do znanych w Polsce prawników i konstytucjonalistów. Marszałek Sejmu RP Marek Kuchciński napisał na swoim twitterze: Był profesorem zwyczajnym Uniwersytetu Zielonogórskiego i Dziekanem Wydziału Prawa i Administracji (od 2014 r.) oraz profesorem Państwowej Wyższej Szkoły Zawodowej im. Witelona w Legnicy (od 2005 r.). W latach 2002-2014 kierował Katedrą Prawa Konstytucyjnego na Uniwersytecie Wrocławskim. Od maja 2006 r. do maja 2010 r. przewodniczył Radzie Legislacyjnej przy Prezesie Rady Ministrów. Od kwietnia 2016 r. był członkiem tej Rady. Był również Koordynatorem Szkoły Prawa Niemieckiego i Prawa Polskiego w latach 2002-2006 (wspólne przedsięwzięcie wydziałów prawa Uniwersytetu Wrocławskiego i Uniwersytetu im. Humboldta w Berlinie).Autor ponad 250 prac naukowych, wśród których są monografie, podręczniki, studia i artykuły. Kilkadziesiąt z nich opublikowano za granicą. Został oznaczony: Złotym Krzyżem Zasługi RP (2001 r.) i Krzyżem Kawalerskim Orderu Odrodzenia Polski (2008), niemieckim Federalnym Krzyżem Zasługi na Wstędze (2008) oraz Wielkim Krzyżem Zasługi Republiki Austrii (2000), Wielką Złotą Odznaką Honorową za Zasługi dla Republiki Austrii (2007), Austriackim Krzyżem Honorowym Nauki i Sztuki I klasy, a także Orderem Sprawiedliwości I Stopnia Światowego Stowarzyszenia Prawników (2011).",,
Zmiany organizacji ruchu w Warszawie przed obchodami rocznicy,Prace nad zabezpieczeniem terenu wokół placu Piłsudskiego i Krakowskiego Przedmieścia są prowadzone od rana. Kierowcy muszą zwracać uwagę na nowe znaki drogowe zakazujące parkowania lub wjazdu. Od wieczora – utrudnienia i objazdy.,"Uroczystości przygotowane przez stołeczny Ratusz rozpoczną się o godz. 8.20 przy kwaterze smoleńskiej na cmentarzu Powązkowskim, gdzie znajduje się pomnik wszystkich ofiar i 28 grobów osób, które zginęły w katastrofie.             Przez cały dzień wiele ulic i placów będzie wygrodzonych i całkowicie zamkniętych dla ruchu, także pieszych. Policja ustawi kilka kilometrów barier, m.in., na pl. Zamkowym, Krakowskim Przedmieściu, pl. Piłsudskiego. Wstęp na teren uroczystości państwowej będzie reglamentowany, a zasady i sposób dystrybucji wejściówek czy zaproszeń zostanie przygotowany przez Ministerstwo Kultury i Dziedzictwa Narodowego.             Od północy obowiązuje zakaz zatrzymywania się (znak B-36) wraz z tabliczką informującą o możliwości wywiezienia pojazdu na koszt właściciela (tablica T-24) na: –  ul. Wierzbowej (po stronie południowej) wzdłuż pl. Piłsudskiego,  –  placu przed kościołem seminaryjnym przy ul. Krakowskie Przedmieście,  –  parkingach przy ul. gen. M. Tokarzewskiego-Karaszewicza (przed gmachem Dowództwa Garnizonu, przed Hotelem Europejskim i wzdłuż pl. Piłsudskiego). Juz od północy 10 kwietnia do godz. 24 wygrodzone barierkami policyjnymi będą obszary: –  pl. Zamkowego,  – ul.  Krakowskiego Przedmieścia od pl. Zamkowego do ul. Królewskiej,  –  ul. Królewskiej od ul. Krakowskie Przedmieście do pl. S. Małachowskiego,  –  pl. Piłsudskiego,  – ul.  Tokarzewskiego-Karaszewicza,  – ul. Ossolińskich.              Organizator ma zapewnić możliwość przejścia poprzecznego przez wymienione ulice (poza czasem, gdy będzie przechodziło nimi zgromadzenie publiczne). Wymienione ulice będą wyłączone z ruchu kołowego i obowiązywał będzie na nich zakaz zatrzymywania się (znak B-36) wraz z tabliczką informującą o możliwości wywiezienia pojazdu na koszt właściciela (tablica T-24). Całkowicie zamknięte dla ruchu będą ul. Miodowa od ul. Koziej do ul. Krakowskie Przedmieście i ul. Krakowskie Przedmieście od ul. Królewskiej do ul. Świętokrzyskiej.              Całkowicie zostanie zamknięte przejście dla pieszych przez pl. Zamkowy wzdłuż Zamku Królewskiego, ul. Krakowskie Przedmieście (po obydwu stronach jezdni) pomiędzy Skwerem H.C. Hoovera a ul. Karową, a także ulicami Ossolińskich, gen. M. Tokarzewskiego-Karaszewicza i Królewską (po południowej stronie między pl. S. Małachowskiego a Krakowskim Przedmieściem) oraz przez pl. Piłsudskiego.               Przez cały 10 kwietnia zakaz zatrzymywania się (znak B-36) wraz z tabliczką informującą o możliwości wywiezienia pojazdu na koszt właściciela (tablica T-24) będzie obowiązywał także na ulicach: –  Boleść, –  Brzozowej, –  Celnej, –  Jezuickiej, –  Kanonii, –  Dziekanii, –  Bednarskiej, –  na skwerze Hoovera.             W środę, 11 kwietnia od godz. 0.01 do godz. 24.00 będzie obowiązywał zakaz zatrzymywania się na parkingach przy ul. gen. M. Tokarzewskiego-Karaszewicza (przed gmachem Dowództwa Garnizonu, przed Hotelem Europejskim i wzdłuż pl.Piłsudskiego). Komunikacja miejska              Autobusy Warszawskiego Transportu Publicznego będą tego dnia przez całą dobę kursowały objazdami. Zmienią się trasy linii 102, 105, 107, 111, 116, 128, 175, 178, 180, 222, 503, 518, E-2 i N44.             Autobusy będą jeździły ul. Marszałkowską. Autobusy linii 128 i 175 dojadą ulicą Świętokrzyską i Mazowiecką do tymczasowej pętli na placu Małachowskiego, a następnie ulicami Kredytową, Jasną i Świętokrzyską wrócą do swoich podstawowych tras. Natomiast autobusy linii 503 będą kursowały do przystanków Nowy Świat na ul. Świętokrzyskiej. Tu zawrócą i pojadą w przeciwnym kierunku. Z kolei autobusy linii 518 będą kończyły trasę na przystanku Metro Marymont.              W autobusach, których trasy się zmienią, będą umieszczone plakaty informacyjne. Znaleźć je będzie można również na przystankach. Na ulice wyjdą informatorzy, którzy udzielą wszelkich informacji dotyczących funkcjonowania komunikacji miejskiej w tym dniu. W miejscach ważnych dla prawidłowego kursowania autobusów staną radiowozy nadzoru ruchu.             Pasażerów, którzy będą chcieli przejechać między Ursynowem a Bielanami, zachęcamy do skorzystania z I linii metra. Na stronie internetowej ztm.waw.pl i w mediach społecznościowych prowadzona będzie relacja na żywo z utrudnień.",,
„USA nie będą forsować zasady dwóch państw w Palestynie”,"– USA nie będą forsować zasady „dwóch państw” w Palestynie bowiem uważają, że nadrzędnym celem jest pokój – powiedział funkcjonariusz Białego Domu, który zastrzegł sobie anonimowość. W środę prezydent Donald Trump spotka się z premierem Izraela Benjaminem Netanjahu.","– Niezależnie od tego czy (pokój) zostanie osiągnięty zgodnie z zasadą dwóch państw, jeżeli taka będzie wola obu stron, czy innej, Stany Zjednoczone uważają, że pokój jest najważniejszy"" – powiedział dziennikarzom wspomniany funkcjonariusz.Dodał, że Trump nie będzie próbował „dyktować” premierowi Benjaminowi Netanjahu rozwiązania konfliktu izraelsko-palestyńskiego. – Prezydent nadał sprawie pokoju na Bliskim Wschodzie wysoki priorytet – podkreślił funkcjonariusz Białego Domu.Negocjacje ze stronami konfliktu izraelsko-palestyńskiego Trump powierzył swemu zięciowi Jaredowi Kushnerowi i oczekuje – jak poinformował funkcjonariusz – że będą one prowadzone „bardzo intensywnie”. Podkreśla się, że wypowiedź ta stanowi istotną zmianę stanowiska Waszyngtonu. Przez całe dziesięciolecia kolejne administracje USA, zarówno republikańskie jak i demokratyczne, uważały powstanie dwóch państw – izraelskiego i palestyńskiego – za podstawę rozwiązania konfliktu na Bliskim Wschodzie.Poprzedni demokratyczny prezydent Barack Obama uważał powstanie dwóch państw w Palestynie za kluczowe i ostrzegał, że „obecne status quo jest nie do utrzymania”.Agencja Associated Press zauważa, że ewentualne wycofanie poparcia Waszyngtonu dla powstania odrębnego państwa palestyńskiego mogłoby spotkać się z gniewną reakcję świata arabskiego, w tym Arabii Saudyjskiej, której administracja Trumpa potrzebuje do walki z tzw. Państwem Islamskim (IS) oraz przeciwstawiania się szyickiemu Iranowi.",,
Tymoszenko do Janukowycza: to największy życiowy błąd,"Julia Tymoszenko wzywa Wiktora Janukowycza do podpisania umowy stowarzyszeniowej. Była premier mówi, że dlatego jest gotowa nawet pozostać za kratkami. W ten sposób była premier komentuje decyzję władz o odłożeniu podpisania dokumentu.","Julia Tymoszenko pisze, że prezydent ma jeszcze szansę uratować sytuację. Jej zdaniem, powinien zwołać posiedzenie Rady Bezpieczeństwa Narodowego i Obrony, wysłuchać uwag rządu dotyczących trudności w stosunkach gospodarczych z Rosją i podjąć decyzję o podpisaniu umowy stowarzyszeniowej. Jeżeli szef państwa to zrobi, była premier zapowiada, że zwróci się do Unii Europejskiej, aby jej przedstawiciele także podpisali dokument, nawet bez jej zwolnienia.Według Julii Tymoszenko, wstrzymanie przygotowań do tego kroku to „największy życiowy błąd” Wiktora Janukowycza, który może się skończyć izolacją polityczną ze strony Zachodu i zależnością od Rosji. Julia Tymoszenko twierdzi też, że władze w Kijowie nie powinny żądać finansowej pomocy od Brukseli za podpisanie umowy, a po prostu czekać na pieniądze, które i tak prędzej czy później otrzymają.Po południu z Julią Tymoszenko spotkali się przedstawiciele misji Parlamentu Europejskiego Pat Cox i Aleksander Kwaśniewski. Po wyjściu z charkowskiego szpitala powiedzieli, że nie tracą nadziei na podpisanie porozumienia w Wilnie i że rząd może jeszcze odwołać swoją wczorajszą decyzję o wstrzymaniu przygotowań do podpisania umowy stowarzyszeniowej. Manifestacje po decyzji ukraińskiego rząduPo decyzji rządu Ukrainy o odłożeniu podpisania umowy stowarzyszeniowej z UE doszło do manifestacji,  odbywających się niemal w całym kraju. Protesty są organizowane najczęściej za pośrednictwem portali społecznościowych. Do manifestowania wzywa też Julia Tymoszenko, która zachęca do wychodzenia na ulice. „Reagujcie na to, jak na próbę przewrotu” – napisała w swoim liście była premier.W Kijowie na placu Niepodległości mimo ciągle padającego deszczu protestuje około 100 osób. Centrum Kijowa jest pełne milicji, w tym oddziałów specjalnych Berkut. Manifestacje jednak zaplanowane są na wieczór, kiedy to kijowianie wyjdą z pracy. Na razie władze starają się przeszkodzić demonstrantom zwożąc na majdan domki, w których odbędzie się jarmark norowoczny. Manifestanci nie kryli oburzenia: – To brak szacunku dla ludzi. Zebrali się, aby wyrazić swoje niezadowolenie, a ci akurat teraz to robią. Największa manifestacja odbywa się we Lwowie. Przed lwowską administrację obwodową, która podlega bezpośrednio prezydentowi, wyszły 2 tysiące studentów z hasłem „Władza dokonała swojego wyboru, teraz nasza kolej”. We Lwowie do udziału w wieczornych protestach zachęcają lokalne władze, między innymi mer Andrij Sadowy. Protesty, choć mniej liczne, odbywają się także w innych miastach, między innymi w Łucku, na Wołyniu, a także w Dniepropietrowsku i Czerniowcach. Wieczorem zwolennicy integracji europejskiej mają manifestować w Doniecku i Odessie. Największa demonstracja prounijna ma się odbyć w niedzielę. Według mediów, milicja stara się już teraz przeszkodzić w tym, aby protestujący mogli dojechać do Kijowa. Kontrolowane są niektóre autobusy na trasie z Doniecka. Z kolei lwowscy przewoźnicy odmawiają wynajmowania transportu. Według opozycji, milicja przeprowadziła z nimi „profilaktyczne rozmowy”.",,
Aborcja do 18. tygodnia i 48 godzin na zastanowienie. Biskupi protestują,"Belgijscy biskupi sprzeciwiają się dalszemu ułatwianiu aborcji. Niespełna rok po usunięciu „dobrowolnego przerwania ciąży” z kodeksu karnego tamtejszy parlament pracuje nad nowelizacją ustawy aborcyjnej. Zamierza wydłużyć możliwość dokonania aborcji do 18. tygodnia ciąży, a także skrócić obowiązkowy czas na zastanowienie się z sześciu dni do 48 godzin. Ponadto aborcja stałaby się w świetle prawa zwykłym zabiegiem medycznym.","Pisząc, że „prawo może uważać aborcję za zwyczajny akt medyczny”, biskupi zwracają uwagę, że nie jest ona tak przeżywana przez osoby, które się jej poddają, często doświadczając „wstrząsu i rozpaczy”. – Sugerując, że chodzi o zwykły zabieg, prawo nie bierze w ogóle pod uwagę odczuć ani przeżyć tych osób – wskazują hierarchowie. I dodają, że lekkie traktowanie tego problemu powiększy jeszcze „przerażenie i samotność” kobiet. Podkreślają przy tym, że traktowanie aborcji jako zwykłego zabiegu medycznego sprawi, że będzie się miało do niego „prawo”. – Kto będzie zadawał pytania lub odmawiał wykonania aborcji zostanie ukarany. Dotyczy to zarówno lekarza, jak i kobiety. Powoływanie się na wolność sumienia będzie również coraz trudniejsze, choć się je (w projekcie) zachowuje – analizują biskupi. Przypominając, że „państwo prawa zapewnia ochronę” godności i integralności fizycznej człowieka, pytają, czy nie dotyczy to także życia nienarodzonego; dlaczego traktuje się je tak, jakby nie było to jeszcze ludzkie życie; gdzie jest jego granica i dlaczego akurat tu (w 18. tygodniu ciąży – KAI) i dlaczego wymienione kwestie „są tak rzadko poruszane, albo wręcz nigdy, w dyskusji” na ten temat.",,
Martwe morświny na zachodnim Bałtyku. Ekolodzy oskarżają Bundesmarine,"Niemieccy ekolodzy oskarżają tamtejszą Marynarkę Wojenną o doprowadzenie do śmierci 18 morświnów. Na całym Bałtyku żyje obecnie kilkaset osobników tego zagrożonego wyginięciem gatunku. Ekolodzy sugerują, że morświny zginęły w wyniku rozminowania akwenu, na którym odbywały się manewry NATO.","W ćwiczeniach „Northern Coasts”, które odbywały się na Bałtyku na północ od niemieckiego wybrzeża we wrześniu 2019 r., brało udział ponad 40 okrętów oraz 3 tys. żołnierzy z 18 krajów NATO. Również z Polski.  Zanim rozpoczęły się ćwiczenia należało – jak to napisał „Der Spiegel”, który poinformował o sprawie – „usunąć pozostałości z czasów, gdy Niemcy i reszta świata były jeszcze dla siebie nawzajem wrodzy”. Chodziło o 42 angielskie miny morskie z okresu pierwszej wojny światowej.  39 z nich znaleziono na dnie Bełtu Fehrman, cieśniny między niemiecką wyspą o tej samej nazwie a duńską wyspą Lolland, około 70 km na północny zachód od Rostocku. W jednym z trzech miejsc w Niemczech, gdzie morświny występują najliczniej i gdzie najczęściej widywane są samice z młodymi.  Miny zdetonowano 29 sierpnia. W ciągu kilku następnych tygodni nad Bełtem Fehrman znaleziono 18 sztuk martwych morświnów. Choć przyczyny ich śmierci nie są jeszcze potwierdzone – badają to naukowcy z Hanoveru – działacze Naturschutzbundu, organizacji pozarządowej zajmującej się ochroną środowiska – już oskarżają marynarkę wojenną RFN o złamanie prawa.  Wskazują, że zgodnie z prawem władze mają obowiązek z wyprzedzeniem powiadamiać ekologów o działaniach, które mogą zaszkodzić środowisku, a także oszacować ewentualne straty i podjąć środki, które je ograniczą.",,
Ambasador RP przy NATO: Wypowiedzi Putina są adresowane do Rosjan,"Ambasador Polski przy NATO Tomasz Szatkowski powiedział, że antypolskie wypowiedzi prezydenta Rosji nie osiągną sukcesu na arenie międzynarodowej. Szatkowski mówił, że głównym odbiorcą słów Władimira Putina było społeczeństwo rosyjskie. Podkreślał, że Rosja nie odnosiła ostatnio sukcesów w polityce zagranicznej.","– Przypomnę, że były wypowiedzi zachodnich komentatorów. Liberalny polityk Guy Verhofstadt, który na Twitterze bardzo negatywnie skomentował rosyjskie wypowiedzi czy wypowiedzi Amerykańskiego Komitetu Żydów. Przedstawiciele środowisk żydowskich w USA uznali te wypowiedzi za skandaliczne – mówił.  – Nie sądzę, żeby Rosja osiągnęła sukces na arenie międzynarodowej. Pytanie, czy głównym odbiorcą nie mają być jednak kręgi wewnętrzne. A to też świadczy o pewnym kryzysie wsparcia dla władzy w Rosji – dodał.     Tomasz Szatkowski uważa, że fałszujące historię wypowiedzi Władimira Putina nie będą miały wpływu na opinię międzynarodową.  – Przypomnę o fiasku spotkania normandzkiego w sprawie przyszłości Ukrainy. Wydawało się, że Rosji uda się wycisnąć z Ukrainy pewne ustępstwa, do tego nie doszło. Są sankcje, które zostały przyjęte przez kongres USA, są wyroki europejskiego systemu sądowego, które nakazują, aby gazociągi w Niemczech nie mogły być zapchane rosyjskim gazem. Jest obecność wojsk amerykańskich na wschodniej flance NATO, jest adaptacja NATO. Te kwestie w pewnej mierze utrudniają dalszą ekspansję rosyjską – wskazał.     Władimir Putin stwierdził między innymi, że przyczyną drugiej wojny światowej był nie pakt Ribbentrop-Mołotow, a pakt monachijski z 1938 roku. Mówił też, że we wrześniu 1939 roku Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”.",,
„Cztery lata temu też złożono mnie do grobu”,"– Grzegorz Napieralski jeszcze nie skończył. To stosunkowo młody człowiek, jak na polityka. Cztery lata temu wielu publicystów i polityków złożyło mnie do politycznego grobu, a proszę bardzo, ja żyję. Z Grzegorzem Napieralskim będzie tak samo – mówił na antenie TVP Info Leszek Miller zapewniając przy okazji, że nie pretenduje do stanowiska przewodniczącego SLD.","Leszek Miller starał się studzić emocje i komentarze wywołane kiepskim wynikiem wyborczym Sojuszu. – W polityce jest tak, że raz jest się na górze, a raz na dole  – zapewniał. – Tu trzeba dogłębnej analizy, profesjonalnych wytłumaczeń. To, co mnie uderza, to fakt, że po raz pierwszy okazało się, że SLD nie ma żelaznego elektoratu. A jeśli ma, to on stopniał. Ludzie nie poszli do urn, bo nie otrzymali oferty od SLD, część pewnie też przeszła do innych partii  – mówił Leszek Miller.Polityk stwierdził także, iż „robił wszystko, żeby wynik SLD był dobry”. – Nie występowałem przeciwko przewodniczącemu. Spędziłem z Grzegorzem Napieralskim cały jeden dzień w moim okręgu wyborczym. Uznałem, że wśród propozycji, które dostałem od Napieralskiego tzw. okręg gdyńsko – słupski będzie dla mnie najlepszy i jak się okazało, wybrałem dobrze  – wyjaśniał. Zapytany o to, czy to blamaż dla Napieralskiego – że pokonał go jego były partyjny kolega, Bartosz Arłukowicz, odpowiedział: – Ponad dwadzieścia tysięcy głosów dla Napieralskiego to nie jest słaby wynik. Bartosza Arłukowicza niosła nie tylko jego osobista popularność, po prostu był na liście, która najwięcej „brała”  – mówił.Leszek Miller wielokrotnie podkreślał, że Sojusz Lewicy Demokratycznej powinien poważnie zastanowić się nad nową ofertą programową. – Co dalej z SLD to zasadnicze pytanie o wielkim ciężarze gatunkowym. Rozwiązania personalne nie są jednak najważniejsze .Sam Miller wydaje się nie być zainteresowanym ewentualnym przejęciem stanowiska po ustępującym szefie partii. – Ja nie pretenduję do roli przewodniczącego SLD. Chyba, żeby były jakieś wyjątkowe okoliczności. O rozstrzygnięciu tego, kto będzie przewodniczącym decydować będą statutowe władze SLD. Dzisiaj odnoszę wrażenie, że najbardziej zainteresowani tym, kto będzie przewodniczącym – są kręgi dziennikarskie  – mówił. – Najlepiej, żeby przewodniczącym był to ktoś, kto łączy młodość z doświadczeniem. Koncepcja, która była realizowana od kilku lat, żeby podzielić SLD na starych i młodych i żeby zwrócić się tylko do młodzieży – wydała się zupełnie nietrafiona. Partia polityczna musi szukać elektoratu w różnych kręgach i musi umiejętnie łączyć doświadczenie z młodością, bo to nie ma być organizacja młodzieżowa albo klub studencki  – podkreślał dodając także, że SLD powinno wypracować umiejętność gry zespołowej. – Przykład Janusza Palikota dowodzi co prawda, że nie trzeba mieć drużyny. Palikot to wódz, ale bez Indian. To znaczy Indianie są, ale nikt ich nie zna  – ironizował polityk lewicy. Leszek Miller wyraził także żal z powodu tego, że wielu jego kolegom partyjnym nie udało się dostać do Sejmu. – Będzie mi brakować, Katarzyny Piekarskiej, czy pana Balickiego  – mówił.",,
Andrzej Duda: obóz w Sachsenhausen szczególną blizną na ciele naszego narodu,"– Obóz w Sachsenhausen stanowi szczególną bliznę na ciele naszego narodu, właśnie przez to, że tutaj była mordowana i więziona polska inteligencja – podkreślił prezydent Polski Andrzej Duda podczas sobotniej wizyty w obozie koncentracyjnym w Sachsenhausen w Niemczech.","Polski prezydent złożył w sobotę wizytę w Berlinie. Przed południem wziął, wspólnie z prezydentami Czech, Słowacji i Węgier, na zaproszenie prezydenta RFN Franka-Waltera Steinmeiera, udział w uroczystości z okazji 30 rocznicy upadku Muru Berlińskiego. Prezydenci Grupy Wyszehradzkiej oraz prezydent Niemiec złożyli też róże pod pomnikiem upamiętniającym wkład Polski, Czech, Słowacji i Węgier w upadek muru dzielącego niemiecką stolicę na dwie strefy wpływu. Po południu szef polskiego państwa odwiedził były niemiecki obóz koncentracyjny w Sachsenhausen. Złożył tam wiązankę kwiatów przy tablicy poświęconej pamięci 183 profesorów i innych pracowników dydaktycznych Uniwersytetu Jagiellońskiego oraz krakowskich akademii górniczej i hutniczej, którzy w listopadzie 1939 r. zostali aresztowani i wywiezieni do obozu w Sachsenhausen w ramach tzw. Sonderaktion Krakau. Prezydent przypomniał, że Niemcy zwabili ich na rzekomy wykład, który miał być wygłoszony na Uniwersytecie Jagiellońskim. – Tam ich zdradziecko nie tylko zatrzymano, ale przede wszystkim uwięziono, 183 polskich uczonych, którzy następnie w większości zostali przewiezieni do Sachsenhausen i wielu z nich zostało zamordowanych lub pomarło – mówił. – Cieszę się, że mogliśmy się dziś przy tej tablicy pochylić w hołdzie dla nich (...), a także dla wszystkich Polaków, którzy w tym obozie koncentracyjnym zginęli, pomarli – powiedział. Dodał, że ofiarą tego obozu był m.in. gen. Stefan „Grot” Rowecki. W ocenie prezydenta obóz w Sachsenhausen „stanowi szczególną bliznę na ciele naszego narodu, właśnie przez to, że tutaj była mordowana i więziona polska inteligencja”. – To miejsce i tamta akcja Sonderaktion Krakau przeciwko polskim profesorom pokazuje, jaki rzeczywiście był cel hitlerowskich Niemców, którzy okupowali wtedy Polskę. Na samym początku tej okupacji chcieli wyciąć najcenniejsze tkanki z organizmu Rzeczpospolitej z naszego społeczeństwa, zabijając naszych uczonych, którzy tworzyli polską naukę, którzy byli pniem naszej inteligencji i rozwoju naszego społeczeństwa – podkreślił. Jak dodał, profesorowie ci byli jednymi z twórców polskiej niepodległości. – Oni budowali etos polskiej inteligencji, budowali polskie wyższe uczelnie, (...). Wychowywali młode pokolenie a jak je wychowywali, to najlepszym dowodem na to jest to, jak bohaterscy byli Polacy w czasie II wojny światowej  – mówił prezydent. Wskazywał na bohaterstwo powstańców warszawskich, partyzantów, a także Żołnierzy Niezłomnych.  Zaznaczył, że również Sowieci dokonali zniszczenia polskiej elity, mordując oficerów polskiego wojska w Katyniu, Charkowie i Miednoje. – 20 tys. polskich oficerów, a więc polskiej inteligencji. Ten sam cel - eksterminacja naszego narodu poprzez wycięcie najcenniejszych jego tkanek. Pochylamy dzisiaj głowę przed ich bohaterstwem, przed ich męczeństwem, składamy im wszystkim hołd  – powiedział szef polskiego państwa. Przypomniał również, że 79 lat temu, 9 listopada 1940 r. w obozie w Sachsenhausen zostało rozstrzelanych 33 Polaków. – To była pierwsza masowa egzekucja naszych obywateli w Sachsenhausen – powiedział Andrzej Duda. Prezydent złożył też wiązankę pod tablicą upamiętniającą dziesiątki tysięcy Polaków, polskich Żydów i obywateli polskich innych narodowości, członków mniejszości polskiej w Niemczech zamęczonych w Sachsenhausen w latach 1936-1945. Duda złożył też kwiaty pod tablicą poświęconą pierwszej masowej egzekucji Polaków w Sachsenhausen. Prezydent zwiedził ponadto celę, w której znajdują się pamiątki po więzionym i zamordowanym w Sachsenhausen dowódcy Armii Krajowej gen. Stefanie „Grocie” Roweckim. Następnie złożył wieniec przed pomnikiem upamiętniającym ofiary obozu Sachsenhausen, a także wpisał się do księgi pamiątkowej Miejsca Pamięci i Muzeum Sachsenhausen.",,
"Czarnecki: Rozważymy weto, jeśli unijny budżet nie będzie dla Polski pomyślny","– Rząd na pewno będzie rozważał użycie instrumentu weta, a więc zablokowania budżetu, jeśli ten budżet nie będzie dla Polski pomyślny – stwierdził w piątek w Radiu Plus kandydat do europarlamentu Ryszard Czarnecki. Zaznaczył, że Prawo i Sprawiedliwość deklaruje chęć współpracy z każdym środowiskiem politycznym i w Polsce, i poza Polską, tak, aby bronić interesów ekonomicznych naszego kraju, także w kontekście budżetu Unii Europejskiej.","Czarnecki dodał, że „jest przeciwnikiem używania weta co chwilę, ale w sprawach kluczowych uważa, że można tym postraszyć”. – Przypomnę głosowanie posłów PO, PSL i SLD, a więc (obecnej – przyp. red.) Koalicji Europejskiej, którzy w PE zagłosowali za tym, żeby kraje członkowskie UE nie dysponowały prawem weta – zaznaczył europoseł. W ocenie Ryszarda Czarneckiego obecny budżet – za sprawą komisarz Elżbiety Bieńkowskiej, reprezentującej rząd PO-PSL – jest fatalny. Jak zapewnił, w negocjacjach z Komisją Europejską Prawo i Sprawiedliwość może „załatwić więcej niż 100 mld zł”, które obiecywał Grzegorz Schetyna w kampanii wyborczej. – Naprawimy to, co popsuła Platforma Obywatelska – dodał kandydat PiS.",,
"„Mówię: UPA odpowiada za ludobójstwo Polaków. Ukraińcy, ścigajcie mnie!”","– Niepokoi mnie, że polskie władze milczą, gdy co chwila władze ukraińskie gloryfikują Ukraińską Powstańczą Armię – mówił w „INFOrozmowie” Leszek Miller, lider SLD. Rada Najwyższa Ukrainy przyjęła w czwartek ustawę, która uznaje prawny status uczestników walk o niezależność kraju w XX wieku, w tym członków Ukraińskiej Armii Powstańczej. Projekt ustawy wniósł syn komendanta UPA Jurij Szuchewycz.","Za przyjęciem ustawy opowiedziało się 271 deputowanych w 450-osobowym ukraińskim parlamencie. „Państwo uznaje, że bojownicy o wolność w XX wieku odegrali główną rolę w odrodzeniu ukraińskiej państwowości, proklamowanej 24 sierpnia roku 1991” – głosi przyjęta ustawa. Zakłada ona też karanie wszystkich tych, którzy okazywaliby lekceważenie dla weteranów lub negowali celowość ich walki. „Polska władza powinna zareagować” Leszek Miller zauważył, że ustawa ta została przyjęta kilka godzin po obecności polskiego prezydenta Bronisława Komorowskiego w parlamencie ukraińskim. – Dzisiaj pan Komorowski został potraktowany szczególnie. Po jego wystąpieniu, kilka godzin później ten sam parlament przyjął ustawę o oddaniu czci wszystkim, którzy walczyli o wolność Ukrainy, ale tam też jest UPA – mówił. Odniósł się także do założenia o karaniu tych, którzy okazywaliby lekceważenie. – To ja się nazywam Leszek Miller i uważam, że UPA ponosi odpowiedzialność za ludobójstwo na Polakach. Ukraińcy ścigajcie mnie – mówił. I dodał, że w Polsce dawniej nie mówiono o Katyniu, żeby nie urazić ZSRR. – Dzisiaj wykładnia jest taka: nie mówmy o Wołyniu, bo to nam popsuje stosunki z Ukrainą. Autorzy tamtych wydarzeń, ich spadkobiercy są wynoszeni na pomniki. Polska władza powinna zareagować, wyrazić swoją opinię, bo inaczej powstaje wyobrażenie, że dla poprawności politycznej Polska zapomina o 100 tys. zamordowanych okrutnie dzieciach, kobietach, mężczyznach na Wołyniu – powiedział. I dodał, że prezydent Petro Poroszenko będąc w Polsce i przemawiając w parlamencie nie powiedział na ten temat ani słowa. NPW ucina spekulacje nt. stenogramówMiller w programie pytany był także o ujawnione przez prokuraturę stenogramy z kokpitu tupolewa. Jak stwierdził, skoro do mediów wyciekło część nagrań, to nie było na co czekać. - Im szybciej - tym lepiej - powiedział.Naczelna Prokuratura Wojskowa zdecydowała się na ujawnienie 200 stron dokumentów, stenogramu i opinii biegłych, by uciąć wszystkie spekulacje medialne na temat tego, co działo się w kabinie pilotów podczas feralnego lądowania w Smoleńsku 10 kwietnia 2010 roku samolotu Tu-154.",,
Premia za szczepienie. Władze Kielc chcą zmotywować rodziców,"Podczas rekrutacji do przedszkoli w Kielcach premiowane mają być dzieci, które zostały zaszczepione. Jest projekt uchwały w tej sprawie.","Zastępca prezydenta Kielc Marcin Różycki powiedział, że dzieci, które zostały poddane obowiązkowym szczepieniom ochronnym, podczas procesu rekrutacyjnego do przedszkoli otrzymają dodatkowe 35 punktów. – Ten projekt jest uzupełnieniem uchwały, która jest związana z naborem do żłobków, gdzie taka punktacja od pewnego czasu obowiązuje. Teraz chcielibyśmy dodać ten punkt do przedszkoli, żeby polityka szczepień była spójna. Szczególnie, że Miasto Kielce przeznacza rocznie na szczepienia 2,2 mln zł, co jest dużą kwotą – tłumaczy.",,
"Kosiniak-Kamysz: to nieprawda, że spadek bezrobocia wiąże się tylko z wyjazdami Polaków","– Jeszcze nigdy od czasu transformacji nie pracowało tak wielu Polaków, ponad 16 mln – powiedział w programie „Gość poranka” w TVP Info Władysław Kosiniak Kamysz (PSL), zaprzeczając, by spadek bezrobocia wiązał się z emigracja zarobkową. – Każdego dnia chcemy, żeby w Polsce żyło się dostatniej, lepiej, przyjaźniej – mówił minister pracy i polityki społecznej.","Z zaprezentowanych we wtorek szacunków ministerstwa pracy wynika, że w lutym stopa bezrobocia wyniosła 12 proc., tyle samo co w styczniu. We wcześniejszych latach w lutym odnotowywano wzrost bezrobocia – od 0,2 do0,5 pkt. proc. „To już pewne, mamy długo oczekiwane ożywienie na rynku pracy. (…) Po dobrych wynikach w ubiegłym roku, w nadchodzących miesiącach możemy się spodziewać dalszego spadku bezrobocia” – czytamy w komunikacie resortu. „Jeszcze nigdy nie było tak dużych spadków bezrobocia” – Jeszcze nigdy od czasu transformacji nie pracowało tak wielu Polaków, ponad 16 mln, i  nie było takich dużych spadków bezrobocia – podkreślił Władysław Kosiniak-Kamysz w TVP Info.  Zwrócił uwagę, że niektórzy kandydaci opozycji powtarzają, że „spadek bezrobocia wiąże się tylko z wyjazdami Polaków”, tymczasem „to jest nieprawda”. – Rosną wskaźniki zatrudnienia, np. w grupie 55 plus – podkreślił minister.    „Polacy są wprowadzani w błąd twierdzeniami opozycji” W jego ocenie Polacy są wprowadzani w błąd twierdzeniami opozycji , że spadek bezrobocia nie oznacza wzrostu zatrudnienia; gdyby tak rzeczywiście było, nie mielibyśmy  największej od 1989 roku liczby osób pracujących.   – Każdego dnia chcemy, żeby w Polsce żyło się dostatniej, lepiej, przyjaźniej. I nie mówmy, że nic się nie wykonało w tej kwestii, bo wykonał się ogrom spraw – powiedział minister, chwaląc się dokonaniami swojego resortu i koalicji PO-PSL.                                                teraz odtwarzaneKosiniak-Kamysz o in vitro:  warto, żeby ta metoda była dostępna Ustawa o in vitro ma szansę przejść przez parlament  Władysław Kosiniak-Kamysz jest zadowolony z przyjęcia we wtorek przez rząd ustawy o in vitro. Podkreślił, że podczas prac nią przyjętych zostało wiele jego uwag, dotyczących np. zakazu niszczenia zarodków zdolnych do prawidłowego rozwoju, czy zakazu wyboru płci.  – Pierwszą rzeczą, którą w dyskusji w PSL podkreślamy, jest to, że „wolna amerykanka”,  która istnieje obecnie w tym obszarze, jest nie do przyjęcia  – mówił minister. – Myślę, że ta ustawa daje wreszcie szanse na przeprowadzenie tych regulacji przez parlament  –  dodał. Zapytany, jak konserwatywny PSL pogodził się z tym, że in vitro będzie dostępne nie tylko dla małżonków, ale również dla związków nieformalnych, przyznał, że „pewnie ta dyskusja w klubie będzie”, jednak jak dodał „warto, żeby ta metoda była dostępna dla tych, którzy długo starają się o dzieci”.",,
„Pragnął większych przemian”. Odsłonięto pomnik Przemysława Gosiewskiego,"– Zawsze uważał, że w życiu ważna jest prawda – mówił podczas odsłonięcia pomnika Przemysława Gosiewskiego w Kielcach jego ojciec, Jan. W uroczystości wzięli udział premier Mateusz Morawiecki, prezes PiS Jarosław Kaczyński, posłowie, ministrowie i samorządowcy. Jan Gosiewski przypomniał, że jego syn zawsze stał u boku prezydenta Lecha Kaczyńskiego. Wspomniał też o propozycji zmian w ustawie zasadniczej, „tak żeby wzmocniła pastwo polskie i pomogła milionom ludzi lepiej żyć”.  – Mój syn pragnął dalej pójść, pragnął większych, poważniejszych przemian – mówił wzruszony Jan Gosiewski.","Przemysław Gosiewski był posłem, ministrem i wicepremierem w rządzie Jarosława Kaczyńskiego. Kierował także pracami Zespołu Pracy Państwowej PiS, który zajmował się opracowaniem nowej ustawy zasadniczej.  Zginął 10 kwietnia 2010 roku w katastrofie smoleńskiej w drodze na uroczystości ku czci ofiar zbrodni katyńskiej. Jego pomnik stanął w Kielcach przy ulicy Warszawskiej.",,
Tuleya skarży na Polskę w Al-Jazeera. „Sędziowie są atakowani na ulicach” [WIDEO],Sędziowie w Polsce żyją pod presją od wielu lat. Są atakowani na ulicach i w swoich domach – opowiada w katarskiej telewizji Al-Jazeera sędzia Igor Tuleya – znany ze sprzeciwu wobec działań polskich władz. Tyleya w wywiadzie wystąpił w todze i z sędziowskim łańcuchem z orłem. W Katarze wciąż wykonywana jest kara śmierci.,"Al-Jazeera opublikowała fragment wywiadu z polskim sędzią na YouTube. Igor Tuleya wypowiada się o reformie sądownictwa w Polsce.  Jak mówi, „sędziowie w naszym kraju żyją pod presją”. – Każda decyzja, która nie jest po linii politycznej, jest powiązana z atakami. Mowa nienawiści sięga czasem naszych rodzin. Czasem sędziowie są zastraszani na ulicy, atakują nasze domy – opowiada.  Zaznacza, że „musimy być dzielni, musimy walczyć”. – Polska jest częścią Unii Europejskiej, jest w Europie, ale system prawny nie ma tu nic wspólnego z europejskimi standardami, jest bardziej jak Rosja, Białoruś czy inne dyktatury – stwierdził.  Odniósł się też do Marszu Tysiąca Tóg, który kilka dni temu przeszedł ulicami stolicy w sprzeciwie wobec ustawy o apolityczności sędziów.  – Ten ostatni marsz, w który zaangażowanych było tylu obywateli, pokazuje, że ludziom naprawdę zależy. Oczywiście, powinniśmy umieć się obronić, ale pomoc z UE jest także bardzo ważna. Uważam, że w tej chwili nasza ostatnia nadzieja to UE – mówi sędzia.",,
Kto jest liderem opozycji? Prawie połowa ankietowanych ma z tym problem,"Ponad 40 proc. Polaków nie potrafi wskazać lidera opozycji – wynika z sondażu przeprowadzonego przez SW Research dla portalu rp.pl. Wśród osób, które miały zdanie w tej sprawie, najwięcej głosów zebrał Władysław Kosiniak-Kamysz, lider PSL.","„Którego polityka uważa Pani/Pan dziś za lidera opozycji?” – na takie pytanie odpowiadali uczestnicy sondażu SW Research.               Na Władysława Kosiniaka-Kamysza wskazało 12,1 proc. respondentów. Przewodniczącego PO Grzegorza Schetynę za lidera opozycji uważa 10,2 proc. ankietowanych, a niewiele mniej, bo 10.1 proc., w takiej roli widzi Roberta Biedronia (Wiosna).              Po 5 proc. respondentów wskazało Włodzimierza Czarzastego i Adriana Zandberga. Kolejne miejsca zajęli: Janusz Korwin-Mikke (KORWiN, Konfederacja) – 4-5 proc. i Paweł Kukiz (4,3 proc.). Według 7,6 proc. badanych liderem jest ktoś inny.              Na uwagę zasługuje to, że aż 41,2 proc. ankietowanych nie potrafiło wskazać, kto w ich ocenie jest przywódcą opozycji.",,
Szwajcaria rozważa referendum ws. relacji z UE,"Szwajcaria rozważa przeprowadzenie referendum w sprawie swoich relacji z Unią Europejską. Prezydent Doris Leuthard powiedziała, że takie głosowanie „byłoby pomocne” po ochłodzeniu relacji pomiędzy dwoma stronami w tym tygodniu.","Bezpośrednią przyczyną była podjęta w zeszłym miesiącu decyzja rządu szwajcarskiego o zwiększeniu wkładu finansowego do unijnego budżetu, mimo że Szwajcaria nie jest członkiem Unii. Wcześniej Wspólnota ograniczyła dostęp podmiotów działających na giełdzie szwajcarskiej do rynku unijnego. Szwajcaria nazwała takie działanie dyskryminacją i zapowiedziała kroki odwetowe.Tarcia na linii Berno-BrukselaJednak tarcia na linii Berno-Bruksela występują już od pewnego czasu. Po raz pierwszy pojawiły się po tym, jak Wielka Brytania zapowiedziała wystąpienie z Unii Europejskiej. Chodzi o przepisy handlowe regulujące zasady przepływu towarów. Przy okazji Bruksela zapowiedziała renegocjacje ponad stu porozumień regulujących relacje ze Szwajcarią.„Umowy bilateralne są ważne, ale musimy wyjaśnić nasze relacje ze wspólnotą europejską tak, żebyśmy wiedzieli, w jakim kierunku podążamy” –  powiedziała szwajcarska prezydent w wywiadzie udzielonym gazecie „Sonntags Blick”. Dodała, że porozumienie pomiędzy obiema stronami jest kluczową sprawą dla szwajcarskiego eksportu.",,
„Bestia ze wschodu”? Śnieg na święta? Znamy prognozę na nadchodzącą zimę,"Instytut Meteorologii i Gospodarki Wodnej opracował prognozę sezonową na nadchodzącą zimę. IMGW prognozuje, że w Polsce nie będzie się różnić pogodowo od zim z ostatnich lat. Tym samym Instytut zaprzecza doniesieniom medialnym o czekającej nas, zarówno w Polsce, jak i w Europie, wyjątkowo srogiej zimie.","Co roku jesienią pojawiają się prognozy zapowiadające nadejście zimowej „bestii ze wschodu” (siarczystych, syberyjskich mrozów). Takie prognozy w 2019 r. przygotowali naukowcy z Uniwersytetu Columbia w USA, którzy twierdzą, że Europę czekają wyjątkowo mroźne miesiące. Zdaniem polskich synoptyków, te przewidywania się nie sprawdzą. – Według naszych autorskich prognoz sezonowych nie będzie „bestii ze wschodu”, zima będzie łagodniejsza, choć będzie okres troszeczkę bardziej chłodny i nawet troszeczkę bardziej śnieżny – uspokajał Grzegorz Walijewski z IMGW.  – Zima na przełomie 2019 i 2020 r. będzie normalna, z cieplejszym grudniem, troszkę chłodniejszym styczniem i częściowo lutym. Marzec w normie. Będziemy mogli zaobserwować zarówno opady śniegu, jak i zaleganie pokrywy śnieżnej. To na pewno dobra informacja dla narciarzy – dodał Walijewski.",,
Prezydent do żołnierzy WOT: Tworzycie wojsko odpowiadające na wyzwania współczesności,"– Sztandar otrzymuje prawdziwy, sprawdzony w służbie żołnierz, który sobie na niego zasłużył; dziś tak jest, sprawdziliście się, szanują was, dziękuję za to – powiedział w piątek prezydent Andrzej Duda do żołnierzy podczas obchodów święta Wojsk Obrony Terytorialnej.","Andrzej Duda, który wręczył w piątek sztandary trzem brygadom WOT, podkreślił, że gdy rozpoczynały one działalność, nie dostały swoich sztandarów, bo – jak zaznaczył – nie chciał, by żołnierze WOT uważali, iż dostali za darmo coś, „czego normalnie by się nie dostało”.Prezydent mówił, że zależało mu na tym, by nie mówiło się, że nowy rodzaj wojsk „jest niańczony przez tych, którzy go tworzą, przez władze”.– Chciałem, żebyście czuli, co to znaczy mieć sztandar, że sztandar otrzymuje prawdziwy, sprawdzony w służbie żołnierz, który sobie na ten sztandar zasłużył. Dziś tak jest; sprawdziliście się, szanują was, dziękuję za to. Szanują was oficerowie Sztabu Generalnego z szefem Sztabu Generalnego na czele, szanują was ludzie, którzy mieli możliwość służyć razem z wami przy różnych zdarzeniach, które miały miejsce i na ćwiczeniach, szanują was wreszcie ludzie, którym służyliście, służąc Rzeczypospolitej, niosąc im pomoc - czy to przy klęskach żywiołowych czy przy działaniach poszukiwawczych – podkreślił. „Nie dopuścimy do likwidacji Wojsk Obrony Terytorialnej”  – Nie dopuścimy do tego, żeby Wojska Obrony Terytorialnej zostały zlikwidowane; stanowicie wielką wartość i wielką siłę Wojska Polskiego – powiedział szef MON Mariusz Błaszczak, zwracając się do żołnierzy WOT.Błaszczak na pl. Piłsudskiego w Warszawie odczytał list premiera Mateusza Morawieckiego. Dziękował też żołnierzom WOT za ich udział w akcjach niesienia pomocy Polakom dotkniętych skutkami klęsk żywiołowych.– Zareagowaliście, byliście na miejscu zawsze, kiedy ludzie potrzebowali waszej pomocy. (...) Sprawdziliście się – mówił Błaszczak do żołnierzy WOT. Odrębny rodzaj sił zbrojnych WOT, działające od stycznia 2017 r. jako odrębny rodzaj sił zbrojnych, skupiają ochotników, przeszkolenie wojskowe przechodzą po przyjściu do tej formacji, a także rezerwistów którzy odbyli już służbę w wojsku.Główne zadania obrony terytorialnej to współdziałanie z wojskami operacyjnymi, ochrona ludności przed skutkami klęsk żywiołowych i likwidacja tych skutków, ochrona mienia, akcje poszukiwawcze oraz ratownicze, ochrona zdrowia i życia ludzkiego, działania z zakresu zarządzania kryzysowego oraz propagowanie wychowania patriotycznego. Według założeń MON do końca bieżącego roku w WOT będzie 26 tys. żołnierzy, docelowo formacja ma liczyć 53 tys. osób.",,
Orange ostrzega przed oszustami. „To nie są nasze faktury”,"Orange ostrzega przed fałszywymi fakturami, które rozsyłają oszuści chcąc wyłudzić pieniądze. Treść fałszywego maila na pozór nie wzbudza podejrzeń. Operator apeluje, by zwracać uwagę na szczegóły.","W fałszywej wiadomości e-mail można znaleźć dane firmy, kwotę i numer rachunku do wpłaty. Jest także informacja, że do poprawnego odczytu niezbędne jest otworzenie załącznika, czyli dokumentu w formie pliku doc. „Uważajcie na kolejny atak, podszywający się pod faktury Orange Polska! Przestępcy chcą Was przekonać do kliknięcia w podejrzany dokument, mając na tyle tupetu, by w treści maila sugerować... włączenie makr w dokumencie Word!” – poinformowało Orange.  Według definicji przekazanej przez Microsoft Office, zadaniem makr jest automatyzowanie często wykonywanych zadań, aby zaoszczędzić czas potrzebny na wykonywanie zadań przy użyciu klawiatury i myszy. Niektóre makra stanowią potencjalne zagrożenie bezpieczeństwa. Osoba mająca złe intencje może dołączyć do pliku szkodliwe makro, aby umieścić wirusa na komputerze użytkownika lub w sieci organizacji.",,
Więcej jedzenia trafi do potrzebujących. Ustawa wchodzi w życie,"Duże sklepy będą obowiązkowo przekazywać produkty organizacjom pozarządowym; jeśli nie spełnią warunków, stracą zwolnienie z VAT – pisze środowa „Rzeczpospolita”, przypominając, że to efekt wejścia w życie ustawy o przeciwdziałaniu marnowania żywności.","Nowe prawo właśnie wchodzi w życie. Od środy, zgodnie z nim, sklepy wielkopowierzchniowe i hurtownie o powierzchni sprzedaży powyżej 250 m kw. (przez pierwsze dwa lata obowiązywania nowych przepisów powyżej 400 m kw.) czerpiące co najmniej 50 proc. przychodów ze sprzedaży żywności, będą musiały zawrzeć umowę z wybraną organizacją pozarządową i nieodpłatnie przekazywać jej żywność. Organizacje pozarządowe otrzymają produkty spełniające wymogi prawa żywnościowego, które mimo to zostałyby uznane za odpady. Zazwyczaj powodem takiej ich oceny są wady wyglądu samych środków spożywczych lub ich opakowań albo zbliżający się  terminu przydatności do spożycia – podkreśla gazeta. Z kolei 1 marca 2020 r. wejdą w życie przepisy dotyczące opłat. Sprzedawcy zapłacą 0,1 zł za kg zmarnowanych produktów. Za niespełnienie tego wymogu będą grozić kary od 500 zł do 10 tys. zł. Gazeta dodaje, że według szacunków organizacji pozarządowych, dzięki nowym przepisom uda się uratować o 100 tys. ton żywności więcej niż do tej pory. W UE marnuje się rocznie średnio 89 mln ton żywności rocznie – 179 kg na osobę. W Polsce według szacunków marnuje się ok. 9 mln ton żywności rocznie, czyli 235 kg na mieszkańca.",,
Kandydat na szefa PO nie wyklucza podniesienia wieku emerytalnego,"W przypadku emerytur trzeba zastosować jeden z możliwych wariantów, w tym, być może, trzeba będzie podnieść wiek emerytalny – powiedział w radiu RMF FM Bogdan Zdrojewski, senator Platformy Obywatelskiej i kandydat na szefa tej partii.","– Dziś żyjemy w czasie koniunktury. Ta koniunktura pozwala na to, aby móc mówić, że wiek emerytalny można obniżyć o pięć lat – powiedział Zdrojewski oceniając jednocześnie, że taki postulat, to „zwykłe kłamstwo  wobec obywateli”.  Senator PO zadeklarował, że jeśli zostałby szefem rządu, to „przede wszystkim nie oszuka obywateli”.  Dodał jednocześnie, że „jeżeli trzeba będzie podnieść wiek emerytalny, bo nie będzie żadnej alternatywy”, to opowie się za takim rozwiązaniem. Polityk powiedział także, że twierdzenie, iż „zwiększenie wieku emerytalnego oznaczało przymus pracy dla wszystkich obywateli” jest „wierutnym kłamstwem”. – Chcę to wyraźnie powiedzieć. W Polsce nie ma przymusu pracy. Można mieć 25 lat i nie pracować lub 30 lat i pracować – powiedział.  Podkreślił, że rozróżnia uprawnienia emerytalne w poszczególnych zawodach. – Pracowałem bardzo intensywnie na to, aby pewna część środowiska, na przykład osoby pracujące w balecie, nie musiały pracować w balecie do 60. roku życia – powiedział Zdrojewski.Odniósł się także do poprzedniej reformy emerytalnej. – W tamtej reformie zakładano, że te osoby (tuż przed emeryturą – red.) mają wydłużenie ewentualnego czasu pracy, aby uzyskać uprawnienia emerytalne, każdego roku o zaledwie cztery miesiące. Można więc powiedzieć, że to wydłużenie dotyczyło tych, którzy mieli 40,45 lat, a nie tych, którzy mieli rok do emerytury – mówił senator PO.",,
Nowa administracja Trumpa:  dzisiejsza Rosja stanowi zagrożenie,"– Dzisiejsza Rosja stanowi zagrożenie, ale nie jest nieprzewidywalna w obronie swoich interesów – stwierdził przesłuchiwany przez senatorów prawdopodobny przyszły sekretarz stanu USA, Rex Tillerson.","W amerykańskim Senacie trwa przesłuchanie desygnowanego na sekretarza stanu USA, byłego szefa koncernu naftowego ExxonMobil Rexa Tillersona. Tillerson ma opinię człowieka, który utrzymuje bardzo dobre kontakty z prezydentem Rosji Władimirem Putinem.– Dzisiejsza Rosja stanowi zagrożenie, ale nie jest nieprzewidywalna w obronie swoich interesów. Najechała Ukrainę, anektując Krym, wspiera siły syryjskie, które brutalnie narusza prawa wojenne, nasi sprzymierzeńcy w NATO mają rację, że są zaniepokojeni wzrostem siły Rosji.  Stany Zjednoczone wysyłały słabe i mieszane sygnały dotyczące swojej polityki międzynarodowej, co dało Rosji zielone światło – podkreślał  Tillerson.",,
Francja prosi USA: Nie atakujcie instalacji naszego koncernu w Syrii,"Władze Francji prosiły Stany Zjednoczone, by nie atakowały z powietrza urządzeń francuskiego koncernu Lafarge działającego na terenach kontrolowanych przez Państwo Islamskie w Syrii – donoszą francuskie media. W Paryżu przeciw dyrekcji firmy toczy się dochodzenie w sprawie finansowania dżihadu.","Ministerstwo Spraw Zagranicznych Francji za wszelką cenę starało się uchronić inwestycje francuskie w Syrii przed zniszczeniem. Francuska dyplomacja konsultowała się z dyrekcją produkującego cement koncernu Lafarge, a potem prosiła Amerykanów, by ci w trakcie odbijania północnej części Syrii z rąk islamistów oszczędzali instalacje należące do Francuzów.Dokumentacja w sprawie kontaktów między Lafarge a Quai d’Orsay wypłynęła przy okazji dochodzenia w sprawie wsparcia, jakiego ten największy producent cementu na świecie miał udzielać Państwu Islamskiemu. Mowa jest o finansowaniu, a także o przekazaniu dżihadystom 8 mln metrów sześciennych cementu do budowy umocnień i instalacji podziemnych. Francuski wywiad wiedział o finansowaniu?Lafarge umożliwił sobie prowadzenie w tej części Syrii działalności gospodarczej, a według niektórych źródeł nie tylko gospodarczej. „Lafarge pracowało na rzecz francuskich tajnych służb” – twierdzi portal dataurgente.com, który wskazuje, że członkiem Rady Dyrektorów Lafarge była m.in. Hilary Clinton, a CIA również miała korzystać z tej drugiej formy działalności Lafarge. Służby specjalne, co najmniej francuskie, miały wiedzieć o wspieraniu Daesz.",,
Wiceprezes Huawei nadal z dozorem elektronicznym. Decyzja ws. ekstradycji wstrzymana,Sąd w Vancouver odłożył decyzję w sprawie rozpoczęcia procesu ekstradycyjnego wiceprezes Huawei Meng Wanzhou. Obrońcy i prokuratorzy przez cztery dni przedstawiali argumenty w sprawie - piszą w piątek kanadyjskie media.,"W miniony poniedziałek w sądzie w Vancouver rozpoczęła się ta część procesu w sprawie ekstradycji Meng do USA, w której sąd musi orzec, czy przestępstwa zarzucane Meng przez stronę amerykańską są również w Kanadzie uznawane za czyny przestępcze. Przedstawianie argumentów obrony Meng oraz prokuratorów reprezentujących rząd Kanady zakończyło się w czwartek po południu. Jednak sędzia Heather Holmes nie poinformowała, kiedy wyda decyzję.  Gdyby sąd uznał, że przestępstwa zarzucane Meng w USA są nimi także w Kanadzie, proces ekstradycyjnego byłby kontynuowany.   W piątek media podały, że najprawdopodobniej decyzja zapadnie przed końcem kwietnia. Podejrzana o naruszenie amerykańskich sankcji wobec Iranu Meng została zatrzymana w grudniu 2018 roku na wniosek USA. Wniosek przekazano Kanadzie pod koniec stycznia ubiegłego roku, a Kanada nadała mu bieg. Meng po krótkim pobycie w areszcie została zwolniona za kaucją i mieszka w jednym ze swoich domów w Vancouver, nosi jednak na nodze bransoletę elektronicznego dozoru.   Zarzuty strony amerykańskiej dotyczą m.in. związków Huawei ze Skycom Tech Co. Ltd w Teheranie i naruszenia amerykańskich sankcji wobec Iranu. Chodzi o to, że Huawei w istocie kontrolowało Skycom w latach 2007-2014, a o zależności irańskiej firmy od chińskiego giganta świadczyć ma to, że jej pracownicy używali adresów mailowych Huawei, a jej konta bankowe były kontrolowane przez chińską firmę.   Inna część zarzutów dotyczy wprowadzenia w błąd amerykańskiego banku HSBC, który obsługiwał Huawei w rozliczeniach międzynarodowych. HSBC miało rozliczyć ponad 100 mln dol. transakcji związanych ze Skycom. Meng miała zapewnić HSBC – który nie obsługuje irańskich klientów w związku z amerykańskimi sankcjami – że Huawei nie jest właścicielem Skycom. Huawei jest największym producentem sprzętu telekomunikacyjnego na świecie, ale Australia, Nowa Zelandia, USA i Japonia uznały, że sprzęt Huawei stanowi zagrożenie dla ich bezpieczeństwa. Kanada jeszcze nie podjęła decyzji w tej sprawie. Odwet Chin  Po aresztowaniu Meng chińskie władze zagroziły Kanadzie „poważnymi konsekwencjami”, wkrótce potem aresztowano Michaela Kovriga i Michaela Spavora, Kanadyjczyków podejrzanych jakoby o „działalność zagrażającą bezpieczeństwu narodowemu Chin”.   Chiny zdecydowały się wywierać także ekonomiczną presję na Kanadę, blokując import kanadyjskiej żywności. Jednak w piątek media zwróciły uwagę, że Chiny są pośród piętnastu krajów, które poparły Kanadę i Unię Europejską w tymczasowym mechanizmie rozwiązywania sporów handlowych, czyli arbitrażu odwoławczym, który czasowo zastąpi Organ Apelacyjny WTO.",,
Zafałszowana mapa w Jad Waszem. Sugerowała początek niemieckiej agresji w 1942 roku,"Podczas prezentacji w trakcie V Światowego Forum Holokaustu w Jerozolimie przedstawiono mapę sugerującą, że niemiecka agresja na kraje Europy rozpoczęła się w 1942 roku. Naniesiono na nią też błędnie kontury Polski, a należące przed II wojną światową do naszego kraju Kresy Wschodnie przypisano Białorusi.","Zaprezentowany przed wystąpieniem prezydenta Francji Emmanuela Macrona film, w którym pojawiły się mapy, miał tłumaczyć niemiecką nazistowską agresję na Europę. Ofensywę symbolizował kolor brunatny.  Jedna z map podpisana została „Nazistowski podbój 1942”, co sugerowało, że właśnie w tym roku rozpoczęła się nazistowska agresja, nie zaś we wrześniu 1939 roku. Zgodnie z mapą, niemiecka agresja objęła m.in. Austrię, Czechosłowację, Polskę, Węgry, Danię, Białoruś, Litwę i Łotwę. Kolor brunatny wypełnił również terytorium podpisane „Prusy Wschodnie”. Obszar ten w latach 1933-1945 był częścią III Rzeszy.  Na historycznej mapie Polska nie była przedstawiona w granicach sprzed 1939 roku ani też w tych po 1945 roku. Z kolei tereny podpisane jako Białoruś sięgają na południu aż Karpat. Białorusi przypisano także tereny Kresów Wschodnich, zagarnięte we wrześniu 1939 roku przez Sowietów. Białoruś była wówczas zresztą jedną z Socjalistycznych Republik Radzieckich.  „Nazistowska maszyna pożerała państwo po państwie, a gdziekolwiek stąpały nazistowskie buty, następowały szwadrony śmierci, obozy pracy, koncentracyjne i śmierci. Ponad 11 tys. gett i ok. 1 tys. obozów wkrótce pokryło Europę” – tłumaczył lektor w trakcie prezentacji. „Nie powinniśmy autoryzować zafałszowanego przekazu historycznego” Do filmów prezentowanych w Jad Waszem odniósł się prezydent Andrzej Duda, który przebywa w czwartek w Davos. – Podjąłem słuszną decyzję, nie biorąc udziału w Światowym Forum Holokaustu w Jerozolimie, bo nie powinniśmy autoryzować zafałszowanego przekazu historycznego, przedstawionego przez organizatorów – powiedział prezydent. Prezydent podkreślił, że być może odpowiedzią, dlaczego podczas forum nie przewidziano jego wystąpienia, były filmy przygotowane przez organizatorów, w których w ogóle nie mówiono o walce Polaków przeciw Niemcom podczas II wojny światowej. – Organizator, fundacja pana Mosze Kantora, po prostu zniekształciła historię, pomijając całkowicie polski udział, naszych żołnierzy w walce z hitlerowskimi Niemcami – powiedział.  Wyraził też wdzięczność wobec wiceprezydenta USA, za to, że ten w swoim wystąpieniu wspomniał o Polsce. Andrzej Duda dodał, że jest też zadowolony, iż zarówno on, jak i premier Mateusz Morawiecki podjęli „szeroko zakrojoną akcję medialną” w mediach zagranicznych na temat losu Polaków i polskich Żydów podczas II wojny światowej. Podkreślał, że jego rolą jako prezydenta jest „stale domagać się prawdy historycznej dla Polaków”.",,
Imigranci zaatakowali Polaków w Belgii. Użyli kamieni i noży,"Dwaj Polacy zostali napadnięci przez imigrantów w Belgii. Napastnicy obrzucili młodych mężczyzn kamieniami, po czym zaatakowali ich nożami. Jeden z poszkodowanych Polaków jest ciężko ranny.","Do zdarzenia doszło około czwartej nad ranem. Jak podaje portal De Staandard dwaj Polacy, w wieku 25 i 26 lat, wracali pieszo z pracy w porcie Zeebrugge, w okolicach Brugii do oddalonego o około 2 km miasta Blankenberge. Dochodząc do celu zauważyli podejrzany ruch w pobliżu zaparkowanej przy drodze ciężarówki. Trzech imigrantów próbowało dostać się pod plandekę naczepy. Gdy Polacy zwrócili im uwagę, migranci oddalili się. Dwóch mężczyzn ruszyło dalej w swoją stronę i wówczas zostali znienacka obrzuceni kamieniami. Chwile potem imigranci zaatakowali ich nożami.",,
„Siusiający chłopiec” jak książę Rusi Kijowskiej. Tak Bruksela uczciła Dzień Niepodległości Ukrainy,"„Siusiający chłopiec” (Manneken pis), symbol Brukseli, został w poniedziałek ubrany w ukraiński strój narodowy – poinformowało na Twitterze w Dniu Niepodległości Ukrainy przedstawicielstwo tego kraju przy Unii Europejskiej.","„Spójrzcie dzisiaj na siusiającego chłopca. Szczęśliwego Dnia Niepodległości, Ukraino!” – napisano na Twitterze. Władze Brukseli na swojej oficjalnej stronie poinformowały z kolei, że jedna z najsłynniejszych rzeźb świata nosiła w poniedziałek strój księcia Rusi Kijowskiej. Ukraina obchodzi Dzień Niepodległości o 1991 roku. Ogłosiła wówczas suwerenność.„Siusiający chłopiec” to przedstawiająca nagiego chłopca figurka-fontanna, wykonana z brązu. Manneken pis często jest ubierany w stroje ofiarowane przez stowarzyszenia kulturalne, rzemieślnicze, regiony oraz oficjalne delegacje państwowe. Ostatnim strojem, który nosił chłopiec, były barwy narodowe Łotwy.",,
Trump: wkrótce ruszą prace nad murem na granicy z Meksykiem,"Donald Trump podpisał rozporządzenie dotyczące budowy muru na granicy. Odebrał też federalne fundusze tzw. miastom sanktuariom, które solidarnie odmawiają współpracy z władzami imigracyjnymi. Prezydent Meksyku Enrique Pena Nieto po raz kolejny odrzucił plany nowej administracji USA w sprawie muru.","Podczas wizyty w Departamencie Bezpieczeństwa Krajowego Donald Trump podpisał dwa zarządzenia dotyczące zapowiadanej jeszcze w kampanii budowy muru na granicy z Meksykiem.– Naród bez granic nie jest narodem. Dziś Stany Zjednoczone Ameryki odzyskują kontrolę nad swoimi granicami – mówił prezydent USA. Dodał, że Stany Zjednoczone są w środku kryzysu na swojej południowej granicy. Zaznaczył, że będzie współpracował z Meksykiem nad poprawą bezpieczeństwa. Mur ma zatrzymać nie tylko nielegalną imigrację, ale także kartele narkotykowe. Donald Trump obiecał również stworzyć urząd, który będzie wspierał ofiary przemytu.   Jednocześnie prezydent USA  podpisał rozporządzenie wstrzymujące federalne fundusze dla tak zwanych sanktuariów. To między innymi Nowy Jork, Chicago, Filadelfia, Baltimore, New Haven, San Francisco, Denver i Los Angeles. Miasta, w których między innymi policja nie ma prawa pytać zatrzymanej osoby o jej status imigracyjny, ani aresztować tylko z powodu braku legalnych dokumentów. Za mur zapłacą Amerykanie. „Meksyk zrefunduje te koszty”W wywiadzie dla ABC News prezydent Stanów Zjednoczonych zapowiedział, że budowa muru zostanie rozpoczęta jak najszybciej, może w ciągu kilku miesięcy.Prezydent podkreślił, że rozpoczęcie tego projektu nastąpi „tak szybko, jak to fizycznie możliwe”. – Powiedziałbym, że w ciągu miesięcy, planowanie z całą pewnością zacznie się natychmiast – stwierdził. Wyjaśnił, że na razie za budowę muszą zapłacić amerykańscy podatnicy, ale w ostatecznym rozrachunku Meksyk zrefunduje te koszty. Dodał, że negocjacje w sprawie tego zwrotu wydatków zaczną się „stosunkowo szybko”.Tymczasem minister spraw zagranicznych Meksyku Luis Videgaray Caso powiedział na początku stycznia, że jego kraj nie zapłaci za budowę muru na granicy z USA, jest to bowiem kwestia godności i suwerenności państwa. –  Istnieją kwestie, które nie licują z godnością narodu i w sposób rażący naruszają suwerenność państwa i w tych sprawach nie będzie kompromisu – podkreślił.",,
Bojkot Zgromadzenia Narodowego? „Polski parlamentaryzm przeżył już wszystko”,"– Polski parlamentaryzm przeżył już wszystko. Były rokosze, konfederacje, liberum veto, zasada powszechnej zgody. Na pewno polski parlamentaryzm przeżyje bojkot zapowiadany przez polityków, zwłaszcza PO – powiedział szef powstającego Centrum Analiz Strategicznych profesor Waldemar Paruch. Skomentował w ten sposób zapowiedzi polityków Platformy Obywatelskiej, że nie pojawi się podczas Zgromadzenia Narodowego, które ma uczcić 550-lecie polskiego parlamentaryzmu i 100-lecie niepodległości państwa.","Szef powstającego Centrum Analiz Strategicznych profesor Waldemar Paruch wyjaśnił, że nowa struktura ma pomóc premierowi w monitorowaniu działań legislacyjnych rządu. – Jest po, żeby służyć pomocą i wsparciem merytorycznym premierowi i radzie ministrów – wyjaśnił gość programu „O co chodzi”. Prof. Paruch komentował też zapowiadany przez PO bojkot Zgromadzenia Narodowego, które odbędzie się w piątek i ma uczcić 550-lecie polskiego parlamentaryzmu i 100-lecie niepodległości państwa. – Polski parlamentaryzm przeżył już wszystko. Były rokosze, konfederacje, liberum veto, zasada powszechnej zgody. Na pewno polski parlamentaryzm przeżyje ów bojkot zapowiadany w mediach przez polityków zwłaszcza PO. Bo, o ile wiem, pozostałe stronnictwa chyba decyzję podejmą jutro rano – powiedział. ",,
"Ukraina zamyka Krym dla turystów. Wjedziesz, jeśli masz na półwyspie rodzinę albo nieruchomość","Ukraina nie wpuści na Krym turystów z zagranicy. Służba Graniczna poinformowała, że odpoczynek na anektowanym półwyspie nie jest podstawą wjazdu z terytorium Ukrainy.","Obcokrajowcy muszą otrzymać od Służby Granicznej specjalne pozwolenia wydawane tylko w konkretnych przypadkach. Wjazd w celach turystycznych nie jest uzasadnieniem, ale pogranicznicy uwzględniają  wizytę u rodziny na Krymie, odwiedzenie grobów rodzinnych, śmierć członka rodziny lub też posiadanie nieruchomości na półwyspie. Na razie wydano 350 takich pozwoleń na pół tysiąca zgłoszeń. Magnes na turystówW 2013 roku, jeszcze przed aneksją, Krym był celem podróży prawie 6 milionów turystów. Nie zrażała ich fatalną opinię półwyspu: panowała tam drożyzna, a obsługa była na niskim poziomie. Największą grupę turystów stanowili Ukraińcy, z obcokrajowców Rosjanie, Białorusini, Turcy, Niemcy i Brytyjczycy. W 2014 roku, już po rozpoczęciu rosyjskiej okupacji, Krym odwiedziło 2,5 miliona turystów. Niemal wcale nie jeżdżą już tam Ukraińcy, nie chcąc wspierać okupantów. W tym roku – według oficjalnych danych – hotele na półwyspie są zajęte tylko w połowie, a eksperci przewidują, że tegoroczny sezon będzie najgorszy od 25 lat.",,
Premier: Państwo gwarantuje matury w terminie,"Pragnę zapewnić maturzystów i ich rodziców, że przeprowadzenie matur nie będzie zagrożone – zapowiedział na posiedzeniu Rady Ministrów premier Mateusz Morawiecki. – W szkołach, w których rady pedagogiczne nie podejmą decyzji o dopuszczeniu uczniów do matury, prawo takie będzie przysługiwać dyrektorowi szkoły – oznajmił.","Premier Mateusz Morawiecki na zwołanej Radzie Ministrów powiedział, że sprzeczne komunikaty płynące ze strony strajkujących nauczycieli tworzą sytuację wysokiej niepewności uczniów i ich rodziców.– Państwo polskie musi zagwarantować, że w każdej szkole maturzysta będzie mógł przystąpić do matury w terminie. Tego wymaga dobro nauczycieli, uczniów i ich rodziców. Tego wymaga też powaga państwa polskiego – oznajmił.– W szkołach, w których rady pedagogiczne nie podejmą decyzji o dopuszczeniu uczniów do matury, prawo takie będzie przysługiwać dyrektorowi szkoły – zapowiedział premier. Dodał, że w wyjątkowych sytuacjach, gdy ani rada pedagogiczna ani dyrektor nie będą chcieli podjąć decyzji o klasyfikowaniu uczniów, wówczas „zrobi to organ prowadzący samorząd terytorialny”. Premier podkreślił, że w przypadku jakichkolwiek problemów z organizacją ustnych matur w przewidzianym terminie „rząd ma przygotowany scenariusz”.Szef rządu zapewnił, że chce, aby zmiany zostały uchwalone jak najszybciej, żeby zniknęła jakakolwiek niepewność. – Dziś przyjmie je Rada Ministrów. Poprosiłem również marszałków Sejmu i Senatu o możliwie najpilniejsze procedowanie – powiedział.– Polski rząd musi zaproponować pozytywne i skuteczne rozwiązania w miejsce destabilizacji, którą proponują niektórzy politycy, niektórzy związkowcy – oznajmił.Morawiecki zaapelował do nauczycieli, „aby byli przy swoich uczniach w tych trudnych dniach przeprowadzania matur”.– Rząd Prawa i Sprawiedliwości jest otwarty na postulaty i oczekiwania różnych środowisk nauczycielskich – zaznaczył.",,
Rosjanie odwołali bombowce strategiczne z okolic Alaski,"Dwa zdolne do przenoszenia broni jądrowej bombowce strategiczne Tu-160 opuściły lotnisko na rosyjskim Dalekim Wschodzie, w sąsiedztwie Alaski, i wróciły do swych baz – poinformowało rosyjskie ministerstwo obrony.","W środę na Czukotce na Dalekim Wschodzie w celach szkoleniowych rozmieszczono dwa bombowce Tu-160. Resort poinformował, że samoloty przeleciały 6 tys. km z bazy na zachodzie kraju i dotarły do miejscowości Anadyr, stolicy Czukockiego Okręgu Autonomicznego.„Rosijskaja Gazieta” na swojej stronie internetowej zwróciła uwagę, że z Anadyru do granic Alaski jest zaledwie 600 km i samolot Tu-160 jest w stanie przelecieć tę odległość w ciągu 20 minut. Co więcej, nie musiałby opuszczać rosyjskiej przestrzeni powietrznej, aby pociskami ze swojego pokładu zagrozić systemom radarowym i obronie przeciwlotniczej na terenie USA – wskazuje gazeta.W piątek ministerstwo podało, że bombowce przeleciały z Czukotki do obwodu saratowskiego na zachodzie kraju. Przeprowadzono tankowanie w powietrzu – dodało ministerstwo. Trasa wyniosła ponad 8 tys. km.Tu-160 (oznaczenie zachodnie Blackjack) to naddźwiękowy bombowiec strategiczny, oblatany w 1981 roku i zbudowany w łącznej liczbie 36 egzemplarzy (w tym 9 prototypowych). W latach 2015-2017 samoloty te atakowały pociskami manewrującymi dalekiego zasięgu cele w Syrii.",,
Jaki: Walka PO z pedofilią to hipokryzja,"– Platforma Obywatelska za każdym razem, kiedy w Sejmie stawał spór dotyczący tego, czy w sposób stanowczy walczyć z pedofilią, zaostrzać kary, to byli przeciw, bądź wstrzymywali się od głosu – powiedział wiceminister sprawiedliwości Patryk Jaki.","– To nasze środowisko miało zawsze odwagę, żeby tym głosom się przeciwstawiać – podkreślił Jaki.Przed południem w poniedziałek lider PO Grzegorz Schetyna przedstawił założenia zmian w prawie przedstawione w związku z ujawnionymi przypadkami pedofilii. Obejmują one brak przedawnienia przestępstw pedofilskich, bezwzględny zakaz pracy z dziećmi dla osób skazanych oraz możliwość powołania przez RPD specjalnego zespołu prokuratorskiego. – Uważamy, że polski parlament musi mieć inicjatywę w tej sprawie – jeżeli nie działa państwo, nie działa prokuratura, nie działa policja tak jak powinna działać, nie działają służby, nie ma zaangażowania rządu w tę sprawę, to powinien zaangażować się parlament – oświadczył lider PO.– Dziś usłyszeliśmy kolejną konferencję PO, o tym jak oni rzekomo chcą walczyć z pedofilią. Mówić można wszystko, a PO po raz kolejny się ośmieszyła. Mają straszliwego pecha, bo projekt, o którym mówią, że dziś go zgłoszą, to jest dokładnie taki projekt, który był zgłoszony wtedy, kiedy rządzili – zaznaczył Jaki, odnosząc się do konferencji lidera PO.Jak powiedział wiceminister, już w 2014 r. klub Solidarnej Polski zgłosił w Sejmie pakiet rozwiązań, który miał chronić dzieci przed pedofilią – chodziło m.in. o tzw. rejestr pedofilów. Jak dodał, rozwiązania te spotkały się wówczas z negatywną opinią ówczesnego rządu PO, a projekt nie został zarekomendowany do dalszych prac legislacyjnych.",,
Od dziś wzrastają pensje netto. 1 października wchodzi w życie obniżka PIT,"Wchodzą w życie przepisy obniżające najniższą stawkę podatku dochodowego od osób fizycznych z 18 do 17 procent. Oprócz niższego PIT-u, pensje wzrosną też za sprawą podwyższenia kosztów uzyskania przychodu.","Dzięki obniżce PIT osoba otrzymująca pensję minimalną, czyli w tym roku 2 tysiące 250 złotych brutto, zyska rocznie 472 złote. Przy przeciętnym wynagrodzeniu w gospodarce, roczny zysk wyniesie ponad 700 złotych. Beneficjentami zmian będzie około 25 milionów podatników. Minister finansów, inwestycji i rozwoju Jerzy Kwieciński podkreśla, że jest to pierwsza obniżka powszechnego podatku od lat. Według informacji kancelarii premiera, koszt obniżenia PIT-u oraz podniesienia kosztów uzyskania przychodów to ponad 9,6 mld zł rocznie.",,
Rosja i Białoruś utworzą grupę roboczą ds. pogłębionej integracji,Rosja i Białoruś utworzą grupę roboczą ds. dalszej integracji oraz spornych kwestii we wzajemnych relacjach – zapowiedział we wtorek wicepremier i minister finansów Rosji Anton Siłuanow po rozmowach w Moskwie prezydentów obu krajów – Władimira Putina i Alaksandra Łukaszenki.,"– Osiągnięto porozumienie w sprawie utworzenia grupy roboczej, która będzie się składać z członków rządów. Ta grupa robocza będzie przygotowywać propozycje dotyczące dalszej integracji i rozwiązania tych ważnych kwestii, które dzisiaj niepokoją rządy naszych krajów – powiedział Siłuanow cytowany przez agencję TASS.  Siłuanow potwierdził, że omawiano kwestie dotyczące „manewru podatkowego” w Rosji, który w ciągu najbliższych pięciu lat ma podwyższyć cenę rosyjskiej ropy dla Mińska do poziomu rynkowego. Manewr podatkowy to stopniowe (do 2024 r.) obniżanie ceł eksportowych na rosyjską ropę (i podwyżki podatku od jej wydobycia), co - w związku z obecnym systemem rozliczeń między obu krajami – doprowadzi do znacznego wzrostu ceny surowca kupowanego przez Mińsk i utraty przez Białoruś preferencji celnych oraz części dochodów do budżetu, według szacunków rządu - docelowo nawet 4 proc. PKB. Białoruś domaga się od Rosji wypracowania systemu rekompensowania tych strat. Ceny gazu dla BiałorusiRozmowa dotyczyła też kształtowania ceny gazu dla Białorusi. Właśnie tymi sprawami ma się zająć nowa grupa robocza.  Według mediów z wypowiedzi tej można wnioskować, że prezydenci nie porozumieli się w kluczowych kwestiach, dotyczących rozliczeń za surowce, w tym ewentualnej rekompensaty strat Białorusi, które będą spowodowane przez rosyjski manewr podatkowy.   – Nawet jeśli nie osiągniemy jakichś ostatecznych porozumień, to umówiliśmy się, że nawzajem wysłuchamy obu stron. A jeśli się porozumiemy - będzie zupełnie dobrze – mówił Putin, rozpoczynając spotkanie.  – Rzeczywiście możemy osiągnąć porozumienie (...). Chciałbym, żebyśmy rozwiązali te sprawy i nie ciągnęli starych problemów w Nowy Rok –  mówił z kolei Łukaszenka. Po zakończeniu rozmów nie było konferencji prasowej prezydentów. Wtorkowe spotkanie liderów, z którym wiązano nadzieję – po raz kolejny – na rozwiązanie kluczowych spornych kwestii w relacjach, poprzedziło zaostrzenie na linii Mińsk – Moskwa. M.in. Łukaszenka na początku grudnia zarzucił publicznie stronie rosyjskiej, że sprzedaje Białorusi gaz po zbyt wysokiej cenie, a w poniedziałek oświadczył, że „Rosja odrzuciła wszystkie propozycje Mińska” w sprawie rozliczeń za ropę. Ocenił również, że będzie rozmawiać z Moskwą jak z „partnerem”, skoro „pewni nowi ludzie w Rosji nie chcą braterstwa”.",,
„Musimy bronić dzieci i rodzin”. Karta LGBT+ także w innych miastach?,"W ubiegłym miesiącu prezydent Warszawy podpisał kartę LGBT+. Coraz więcej osób jest zaniepokojonych, że podobne pomysły zrealizują w innych miastach partyjni koledzy Trzaskowskiego – pisze „Gazeta Polska Codziennie”.  Kontrowersyjnym zapisom karty, dotyczącym edukacji seksualnej dzieci, sprzeciwia się prezes Fundacji Mamy i Taty Marek Grabowski, który inicjuje Ruch 4 Marca. „Chcemy bronić polskiej rodziny, dzieci” – powiedział „GPC”.","W ubiegłym miesiącu prezydent Warszawy podpisał dokument „Warszawska polityka miejska na rzecz społeczności LGBT+” – tzw. deklarację LGBT+. Dokument zakłada działania w takich obszarach jak bezpieczeństwo, edukacja, kultura i sport, administracja, a także praca. W dziedzinie edukacji w deklaracji zapisano zobowiązanie do takich działań jak wprowadzenie edukacji antydyskryminacyjnej i seksualnej w każdej szkole, uwzględniającej kwestie tożsamości psychoseksualnej i identyfikacji płciowej, zgodnej ze standardami i wytycznymi Światowej Organizacji Zdrowia (WHO).Ten punkt podpisanej przez Trzaskowskiego karty wzbudził najwięcej kontrowersji. Wszystko przez wytyczne WHO, zgodnie z którymi dzieci w wieku kilku lat uczyć się mają m.in. o „wczesnej masturbacji” czy o właściwym doborze technik i partnerów seksualnych.Coraz więcej osób jest zaniepokojonych, że podobne pomysły zrealizują w innych miastach partyjni koledzy Trzaskowskiego – pisze „Gazeta Polska Codziennie”. W związku z tym prezes Fundacji Mamy  i Taty Marek Grabowski zainicjował Ruch 4 Marca, którego filie mają powstać w większych miastach Polski. „Musimy bronić dzieci i rodzin” – mówi.",,
Komisja Europejska będzie analizować projekt PiS,"Projekt nowelizacji ustawy o sądach nie trafił jeszcze pod sejmowe głosowanie, a już Komisja Europejska - ustami swojego rzecznika - poinformowała, że bierze go pod lupę. - Będziemy analizować projekt PiS w sprawie dyscyplinowania sędziów, pod kątem zgodności z unijnymi zasadami, dotyczącymi niezależności w wymiarze sprawiedliwości – ogłosił Christian Wigand.","– Jesteśmy świadomi tego projektu, który został złożony w czwartek, 12 grudnia, w polskim Sejmie. Komisja przeanalizuje te propozycje, zwłaszcza jeśli chodzi o ich zgodność z prawem UE, dotyczącym niezależności sędziowskiej – powiedział Wigand.  Projekt PiS przewiduje m.in. wprowadzenie odpowiedzialności dyscyplinarnej sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, a także za działania kwestionujące skuteczność powołania sędziego oraz za działania o charakterze politycznym.",,
Niemcy wstrzymają ekstradycje do Wielkiej Brytanii natychmiast po brexicie,"Niemcy wstrzymają ekstradycje do W. Brytanii natychmiast po brexicie, nawet jeśli Zjednoczone Królestwo wyjdzie z Unii w sposób uporządkowany – podał w niedzielę brytyjski dziennik „Financial Times”, powołując się na unijne źródła.","Berlin wysłał stosowną, formalną notę w tej sprawie do Brukseli, i nie było to dla unijnych urzędników zaskoczeniem – powiedział rozmówca „FT”.Jak podkreślił unijny dyplomata w rozmowie z „FT”, decyzja Berlina daje pojęcie o tym, jak trudne będzie utrzymanie niemiecko-brytyjskiej współpracy w kwestiach bezpieczeństwa, ponieważ niemiecka konstytucja zezwala na ekstradycję bardzo rzadko, a wyjątki robi wyłącznie dla krajów unijnych. „To zapowiedź nadchodzących problemów” – podkreśla rozmówca dziennika. Od 2010 roku Wielka Brytania złożyła w UE wnioski o ekstradycje 1,8 tys. podejrzanych. Wśród nich było 15 Niemców, którym postawiono takie zarzuty, jak wykorzystywanie seksualne dzieci, defraudacje, pranie pieniędzy i handel narkotykami. Oprócz Niemiec przepisy konstytucyjne mogą uniemożliwić ekstradycję do Wielkiej Brytanii obywateli Francji, Słowenii i Rumunii – prognozuje „FT”. Wielka Brytania powinna opuścić Wspólnotę o północy z 29 na 30 marca; jak dotąd brytyjski parlament nie zaaprobował umowy o brexicie, którą rząd wynegocjował z UE.",,
Hollande i Merkel liczą na ogólnoeuropejskie rozwiązanie problemu uchodźców. „Jedna odpowiedź”,Prezydent Francji Francois Hollande i kanclerz Niemiec Angela Merkel zaapelowali o znalezienie ogólnoeuropejskiego rozwiązania kryzysu uchodźczego. Politycy wzięli też udział w telekonferencji z udziałem między innymi premiera Wielkiej Brytanii Davida Camerona i prezydenta Rosji Władimira Putina. Poruszono w niej także temat wojny w Syrii.,"– Jednostronne rozwiązania nie są pomocne – stwierdziła Merkel po spotkaniu z Hollande’em w Paryżu, komentując brak ogólnoeuropejskiego stanowiska w sprawie kryzysu migracyjnego. – W kwestii uchodźców Niemcy i Francja mają jedną odpowiedź: Europa – podkreślił Hollande. Przekonywał, że to Europa musi doprowadzić do oczekiwanego rozwiązania kryzysu, zaś Unia Europejska musi dopilnować dotrzymywania złożonych już tej sprawie obietnic.Schengen priorytetemMerkel powiedziała, że Niemcy i Francja mają zbieżne stanowisko w sprawie ochrony zewnętrznej granicy Wspólnoty, by była gwarancja swobodnego poruszania się wewnątrz Europy. – Musimy wiedzieć, kto przybywa do Europy – podkreśliła. Dodała, że w najbliższych dniach Turcja po raz pierwszy przyjmie z powrotem od Grecji większą liczbę uchodźców.Także Hollande ocenił, że utrzymanie strefy Schengen powinno być dla Europy priorytetem, bez względu na presję powodowaną przez kryzys uchodźczy. Wyraził przy tym przekonanie, że problem uchodźców z Syrii powinien zostać rozwiązany „w pobliżu ich kraju ojczystego”.TelekonferencjaPodczas spotkania przywódcy Francji i Niemiec odbyli telekonferencję z premierem Wielkiej Brytanii Davidem Cameronem, premierem Włoch Matteo Renzim oraz prezydentem Rosji Władimirem Putinem. Politycy poruszyli kwestię rozejmu w Syrii i kryzysu migracyjnego, który będzie głównym tematem poniedziałkowego nadzwyczajnego szczytu UE-Turcja.– Głównym wnioskiem europejskich przywódców, poruszonym podczas wideokonferencji, jest fakt, że delikatne zawieszenie broni w Syrii nadal obowiązuje. Musimy to wykorzystać jako pozytywną dynamikę, która pozwoli nam uzyskać impet w rozmowach, aby móc przejść od rozejmu do bardziej trwałego porozumienia i zmiany politycznej, w której nie będzie Asada – oświadczyła rzeczniczka Camerona.",,
Twórcy megapiramidy finansowej skazani,"Od  3,5 roku  do 8 lat mają odsiedzieć twórcy największej polskiej piramidy finansowej. Sąd skazał trzech twórców Interbrok Investment – Emila D., Andrzeja K. i Macieja S. Wyrok nie jest prawomocny – informuje „Puls Biznesu”.","Przez osiem lat działalności Interbroka z jego usług skorzystało prawie 900 osób. W tym czasie wpłacili łącznie 802 miliony złotych, a wypłacili z tytułu zwrotu kapitału i rzekomych zysków 657 milionów. Resztę, to jest 145 milionów złotych, „skonsumowały"" niepokazywane klientom straty i wielomilionowe dywidendy dla właścicieli spółki z tytułu prowizji.  „Puls Biznesu"" pisze, że z utraconego kapitału, pokrzywdzonym klientom – a byli wśród nich satyryk Tadeusz Drozda czy szef gabinetu prezydenta Aleksandra Kwaśniewskiego, Marek Ungier – niewiele udało się odzyskać; z licytacji majątku spółki i wspólników jedynie 12 milionów złotych. Znacznie więcej, bo ponad 50 milionów zwrócił im fiskus – za realny podatek zapłacony od wirtualnych zysków.",,
„S” chce lustracji urzędników. Szykuje się czyszczenie administracji,"Działające w urzędach związki zawodowe chcą, aby rząd przeprowadził szeroką akcję lustracyjną w administracji państwowej – poinformował portal Dziennik.pl. Przedstawiciele NSZZ „Solidarność” zapowiedzieli, że na początku maja wystąpią z wnioskiem w tej sprawie do premier Beaty Szydło.","Lustracja ma ujawnić pracowników administracji zatrudnionych lub współpracujących z organami bezpieczeństwa przed 1990 rokiem. Związkowcy chcą wprowadzenia przepisów pozwalających na rozwiązanie umowy z byłymi współpracownikami służb PRL nie tylko w administracji rządowej, lecz także samorządowej. Można by im również zaproponować inne, gorsze warunki pracy i płacy. – Szacujemy, że osób ze wstydliwą przeszłością w służbach jest dzisiaj w administracji nawet 40 tys. – powiedział „Dziennikowi” Robert Barabasz, szef Sekcji Krajowej Pracowników Administracji Rządowej i Samorządowej NSZZ „Solidarność”. – Część z nich, jeśli się przyznała do współpracy, w dalszym ciągu pracuje, bo przepisy niestety na to pozwalają – dodał. Organizacja ma w tej sprawie na początku maja wystąpić z wnioskiem do premier Szydło. – Popieram inicjatywę „Solidarności”, aby z częścią urzędników się pożegnać – powiedział „Dziennikowi” poseł PiS Piotr Uściński, członek m. in. sejmowych komisji Samorządu Terytorialnego oraz Sprawiedliwości i Praw Człowieka.",,
Palikot chce jednoczyć lewicę,Janusz Palikot prowadzi rozmowy z małymi partiami o porozumieniu na lewicy i zapewnia o poparciu Aleksandra Kwaśniewskiego dla tej inicjatywy – dowiedziała się „Rzeczpospolita”.,"Inicjatywa pod hasłem „Lista Aleksandra Kwaśniewskiego”, która dotychczas była spekulacją medialną, zaczyna przybierać realne kształty. Lider Ruchu Palikota spotkał się w środę z działaczami Socjaldemokracji Polskiej i zachęcał ich do przystąpienia do szerokiego porozumienia lewicy na wybory europejskie. Problem polega bowiem na tym, że SdPl przed ubiegłorocznymi wyborami parlamentarnymi podpisała porozumienie z Platformą Obywatelską o współpracy. W efekcie tego porozumienia trzech polityków związanych z SdPl: Dariusz Rosati, Józef Pinior i Marek Borowski, weszło do parlamentu. Dziś jednak Socjaldemokracja jest bardzo niezadowolona ze współpracy z partią rządzącą. PO obiecała zająć się rozwiązaniem konkretnych problemów, na przykład poprawą bezpieczeństwa ruchu drogowego, i nic w tym kierunku nie robi.Spotkanie z SdPl jest drugim poświęconym tematowi wyborów do Parlamentu Europejskiego. W ubiegłym tygodniu lider RP spotkał się z eurodeputowanym Markiem Siwcem, który niespodziewanie wystąpił z SLD. Obaj panowie ustalili, że spotkają się z Aleksandrem Kwaśniewskim i gdy uzyskają jego poparcie dla tej inicjatywy, przystąpią do kolejnych rozmów.Według informacji „Rzeczpospolitej”, w najbliższych dniach Siwiec ma oficjalnie ogłosić rozpoczęcie prac nad budową szerokiego porozumienia lewicy i centrolewicy pod patronatem byłego prezydenta. Nie wiadomo jednak, czy projekt ten obejmie SLD.",,
Kongres 60 Milionów w Nowym Jorku. Celem promocja Polski i integracja Polonii,"Promocja Polski, łączenie rodaków z ojczyzny z mieszkającymi za granicą oraz jednoczenie Polonii przyświecają organizatorom 9. edycji Kongresu 60 Milionów. Uczestnicy wydarzenia przebywają w sobotę w West Point.","Jak powiedział Grzegorz Fryc, prezes stowarzyszenia Pangea Network USA, współtwórca Kongresu 60 Milionów oraz organizator jego nowojorskiej edycji, do Nowego Jorku Kongres zawitał po raz pierwszy. W sobotę uczestnicy Kongresu, który wziął nazwę od szacowanej liczby Polaków żyjących na całym świecie, udali się do West Point, gdzie mieści się założona w 1802 roku Akademia Wojskowa Stanów Zjednoczonych. Program przewiduje m.in. prelekcję na temat dziedzictwa Tadeusza Kościuszki w USA, wystąpienia weteranów i przedstawicieli organizacji wojskowych oraz zwiedzanie obiektów uczelni. – Będziemy tam mówić m.in. o będącym przedmiotem spotkania prezydentów Andrzeja Dudy i Donalda Trumpa dodatkowym kontyngencie 1000 żołnierzy amerykańskich na terytorium Polski. Skoncentrujemy się m.in. na wojskowym sojuszu polsko-amerykańskim, udziale polskich żołnierzy w walkach w Iraku, a także naszych weteranach – powiedział Fryc w rozmowie z PAP. Różnorodna tematyka dyskusji obejmowała zagadnienia związane z budowaniem silniejszej Polonii, biznesem, polityką, w tym także udziałem Polaków w wyborach oraz mediami. Piątkowe oświadczenie prezydenta Donalda Trumpa stało się okazją do dyskusji na temat zniesienia obowiązku wizowego dla podróżujących do USA Polaków. Uczestnik spotkania, prezes Zarządu PLL Lot Rafał Milczarski, przyklasnął idei łączenia Polaków z Polski z mieszkającymi zagranicą oraz z Polonią. Zdaniem szefa Lotu przyszedł najwyższy czas, aby obecnie Polska dołożyła starań w celu odbudowania łączności i unii z Polonią. Wspomniał też o tworzonej fundacji „Polska jest w tobie”. Marta Wesołowski, wiceprezes stowarzyszenia Polonia of Long Island, a także tamtejszego wydziału KPA wzięła udział w panelu na temat filantropii. – Był to dla mnie bardzo inspirujący panel, ponieważ działałam w organizacjach lokalnych i zaczerpnęłam z dyskusji kilka pomysłów, jak pozyskiwać środki dla naszego środowiska. Będzie to dla nas bardzo cenne i na pewno wykorzystamy w naszej działalności – zapewniła. Kongres 60 Milionów został otwarty w środę na Giełdzie Papierów Wartościowych w Nowym Jorku (NYSE). W kolejnych dniach jego uczestnicy odwiedzili ratusz miejski na Manhattanie, obradowali na sesji w Melrose Ballroom na Queensie i spotkali się w ratuszu tej samej dzielnicy w ramach Miesiąca Dziedzictwa Polskiego. Sesje odbywały się też w Konsulacie Generalnym RP w Nowym Jorku.",,
Kidawa-Błońska: Zagłosowałam omyłkowo za uchwałą przeciw pogardzie antykatolickiej,"W sprawie uchwały dotyczącej potępienia aktów nienawiści i pogardy antykatolickiej zagłosowałam omyłkowo – podkreśliła wicemarszałek Sejmu Małgorzata Kidawa-Błońska (PO-KO). Wcześniej posłanka poparła w Sejmie przyjęcie uchwały. Kidawa-Błońska poinformowała, że złożyła wniosek o wprowadzenie zmiany w protokole.","Za uchwałą potępiającą akty nienawiści i pogardy katolickiej w środę głosowało w Sejmie 282 posłów, 8 było przeciw, a 9 wstrzymało się od głosu. Przyjęcie uchwały poparło m.in. 11 posłów PO-KO, w tym Małgorzata Kidawa-Błońska. Przeciwko było czworo posłów tego klubu – Katarzyna Lubnauer, Krzysztof Mieszkowski, Monika Rosa i Adam Szłapka; troje posłów się wstrzymało; 137 nie wzięło udziału w głosowaniu. Na głosowanie Kidawy-Błońskiej na Twitterze zwrócili uwagę niektórzy dziennikarze. W odpowiedzi parlamentarzystka podkreśliła, że uchwałę poparła przez pomyłkę. „W tej sprawie zagłosowałam omyłkowo, dlatego złożyłam wniosek do Marszałek Sejmu o wprowadzenie zmiany w protokole” – napisała na Twitterze.",,
Jacek Saryusz-Wolski pojawił się w europarlamencie. „No comment”,"Europoseł PO Jacek Saryusz-Wolski milczał od momentu pojawienia się w przestrzeni publicznej informacji, że rząd Beaty Szydło chciałby, aby to on był kandydatem Polski na stanowisko przewodniczącego Rady Europejskiej. W czwartek Saryusz-Wolski pojawił się na korytarzach Parlamentu Europejskiego, jednak żadnej konkretnej odpowiedzi w tej sprawie nie udzielił, prócz lakonicznego „no comment”.",,,
Oszuści przebrani za urzędników. Fałszerze udają Urząd Patentowy,"Trwa kolportaż podrobionych decyzji o rzekomym udzieleniu praw ochronnych na znaki towarowe i wynalazki oraz wyłudzanie opłat z tego tytułu – pisze „Rzeczpospolita”. Dziennik zaznacza, że choć jednorazowo kwoty nie są duże, to przestępcy wysyłają takie pisma masowo.","Jak zaznacza gazeta, w podrobionych pismach oszuści informują osoby, które wystąpiły o ochronę do Urzędu Patentowego, że ta ochrona została im przyznana. „Podrabiane są zarówno decyzje dotyczące wynalazków, jak i znaków towarowych. Oszuści podają też numer konta, na które trzeba przelać pieniądze z tytułu opłaty za udzielenie ochrony. Nie są to duże kwoty” – napisała „Rz”.Jak wskazują rozmówcy dziennika, pisma takie wysyłane są masowo, a opłata za rejestrację danego towaru w jednej klasie wynosi 400 zł. Jeśli więc część osób, do których pisma trafiają, uda się przestępcom oszukać, to wyłudzone kwoty stają się znaczące.„Bazy zgłoszonych znaków towarowych są ogólnie dostępne. Nie jest więc problemem sprawdzić, kto wystąpił o ochronę” – mówi „Rz” wiceprezes Polskiej Izby Rzeczników Patentowych Paweł Kurcman. Jak dodał, na zarejestrowanie wynalazku czeka się zazwyczaj dwa, trzy lata. „Oszuści o tym wiedzą i wysyłają pisma, by idealnie zmieścić się w tym okresie” – zaznaczył.",,
Turecki piłkarz zwolniony za politykowanie,Drugoligowy niemiecki klub FC St. Pauli zwolnił piłkarza Cenka Sahina za publiczne wsparcie ataku Turcji na Syrię. Za salutowanie podczas meczu z Albanią graczom reprezentacji Turcji grożą wysokie kary.,"„Wspieramy naszych bohaterskich żołnierzy i armię. Nasze modlitwy są z wami” – napisał turecki pomocnik w mediach społecznościowych. Szybko wpis usunął, ale zauważone i mocno oprotestowane dwa zdania zakończyły jego karierę w drużynie, w której grał dwa lata.„Zakończyliśmy analizę wpisu Cenka Sahina dotyczącego rozlokowania armii tureckiej w Syrii. Po dłuższych rozmowach między klubem a zawodnikiem Cenk Sahin został zwolniony z obowiązków zawodnika ze skutkiem natychmiastowym. Najważniejszymi czynnikami, które przeważyły za podjęciem takiej decyzji, było stałe lekceważenie wartości, jakim hołduje klub, oraz potrzeba ochrony piłkarza” –  napisali przedstawiciele niemieckiego klubu w specjalnym oświadczeniu.",,
"Słowaccy transportowcy blokują kilka przejść granicznych, m.in. z Polską","Transportowcy z Unii Przewoźników Samochodowych Słowacji (UNAS) poinformowali, że prowadzą blokady na kilku przejściach granicznych z Polską oraz z Czechami, Węgrami i Ukrainą. Ograniczenia mają dotyczyć samochodów ciężarowych.","UNAS podała w mediach społecznościowych, że wśród blokowanych przejść jest Trstena (Trzciana)–Chyżne, a także dwa przejścia z Czechami i trzy z Węgrami. W miejscowości Krasno nad Kysucou zablokowana jest droga z Żyliny do Czadcy. Kierowcy zgłaszali także problemy z dojazdem do Bratysławy. Transportowcy nie przepuszczają ciężarówek chcących wyjechać ze Słowacji i wjechać do tego kraju. Transport osobowy odbywa się bez przeszkód, a uczestnicy blokad zapewniają, że nie zamierzają ograniczać przejazdów pojazdów służb ratunkowych. Premier Peter Pellegrini zapowiedział swoje spotkania m.in. z ministrami transportu Arpadem Ersekiem i finansów Ladislavem Kamenickim. O sytuacji na drogach będzie też rozmawiać z kierownictwem policji. Kierowcy zrzeszeni w UNAS rozpoczęli protest 7 stycznia. Domagają się obniżenia o połowę podatku drogowego od samochodów ciężarowych, a także wstrzymania pobierania opłat za korzystanie z autostrad i niektórych dróg ekspresowych. Powołują się m.in. na analizę Najwyższego Urzędu Kontroli, która wskazuje, że firma SkyToll, która jest zarządcą systemu poboru opłat, zainkasowała prawie połowę zysków. UNAS domaga się zmiany firmy zarządzającej.",,
„Rzucanie kamieniami w przeciwników”. Suski łączy teorię Kopacz z taśmami „GW”,"To rzucanie kamieniami w przeciwników politycznych – z kupy kamieni, która została po ich rządach – ocenił szef gabinetu politycznego premiera Marek Suski odnosząc się do kolejnych publikacji „Gazety Wyborczej” o spółce Srebrna. Jego zdaniem strategię tę ujawniła „nieopatrznie” Ewa Kopacz.","Suski pytany w TV Republika o przedstawiane przez „Gazetę Wyborczą” jako „wielką aferę” tzw. taśmy Kaczyńskiego zwrócił uwagę, że wynika z nich, iż „urzędnicy są o wysokim poziomie moralności, a przychodzący do nich człowiek kusi, próbuje wymusić, proponuje łapówki”.– Dziwię się, że ten człowiek (Birgfellner) wziął sobie na adwokata Romana Giertycha, zresztą nadwornego adwokata Platformy i Donalda Tuska, bo on ujawniając te taśmy działa na jego szkodę. Na tych taśmach są dowody próby przekupstwa i tenże klient Giertycha będzie miał kłopoty – ocenił Suski.Minister odniósł się także do faktur, które opisała gazeta. „Wyborcza” ujawniła fakturę z czerwca 2018 r., którą wystawiła spółka Nuneaton powołana przez spółkę Srebrna specjalnie do budowy bliźniaczych wieżowców w centrum Warszawy. Jak podała „GW”, w sumie z podatkiem VAT austriacki biznesmen Gerald Birgfellner, który kierował Nuneatonem, chce od Srebrnej 1 mln 580 tys. zł. Dziennik podkreśla, że jest to jedna z czterech faktur, którą miał wystawić Birgfellner. Według „GW” to właśnie brakiem faktur prezes PiS Jarosław Kaczyński miał uzasadniać odmowę wypłaty należnych Austriakowi pieniędzy. Gazeta dodała, że oryginały wszystkich faktur ma prokuratura.Suski mówił, że jeżeli ujawniona przez „GW” faktura jest tą, którą biznesmen miał przedstawić spółce za wykonanie usług, ale jej nie przedstawił, natomiast przekazał fakturę „Gazecie Wyborczej”, to – jak stwierdził – może „Gazeta” zapłaci za tę fakturę?”. – Przede wszystkim faktura powinna być oparta o rzeczywiste, wykonane jakieś prace, więc jest pytanie, czy te prace zostały wykonane, pytanie jest kiedy ta faktura została wystawiona. Jeżeli nie został odprowadzony VAT i nie została ona ujawniona, to jest pytanie, czy ona została wystawiona wtedy i siedziała gdzieś tam głęboko ukryta w szufladzie. Jak ten człowiek prowadzi księgowość wobec tego? A może była antydatowana? Nie wiadomo, myślę, że tutaj wszystko jest możliwe – podkreślił Suski.Minister zwrócił uwagę, że wiceprzewodnicząca PO Ewa Kopacz „nieopatrznie” ujawniła strategię opozycji wobec PiS, gdy mówiła o rzucaniu kamieniami w dinozaury. – To jest takie rzucanie kamieniami, czy też oskarżeniami – z tej kupy kamieni, która została po ich rządach – w przeciwników politycznych – ironizował.Suski zwrócił uwagę, że „nawet jeżeli to (rzucanie kamieniami) nie będzie działać, jednak zostawia gdzieś ślad na wizerunku. Bo część ludzi się będzie zastanawiała – a może rzeczywiście coś tam było, może rzeczywiście Kaczyński prowadzi jakąś działalność niedozwoloną? – zauważył.",,
"PO nie wyklucza koalicji z Lewicą, PSL i Kukizem. Byle tylko odsunąć PiS od władzy","Żaden z sondaży nie daje zwycięstwa Koalicji Obywatelskiej. Posłowie PO nie wykluczają, że w życie zostanie wcielony plan B. Jest nim stworzenie rządu przez partie opozycyjne, które mają szanse na przekroczenie progu wyborczego. – Wyobrażam sobie sytuację, w której spisane są rzeczy fundamentalne dla rozwoju Polski. Taki gabinet miałby bardzo szerokie poparcie: części bardziej centrowej, jak Koalicja Obywatelska, bardziej ludowej, tak jak PSL i bardziej lewicowej, jak aktualna lista SLD – powiedział portalowi tvp.info poseł PO Marcin Kierwiński.","Parlamentarzysta nie kryje, że spoiwem łączącym taki rząd byłoby odsunięcie PiS-u od władzy. – Jedno jest pewne: partie opozycyjne idą do tych wyborów po to, by obronić Polskę przed dewastacją, którą funduje jej PiS – mówił nam Kierwiński. W ocenie posła PO partie opozycyjne połączyłaby walka o praworządność, wolne media i szybki wzrost gospodarczy. Wcześniej w Radiu Plus poseł PSL Marek Sawicki mówił, że problemem w budowie szerokiej koalicji opozycji mogą być niektóre hasła lewicy. – Koalicja z progresywną lewicą jest możliwa tylko wtedy, kiedy zrezygnuje ona ze swoich progresywnych postulatów – stwierdził.  Postulaty Lewicy to m.in. kasy fiskalne w kościołach, związki partnerskie i aborcja na życzenie do 12. tygodnia ciąży. Posłowie PO są jednak optymistami. Sęk w tym, że w sojuszu z PSL-em jest Kukiz'15; nadal jest w nim kilkoro posłów o konserwatywnych poglądach. PO sugeruje, że nie stanowiłoby to bardzo dużego problemu. – Najbardziej prawicowe i nacjonalistyczne osoby z Kukiz'15 odeszły już do PiS-u i są na tamtych listach wyborczych. Paweł Kukiz został mocno doświadczony przez PiS i mam nadzieję, że już nie spogląda ufnie w kierunku tej partii. Wszedł w alians z PSL-em, a PSL jest naszym sojusznikiem – mówi portalowi tvp.info poseł PO Michał Szczerba. Czy posłowie Kukiz'15 wyobrażają sobie koalicję z Schetyną, Zandbergiem, Biedroniem?  – Trudno sobie to wyobrazić, ale nie powiem, że to nie niemożliwe. Jestem przekonany, że naszym warunkiem i pierwszą ustawą, która musiałaby zostać przyjęta, jest ustawa o referendach. Tak, żeby przestać skłócać Polaków, tylko przy bardzo ważnych dla Polaków sprawach rozstrzygać to przy urnach na referendach – powiedział nam poseł Kukiz'15 Jarosław Sachajko. Politycy Zjednoczonej Prawicy mówią, że ewentualną szeroką koalicję opozycji łączyłby tylko „antypisizm”, dlatego jest bardzo mało prawdopodobna. – Wszystko razem nie dałoby spójności, żeby rządzić w sposób efektywny i harmonijny, więc raczej to spekulacje i publicystyka polityczna pod tytułem „Stwórzmy sobie po wyborach wspólnie rząd” – powiedział portalowi tvp.info senator PiS Jan Maria Jackowski. Czy można sobie wyobrazić rząd, w którym zasiadają Adrian Zandberg i Paweł Kukiz? – Po ostatnich deklaracjach Pawła Kukiza, które wprowadziły mnie w zdumienie, przyznam szczerze, że dokonał bardzo dużej ewolucji w swoich poglądach – dodał Jackowski.",,
Prezydent: Mamy prawo do środków z Unii Europejskiej,"– Mamy prawo czerpać środki z UE, bo byliśmy przez lata za żelazną kurtyną nie ze swojej winy; to dług, który tamta część Europy spłaca naszym polskim żołnierzom poległym pod Monte Cassino i w innych miejscach, niosącym jej wolność – powiedział w czwartek w Lubaczowie prezydent Andrzej Duda.","Prezydent Duda, który spotkał się z mieszkańcami Lubaczowa (woj. podkarpackie) zapewnił, że będzie robił wszystko, żeby społeczne programy – takie jak 500 plus – były w Polsce nadal realizowane, a kraj mógł się nadal dynamicznie rozwijać i „jak najszybciej dogonić średnio rozwinięte państwa zachodu Europy”. Podkreślił, że Polska już dziś zaczyna doganiać Europę Zachodnią.– Już w tym roku prawdopodobnie nasz Produkt Krajowy Brutto będzie na poziomie niektórych państw Unii Europejskiej – oczywiście tych dzisiaj słabszych państw Zachodu, ale to pokazuje, że nadrabiamy to wielkie zapóźnienie, w jakie wrzuciła nas II wojna światowa i Jałta – wskazał prezydent.Jak podkreślił, Polacy mają prawo „do tego, żeby czerpać środki z Unii Europejskiej i rozwijać nasz kraj”, ponieważ byli przez lata „za żelazną kurtyną nie ze swojej winy”.– I ja mam głębokie poczucie, że to jest dług, który dzisiaj tamta wolna część Europy, która była wolna cały czas od II wojny światowej, spłaca naszym żołnierzom, którzy polegli pod Monte Cassino – i w innych miejscach - niosąc jej wolność. Tamta krew wołała o to zadośćuczynienie dla Rzeczypospolitej; dobrze, że ono dzisiaj jest realizowane – ono się po prostu Polsce i wszystkim innym zwyczajnie należy – mówił Duda. „Każdemu potrzebującemu należy się wsparcie” Prezydent Duda przekonywał również, że uczciwość wymaga od Polaków, aby pilnowali tego, „żeby drzwi do Unii Europejskiej i do Sojuszu Północnoatlantyckiego pozostawały otwarte”.– Żeby także inni, którzy dzisiaj żyją dużo biedniej niż my, mogli do Unii Europejskiej wstąpić, i żeby wtedy także do nich były kierowane fundusze i żeby Polak wtedy nie mówił: „Nie dawać, nie wpuszczać”. Bo to jest kwestia także i sprawiedliwości dziejowej – każdemu potrzebującemu należy się wsparcie – dodał prezydent. „Lubaczów jest miejscem szczególnym”  Prezydent podkreślił, że Lubaczów jest miejscem szczególnym, bo jest jedynym dekanatem, który pozostał po dawnej, sprzed II wojny światowej, diecezji lwowskiej. – Jest symbolem, pamięcią tamtej II Rzeczypospolitej, tamtej kwitnącej diecezji lwowskiej – dodał. Przypomniał, że w lubaczowskiej konkatedrze znajduje się kopia obrazu Matki Boskiej Łaskawej ze Lwowskiej katedry. Oryginał obrazu znajduje się obecnie na Wawelu. To przed tym obrazem – jak mówił Andrzej Duda – klęczał król Jan Kazimierz i składał śluby lwowskie. Prezydent przedstawił w skrócie historię Lubaczowa, mówił m.in., że pierwsza wzmianka o osadzie została zanotowana w 1214 r. Natomiast w 1376 r. – jak przypomniał – miejscowość otrzymała prawa miejskie. Zaznaczył, że w Lubaczowie przebywało wiele znakomitych osobistości, wymienił m.in. hetmana Jana Sobieskiego, późniejszego króla Polski. Przypomniał, że na ziemi lubaczowskiej był bardzo silny ruch partyzancki w czasie II wojny światowej. – Nieustanne dążenie do wolnej, suwerennej, niepodległej Polski. Nieustanne trwanie przy Rzeczypospolitej, nieustanna walka o wolność. To może dlatego także w tej okolicy, ten szaleńczo pojęty nacjonalizm ukraiński doprowadził do śmierci, do dramatycznej rzezi obywateli powiatu lubaczowskiego i miasta. Dziękuję za to, że pamiętacie o tym – powiedział prezydent. Mieszkańcom Lubaczowa podziękował również za pojednanie z Ukraińcami. Wyraził nadzieję, że Ukraina stanie się kiedyś częścią UE. – Cieszę się, że budujecie te dobre relacje (z Ukraińcami), pamiętając o tym, co straszne, po to, aby straszne nigdy nie wróciło – powiedział. Andrzej Duda przypomniał również, że Lubaczów, choć nie jest wielkim miastem, odwiedził w czerwcu 1991 r. papież Jan Paweł II. Jego zdaniem, ta wizyta pokazuje „to wielkie znaczenie, jakie Lubaczów ma dla polskiej tradycji”. Prezydent przypomniał również, że papież mówił m.in. o tym, że Polska potrzebuje UE, a Unia potrzebuje Polski i Polaków z „naszą wiarą i tradycją”.",,
Ameryka w cieniu. Oglądaj całkowite zaćmienie słońca,Miliony Amerykanów są świadkami niecodziennego zjawiska. W Stanach Zjednoczonych jest widoczne całkowite zaćmienie Słońca – pierwsze od 99 lat. Można je obserwować w pasie obejmującym całe Stany Zjednoczone.,"O godzinie 19.16 czasu obowiązującego w Polsce Księżyc przesłoniło Słońce w stanie Oregon. Następnie zaćmienie przez półtorej godziny będzie się przemieszczać przez 14 stanów w kierunku wschodniego wybrzeża USA. Jako ostatni zobaczą je mieszkańcy Karoliny Południowej. Całkowite zaćmienie będzie widoczne w pasie o szerokości ok. 115 km i długości 4,2 tys. km. Faza całkowita potrwa maksymalnie 2 minuty i 40 sekund.Miliony Amerykanów udały się w rejony, gdzie obserwacja ma być najdogodniejsza. Powstały tam rozległe pola namiotowe. Powszechnie organizowane są koncerty, pikniki naukowe i imprezy religijne, a Indianie przygotowali specjalne ceremonie.W pasie zaćmienia ceny hoteli i moteli kilkakrotnie poszły w górę. Na drogach utworzyły się korki. Specjalne okulary, przez które można patrzeć na Słońce podczas częściowego zaćmienia, zostały wykupione.Wiele osób prowadzi obserwacje przy pomocy prowizorycznych instrumentów – przedziurawionych kartonowych pudełek albo smartfonów.",,
Producent baterii do aut elektrycznych wybuduje w Polsce fabrykę,"Koreański inwestor, SK Innovation, ponad 1 mld zł zainwestuje w fabrykę separatorów do baterii do aut elektrycznych.  Do końca 2021 r. zatrudni co najmniej 300 pracowników. Ministerstwo Inwestycji i Rozwoju przyznało przedsiębiorstwu grant, który ma wesprzeć projekt.","– Polska stawia na inwestorów, którzy wzmacniają nasz ekosystem gospodarczy o wysoko zaawansowane technologie – powiedział podczas podpisania umowy o grant Jerzy Kwieciński, minister finansów, inwestycji i rozwoju. – Fabryka separatorów do baterii, w którą SK Innovation zainwestuje ponad 1 mld zł to nie tylko stabilne i wysoko płatne miejsca pracy. To przede wszystkim transfer nowoczesnych technologii oraz wzrost wiedzy i umiejętności pracowników. Co ważne także uczniów i studentów śląskich szkół oraz uczelni, z którymi inwestor rozpocznie współpracę – dodał minister.  SK Innovation jest jedną z największych południowokoreańskich firm z sektora energetyczno-chemicznego. Zajmuje się przetwarzaniem substancji ropopochodnych, produkuje środki chemiczne, a także baterie do samochodów elektrycznych oraz ich komponenty. SK Innovation zainwestuje pierwszy raz w Polsce. Do końca 2021 r. zatrudni co najmniej 300 pracowników. W nowym zakładzie, który powstanie na terenie KSSE w Dąbrowie Górniczej, inwestor będzie produkował 470 mln m2 separatorów do baterii litowo–jonowych dla samochodów elektrycznych – przypomniał dr Janusz Michałek, prezes Katowickiej Specjalnej Strefy Ekonomicznej (KSSE). Obecnie w swojej fabryce w Korei SK Innovation produkuje 360 mln m2 separatorów.",,
„Polskie jabłko europejskiej niezgody”. Media o wyborze przewodniczącego RE,"Światowe media szeroko komentują wybór Donalda Tuska na przewodniczącego Rady Europejskiej. Większość komentatorów wyraża zaniepokojenie, że wybór może wpłynąć na stosunki Polski z Unią Europejską.","Rosyjskie media szczegółowo informują o wyborze przewodniczącego RE. „Obcy wśród swoich” – napisała rządowa „Rossijskaja Gazieta”. Dziennik przypomniał, że polski rząd kategorycznie sprzeciwiał się reelekcji Donalda Tuska. „Polacy znowu rozwiązują wewnętrzne problemy na rachunek Europy” – ocenił rosyjski dziennik. Z kolei „Niezawisimaja Gazieta” stwierdziła, że „Angela Merkel zdecydowała się zachować Donalda Tuska na przekór Beacie Szydło”. Dziennik dodaje, że „w żadnym wypadku eurodemokracja nie stanie się piękniejszą, jeśli jakiemuś państwu narzuca się przedstawiciela, który jest dla niego nie do przyjęcia”.Wybór Donalda Tuska analizuje także agencja TASS, która zatytułowała swój tekst „Reelekcja Tuska albo polskie jabłko europejskiej niezgody”. „Warszawa wyszła z założenia, iż Tusk jest przedstawicielem Polski, a to znaczy, że można go odwołać” – stwierdza rosyjska agencja. TASS podkreśla również, że pomijając konflikt, do którego doszło w trakcie unijnego szczytu, to Polska na razie nie zmierza do ostrej konfrontacji z Unią Europejską, a tym samym „sugerowanie Polexitu jest bzdurą”. „Niepotrzebne podzialy”Wybór Donalda Tuska na drugą kadencję odnotowały media w USA, jednak za oceanem nie jest to temat z pierwszych stron gazet.Duży artykuł na temat czwartkowych wydarzeń w Brukseli napisał „New York Times”. W specjalnej korespondencji ze stolicy Belgii gazeta podkreśliła, że doszło do sytuacji bez precedensu, gdyż kandydatury tej nie popierał polski rząd. „New York Times” cytuje Donalda Tuska, który na konferencji prasowej zobowiązał się do współpracy ze wszystkimi. Stacja Fox News przypomina, że nasz kraj wystawił w walce o fotel przewodniczącego Rady Unii Europejskiej swojego kandydata Jacka Saryusz-Wolskiego. Z kolei agencja prasowa Associated Press podkreśliła, że zwycięstwo Donalda Tuska wywołało niezadowolenie w jego ojczyźnie, co wprowadza podziały tak niepotrzebne w sytuacji, w jakiej znajduje się obecnie Unia Europejska. Chodzi przede wszystkim o kwestię Brexitu. „Polska upokorzona” Po czwartkowym szczycie unijnym w brytyjskiej prasie pojawiają się komentarze o osamotnieniu polskiej dyplomacji. Komentatorzy zauważają, że poparcia polskiemu rządowi nie udzieliła premier Theresa May, co postrzegają przez pryzmat zbliżających się negocjacji w sprawie Brexitu.Według opinii dziennika „The Times” Polska została wczoraj „upokorzona”. O izolacji pisze Guardian, oceniając, że polska decyzja, by nie podpisać dokumentu z konkluzjami ze szczytu, „wbije jeszcze większy klin między Warszawę a inne stolice”. „Narastająca skala osamotnienia stała się jasna, gdy premier Węgier Wiktor Orban również poparł Donalda Tuska” – ocenia „Financial Times”.Brytyjskie dzienniki zwracają uwagę na brak poparcia ze strony Londynu. „Wydaje się, że przed kluczowymi negocjacjami ws. Brexitu May zdecydowała się stanąć przy innych stolicach” – pisze „Daily Express”.„Donald Tusk wykonał dobrą robotę” – tak brytyjską decyzję tłumaczy Timesowi anonimowy dyplomata z brytyjskich kręgów rządowych. A „Daily Telegraph” ostrzega: „decyzja Theresy May może być krokiem wstecz po zorganizowanych wysiłkach, by zyskać sympatię polskiego rządu, postrzeganego przez Downing Street jako kluczowy sojusznik w zbliżających się negocjacjach w sprawie Brexitu”. „Kamień milowy”Niemieccy komentatorzy uznali reelekcję Donalda Tuska na szefa Rady Europejskiej za porażkę polskiego rządu, zaznaczając, że Polska próbowała szantażować pozostałe kraje Unii. Wyrażają obawy, że obecny konflikt pogłębi podziały w UE. Wydawany w Berlinie „Tagesspiegel” widzi w przegłosowaniu Polski pozytywny sygnał, świadczący o tym, że Unia Europejska nie ma zamiaru w przyszłości unikać konfliktów.„9 marca przejdzie do historii Europy jako kamień milowy, jako dzień, w którym UE odzyskała zdolność do działania. Dzięki Jarosławowi Kaczyńskiemu! Dzięki Donaldowi Trumpowi! Silny człowiek Polski i prezydent USA nie mają o UE zbyt dobrego mniemania, lecz obaj, każdy na swój sposób, przyczynili się do tego, że Europa zrobiła olbrzymi krok naprzód” – pisze autor komentarza Christoph von Marschall.„Europa podejmuje decyzje większością (głosów), nawet za cenę ostrego konfliktu, i stawia na Europę wielu prędkości” – zauważa komentator.„W czwartek doszło do historycznego wydarzenia. Tym razem spór został rozegrany do końca. Kraj, który z przyczyn leżących w polityce wewnętrznej, nie mających nic wspólnego ze wspólnym interesem europejskim, chciał innych szantażować, poniósł publiczną porażkę” – wyjaśnia niemiecki dziennikarz. „W tym przypadku chodziło o Polskę. Ale inni też zapamiętają tę lekcję” – ocenia.„Trudny, czasami uparty partner”  „Frankfurter Allgemeine Zeitung” pisze, że Polska jest „trudnym, czasami upartym partnerem”. Problem polega jednak zdaniem redakcji nie na tym, że Polska „walczy uparcie o swoje interesy – co jest uprawnione – lecz na tym, że z reguły myśli tylko o własnych interesach i własnych korzyściach”. „Sztuka dawania i brania jest obca partii, która obecnie rządzi w Warszawie” - podkreśla „FAZ”.„Tageszeitung” zauważa, że jeśli Polska będzie nadal „stroić fochy”, to może nie tylko zakłócić przebieg obecnego szczytu UE, lecz może także „rzucić cień” na całą drugą kadencję Tuska. Dla UE byłoby to drugie po Brexicie poważne wyzwanie.Za „dotkliwą porażkę” dla rządu uznał wybór Tuska pierwszy program niemieckiej telewizji publicznej ARD. Warszawska korespondentka stacji ARD, Griet von Petersdorff, powiedziała w wyemitowanym w czwartek wieczorem komentarzu, że wizerunek Polski ucierpiał już wcześniej wskutek „kontrowersyjnego podejścia do wymiaru sprawiedliwości i mediów”. Obecny konflikt z UE „zaszkodzi Polsce”, a inne kraje „nie zapomną szybko” o postawie Warszawy. „W taki sposób nie powinno się traktować Unii Europejskiej” – powiedziała von Petersdorff.",,
Śmiertelny Hagibis. Nie żyją co najmniej 33 osoby,"Co najmniej 33 osoby zginęły, 19 zaginęło, a ponad 180 zostało rannych na skutek uderzenia tajfunu Hagibis, który nawiedził Japonię. Akcje ratunkowe trwają, zaangażowało się w nie wojsko. Kilkaset tysięcy domów nie ma prądu.","Japońskie ministerstwo obrony zmobilizowało ok. 27 tys. członków sił samoobrony do akcji ratowniczych i humanitarnych w całym kraju. Operacje ratunkowe trwają w środkowych, wschodnich i północno–wschodnich rejonach, gdzie z powodu ulewnych deszczy wystąpiły powodzie i lawiny błotne. Położone w środkowej części wyspy Honsiu miasto Nagano było jednym z jednym z najbardziej dotkniętych przez żywioł obszarów – podaje agencja Kyodo. Zerwał się brzeg rzeki Chikuma, powodując ogromną powódź w dzielnicach mieszkalnych. Władze szacują, że w niektórych miejscach poziom wody powodziowej może dochodzić nawet do 5 metrów. Wielka woda pochłonęła wiele domów i obiektów w mieście, w tym oczyszczalnię ścieków i pociągi dużych prędkości, które stały na stacji kolejowej w pobliżu Nagano.",,
"Tusk, PLL LOT i kapitalizm po polsku","Polscy liberałowie nie mają innego pomysłu na rodzimą gospodarkę, niż wyprzedaż czego się da obcemu kapitałowi.  Donald Tusk jako premier był zdecydowanym zwolennikiem prywatyzacji LOT-u.","Niedawny zakup przez polskiego przewoźnika PLL LOT niemieckich linii lotniczych Condor Airlines wywołał prawdziwą burzę wśród opinii publicznej. Ważny był kontekst: tradycyjne i społecznościowe media z miejsca przypomniały, że Donald Tusk jako premier był zdecydowanym zwolennikiem prywatyzacji LOT-u. Więcej: próby ratowania narodowego przewoźnika miały budzić jego wściekłość.   Przypomnijmy jego zdecydowane słowa sprzed kilku lat: „Najwyższy czas zerwać z doktryną, że LOT to jest firma, którą należy ratować za wszelką cenę, niezależnie od realiów, tylko dlatego, że nazywa się LOT i że ma piękną tradycję”. I jeszcze: „Nie ulega wątpliwości, że jeśli nie chcemy dalej wrzucać do tej studni bez dna publicznych środków, to jedyną realną alternatywą dla scenariusza ciągle powtarzających się kłopotów jest prywatyzacja”.  W swojej opinii Tusk nie był osamotniony. Niemała część polityków Platformy Obywatelskiej sekundowała temu pomysłowi. Nie działo się tak bez przyczyny: prywatyzacja czego się tylko da jest jedynym pomysłem na polską gospodarkę tego towarzystwa. Ludzi, którym kapitalizm kojarzy się jedynie z tanią wyprzedażą czego popadnie.   I nie widzą lub nie chcą widzieć, że ta teoria i praktyka przez kilka dekad III RP zepchnęły nas na pozycje kraju półperyferyjnego, który pozbywał się własnego przemysłu – połączonego z wymyślaniem, wdrażaniem i produkcją wysokozaawansowanych technologii. A wraz z przemysłem i dużymi firmami pozbywaliśmy się lepiej wykwalifikowanych kadr i pracowników. Lepiej wykwalifikowanych pracowników, którzy są jednym z największych skarbów dla prawdziwych centrów kapitalistycznego świata – nie tylko w Europie. Historia z LOT-em świetnie pokazuje nie tylko to, że kapitał wciąż ma narodowość, ale też jak ważne jest budowanie własnych, silnych, powiązanych z państwem gałęzi wielkiego biznesu. Żadne liczące się kapitalistyczne państwo, wbrew mrzonkom ultraliberalnych „specjalistów od ekonomii”, nie rezygnuje z tego typu powiązań. Nawet w przypadku wielkich, prywatnych firm, mocno jednak osadzonych własnościowo w strukturach poszczególnych państw, gospodarcze potęgi sięgają po interwencjonizm.   Dlaczego? Ano dlatego, że świetnie wiedzą, że globalny rynek nigdy nie funkcjonuje wedle stuprocentowo wolnorynkowych reguł. A wypuszczenie ze swoich rąk poszczególnych znaczących firm i marek wiąże się na dłuższą metę ze stratami ekonomicznymi dla gospodarki narodowej.   Świetnie widać to w przypadku energetyki, choćby niemieckiej, gdzie interesy prywatnych niemieckich firm są ściśle powiązane z interesami państwa. Wyobrażacie sobie państwo, że Niemcy w imię choćby wolnorynkowych dogmatów wyprzedają na pniu swoją energetykę, przemysł motoryzacyjny, itd.? Pewnie nie.   Ale w Europie Srodkowej i Wschodniej w dużej mierze coś takiego wydarzyło się po 1990 r. Oczywiście, socjalistyczna gospodarka nie była efektywna. Ale jako remedium zaproponowano coś równie szkodliwego: wielką wyprzedaż czego się dało – mnóstwa firm, fabryk, niemal całych gałęzi przemysłu, które po prywatyzacji dość szybko przechodziły  z kolejnych rąk do rąk, wytracając nierzadko swój potencjał. Chętnie wykupowali je choćby Niemcy. I albo „znikali” te przedsiębiorstwa, albo zmieniali je w montownie.   A to dodatkowo ograniczało możliwości polskiej myśli technicznej, tworzenia własnych technologii, wprowadzania ich na rynek i zarabiania na nich. Drenaż gospodarczy i technologiczny III RP jest jednym z najmniej niestety nagłośnionych zjawisk, towarzyszących transformacji. Ale cóż, chyba tylko w Polsce czasów transformacji ministrem przemysłu mógł być człowiek, który twierdził, że „najlepsza polityka przemysłowa to jej brak”. To „złota myśl” Tadeusza Syryjczyka, ministra przemysłu w rządzie Tadeusza Mazowieckiego. To wszystko wiązało się z ucieczką lepiej wykwalifikowanych kadr. Tym bardziej, że dość szybko zaczęto u nas likwidować szkolnictwo zawodowe i techniczne – w latach 90. i dwutysięcznych twierdzono, że nie jest do niczego potrzebne, że „nowoczesna ekonomia” już tego nie potrzebuje. To była bzdura: w rzeczywistości to kraje zamożniejsze od nas nie potrzebowały konkurencji ze strony kilkudziesięciomilionowej Polski z olbrzymim ekonomicznym i ludzkim potencjałem.   Stąd dziś choćby coraz większa luka zawodowa w wielu branżach, szczególnie technicznych – brakuje budowlańców, maszynistów, lepiej kwalifikowanych pracowników technicznych, tzw. wyższej klasy robotniczej. Gdzie są ci ludzie? W krajach Zachodu, gdzie nikt nie mówił, że własny kapitał to „socjalistyczny przesąd”.   Dziś możemy się tylko zastanawiać, jak wyglądałaby polska gospodarka, czy mielibyśmy taką falę emigracji zarobkowej, gdyby po 1989 roku Polska poszła inną drogą niż ta, którą wyznaczył Leszek Balcerowicz et consortes. Możemy tylko się zastanawiać, co by było, gdyby Polska zaczęła na bazie PRL-owskich zasobów rozbudowywać swój przemysł, rolnictwo i przetwórstwo, gdyby nie likwidowano kolei.   Niestety, historia z LOT-em (owszem, na szczęście uratowanym i dziś świetnie sobie radzącym) dobrze pokazuje, jakie były trendy i jaki pomysł na Polskę mieli najważniejsi politycy liberalnej opcji. Właśnie tacy jak Donald Tusk, hołubieni przez większość mainstreamowych mediów. A pomysł byłego premiera to w gruncie rzeczy ciąg dalszy planu Balcerowicza, rozciągnięty na kolejną dekadę: tania prywatyzacja resztek majątku narodowego w imię kilku lumpenliberalnych sloganów. I w imię interesów wielkiego zachodniego biznesu.   Oby to już nigdy nie wróciło.",,
Ukraina nie jedzie na Eurowizję. Spór z wojną w tle,"Ukraina nie będzie miała swojego reprezentanta w tegorocznym konkursie Eurowizji. Piosenkarka Maruv wygrała eliminacje i miała jechać do Izraela, ale doszło do sporu z ukraińskim nadawcą publicznym UA:PBC.","Po zwycięstwie w eliminacjach Maruv postawiono warunki, których spełnienie uzależniono od wyjazdu na konkurs do Tel Awiwu. Piosenkarka musiała m.in. odwołać zaplanowane koncerty w Rosji i opłacić we własnym zakresie wszelkie koszty związane z przygotowaniami do występu na Eurowizji. Zabroniono jej również samodzielnie podjąć działania związane z promocją czy konkursowym występem, a nawet komunikować się z mediami.Wykonawczyni utworu „Siren Song”, która współpracuje z rosyjską wytwórnią Warner Music Russia i regularnie koncertuje w Rosji, odmówiła. Podkreśliła, że kocha Ukrainę i chciałaby reprezentować swój kraj, choć dostała oferty także z trzech innych państw – w tym także z Rosji. Jak zaznaczyła, nie była jednak w stanie zaakceptować innych obostrzeń. „Główne nieporozumienia wynikały z tych punktów w umowie, które czyniły ze mnie niewolnika. Jestem obywatelką Ukrainy, płacę tu podatki i szczerze kocham swój kraj. Nie jestem jednak gotowa na to, by występować z różnymi hasłami politycznymi i zmieniać swój udział w konkursie w akcję promocyjną naszych polityków. Jestem muzykiem, a nie kukłą do zabawy na scenie politycznej” – oświadczyła na swoim Instagramie.Oświadczenie opublikował również nadawca. „Wykonawca reprezentujący Ukrainę na międzynarodowej scenie, oprócz podpisania umowy z UA:PBC, jest także zobowiązany do bycia ambasadorem Ukrainy w kwestiach kulturowych i powinien nie tylko wykonywać muzykę, ale także wyrażać nastroje ukraińskiego społeczeństwa na arenie międzynarodowej. Po negocjacjach, UA:PBC i piosenkarka Maruv nie znaleźli porozumienia w kwestii reprezentowania Ukrainy w międzynarodowym konkursie” – napisano w komunikacie.UA:PBC wskazał także na „częsty problem przemysłu muzycznego na Ukrainie”. Tym problemem mają być „związki artystów z agresorem, z którym prowadzimy konflikt militarny od pięciu lat”. „Gdy dla jednych te relacje są akceptowalne, u innych wywołują oburzenie i niemożność do zaakceptowania ich” –  zaznaczono. „Biorąc pod uwagę obecną sytuację, obowiązujące prawo oraz warunki nadmiernego upolitycznienia procesu selekcji artystów, UA:PBC zdecydowała wycofać się z Konkursu Piosenki Eurowizji 2019” – oświadczono.",,
"Trump o Nord Stream 2: Niemcy stają się zakładnikiem Rosji, jeżeli coś złego się wydarzy","Niemcy stawiają się w bardzo słabej pozycji, nawet 70 proc. energii dostarczanych jest z Rosji; Niemcy stają się zakładnikiem Rosji, jeżeli cokolwiek złego się wydarzy – powiedział prezydent USA Donald Trump na początku spotkania z prezydentem Polski Andrzejem Dudą w Białym Domu.","Trump spytany, czy użyje sankcji, żeby zablokować Nord Stream 2, odpowiedział, że przygląda się tej sytuacji.– Ludzie mają prawo robić to, co chcą robić. Mamy Rosję, która przekazuje bardzo dużo energii do Niemiec. Jak może się tak dziać? My chronimy Niemcy i Rosję tym samym. Rosja otrzymuje miliardy dolarów z Niemiec. Nie wiem, skąd się wziął ten problem – powiedział prezydent USA. Trump podkreślił, że Stany Zjednoczone mają „fantastyczny gaz ziemny i wiele z krajów w Europie chce kupować, włączając w to Polskę”. – Mamy ogromne ilości, które są sprzedawane do różnych miejsc na całym świecie, w tym do Europy. Wydaje mi się, że to jest odpowiedni sposób postępowania – stwierdził. Jego zdaniem „Niemcy stawiają się w bardzo słabej pozycji, nawet 70 proc. energii dostarczanych jest z Rosji”. – To Niemcy mają władzę, żeby to [Nord Stream 2 – red.] zablokować. Mogą po prostu nie kupować. Niemcy podjęli decyzję. Kupują ogromną ilość energii z Rosji. Mają to robić czy nie? To oni powinni podjąć decyzję, oni nie powinni kupować. To decyzja Niemiec. Ja nie jestem za tym, niemieccy obywatele też nie. Niemcy stają się zakładnikiem Rosji, jeżeli cokolwiek złego się zadzieje. Mam nadzieję, że tak się nie zadzieje – mówił prezydent USA.",,
Piosenkarz zaginął na Atlantyku. Według świadków skoczył z pokładu statku,"Akcja ratunkowa u wybrzeży Kanady. Za burtą rejsowego statku znalazł się niemiecki piosenkarz. Świadkowie twierdzą, że widzieli, jak skakał z jednego z pokładów giganta liczącego ponad 250 m długości.","Zaginiony to 33-letni Daniel Kueblboeck, który płynął statkiem z Hamburga do Nowego Jorku. Do tragedii doszło w niedzielę rano miejscowego czasu na wysokości Nowej Funlandii. Kueblboeck zabłysnął w 2003 roku, kiedy wziął udział w konkursie „Germany Seeks the Superstar” (Niemcy szukają gwiazdorów). Świadkowie zeznali, że widzieli, jak około 6 rano piosenkarz skoczył z piątego pokładu gigantycznego statku AIDAluna.  Jednostka zrobiła natychmiast zwrot, a w powietrzu wkrótce pojawiły się śmigłowce zaalarmowanej straży przybrzeżnej.",,
Chiny: rzeki nie nadają się do nawadniania pól,"Chiny są w coraz gorszej sytuacji ekologicznej. Musi być bardzo źle, bo rząd oficjalnie mówi, że ponad połowa miast w kraju narażona jest na kwaśne deszcze, a woda w jednej szóstej rzek jest tak zanieczyszczona, iż nie nadaje się nawet do nawadniania pól. Postępująca degradacja środowiska to efekt gwałtownego wzrostu gospodarki.","– Ogólna sytuacja ekologiczna w Chinach jest bardzo poważna i stoimy w obliczu wielu trudności i wyzwań – powiedział wiceminister ochrony środowiska Li Ganjie, przedstawiając raport swojego resortu za rok 2010.  Jedynie 17 z 471 monitorowanych miast może poszczycić się zadowalającą jakością powietrza. Oprócz zanieczyszczenia wody i powietrza, dużym problemem w Chinach jest zatruwanie środowiska metalami ciężkimi, które są bardzo poważnym zagrożeniem dla ludzkiego zdrowia. W ubiegłym roku w Państwie Środka doszło do 14 poważnych incydentów z metalami ciężkimi, w tym dziewięć związanych z zatruciem ołowiem. Li poinformował, że trwają prace nad nowym prawem regulującym te kwestie.   Poważnym czynnikiem zanieczyszczenia powietrza jest spalanie węgla, na który przypada 80 proc. wytwarzanej w Chinach energii.   Władze chińskie od wielu lat starają się poprawić stan środowiska naturalnego, jednak w większości przypadków ekologia musi ustąpić przed wzrostem gospodarczym, jako celem priorytetowym. Wiceminister  ochrony środowiska zaapelował, by nie demonizować problemu.  – W regionach takich jak Mongolia Wewnętrzna, która jest bogata w surowce naturalne, ich eksploatacja przyczyniła się do wzrostu ekonomicznego i poprawy warunków życia – zaznaczył.   Jak zapewnił Li, redukcja zanieczyszczeń w Chinach jest realizowana zgodnie z założeniami obecnego planu pięcioletniego, obejmującego okres od 2006 do 2011 roku. W porównaniu z rokiem 2005 emisja dwutlenku siarki spadła o 14,29 proc. W ubiegłym roku ministerstwo nie zgodziło się na rozpoczęcie 59 projektów inwestycyjnych łącznej wartości 90,4 mld juanów (13,9 mld dolarów), które nie spełniały norm ekologicznych.",,
Zuzia oczarowała gości. Prezydent na chrzcinach 16. potomka Nelców,Kardynał Stanisław Dziwisz ochrzcił w Przeciszowie w Małopolsce Zuzannę Marię – szesnaste dziecko w rodzinie państwa Nelców. W uroczystościach niedaleko Oświęcimia uczestniczył prezydent Andrzej Duda oraz wicepremier Beata Szydło. W homilii kardynał nazwał „prawdziwym błogosławieństwem” Program Rodzina 500 plus.,"Arcybiskup senior archidiecezji krakowskiej podkreślił, że obecność głowy państwa w tak ważnym dniu dla rodziny Nelców, jest „wymownym gestem, który można odczytać jako znak troski o rodzinę”. Jak ocenił, wiele już uczyniono w ostatnim czasie z myślą o rodzinach. Duchowny przypomniał, że Program Rodzina 500 plus społeczeństwo przyjęło ten program z wielkim uznaniem.  – Powinniśmy wspierać wysiłki odpowiedzialnych za dobro wspólne narodu i państwa, mające na celu dobro rodziny, edukację dzieci i młodzieży, troskę o chorych, niepełnosprawnych i osoby w podeszłym wieku – zachęcał metropolita senior. Państwo Grażyna i Sławomir Nelec z Przeciszowa są rodzicami szesnaściorga dzieci. W ubiegłym roku rodzina spotkała się z parą prezydencką z okazji Międzynarodowego Dnia Dziecka. Wizyta była realizacją zaproszenia do Pałacu Prezydenckiego, jakie rodzina otrzymała od prezydenta podczas obchodów Jasnogórskich Dożynek w 2016 roku.",,
Komisja Europejska zatwierdzi Nord Stream 2? Polskie interesy zagrożone,"Komisja Europejska jest gotowa zatwierdzić rozbudowę Gazociągu Północnego, łączącego Rosję z Niemcami. Takie informacje podał portal EurActiv, powołując się na swoje źródła.","Według doniesień, zgoda na Nord Stream 2 ma być odpowiedzią na ustępstwa Gazpromu w postępowaniu antymonopolowym, które Bruksela prowadzi przeciwko rosyjskiemu koncernowi.Według doniesień EurActiv, po zaprezentowaniu przez Gazprom oferty i gotowości do ustępstw, otwiera się nowy rozdział w relacjach między Unią a Rosją, a konsekwencją ma być zgoda Komisji Europejskiej na budowę drugiej magistrali Gazociągu Północnego.  Przeciwko tej inwestycji protestuje między innymi Polska, podkreślając, że to projekt szkodliwy geopolitycznie, który jeszcze bardziej uzależni Unię Europejską od dostaw rosyjskiego gazu i odetnie od przesyłu Ukrainę.",,
Kolejna klęska ISIS. To ostatnie dni Państwa Islamskiego w Syrii,"Kolejna grupa partyzantów z ISIS poddała się i uciekła z oblężonego terytorium w rejonie Baghouz w Syrii. To ostatnie miejsce w tym kraju kontrolowane przez tzw. Państwo Islamskie. Jeśli walczące tam siły syryjskiej opozycji odzyskają ten teren, będzie to oznaczało ostateczną klęskę ISIS.","To ostatnie dni, a może nawet godziny tzw. Państwa Islamskiego w Syrii i w Iraku. Z początkowych tysięcy kilometrów kwadratowych terenów stan posiadania fanatyków zmniejszał się w kolejnych miesiącach i teraz wynosi zaledwie kilkadziesiąt kilometrów kwadratowych. W mediach społecznościowych wspomagane przez Stany Zjednoczone siły syryjskiej opozycji umieszczają filmy z zaciętych walk o rejon Baghouz. Według bojowników opozycji, dzisiaj z tego rejonu uciekło około 150 rebeliantów z ISIS oraz 350 cywilów. Nie wiadomo dokładnie, ilu jeszcze partyzantów Państwa Islamskiego jest na ostatnim skrawku terenów fanatyków.  Ofensywa na Baghouz musiała w ostatnim czasie zostać nieco przyhamowana. Istnieje obawa, że na kontrolowanych przez ISIS terenie wciąż jest wielu cywilów, a rejon ten mógł zostać zaminowany. Opozycja zapowiada jednak rychłe pokonanie fanatyków.",,
"Ukraina: Gazprom odmawia wypłaty 2,6 miliarda dolarów","Gazprom odmówił Ukrainie wypłaty 2 miliardów 600 tysięcy dolarów. Rosyjski monopolista miał wypłacić tę sumę w ramach rekompensaty, którą Ukrainie przyznał sztokholmski sąd arbitrażowy. O odmowie Rosjan poinformował ukraiński operator – Naftohaz.","Jak czytamy w komunikacie, który wydała ukraińska państwowa spółka, przedstawiciele Naftohazu usłyszeli od Gazpromu, że Rosjanie nie będą realizować werdyktu sztokholmskiego sądu. Gazprom odmówił wypłaty 2 miliardów 600 milionów dolarów, które to pieniądze należą się Ukrainie w ramach rekompensaty za niedostarczony gaz. Rosjanie poinformowali też, że odmawiają wznowienia na Ukrainę dostaw błękitnego paliwa, do czego również są zobowiązani decyzją sądu arbitrażowego w Sztokholmie. Rozmowy mają być kontynuowane w kwietniu. Dyrektor ukraińskiego Naftohazu Jurij Witrenko ocenił, że odmowa realizacji przez Rosjan decyzji międzynarodowego sądu sprawia, iż wiarygodność Gazpromu staje się wątpliwa. Proces między Naftohazem i Gazpromem trwał wiele miesięcy. Sztokholmski sąd arbitrażowy wydał niekorzystny dla Rosjan werdykt na początku marca.",,
Ziobro: prezydent zrobił z siebie małpę w japońskim parlamencie,"- Prezydent Bronisław Komorowski złożył solenną obietnicę, że nie będzie robił z siebie małpy w czasie kampanii. Niestety zrobił z siebie małpę, bo wskoczył na fotel spikera w japońskim parlamencie, co jest szczytem obciachu. Bardzo nad tym boleję i mam nadzieję, że będzie nowy prezydent, Andrzej Duda, który jest człowiekiem poważnym – powiedział w programie „Gość poranka” w TVP Info Zbigniew Ziobro, prezes Solidarnej Polski.","Ziobro nawiązał do incydentu w japońskim parlamencie podczas oficjalnej wizyty Bronisława Komorowskiego w Japonii. Prezydent miał wówczas wejść na fotel spikera. Wołał też do Stanisława Kozieja, szefa Biura Bezpieczeństwa Narodowego „Chodź szogunie!”. Kancelaria Prezydenta utrzymywała jednak, że Bronisław Komorowski wszedł jedynie na mównicę w miejscu wskazanym mu przez przedstawiciela protokołu dyplomatycznego.– Mówimy o naszym wizerunku na świecie i tym jak mamy być traktowani, a mamy prezydenta, który zachowuje się jakby przesadził z sake, bo wchodzi i depcze fotel spikera w japońskim parlamencie, w kraju, w którym przykłada się wagę do kindersztuby. Proszę sobie wyobrazić, że w polskim parlamencie szef obcego państwa wchodzi na fotel marszałka, robi sobie zdjęcia i woła „Szogunie!” do jakichś swoich współpracowników. Potrzebujemy profesjonalnych przedstawicieli, którzy dobrze będą dbali o Polskę. Bardzo nad tym boleję i mam nadzieję, że będzie nowy prezydent, Andrzej Duda, który jest człowiekiem poważnym – mówił polityk.„PO nie uczy się na błędach”Ziobro mówił też o naszych relacjach z Ukrainą i rosnącym zagrożeniu ze strony Rosji. Jego zdaniem nasza dyplomacja także w tym przypadku popełniła błąd. – Prezydent Komorowski, podobnie jak rząd Platformy, forsował dobre relacje z Rosją, z Putinem. Prawa strona sceny politycznej ostrzegała, że jest to człowiek po Gruzji, po wielu innych wydarzeniach. Żeby nie popełniać błędów, musimy wyciągnąć z nich wnioski, uczyć się z przeszłości. Ja bym bardzo chciał, by koledzy z Platformy Obywatelskiej potrafili z tych błędów wyciągać lekcje – stwierdził Ziobro. Lider Solidarnej Polski nawiązał też do doniesień „Gazety Wyborczej”, według której tajna grupa utworzona w MSW miała sprawdzać, czy za aferą podsłuchową stali byli szefowie ABW, SKW i BOR oraz urzędujący szef CBA. O spisek miał ich podejrzewać minister spraw wewnętrznych Bartłomiej Sienkiewicz. Zdaniem Ziobry sprawa wymaga szybkiego wyjaśnienia. – Zarzut jest niezwykle poważny. Przecież po raz pierwszy w historii słyszymy, że na czele państwa działa szajka przestępcza. Jeżeli szefami służb z ręki Platformy Obywatelskiej, bo to o takich ludzi chodzi, generałami, byli ludzie, którzy działali w spisku, w zorganizowanej grupie przestępczej, bo taka jest kwalifikacja prawna, którzy mieli dopuścić się zbrodni przeciw państwu poprzez zniesienie przemocą władzy, pokazuje to, że panuje tam straszna atmosfera. Oni się podejrzewają o najcięższa przestępstwa kryminalne. Informacje pana Wojtunika (szefa CBA - red.), że by śledzony w tym okresie, niestety uwiarygodniają tę publikację – przekonywał.Standardy zza wschodniej granicy– Słyszymy, że jedni spiskują przeciw drugim, to kiedy mają czas na rządzenie? Poza tym plotki niosą, zastrzegam, że nie wiem jaka jest ich wiarygodność kuluarowa w Sejmie, że byli to ludzie traktowani jako ludzie Schetyny. Szefowie służb mieli być rzekomo z poręki tego środowiska – dodał Ziobro. Zdaniem szefa SP do wyjaśnienia afery podsłuchowej niezbędne jest powołanie komisji śledczej. Polityk twierdzi jednak, że Platforma kieruje się „podwójną moralnością”. – Jak opozycja kiedyś miała dopuszczać się zbrodni przeciwko państwu to była komisja, teraz kiedy oni dopuszczają się zbrodni, to komisji ma nie być. To są standardy zza wschodniej granicy. Nie wierzę w prokuraturę, niestety jako były prokurator generalny wierzę w koniunkturalny, ostrożny kurs w prokuraturze, to znaczy, że nie będzie się chciała nikomu narazić – powiedział Ziobro.",,
Wojna atomowa USA z Rosją spowodowałaby śmierć głodową niemal całej ludzkości,Wojna atomowa USA z Rosją –  oprócz bezpośrednich skutków takiego konfliktu –  spowodowałaby śmierć głodową niemal całej ludzkości. Katastrofalną wizję pokazało badanie przeprowadzone przez amerykański Rutgers University.,"Jeśli Stany Zjednoczone weszłyby w pełen atomowy konflikt z Rosją, na większości terenów na północnej półkuli, latem panowałaby ujemna temperatura. Średnia temperatura na powierzchni Ziemi spadłaby aż o 15 proc. Okres wegetacyjny w wielu rejonach skróciłby się z tego powodu aż o 90 proc. W obliczu takiej zmiany śmierć głodowa zagroziłaby niemal wszystkim zamieszkujących Ziemię ludziom. To szacunki opublikowane na łamach „Journal of Geophysical Research– Atmospheres” przez zespół z Rutgers University. Według nowego opracowania, wspomniana wojna spowodowałaby uwolnienie do atmosfery 150 mln ton dymu pochodzącego z pożarów miast i obszarów przemysłowych. Mógłby on unosić się w niej nawet przez kilka lat blokując światło słoneczne. Nowa symulacja obejmuje więcej lokalizacji na Ziemi, a przy tym uwzględnia np. wzrost cząstek dymu czy spowodowaną wysoką temperaturą destrukcję atmosferycznego ozonu. Co istotne, wyniki w dużej mierze zgadzają się z opartymi na modelu NASA szacunkami sprzed 12 lat. – Mamy teraz dużo większą pewność odnośnie reakcji klimatu na wielkoskalową wojnę atomową –  mówi główny autor publikacji Joshua Coupe. – Naprawdę doszłoby do nuklearnej zimy z katastrofalnymi skutkami – dodaje. Badacze podkreślają, że wojna atomowa teoretycznie może się rozpocząć wskutek wypadku, ataku hakerów, awarii komputera czy zostać wywołana przez nieprzewidywalnego przywódcę. Z tego względu jedynym rozwiązaniem jest eliminacja broni atomowej. Przed dwoma laty 25 państw podpisało traktat o zakazie broni jądrowej. Ratyfikowało go 25 państw. Aby wszedł w życie, takich krajów musi być 50.",,
Premier Izraela o zabójstwie Sulejmaniego: Należy pogratulować Trumpowi,"Premier Izraela Benjamin Netanjahu oświadczył, że prezydentowi USA Donaldowi Trumpowi należy pogratulować działań w sprawie irańskiego generała Kasema Sulejmaniego. Szef izraelskiego rządu ostrzegł, że jego kraj odpowie na każdy atak.","– Ktokolwiek spróbuje nas zaatakować, otrzyma silny cios – powiedział Netanjahu w Jerozolimie.  Premier dodał, że w kwestii zabicia w ubiegłym tygodniu generała Sulejmaniego, dowódcy elitarnej irańskiej jednostki wojskowej Al-Kuds, władze Izraela całkowicie popierają decyzję, którą podjął Trump. Stwierdził też, że prezydentowi USA należy pogratulować tego, że zadziałał „sprawnie, odważnie i zdecydowanie”.  Generał Sulejmani, który był uważany za drugą najważniejszą osobę w Iranie po duchowo-politycznym przywódcy kraju ajatollahu Alim Chameneim, zginął w nocy z 2 na 3 stycznia w Bagdadzie w ataku rakietowym sił USA.",,
"Marszałek Sejmu: Zrobię wszystko, żeby wyciszyć emocje towarzyszące obradom Sejmu","Na pewno zrobię wszystko, żeby wyciszyć emocje towarzyszące obradom w Sejmie – powiedziała na antenie TVP Info nowa marszałek Sejmu Elżbieta Witek. Dodała, że zachowanie posłów z każdą kadencją jest coraz gorsze, a niektórzy posłowie opozycji wręcz prowokują do awantur.","Nowa marszałek Sejmu w programie „Gość Wiadomości” pytana m.in. o to, jak została przyjęta przez posłów i o zachowanie niektórych z nich podczas piątkowego wyboru, odpowiedziała, że „to jest taka trochę socjotechnika – wypuszczanie niektórych posłów, którzy specjalizują się w tym, żeby takie awantury w Sejmie wszczynać – zupełnie niepotrzebnie”. Zaznaczyła, że czuła się „zniesmaczona”, słuchając piątkowej wypowiedzi posła Sławomira Nitrasa (PO-KO), który wyszedł na sejmową mównicę, by przedstawić kandydatkę PO-KO na funkcję marszałka. – To nie była żadna laudacja, tylko to był atak na rząd Prawa i Sprawiedliwości - zupełnie nie na miejscu, nie w tym momencie i nie w tej sytuacji – zaznaczyła Witek. Jak podkreśliła, jako marszałek „na pewno zrobię wszystko - bo tak traktuję tę funkcję - żeby te emocje wyciszyć”. Dodała, że należy do osób, „które szukają porozumienia, a nie sporów”. „Jeżeli już się spieram z kimkolwiek, to na argumenty, a jeżeli już coś krytykuję, to zachowania, ale nigdy osoby” – zaznaczyła. Witek powiedziała też, że zależy jej, by ostatnie - wrześniowe - posiedzenie Sejmu odbyło się „w spokoju, bez awantur, bo one niczemu dobremu nie służą”. Z każdą kadencją coraz gorzej Dodała, że jeśli chodzi o zachowania posłów, to „z każdą kadencją jest coraz gorzej, standardy się obniżają, a powinno być zupełnie inaczej”. „Spokojem można więcej zyskać niż krzykiem i wchodzeniem w niepotrzebną dyskusję” – powiedziała. Według niej, niektórzy posłowie opozycji zaś „wręcz prowokują do awantury i wtedy naprawdę nic dobrego nie może się zadziać”. Pytana, dlaczego opozycja tak zaciekle atakuje partię rządzącą, choć „sama ma wiele trupów w szafie”, marszałek odpowiedziała, że PiS, będąc w opozycji, pracował nad programem wyborczym, by podczas kampanii wyborczej być przygotowanym.",,
Polska pierwsza dama to istotny punkt na światowej mapie mody,"Agata Kornhauser-Duda, niegdyś nauczycielka niemieckiego, preferuje konserwatywny, podkreślający sylwetkę styl. Jest jedną z tych kobiet, które powinniśmy docenić za inspirację – pisze Caitlin McBride, naczelna portalu independent.ie.","Dziennikarka podkreśla, że małżonka prezydenta Rzeczypospolitej nie jest kimś, kto „nadmiernie przejmuje się swoim strojem”, wskazuje jednak, że „każdy stylista wie, ile wysiłku trzeba włożyć w to, by wyglądać swobodnie”.   „Mało kto może stawić czoło kobietom o figurze Melanii Trump czy Kate Middleton, która gościła w Warszawie podczas jej i księcia Williama podróży do Polski, Norwegii i Szwecji w 2017 r.” –  pisze McBride. „Księżna lśniła w białym kostiumie, lecz gospodyni nie próbowała przyćmić gościa jaskrawymi kolorami czy deseniami. Bez cienia wstydu była sobą. Każdy mógłby się od niej uczyć” – podkreśla dziennikarka. Redaktorka z podziwem pisze o „spokojnej pewności siebie” Agaty Kornhauser-Dudy, która nie obawia się konkurencji z „najczęściej fotografowanymi kobietami świata”. Wymienia przy tym  kilka  kreacji pierwszej damy RP, a m.in. „malinową sukienkę midi z dopasowanym fascynatorem”, które miała na sobie podczas spotkania z japońskim następcą tronu, księciem Akisino i jego małżonką Kiko.",,
"Schetyna o „samobójczej” decyzji PSL. „Nie będę szukał tych, którzy są przeciw”","Nie wyobrażam sobie, aby PSL mogło iść samodzielnie przeciwko innym partiom opozycyjnym, przeciwko Platformie Obywatelskiej. Tak się nie może zdarzyć, to jest samobójcze dla PSL – powiedział podczas konferencji w Sejmie lider PO Grzegorz Schetyna.","Schetyna pytany przez dziennikarzy o szanse na porozumienie z PSL i wspólną koalicję przed jesiennymi wyborami parlamentarnymi stwierdził, że „PSL wskazuje nie partnerów rozmowy, tylko tych, z którymi nie chce współpracować politycznie w tej kampanii wyborczej”. – PSL jest partnerem dla PO, dla Koalicji Europejskiej. Partnerem pierwszego wyboru. Chciałbym, żebyśmy to wszyscy wiedzieli. Ja jestem optymistą. Mamy jeszcze czas na zbudowanie programu koalicji i zasad programowych – deklarował lider Platformy.Oświadczył też, że to, czy PSL i inne partie wejdą do koalicji „to jest pytanie do nich”.– PSL odsyłam do relacji z lewicą. Ja mówię w imieniu PO. Przypomnę, na początku lutego rozmowy z SLD nie przeszkadzały prezesowi Kosiniakowi-Kamyszowi. Jeżeli teraz mu przeszkadza, to pytam, co takiego się zdarzyło, że mu przeszkadzają inni partnerzy. Chcę powiedzieć to bardzo wyraźnie, nie będę szukał tych, którzy są przeciw. Będę szukał tych, którzy chcą z nami budować koalicję szerokiego centrum – wskazał.Jak dodał, „mamy wiele sygnałów z PSL, że wola zbudowania koalicji jest możliwa i jest dla nas pierwszą szansą”.",,
Który z przyjaciół Donalda Tuska doszedł do ściany? (*),"Jeśli jeszcze kilka razy sprawdzą się moje przepowiednie, będę musiał otworzyć Biuro Prognoz Politycznych. Niestety, jak na razie są to przewidywania, zawierające jedynie czarne scenariusze. Jedną z najbardziej koszmarnych prognoz, jaką udało mi się przewidzieć, była zapowiedź wojny środowiska sędziowskiego z obozem władzy w momencie podjęcia przez Prawo i Sprawiedliwość próby zreformowania wymiaru sprawiedliwości.","(* - spróbuj odgadnąć przed przeczytaniem tekstu ) Nie był to żaden wyczyn z mojej strony, lecz poprawne odczytanie tego, co się działo podczas Nadzwyczajnego Kongresu  Sędziów Polskich we wrześniu 2016 roku w Warszawie.  Pierwszym, pozornie niewinnym znakiem były gromkie, długotrwałe brawa, jakimi uczestnicy Kongresu powitali wejście skompromitowanego już wówczas prezesa Trybunału Konstytucyjnego prof. Andrzeja Rzeplińskiego. Niczym bohatera, walczącego o praworządność potraktowano człowieka, który złamał konstytucję.  O tym, że rząd czeka długa i wyczerpująca walka o zmianę wymiaru sprawiedliwości świadczyły wygłoszone przemówienia m.in. przez prezes Sądu Najwyższego prof. Małgorzatę Gersdorf, Andrzeja Rzeplińskiego, prof. Andrzeja Zolla (dziś członek Trybunału Sprawiedliwości w Luksemburgu przy Unii Europejskiej – do. J.J.) oraz podjęte przez Kongres rezolucje. Wszystko to układało się w jedną, spójną całość.  – Nie pozwolimy uszczknąć ani jednego ziarenka z naszych uprawnień i przywilejów, jakie udało nam się zdobyć w ciągu 25 lat III RP – brzmiał głos sędziów obecnych na Kongresie, uznających się w dużej mierze samowolnie za najbardziej reprezentatywną część  środowiska. Swoje targowickie donosy uzasadniają tym, że to nie jest wojna z Polską, bo oni wszyscy jak jeden mąż Polskę kochają i jej dobro jest dla nich najważniejsze. Występują jedynie przeciwko obecnej władzy, która łamie konstytucję, niszczy demokrację, depcze prawa człowieka, a ich obowiązkiem jako obywateli, a nie sędziów, jest podejmowanie walki ze złem. Będąc „najbardziej wykształconą częścią społeczeństwa”, stają się jedyną grupą zawodową, przyznająca sama sobie uprawnienia do właściwej interpretacji przepisów konstytucji. Dzięki temu przyznali też sobie prawo do udziału w publicznych demonstracjach politycznych, do podejmowania innych działań politycznych, włącznie do eksponowania na sali sądowej wątków politycznych w uzasadnieniach wyroków.  Przyłapani na takich niedozwolonych działaniach, uciekają się do żenujących kłamstw. Patrz - słynna interpretacja prezes Małgorzaty Gersdorf występującej na scenie podczas demonstracji przeciwko reformie wymiaru sprawiedliwości.  Najpierw wypierała się, że brała udział w manifestacji politycznej. Kiedy pokazano jej zamieszczone w Internecie zdjęcie, na którym stała na scenie z zapaloną świeczką – będącej  znakiem protestu przeciwko zmianom w sądownictwie – pierwsza prezes Sądu Najwyższego  tłumaczyła: - „Dostałam tę świeczkę od organizatorów. Było ciemno, no to ją wzięłam”.  A ponieważ ryba psuje się od głowy… Kilka miesięcy temu zapowiedziałem, że niemal natychmiast po zakończeniu kadencji szefa Rady Europy Donald Tusk otworzy swój osobisty front walki z obecnym obozem władzy. Nie będzie tygodnia, a być może dnia, w którym Tusk nie uruchomi całego zestawu swoich manipulacji, kłamstw i gołosłownych oszczerstw, mająch w możliwie najgorszym świetle przedstawić obrazu tego rządu, lidera Prawa i Sprawiedliwości Jarosława Kaczyńskiego i jego partii. Ta prognoza również nie wymagała nadzwyczajnych uzdolnień. Wystarczyło przypomnieć sobie, w jaki sposób Donald Tusk atakował rząd, mimo formalnych barier, jakie występowały w czasie kiedy sprawował swój urząd w Brukseli. Czy można się było spodziewać, że nagle zmieni obiekt swojej politycznej nienawiści, po rozstaniu się z urzędem?  Lub zmniejszy intensywność ataków? Już mamy tego dowody. Jeszcze nie znamy szczegółów nowelizacji ustawy o ustroju sądów powszechnych, mającej na celu zahamowanie anarchii, grożącej sądownictwu, a już Donald Tusk najbardziej perfidnie jak można zdyskredytował jej sens. Nie powiedział, że proponowane poprawki uderzą w sędziów, którzy przestają być sędziami, a stają się politykami, przyznającymi sobie prawo do kwestionowania decyzji prezydenta czy orzeczeń Trybunału Konstytucyjnego. Swój zarzut zmanipulował w ten sposób, aby wywołać protesty uliczne zwykłych obywateli, nie orientujących się do końca w zawiłościach prawnych tworzonych przepisów. Fałszywie odwrócił kierunek tej nowelizacji, jakoby szkodliwej dla przeciętnego obywatela.  Cynicznie kłamie, chcąc wykorzystać obecne zamieszanie wokół sądów, wywołanego przez samych sędziów, aby wywołać uliczne rozruchy. – Jeśli PiS-owi uda się podporządkować sądy, to będzie to atak na każdego Polaka – mówi Tusk. Dlaczego występuje taka zależność, już nie wyjaśnia.  Mówi tylko, że „warto, aby to Polacy zrozumieli, choć nie wszyscy to czują”. Pominę w tej chwili kolejną swoją prognozę, która się sprawdziła. Zwycięstwo Małgorzaty Kidawy-Błońskiej w prawyborach prezydenckich było przesądzone. Moja prognoza obejmowała jedynie wysokość tej wygranej: przedział między 80 proc., a – w najgorszym przypadku – 70 proc. I to się w pełni potwierdziło. Pokuszę się tym razem o przewidywanie, zawierające znacznie większy stopień trudności. Kto w styczniu przyszłego roku wygra wyścig o funkcję szefa Platformy Obywatelskiej? Nie znamy jeszcze listy osób, które staną w szranki. Natomiast otwarte pozostaje kluczowe pytanie: czy Grzegorz Schetyna utrzyma się na fotelu przewodniczącego partii?  Zachęcony dotychczasową niezwykłą serią sukcesów stawiam na przegraną Grzegorza Schetyny, bo tak naprawdę do tej kwestii odnosi się zasadnicze pytanie, na które uzyskamy odpowiedź w styczniowych wyborach Platformy. Myślę, że mimo wielu opinii przeciwnych, tak jednoznacznym przewidywaniem nie wystawiam na szwank swojej reputacji. Zdaniem niektórych moich kolegów Schetyna podreperował trochę swoją opinię, „ognistym” wystąpieniem podczas finałowej konwencji prawyborów. Tym samym zaczęli oni nieco bardziej optymistycznie postrzegać jego szanse na przedłużenie swojego przywództwa w partii.  Wydaje mi się, że to ich chwilowo lekko zaślepione spojrzenie na „odrodzonego” Schetynę nie pozwala im przyjąć trzeźwych uwag, mówiących, iż za dwa miesiąc jego sobotnie wystąpienie nie będzie brane pod uwagę w ocenie jego czteroletniego przywództwa Platformy. Po raz pierwszy zdarzyło się, że Donald Tusk nie tylko przyszedł mi w sukurs, aby wesprzeć moją prognozę. Pewnie aż tak szlachetnych wobec mnie intencji nie miał. Brutalny fakt nie pozostawia jednak wątpliwości. Głos Donalda Tuska w Platformie Obywatelskiej pozostaje ciągle na tyle wpływowy, że wygłoszona przez niego opinia przesądza los Grzegorza Schetyny – całkowicie zgodny z moją prognozą. Oto ten najistotniejszy fragment opinii Donalda Tuska, który możemy określić trywialnie, jako „gwóźdź do trumny” Grzegorza Schetyny.  – Dobra zmiana jest wtedy dobra, kiedy jest dobra. Jeśli przychodzi czas i są takie możliwości, że są zmiany na lepsze, to nie można się wahać ani chwili. Wiele wskazuje na to, że to jest ten czas, kiedy potrzeba zmiany pokoleniowej i energetycznej. Wszyscy znacie historię mojej przyjaźni z Grzegorzem Schetyną. wysoko oceniam jego ostatni rok. Natomiast czy nie lepiej będzie, aby nowi ludzie wzięli sprawy w swoje ręce? Grzegorz Schetyna większych błędów nie popełnił, ale prawdopodobnie doszedł do granicy, do ściany, wtedy warto myśleć o kreatywnych rozwiązaniach – mówił Tusk. Mimowolnie otworzył w ten sposób kwestię kreatywnego polityka Platformy Obywatelskiej. Dla mnie najbardziej kreatywnym politykiem pozostaje Sławomir Neumann. W każdym obszarze działań politycznych. Dopóki nie skrzywdzono go taśmami z rozmów w Tczewie, był także najbardziej kreatywnym oskarżycielem PiS w mediach.",,
"Papież: Nie ma przemocy, która może być uzasadniona religijnie","– Nie ma przemocy, która może być uzasadniona religijnie – powiedział przebywający w Abu Zabi w Zjednoczonych Emiratach Arabskich Franciszek. Papież zaapelował do chrześcijan i muzułmanów o sprzeciw wobec logiki zbrojnej siły.","Spotkanie pod hasłem „Międzyludzkie braterstwo” odbyło się w Memoriale imienia założyciela ZEA, szejka Zajeda ibn Sultana an-Nahajana. – Nie możemy czcić Stwórcy, nie strzegąc świętości każdej osoby i każdego życia ludzkiego: każdy jest równie cenny w oczach Boga. Nie patrzy On bowiem na rodzinę ludzką spojrzeniem preferencji, która wyklucza, ale ze spojrzeniem życzliwości, która integruje – powiedział Ojciec Święty do kilkuset osób. Franciszek podkreślił, że uznanie tych samych praw, przysługujących każdemu człowiekowi, jest wyrazem „uwielbienia imienia Boga na ziemi”. – Zatem w imię Boga Stwórcy trzeba bez wahania potępić wszelką formę przemocy, ponieważ poważną profanacją Imienia Boga jest używanie Go do usprawiedliwienia nienawiści i przemocy wobec brata. Nie ma przemocy, która może być uzasadniona religijnie – oświadczył Papież. Na początku swego wystąpienia papież przywołał wydarzenie z czasów krucjat.  – W 800. rocznicę spotkania Franciszka z Asyżu i sułtana Malika al-Kamila z zadowoleniem przyjąłem możliwość przybycia tutaj, jako człowiek wierzący, spragniony pokoju, jako brat, który szuka pokoju z braćmi. Pragnienie pokoju, promowanie pokoju, bycie narzędziami pokoju. Po to tutaj jesteśmy – mówił. Przypomniał fragment Biblii, w którym Bóg, aby ocalić ludzkość przed zniszczeniem, prosi Noego, by wszedł do arki wraz ze swoją rodziną. – My też dzisiaj, w imię Boga, aby zachować pokój, potrzebujemy wejść razem, jako jedna rodzina, do arki, która mogłaby popłynąć po wzburzonym morzu świata: arki braterstwa - zauważył Franciszek. Papież mówił: – Praktykowanie religii powinno być zatem stale oczyszczane z powracającej pokusy osądzania innych jako wrogów i przeciwników. - Każda wiara jest powołana do przezwyciężania dystansu między przyjaciółmi a nieprzyjaciółmi, aby przyjąć perspektywę Nieba, które ogarnia ludzi bez przywilejów i dyskryminacji – dodał. Franciszek wyraził uznanie dla wysiłków Zjednoczonych Emiratów Arabskich na rzecz tolerancji i zapewnienia wolności kultu oraz zwalczanie ekstremizmu i nienawiści. W ten sposób – zaznaczył – krzewiąc podstawową swobodę wyznawania swojej wiary, będącą nieodłącznym wymogiem realizacji swego człowieczeństwa, „czuwa się także, aby religia nie była instrumentalizowana i by, dopuszczając przemoc i terroryzm, nie groziło jej zaprzeczenie samej sobie”. Papież przypomniał stanowisko Kościoła katolickiego. – Nie możemy wzywać Boga jako Ojca wszystkich, jeśli wobec niektórych ludzi, stworzonych na obraz Boży, nie chcemy postępować po bratersku – zauważył. Wskazał na znaczenie wolności religijnej, która nie może ograniczać się do swobody kultu, ale musi dostrzegać brata w drugiej osobie. – Nie można głosić braterstwa, a następnie działać w odwrotnym kierunku – powiedział. Przywołał słowa z „Braci Karamazow” Fiodora Dostojewskiego. – Ten, kto sam przed sobą kłamie i własnego kłamstwa słucha, prawdy żadnej już nie widzi ani w sobie, ani dokoła siebie, a przeto szacunek traci dla siebie i dla innych - zaznaczył. „Albo wspólnie zbudujemy przyszłość, albo nie będzie przyszłości” – Nie ma alternatywy: albo wspólnie zbudujemy przyszłość, albo nie będzie przyszłości. Zwłaszcza religie nie mogą zrezygnować z pilnego zadania budowania mostów między narodami i kulturami. Nadszedł czas, kiedy religie powinny aktywniej poświęcać się, z odwagą i śmiałością, bez udawania, by dopomóc rodzinie ludzkiej w dojrzewaniu zdolności do pojednania, wizji nadziei i konkretnych dróg pokoju – wezwał. Franciszek mówił o potrzebie inwestowania w kulturę, ponieważ sprzyja ona „zmniejszeniu nienawiści oraz wzrostowi uprzejmości i dobrobytu”. Jak stwierdził, pokój i sprawiedliwość są nierozłączne. - Nie można zatem wierzyć w Boga i nie starać się żyć sprawiedliwie ze wszystkimi – dodał Franciszek. - Niech religie stają po stronie ubogich, niech czuwają jako strażnicy braterstwa w nocy konfliktów, niech będą czujną uwagą, aby ludzkość nie zamykała oczu w obliczu niesprawiedliwości i nigdy nie poddała się wobec zbyt wielu dramatów świata - apelował papież. – Braterskie współistnienie oparte na edukacji i sprawiedliwości; rozwój ludzki oparty na gościnnym włączeniu i na prawach wszystkich: to są ziarna pokoju, do których rozwijania powołane są religie – oświadczył. Podkreślał, że wyścig zbrojeń, rozszerzenie własnych stref wpływów, agresywna polityka ze szkodą dla innych nigdy nie przyniosą stabilności. Apelował o „demilitaryzację ludzkiego serca”, a ludzi religii wzywał do usunięcia wszelkich odcieni akceptacji dla słowa „wojna”. – Mamy przed oczyma jego nikczemne konsekwencje. Myślę zwłaszcza o Jemenie, Syrii, Iraku i Libii. Razem, bracia w jedynej ludzkiej rodzinie, jakiej chce Bóg, starajmy się przeciwstawić logice siły zbrojnej, spieniężeniu relacji, uzbrojeniu granic, wznoszeniu murów, kneblowaniu ubogich; temu wszystkiemu przeciwstawiamy słodką moc modlitwy i codzienne zaangażowanie w dialog – mówił papież.",,
Przemoc wobec kobiet. ONZ alarmuje,"Według Organizacji Narodów zjednoczonych w 2017 r. z rąk mężów, partnerów i członków rodziny ginęło dziennie 137 kobiet. Według danych opublikowanych przez Biuro ONZ ds. zwalczania handlu narkotykami i przestępstw (UNODC) w 2017 r. zostało zamordowanych 87 tys. kobiet i dziewcząt na całym świecie. 25 listopada przypada Międzynarodowy Dzień Eliminacji Przemocy Wobec Kobiet.","Aż w 58 proc. przypadków sprawca pochodził z najbliższego otoczenia ofiary. 30 tys. kobiet zostało zabitych przez własnych mężów bądź partnerów, 20 tys. przez innego członka rodziny.  Generalnie znacznie częściej dochodzi do zabójstw mężczyzn niż kobiet. Aż 80 proc. wszystkich ofiar stanowią mężczyźni. O wiele rzadziej stają się oni jednak ofiarami swoich partnerek. Dzieje się tak w 20 proc. przypadków, podczas gdy aż za 82 proc. zabójstw, gdzie ofiarami są kobiety, stoją ich partnerzy. Jak wynika z raportu, w największym niebezpieczeństwie znajdują się kobiety w Afryce. Tu prawdopodobieństwo pozbawienia życia przez męża lub innego członka rodziny jest najwyższe. W Europie to zagrożenie jest najniższe. Jeśli chodzi o dane liczbowe, to te najbardziej przerażające są w Azji. W 2017 r. zginęło tam 20 tys. kobiet. Sprawcy pochodzili z ich najbliższego otoczenia. Według raportu Światowej Organizacji Zdrowia (WHO) przyczyną zabójstw kobiet jest nierówny układ sił między kobietami a mężczyznami, a także „rozpowszechnione stosowanie przemocy w sytuacjach konfliktu”.Zjawisko przemocy wobec kobiet przybiera na sile w trudnych warunkach życia, takich jak wojna czy ubóstwo. Na liście ONZ, na której wyszczególniono kraje, w których najczęściej dochodzi do zabójstw kobiet na tle płci, na samej górze znalazły się kraje Ameryki Łacińskiej i Afryki – te, w których na porządku dziennym jest przestępczość zorganizowana, przemoc etniczna, bezrobocie i ubóstwo. W czołówce znalazły się Salwador (13,9 zabójstw na 100 tys. kobiet w 2017 r.) i Jamajka (11 zabójstw na 100 tys. kobiet). Niepokojące dane napływają również z krajów środkowoafrykańskich i z południa kontynentu. Przy czym należy założyć, że faktyczne liczby są o wiele wyższe, bo oficjalne dane statystyczne z poszczególnych krajów są niedokładne. W wielu wojnach przemoc wobec kobiet – gwałty, niewola, zabójstwa – jest stosowana jako systematyczny środek prowadzenia działań wojennych. Jak podaje ONZ, na całym świecie rocznie odnotowywanych jest niemal 5 tys. tzw. „zabójstw honorowych”. Wówczas członkowie rodziny zabijają kobietę, która rzekomo naruszyła religijne bądź tradycyjne zwyczaje albo wartości, np. uprawiała seks przed ślubem. Ofiary zostają zastrzelone, są kamieniowane, palone, zakopywane żywcem, duszone z „przerażającą systematycznością”, jak zaznacza ONZ. Sprawcy często pozostają bezkarni. Najczęściej do „zabójstw honorowych” dochodzi w Indiach, gdzie statystyki wykazują 1tys. takich przypadków rocznie.",,
Mniej biurokracji w UE? Jean-Claude Juncker powołał nową grupę zadaniową,"Grupę zadaniową ds. zasad pomocniczości, proporcjonalności i programu „robić mniej, ale efektywniej” powołał we wtorek przewodniczący Komisji Europejskiej Jean-Claude Juncker. Grupa ma zbadać, czy UE działa tylko tam, gdzie faktycznie wnosi wartość dodaną.","„Robić mniej, ale efektywniej” to jeden ze scenariuszy przedstawionych przez Junckera w orędziu o stanie Unii we wrześniu br., mających doprowadzić do stworzenia „bardziej zjednoczonej, silniejszej i demokratyczniejszej Unii”.Scenariusz ten sugeruje, że Unia Europejska powinna podwoić wysiłki w niektórych dziedzinach, a jednocześnie zaprzestać działań lub zmniejszyć swoje zaangażowanie w tych, w których jej ""wartość dodaną"" postrzega się jako mniejszą, a samą Unię jako niezdolną do spełniania obietnic.Nowa grupa zadaniowa rozpocznie pracę 1 stycznia 2018 r.; na jej czele stanie Frans Timmermans, pierwszy wiceprzewodniczący Komisji Europejskiej odpowiedzialny za lepsze stanowienie prawa, stosunki międzyinstytucjonalne, praworządność i kartę praw podstawowych. Ponadto w skład grupy wejdzie dziewięciu innych członków: trzech z parlamentów narodowych, trzech z Parlamentu Europejskiego, a pozostałych trzech z Komitetu Regionów.W rozesłanych we wtorek pismach Juncker poprosił szefów odpowiednich instytucji o oddelegowanie do grupy swoich przedstawicieli.",,
Konwencja KO w Sosnowcu. Schetyna: Niewiarygodna ekipa z pustymi frazesami,"PiS jest po prostu niewiarygodny, przez ostatnie lata sprowadzili ponad 20 mln ton węgla z Rosji. Gdzie są te ich obietnice, że będą walczyć o polskie kopalnie i węgiel? – pytał lider PO Grzegorz Schetyna na sobotniej konwencji Koalicji Obywatelskiej w Sosnowcu.","Schetyna podkreślił, że widzimy jak ostatnio Zagłębiem, Śląskiem zainteresowana jest ekipa rządząca. – Może tak musi być, jeżeli chce się zniwelować te różnice, ten brak zaangażowania przez wiele lat w ten region, w to województwo – ocenił szef PO.– My mówimy jak ważny jest Śląsk, Zagłębie, woj. śląskie, ale jak mogą być wiarygodni ci, którzy przez ostatnie lat sprowadzają węgiel z Rosji, to jest ponad 20 mln ton za ponad 7 mld zł. Gdzie jest ich wiarygodność, gdzie są te obietnice, w których mówią, że będą walczyć o polskie kopalnie i polski węgiel? – pytał lider Platformy. – Oni są po prostu niewiarygodni i to dziś wyraźnie mówimy – zaznaczył Schetyna.Pytał też, czy mogą być wiarygodni ci, którzy obiecując walkę o klimat, czyste powietrze „marnują, marnotrawią ok. 30 mld zł, które Komisja Europejska na ten cel przekazała”.– Niewiarygodna ekipa, z pustymi frazesami i z pustymi obietnicami i jestem przekonany, że 13 października wszyscy to z bliska zobaczą, szczególnie tu w Zagłębiu i na Śląsku – powiedział szef PO.Jego zdaniem PiS nie jest też wiarygodny, gdy mówi o kobietach i nie było „bardziej antykobiecej ekipy rządowej”. Wskazywał m.in., że na listach wyborczych Koalicji Obywatelskiej są 52 kobiety w pierwszych trójkach, a na listach PiS – 25. – Wiele kobiet i mężczyzn, którzy naprawdę ciężko pracują, ma za pracodawcę państwo. Co z ich zarobkami? Co z zarobkami pielęgniarek, nauczycielek i nauczycieli, policjantów, policjantek, urzędników. Wasze podwyżki zostały przejedzone – powiedziała z kolei Małgorzata Kidawa-Błońska.– Wasze podwyżki to setki limuzyn, których jest więcej niż karetek pogotowia; to prywatne loty; przekręty, nagrody. To wydatki na Fundację Narodową; na farmę trolli, propagandę. Tam są wasze podwyżki – wyliczała.Wicemarszałek Sejmu przekonywała, że wcale tak nie musi być dalej. – Możecie to zatrzymać i dostać swoje pieniądze. Wystarczy pójść na wybory. To wy możecie podjąć decyzję, jak będzie wyglądało wasze życie i jak będziecie zarabiali – mówiła.",,
Populiści kłócą się we Włoszech. „Jak mamy siedzieć koło tych rasistów?”,"– Jak mamy siedzieć koło tych rasistów? – te słowa 17 eurodeputowanych Ruchu Pięciu Gwiazd cytuje dziennik „La Repubblica”.  W populistycznym i eurosceptycznym ugrupowaniu doszło do buntu przeciwko planom lidera ugrupowania Beppe Grillo, by w PE zawrzeć sojusz ze skrajnie prawicową Partią Niepodległości Zjednoczonego Królestwa Nigela Farage'a.","Eurodeputowani Ruchu Pięciu Gwiazd opowiadają się za tym, by wejść do frakcji Zielonych w PE.Liderzy partii, która zajęła drugie miejsce w wyborach do europarlamentu weWłoszech, argumentują zaś, że jedyną szansą dla nich jest współpraca zbrytyjską skrajną prawicą w jednej frakcji. – Pertraktujemy też z Zielonymi, ale nie chce tam nas niemiecka delegacja –przyznał współzałożyciel populistycznego włoskiego ruchu GianrobertoCasaleggio podczas spotkania z eurodeputowanymi wybranymi z jego listy.Jest kimś „ponad Hitlerem”Prasa podkreśla, że postawa niemieckich Zielonych nie dziwi i przypominaniedawne wybryki Beppe Grillo, który podczas kampanii wyborczej powiedział,że jest kimś „ponad Hitlerem” i wykorzystał napis z bramy nazistowskiegoobozu zagłady Auschwitz, by zaatakować włoską klasę polityczną. CZYTAJ WIĘCEJ Włoska kampania zaskakuje: w centrum uwagi Hitler i Stalin  Beppe Grillo, który natychmiast po eurowyborach z 25 maja spotkał się zFarage'em, wyraża opinię, że oskarżany o rasizm i ksenofobię Brytyjczykrasistą nie jest. Grillo i Farage chcą „narozrabiać”„Ma wielkie poczucie humoru i ironii” – napisał były komik na swym blogu,przy pomocy którego kontaktuje się głównie ze swymi zwolennikami. Zwrócił też uwagę na to, że jego ruch i partię Farage'a łączy to, że obie chcą„narozrabiać” w PE i unijnych instytucjach, ostro przez nich krytykowanych. Liderzy Ruchu Pięciu Gwiazd zapewnili, że decyzja o sojuszu w PE i wyborzefrakcji zapadnie „w sieci”, to znaczy podejmą ją w internetowej sondzie jego sympatycy. Nie brak jednak opinii, że Grillo, który nie znosi żadnegosprzeciwu, już postanowił, o czym świadczą jego słowa uznania pod adresemprzywódcy brytyjskiej skrajnej prawicy.  CZYTAJ WIĘCEJ Sukces czołowego eurosceptyka: Farage wyprzedza Camerona",,
Pereira o wyniku Koalicji Europejskiej: To porażka o twarzy Donalda Tuska,"– To porażka o twarzy Donalda Tuska – powiedział szef portalu tvp.info Samuel Pereira, komentując we wtorek wyniki wyborów do europarlamentu. Tak ostrego zaangażowania, tak radykalnego włączenia się w kampanię wyborczą wcześniej nie było. Donald Tusk ucieka przed odpowiedzialnością za ten wynik wyborczy, dlatego nie chce zabrać głosu – ocenił Pereira.","Pereira w TVP Info zaznaczył, że na wynik uzyskany przez przedstawicieli Koalicji Europejskiej w niedzielnych eurowyborach wpływ miał były premier, a obecnie przewodniczący Rady Europejskiej Donald Tusk.  – Wiadomo, że Grzegorz Schetyna jest liderem Platformy Obywatelskiej i Koalicji Europejskiej, ale tak ostrego zaangażowania, tak radykalnego włączenia się w kampanię wyborczą wcześniej nie było. Donald Tusk ucieka przed odpowiedzialnością za ten wynik wyborczy, dlatego nie chce zabrać głosu. On nawet nie pogratulował tej historycznie wysokiej frekwencji. A przecież sam zachęcał do głosowania – ocenił Pereira.– Schetyna ma polityczny kompleks Jarosława Kaczyńskiego i chciałby te przystawki zjeść, ale nie umie tego zrobić – stwierdził. – Koalicji Europejskiej zabrakło trzech elementów: pracy, pokory i prawdy, żeby ten przekaz był przynajmniej bliski rzeczywistości. Można też dodać, że za dużo było pogardy do elektoratu konkurencyjnej partii, co widać po ogłoszeniu wyników. Różnego rodzaju komentarze, że Polskę należy podzielić, stworzyć jej federacyjny podział – powiedział. Jego zdaniem w ten sposób Koalicja Europejska przegrała wybory. – Kluczowe dla Schetyny jest teraz zabezpieczenie spójności w samej PO, a później zastanowienie się nad resztą – dodał.",,
„W Niemczech już tego nie ma”. Niemiecki publicysta pochwalił wolność mediów w Polsce,"Prasa w Niemczech często powtarza, że w Polsce nie ma wolności słowa. Tymczasem to w Polsce można usłyszeć zarówno poglądy lewicowe, jak i prawicowe, konserwatywne i liberalne – mówi w rozmowie z PAP niemiecki publicysta i pisarz Boris Reitschuster.","Niemiecki publicysta i autor takich książek, jak „Demokratura Putina. Jak Kreml uczy Zachód strachu” czy „Tajna wojna Putina. Jak Moskwa destabilizuje Zachód”, nie ma wątpliwości, że dzięki wolności mediów w Polsce „można sobie wybrać, można wyrobić zdanie. W Niemczech już tego nie ma”.   – Nie znam ani jednego konserwatywnego, czy wolnościowego dziennikarza, który występowałby często w telewizji, czy byłby prowadzącym programu. Podczas gdy znam bardzo wielu lewicowych. I to jest kolejna różnica w zestawieniu z Polską – wyjaśnia Reitschuster, który 16 lat był korespondentem tygodnika „Focus” w Moskwie. Zauważa, że dawno temu to media niemieckie pisały o problemach Polski, o których nie wolno było nad Wisłą wspominać. – Teraz jest na odwrót – ubolewa jeden z czołowych znawców współczesnej Rosji w RFN.  Publicysta sam padł ofiarą specyficznie rozumianej w Niemczech wolności słowa, bo Patrick Gensing, szef portalu „Faktenfider” należącego do niemieckiej publicznej telewizji ARD, wytoczył mu proces za post na Twitterze.  Pod koniec października Reitschuster zamieścił na tym portalu zdjęcie Gensinga z cytatem z wywiadu, którego ten udzielił kilka lat temu.  – Uważam, że czytelników zdobywa się raczej wtedy, kiedy dziennikarstwo prezentuje jakąś postawę, a nie mnoży fakty – powiedział Gensing, który - jak sam twierdzi – zajmuje się ustalaniem faktów i wykrywaniem fake newsów. Obok pierwszego zdjęcia Reitschuster umieścił drugie – z definicją słowa „propaganda” ze słownika języka niemieckiego: „Systematyczne rozpowszechnianie politycznych, światopoglądowych etc. idei i opinii w celu wpływania w określony sposób na powszechną świadomość”. W komentarzu dodał, że to, jak Gensing opisuje „dziennikarstwo”, pokrywa się raczej z definicją „propagandy”.  – Proszę sobie uświadomić całą groteskę tej sytuacji: osoba, która stoi na czele instytucji zajmującej się jakoby ustalaniem faktów, mówi, że nie fakty są ważne, tylko opinie i postawy – podkreśla  publicysta i dodaje, że „jest to jednak najmniej absurdalne w całej sytuacji”.  Kilka dni po zamieszczeniu wpisu na Twitterze Reitschuster dostał list z kancelarii prawnej z informacją, że naruszył prawa autorskie. Bo zdjęcie z cytatem, które zamieścił, należy do Patricka Gensinga. Do żądania złożenia oświadczenia o zaniechaniu naruszeń był dołączony rachunek na kwotę 6 tys. euro i żądanie podania prywatnego adresu.  – Potem zaczęły się dziać dziwne rzeczy. Do moich znajomych i rodziny dzwonili ludzie, podając fałszywe tożsamości i próbując wydobyć mój prywatny adres. Jest on chroniony w urzędzie miasta ze względu na groźby, które otrzymywałem. Ze względów prawnych, muszę oficjalnie zastrzec, że wychodzę z założenia, że te dziwne telefony, to zbieg okoliczności i nie mają one nic wspólnego ze sprawą Gensinga – opowiada publicysta.  – Oczywiście podałem prawnikowi swój adres i w Wigilię dostałem pozew – dodaje.  Oprócz całego szeregu wątpliwości dotyczących praw autorskich, Reitschustera nurtuje inne pytanie: czy Gensing próbuje pod pretekstem obrony swoich praw stłumić niewygodne opinie w dyskusji?  – W tej sprawie nie chodzi o Gensinga i o mnie, tylko o coś dużo ważniejszego: o to, że istnieje niebezpieczeństwo nakładania na Twitterze krytycznym komentatorom, którzy opierają się lewicowej hegemonii, kagańca – konkluduje.",,
450. rocznica zawarcia Unii Lubelskiej. Kwiaty pod obeliskiem w Lublinie,"W Lublinie trwają obchody 450. rocznicy zawarcia Unii Lubelskiej. Powstanie Rzeczypospolitej Obojga Narodów świętują wspólnie przedstawiciele władz Polski, Litwy, Białorusi, Ukrainy, Łotwy, Estonii, Czech, Węgier oraz Gruzji.","Obchody rozpoczęła uroczysta msza święta odprawiona w lubelskiej katedrze pod przewodnictwem arcybiskupa Stanisława Budzika. W homilii hierarcha podkreślił, że Rzeczpospolita Obojga Narodów objęła w rzeczywistości kilka narodów, języków, religii i wyznań chrześcijańskich.              Przed południem przed pomnikiem Unii Lubelskiej na pl. Litewskim w centrum Lublina wieńce złożyli marszałkowie Sejmu i Senatu: Marek Kuchciński i Stanisław Karczewski, przewodniczący litewskiego Seimasu Viktoras Pranckietis oraz premier Mateusz Morawiecki. Kwiaty zostały też złożone w imieniu prezydenta Andrzeja Dudy i prezydenta Litwy Gitanasa Nauseda. W imieniu prezes Trybunału Konstytucyjnego Julii Przyłębskiej wieniec złożył sędzia TK Grzegorz Jędrejek, członek Państwowej Komisji Wyborczej. Kwiaty złożyli też przedstawiciele władz lokalnych. W niedzielnych uroczystościach biorą udział także mieszkańcy Lublina oraz pasjonaci historii. Jak zaznaczył Andrzej Strawa z Lubelskiego Bractwa Kurkowego, Unia Lubelska pokazała, że współpraca narodów może przynieść wymierne korzyści. Jego zdaniem, porozumienie z 1569 roku była pierwowzorem Unii Europejskiej, a jej efektem było powstanie dość silnego podmiotu w Europie Wschodniej, mogącego rywalizować z mocarstwami, pomiędzy którymi się znajdował, albo obronić się przed nimi.             Przez cały weekend organizowane są na lubelskim placu Litewskim liczne wydarzenia. Pikniki, koncerty oraz pokazy historyczne odbywają się w miejscu, gdzie – według tradycji – w czasie Sejmu Walnego w 1569 roku obozowali Litwini. Wtedy zawarto unię między Wielkim Księstwem Litewskim a Królestwem Polskim i powołano do życia Rzeczpospolitą Obojga Narodów, jedno z najważniejszych państw ówczesnej Europy.  Oficjalne uroczystości zakończy o godz. 17:00 koncert w Centrum Spotkania Kultur.",,
"Blisko 30 tys. kibiców zebrało się, by wspólnie kolędować [WIDEO]","W stolicy Niemiec już po raz siedemnasty kibice Unionu Berlin spotkali się na stadionie ukochanego klubu, by wspólnie, w świątecznej atmosferze pośpiewać kolędy. Na wypełnionym po brzegi obiekcie w poniedziałek zgromadziło się około 28,5 tys. fanów śpiewając bożonarodzeniowe kolędy, w tym m.in. „Cichą noc” – oczywiście w niemieckiej wersji.","Nagranie z wydarzenia udostępniła w mediach społecznościowych Ambasada Niemiec w Londynie.Inicjatywa wspólnego kolędowania powstała w 2003 roku, gdy w przeddzień wigilii grupka 89 kibiców Unionu włamała się na stadion, aby po raz pierwszy zaśpiewać na jego trybunach świąteczne piosenki.   Pomysłowi nie można niczego zarzucić – przyznały władze klubu, a w następnych latach impreza przybierała na rozmiarach. W tym roku, już oficjalnie, odbyła się po raz 17.   Z powodu gigantycznego zainteresowania organizatorzy zmuszeni byli przełożyć początek festiwalu o kilkadziesiąt minut, by wszyscy chętni zdążyli wejść na stadion. Wielu fanów przyszło w czapkach św. Mikołaja, które wpisują się w klubowe barwy Unionu.",,
Ustawa medialna odczytana w Sejmie,"Projekt nowelizacji ustawy o radiofonii i telewizji autorstwa Platformy Obywatelskiej został odczytany w Sejmie. Wnioskowały o to –  jeszcze do marszałka Bronisława Komorowskiego – środowiska twórcze, które mają do niego szereg zastrzeżeń. Nowelizacja zakłada, m. in. natychmiastowe rozwiązanie rad nadzorczych mediów publicznych, a w efekcie – zmianę władz Polskiego Radia i TVP.","W Sejmie zakończyło się publiczne wysłuchanie ws. projektu nowelizacji ustaw: o radiofonii i telewizji oraz abonamentowej,który przygotowała PO. Wnioskujące o wysłuchanie środowiska twórcze zgłosiły do niego liczne poprawki. Twórcy zarzucają dokumentowi, że jest jedynie sposobem na przejęcie władzy. Przypominają też, że przygotowali własny projekt ustawy medialnej, który miała złożyć w Sejmie Platforma Obywatelska. Niepokoi ich także to, że – zgodnie z projektem PO – prawie połowę członków Krajowej Rady Radiofonii i Telewizji będzie obsadzał rząd. W TVP czterej członkowie mają być wyłaniani w konkursie przez KRRiT, a trzej wskazywani przez ministrów: skarbu, finansów i kultury. W Polskim Radiu natomiast trzej członkowie mają pochodzić z konkursu, dwaj z nominacji ministrów.  Przewodnicząca sejmowej komisji kultury i środków przekazu Iwona Śledzińska-Katarasińska przyznała, że konkurencyjny wobec PO projekt ustawy medialnej twórców jest próbą znalezienia rozwiązania całościowego. Jednak, ponieważ w sposób radykalny zmienia wszystko w mediach publicznych, wymaga dłuższej pracy.  Jak dodała nowelizacja PO jest rozwiązaniem doraźnym. Jak argumentował w imieniu twórców Jacek Żakowski, członek Komitetu Obywatelskiego Mediów Publicznych, w projekcie nie ma takiego zapisu. Jego zdaniem, ta nowelizacja jest sposobem na przejęcie władzy, a ponadto upaństwawia i upartyjnia media publiczne bardziej niż do tej pory.  Z kolei wiceprzewodniczący Stowarzyszenia Filmowców Polskich, Janusz Kijowski, apelował, aby nie wykreślać z nowelizacji ustępu dotyczącego misji mediów publicznych. Jego zdaniem, w przeciwnym przypadku tym mediom grozi zmniejszenie ich roli.  Niezadowolony z rozwiązań zaproponowanych przez PO jest także członek Komitetu Obywatelskiego Mediów Publicznych Iwo Zaniewski. Zarzuca on rządowi brak zapisów o utrzymaniu jakości programowej. Jego zdaniem nowelizacja nie zapewnia wysokiego poziomu programów radiowych i telewizyjnych. Przewodnicząca sejmowej komisji kultury Iwona Śledzińska-Katarasińska (PO)zapewniła, że zgłoszone poprawki będą rozpatrywane podczas kolejnych czytańprzygotowanego przez PO projektu. Najbliższe posiedzenie komisji w tejsprawie odbędzie się jeszcze we wtorek o godz. 15.30.Przeciwko tak szybkiemu terminowi procedowania projektu zaprotestowaliprzedstawiciele Komitetu Obywatelskiego Mediów Publicznych, argumentując, że do tego czasu nie będzie pisemnego stenogramu z wysłuchania publicznego,przez co trudno będzie uwzględnić zgłoszone w jego trakcie postulaty.Jerzy Wenderlich (Lewica) wnioskował, by na wtorkowym posiedzeniu komisjipowołać jedynie podkomisję dla rozpatrywania projektu PO, a następniepoczekać, aż Marszałek Sejmu zgłosi do prac sejmowych pozostałe dwa projektyreformy mediów publicznych: autorstwa SLD i twórców. Według Wenderlicha,kiedy wyrówna się czas prac nad tymi trzema dokumentami będzie można pracowaćnad nimi równocześnie, przy czym bazą byłby projekt twórców. WniosekWenderlicha poparła Elżbieta Kruk (PiS).  Brak zapisów dotyczących finansowania mediów publicznych to jeden z podstawowych zarzutów Prawa i Sprawiedliwości wobec projektu Platformy. Ostatnio szef PSL Waldemar Pawlak zapowiedział też, że ludowcy nie poprą projektu ustawy medialnej autorstwa PO, a wesprą propozycję twórców.",,
Coraz więcej Polaków w Irlandii Północnej,"Rośnie liczba polskich imigrantów osiedlających się w
Irlandii Płn. – wynika z danych brytyjskiego Ministerstwa Pracy i Emerytur. W roku finansowym 2011-12, z którego pochodzą najnowsze dane, Polacy byli najliczniejszą grupą imigrantów w Wielkiej Brytanii.","79 140 Polaków wystąpiło w Wlk. Brytanii w roku 2011-12 o numery ubezpieczenia społecznego, tzw. NIN (National Insurance Number), służące do rozliczeń podatkowych i innych kontaktów z urzędami, jak również do naliczania praw emerytalnych - ogłosił resort.W tym samym okresie (od początku kwietnia 2011 do końca marca 2012 r.) NIN otrzymało 47 270 imigrantów z Indiii 38 300 z Pakistanu. Na czwartym miejscu figurują Litwini (33 190), na siódmym Rumuni (22 940). W pierwszej dziesiątce znaleźli się też Łotysze (18 590) i Węgrzy (18 110). W pierwszej dwudziestce są imigranci w sumie z ośmiu nowych krajów członkowskich UE (także z Bułgarii, Słowacji i Czech). Największym magnesem dla imigrantów pozostaje Londyn, liczący ok. 8,3 mln ludzi, z czego liczbę Polaków szacuje się na ok. 150 tys. Duże polskie skupisko występuje w gminie Ealing w zachodnim Londynie, gdzie na 320 tys. mieszkańców Polacy stanowią 6,5 proc.Z danych wynika, że imigranci ciągną do miejsc, w których ich rodacy stworzyli sobie bazę. Bułgarzy chętnie osiadają w Hereford (na granicy Anglii z Walią), imigranci z Zimbabwe kierują się do Leicester w środkowej Anglii,Irakijczycy do Hull (w północno-wschodniej Anglii), Słowacy do Warrington w Cheshire, a Litwini do Peterborough (wschodnia Anglia).Z ostatnich doniesień wynika, że Polaków jest w Irlandii Płn. około 30 tys., a oficjalna liczba Polaków w  całym Zjednoczonym Królestwie wynosi 579 tys., co stanowi ok. 1 proc. ogółu ludności. Liczba imigrantów z Polski ostatnio wzrasta w Irlandii Płn. szybciej niż w innych rejonach. Polski jest drugim – po angielskim – z najbardziej rozpowszechnionych języków na Wyspach (w Walii - trzecim).",,
"Szef NATO chce negocjacji z talibami. „Wzywam, żeby przestali zabijać rodaków”","Sekretarz generalny NATO wezwał talibów do rozmów pokojowych z afgańskim rządem. Jens Stoltenberg mówił o tym w czasie wizyty w Afganistanie. Przestrzegł również fundamentalistów, że nie zdołają pokonać afgańskich sił ani przejąć władzy w kraju.","Rozmowy pokojowe organizują rząd w Kabulu oraz USA. Stoltenberg apeluje do talibów, żeby wzięli w nich udział. – Wzywam talibów i innych rebeliantów, by przestali zabijać swoich rodaków. Używanie samobójców w miastach oraz przydrożnych bomb pokazuje pogardę dla ludzkiego życia. Talibowie muszą zrozumieć, że taka walka jest bezprzedmiotowa. Jeśli chcą być częścią Afganistanu, muszą usiąść do stołu rozmów – podkreślił.Od kilkunastu miesięcy rząd w Kabulu i Stany Zjednoczone próbują zorganizować negocjacje z talibami na wysokim szczeblu. Na razie jednak mimo ogłaszanego dwukrotnie krótkiego zawieszenia broni przez władze, nie udało się przekonać fundamentalistów do rozmów.Rosyjska inicjatywaW piątek własne rozmowy w tej sprawie organizuje Rosja. W negocjacjach mają wziąć udział niższej rangi talibowie, a także przedstawiciele krajów sąsiadujących z Afganistanem. Zabraknie jednak Amerykanów oraz osób z afgańskiego rządu.Kilka miesięcy temu Moskwa zaproponowała przeprowadzenie negocjacji, mimo iż od wielu miesięcy trwają w tej sprawie rozmowy, prowadzone przez rząd Afganistanu i Stany Zjednoczone. Zarówno afgański prezydent Ashraf Ghani, jak i Waszyngton odmówili udziału w rosyjskim spotkaniu, bo jak tłumaczył Ghani, to władze w Kabulu powinny prowadzić takie rozmowy. Udział w spotkaniu w Moskwie potwierdzili już natomiast sąsiedzi Afganistanu, tacy jak Chiny, Pakistan, Tadżykistan i Uzbekistan.",,
NBP: W ciągu 10 lat podwoiła się liczba banknotów w Polsce,"Liczba banknotów pozostających w obiegu wzrosła w trzecim kwartale tego roku do 2 mld 209,8 mln sztuk. Dekadę wcześniej w obiegu było ich 1 mld 94 mln sztuk – wynika z danych Narodowego Banku Polskiego dotyczących struktury obiegu banknotów i monet.","Jak podał NBP, obecnie w obiegu najwięcej pozostaje banknotów o nominale 100 zł – 1,3 mld sztuk, a najmniej jest banknotów o nominale 500 zł, które do obiegu weszły w lutym 2017 r. Na koniec trzeciego kwartału tego roku tych ostatnich było w obiegu 19 mln sztuk. Z kolei banknotów o nominale 50 zł było 185,4 mln, tych o nominale 20 zł – 124,1 mln, a o nominale 10 zł było w obiegu 175,8 mln sztuk. Z danych banku centralnego wynika też, że na koniec trzeciego kwartału tego roku wartość banknotów będących w obiegu wyniosła 228,4 mld zł, a wartość monet będących w obiegu wyniosła 5 mld zł. NBP poinformował też, że banknot w Polsce zużywa się średnio po 379 dniach, dopiero po tym czasie trafia ponownie do Narodowego Banku Polskiego. Zgodnie z ustawą o Narodowym Banku Polskim bankowi centralnemu przysługuje wyłączne prawo emitowania znaków pieniężnych Rzeczypospolitej Polskiej. Znakami pieniężnymi, emitowanymi przez NBP, są banknoty i monety. Jak informuje NBP, zużyte lub uszkodzone banknoty i monety można wymienić na nowe w kasie dowolnego banku działającego w Polsce.",,
Premier: Inwestujemy w wiele działań związanych z innowacyjnością polskiej piłki,Premier Mateusz Morawiecki przedstawił na konferencji w Warszawie plan rozwoju futbolu w Polsce. – Inwestujemy w wiele działań związanych z innowacyjnością polskiej piłki – zapewnił szef rządu.,"Na konferencji prasowej poświęconej projektowi „Plan dla Piłki” w Centrum Olimpijskim Morawiecki przedstawił plan rozwoju krajowego futbolu. Opiera się on na pięciu głównych punktach.Pierwszy z nich mówi o rozwoju infrastruktury sportowej, m.in. o budowie boisk zadaszonych „balonami”. – Wiele takich boisk będziemy budowali razem z klubami, a także z samorządami. To jest potrzebne po to, żeby nasza młodzież, nasze kluby, grali, trenowali cały rok – zaznaczył szef rządu. Druga kwestia dotyczy rozwoju procesu szkoleniowego przez certyfikację szkółek trenerskich. Punkt trzeci mówi o bezpieczeństwie na stadionach. – Cieszę się, że z tym jest lepiej – dodał Morawiecki. Czwarty aspekt zakłada spowodowanie, aby spółki skarbu państwa angażowały się w piłkę nożną. – Część z nich już się angażuje, ekstraklasa od kilku miesięcy ma swoich sponsorów. Chcemy, żeby wsparcie było przekazywane przez duże podmioty – spółki skarbu państwa, ale też spółki prywatne do tego zachęcamy – podkreślił premier. Wiąże się z tym też punkt piąty, mówiący o tworzeniu rozwiązań regulacyjnych, podatkowych. – Tak, żeby usystematyzować, ustabilizować sytuację polskiej piłki – wyjaśnił Morawiecki.",,
Granat wrzucony do mieszkania w Goteborgu. Nie żyje 8-latek,"8-letni chłopiec zginął w Göteborgu od wybuchu granatu – poinformowała szwedzka policja. Chłopiec, zamieszkały w Wielkiej Brytanii, był wraz rodziną w odwiedzinach u krewnych.","Do ataku doszło o 3 rano w Biskopsgarten, w biednej, głównie imigranckiej dzielnicy Goteborga. Granat wrzucony z ulicy wpadł do salonu, gdzie chłopiec spał wraz z rodziną. Maluch zmarł z powodu odniesionych obrażeń w drodze do szpitala. Jego matka, siostra i brat doznali drobnych urazów.W mieszkaniu znajdowało się łącznie pięcioro dzieci i kilkoro dorosłych.Zdaniem policji atak miał związek z porachunkami w lokalnym półświatku.– Wiadomo, że w lokalu zameldowany był mężczyzna, który został skazany za udział w strzelaninie z marca 2015 r. Zginęły w niej dwie osoby.",,
„Śpiochy” do wzięcia. Warszawa szuka właścicieli nieruchomości,"Warszawski ratusz opublikował ogłoszenia ws. kolejnych 11 tzw. „śpiochów”, czyli kamienic z wnioskami o zwrot, o które nikt od dziesięcioleci się nie upominał. Jeśli w ciągu pół roku nikt nie zgłosi do nich praw, powrócą na stałe do miasta.","„Śpiochy” to nieruchomości, które zostały objęte tzw. dekretem Bieruta, w stosunku do których złożono następnie wnioski o zwrot. Jednak po złożeniu tych wniosków wnioskodawcy ani ich spadkobiercy przez dziesięciolecia nie zabiegali o zwrot nieruchomości. W konsekwencji ich status prawny jest nieuregulowany.Aby to zmienić, stołeczny ratusz zaczął zamieszczać ogłoszenia w prasie i na swojej stronie internetowej dotyczące takich właśnie nieruchomości. Adresy nieruchomości to: Barkocińska 28 i Szydłowiecka 4, Barkocińska hip. 2654, Czerniaków W-2558, Dworska 26, Grabowska 10 d. 4, Kolonia Sielce W-1349, Powązkowska 17, Prosta 9, Szlenkierów 12, Szczęśliwicka 19 i Szczęśliwicka 31.Wrócą do zasobów miastaWszystkie osoby, które złożyły wnioski zwrotowe przed 1950 r., mają teraz sześć miesięcy od ukazania się ogłoszenia na zgłoszenie się do Urzędu m.st. Warszawy, a następnie kolejne trzy na przedstawienie dokumentów potwierdzających prawa do danej nieruchomości. Jeśli to się nie stanie, postępowanie dekretowe zostanie umorzone, a nieruchomość pozostanie w zasobach miasta.Ratusz poinformował, że łącznie opublikowano już ogłoszenia odnośnie 148 nieruchomości. Pierwsza partia ukazała się w lutym br. Spośród 84 „śpiochów”, dla których upłynął już termin sześciu miesięcy, do 29 nieruchomości zgłoszono roszczenia. Dla 55 nieruchomości wolnych od roszczeń rozpoczęła się procedura, która doprowadzi do wpisania miasta jako właściciela w księgach wieczystych.",,
Janusz Korwin-Mikke cieszy się z daty wyborów. „Studenci zdążą wrócić z wakacji”,"Dlaczego wyznaczony na 25 października termin wyborów szczególnie zadowolił Janusza Korwin-Mikkego? Jak twierdzi polityk, do tego czasu z wakacji wrócą studenci, których przewodniczący partii KORWIN określa jako swój elektorat. Korwin-Mikke jest przekonany, że w wyborach uzyska dziesięcioprocentowy wynik.",,,
Potężne trzęsienie ziemi w Albanii. Pod gruzami zginęło kilkadziesiąt ludzi,"Do 40 wzrosła liczba ofiar śmiertelnych trzęsienia ziemi, które we wtorek nad ranem nawiedziło Albanię, w tym stołeczną Tiranę i okolice – poinformowało albańskie ministerstwo obrony po wydobyciu spod gruzów przez ratowników kolejnych 10 ciał. Rannych zostało co najmniej 650 osób, w tym 10 poważnie.","„W nocy ze środy na czwartek odnaleźliśmy kolejnych 10 ofiar” – przekazał resort w komunikacie. Ekipy ratownicze wydobyły spod gruzów 46 osób, które przewieziono do szpitali w Tiranie. Ale – jak zastrzegło ministerstwo obrony – maleją szanse na odnalezienie kogokolwiek żywego. Pracę ratowników dodatkowo utrudniają nieustające wstrząsy wtórne – podaje agencja AFP. W wyniku trzęsienia ziemi o magnitudzie 6,4, które nawiedziło kraj ok. godz. 4 nad ranem we wtorek, szczególnie ucierpiało miasto Durres nad Adriatykiem oraz okolice najbliższe epicentrum wstrząsu, które znajdowało się ok. 30 km na północny zachód od Tirany, w tym miejscowość Thumane. Według ministerstwa zdrowia w trzęsieniu ziemi rannych zostało co najmniej 650 osób, w tym 10 poważnie. Środa była w Albanii dniem żałoby narodowej. Caritas Polska zapowiedziała udzielenie pomocy Albańczykom. O wsparcie Albańczyków zaapelował zastępca dyrektora Caritas Polska Jarosław Bittel. – W Albanii zginęły dziesiątki ludzi przysypanych gruzami swoich zniszczonych domów. Trzeba pamiętać, że Albania jest jednym z najbiedniejszych krajów naszego kontynentu, gdzie dochód per capita wynosi zaledwie jedną czwartą średniej unijnej. Sprawia to, że wartość pomocy udzielonej przez Polaków nabiera szczególnego znaczenia. Najbardziej palącym problemem jest niedostateczny dostęp do jedzenia oraz schronienia. Chcemy wesprzeć lokalną Caritas w najpilniejszych potrzebach – wyjaśnił. Lokalna Caritas dystrybuuje wodę, jedzenie, leki, artykuły higieniczne i sanitarne oraz zapewnia schronienie poszkodowanym. Priorytetowe jest dostarczenie koców i łóżek, ponieważ w ostatnich dniach w Albanii znacząco obniżyła się temperatura. Pracownicy Caritas i wolontariusze docierają do dotkniętych katastrofą i organizują centra wsparcia rodzin. Uruchomiono fundusz awaryjny w wysokości 15 tysięcy euro, a swoją pomoc zaoferowały już Caritas Kosowo oraz Caritas Włochy. Albania znajduje się w strefie podatnej na trzęsienia ziemi, którą co kilka dni nawiedzają wstrząsy, choć większość z nich nie jest odczuwalna. Jest to jedno z najtragiczniejsze w skutkach trzęsienie ziemi w historii Albanii. W  1979 r. w podobnej tragedii zginęło tam 40 osób.",,
Rewolucja w Watykanie. Dyrektorem muzeów została kobieta,"Papież Franciszek nie jest gołosłowny. Nie tylko mówi, że w Kościele powinno być więcej kobiet na kierowniczych stanowiskach, ale sam daje przykład. Dyrektorem Muzeów Watykańskich od Nowego Roku jest 54-letnia Barbara Jatta, pierwsza w
historii kobieta na tym stanowisku.","Nominacja ta zapowiedziana została w czerwcu 2016 roku, gdy Barbara Jatta objęła stanowisko wicedyrektora. Przez 14 lat, od 1996 r., pracowała w Bibliotece Watykańskiej. Sześć lat temu Benedykt XVI przeniósł ją stamtąd do działu rycin muzeów, a pół roku temu Franciszek wyznaczył na następcę ówczesnego dyrektora. Przez dziewięć lat był nim profesor Antonio Paolucci, wybitny włoski historyk sztuki. W przeszłości był m.in. dyrektorem florenckiej Galerii Uffizi, ministrem kultury Włoch i kierował odbudową bazyliki św. Franciszka w Asyżu po trzęsieniu ziemi w roku 1997 roku. Barbara Jatta nie kryje podziwu i szacunku dla swego znakomitego poprzednika, ale zapowiedziała już, że nie będzie kontynuować jego polityki hojnego wypożyczania dzieł sztukiinnym muzeom. Ograniczy ją, i to drastycznie. Obliczyła, że prof. Paolucci w czasie swojego urzędowania wypożyczył 3,7 tys. dzieł. W jednym z wywiadów ujawniła, że w Muzeach Watykańskich nie był jeszcze papież Franciszek. - Widocznie ma pilniejsze sprawy. Nie będę go oficjalniezapraszać, przyjdzie kiedy zechce – oświadczyła pierwsza kobieta kierująca placówką, założoną ponad pół tysiąca lat temu.",,
USA ograniczają wydawanie wiz dla obywateli sześciu państw,"Zgodnie z piątkowym rozporządzeniem prezydenta Donalda Trumpa Stany Zjednoczone ograniczą wydawanie wiz dla obywateli Nigerii, Erytrei, Kirgistanu, Birmy, Sudanu oraz Tanzanii.","Stojący na czele resortu bezpieczeństwa narodowego USA Chad Wolf powiedział w piątek, że sześć państw nie spełniło amerykańskich kryteriów, m.in. w dziedzinie bezpieczeństwa. Wśród problemów wskazał na niską jakość paszportów oraz na niedostateczną wymianę informacji wywiadowczych dotyczących terroryzmu.  Białoruś, której groziło dodanie na listę państw z ograniczonym ruchem wizowym, podjęła działania zapobiegające i nie będą obowiązywać ją ograniczenia wizowe - dodał Wolf.   USA zawieszą wydawanie wiz, które mogą prowadzić do stałego pobytu, dla obywateli Erytrei, Kirgistanu, Birmy oraz Nigerii. Obostrzenia te nie dotyczą wiz tymczasowych dla turystów, przedsiębiorców, studentów oraz pracowników.   Rząd USA nie będzie wydawał też określonego rodzaju wiz obywatelom Sudanu oraz Tanzanii. Nowe przepisy wejdą w życie pod koniec lutego.",,
Gersdorf porównuje projekt PiS do stanu wojennego. „To godna kontynuacja bezprawia”,"Nie żyjemy i nie chcemy żyć, jako wolni obywatele dumnej Rzeczypospolitej, w państwie autorytarnym. Proszę, aby ostatecznie zaniechać nienawiści do sędziów i sądów jako broni w walce o władzę – napisała w oświadczeniu I prezes SN Małgorzata Gersdorf.","Obszerny projekt nowelizacji przepisów o ustroju sądów i Sądzie Najwyższym, a także o sądach administracyjnych, wojskowych i prokuraturze  przygotowany przez posłów PiS został złożony w Sejmie. Jak poinformował Sąd Najwyższy, do Kancelarii Sejmu trafiła licząca ponad 40 stron opinia SN do projektu. Jak napisano, sprzeczność pomiędzy prawem polskim a unijnym, jaką projektodawca zamierza wywołać, z dużym prawdopodobieństwem prowadzić będzie do wszczęcia przez instytucje Unii Europejskiej procedury o stwierdzenie uchybienia zobowiązaniom wynikającym z traktatów, a w dłuższej perspektywie do konieczności opuszczenia Unii Europejskiej. Do projektu PiS w sprawie sędziów w oświadczeniu odniosła się I prezes SN Małgorzata Gersdorf. Nawiązując do stanu wojennego oceniła, że w projekcie „znajdujemy godną kontynuację bezprawia lat 80. minionego stulecia”. „Jest tam wszystko: zakaz korzystania przez sędziów z wolności słowa, ustanowienie mechanizmu inwigilacji oraz drastyczne ograniczenie ich prawa do posiadania profili w portalach społecznościowych, rozwinięcie katalogu przewinień dyscyplinarnych, które ubrano w najbardziej nieostre z możliwych słowa, próbę rozstrzygania ustawą ważności sędziowskich aktów powołania – wszak należących do prerogatyw prezydenckich, a nie uprawnień Sejmu. Przede wszystkim jednak znajdziemy w nim zakaz stosowania prawa” – czytamy w oświadczeniu. „Kłamstwo powtarzane po wielokroć nie staje się prawdą. Nie żyjemy i nie chcemy żyć, jako wolni obywatele dumnej Rzeczypospolitej, w państwie autorytarnym. Odrzucaliśmy to w roku 1981 i nie zgadzamy się na to w roku 2019” – czytamy w oświadczeniu. „Proszę zatem, aby ostatecznie zaniechać nienawiści do sędziów i sądów jako broni w walce o władzę, zwłaszcza że represje, tak jak w 1981 roku, będą raczej smutnym wyrazem bezsilności, a nie manifestacją siły. Wzywam rząd i parlament do pomiarkowania i uczciwej dyskusji o tym, jak dla dobra wspólnego uzdrowić stan rzeczy, który powstał z winy tych władz. Proszę o rozpoczęcie prawdziwej dyskusji nad naprawą wymiaru sprawiedliwości w Polsce. Apeluję wreszcie o to, aby zaprzestać kampanii lżenia i wyszydzania tych, którzy swoje życie i siły oddali w służbie Rzeczypospolitej – sędziów sądów powszechnych, administracyjnych, wojskowych i Sądu Najwyższego” – napisała prezes Gersdorf. I prezes SN podkreśliła też, że prawo polskie i europejskie płyną tym samym nurtem. „Dla nas, sędziów polskich i europejskich, bo i takimi jesteśmy, nie ma sprzeczności między Konstytucją a Traktatem. Na sądy nie da się nałożyć kagańca w postaci wyroków Trybunału Konstytucyjnego, które ograniczą instytucję pytań prejudycjalnych, bo jego rozstrzygnięcia nigdy nie mogą sądom państw członkowskich zamykać drogi do Trybunału Sprawiedliwości4 . Takie rozwiązanie prowadzić będzie wprost do wystąpienia przez Polskę z Unii Europejskiej” – napisała.",,
Pielgrzymka w obronie Telewizji Trwam,"Przedstawiciele środowiska związanego z Radiem
Maryja i TV Trwam, zabiegającego o przyznanie tej telewizji miejsca na multipleksie cyfrowym, przybyli w sobotę na Jasną Górę. Modlili się w intencji zagrożonej – ich zdaniem – wolności i katolickich mediów.","Na Pielgrzymkę Zawierzenia Królowej Polski Radia Maryja i Telewizji Trwam od kilku tygodni zapraszał na antenie toruńskiej rozgłośni jej dyrektor o.Tadeusz Rydzyk, by modlić się w intencji katolickich mediów i „prosić o opiekę w trudnym czasie dyskryminacji i wykluczania”. Mszy dla przybyłych przewodniczył metropolita częstochowski abp Wacław Depo.– Odmowa miejsca na multipleksie Telewizji Trwam nie tylko jest złamaniem unijnego prawa pluralizmu mediów, ale jest również wyrazem ideologii antyreligijnej, spychającej religię chrześcijańską do muzealnego getta –powiedział metropolita.Na zakończenie mszy do zebranych przemówił o. Rydzyk, wspominając m.in. jasnogórskie nauki prymasa Stefana Wyszyńskiego. Dziękował też m.in. episkopatowi oraz obecnym na pielgrzymce parlamentarzystom za poparciedziałań w obronie Telewizji Trwam.W kwietniu zeszłego roku Krajowa Rada Radiofonii i Telewizji nie przyznała fundacji o.Rydzyka Lux Veritatis – nadawcy TV Trwam – koncesji na nadawanie na pierwszym multipleksie cyfrowym. KRRiT tłumaczyła to niepewną sytuacjąfinansową fundacji. Lux Veritatis odwołała się od tej decyzji; jej odwołanie Rada odrzuciła w styczniu. Fundacja złożyła skargę do sądu administracyjnego.KRRiT wielokrotnie podkreślała, że nieprzyznanie Lux Veritatis miejsca na multipleksie nie oznacza, że wraz z wyłączeniem telewizji analogowej w Polsce TV Trwam przestanie być dostępna dla odbiorców. Fundacja posiada koncesję narozpowszechnianie programu drogą satelitarną - może on być odbierany zapomocą anten satelitarnych oraz w sieciach telewizji kablowej.W minioną niedzielę w Gdańsku, Lublinie i Białymstoku, a wcześniej także w innych miastach, odbyły się manifestacje w proteście przeciwko nieprzyznaniu Telewizji Trwam miejsca na multipleksie. Kolejne takie protesty planowane są 31 marca w Poznaniu, Kielcach, Szczecinie i Wrocławiu. 21 kwietnia ma odbyć się ogólnopolska manifestacja w Warszawie.",,
Najnowszy sondaż do Sejmu. Zjednoczona opozycja o włos od PiS. „Badanie zleciło PO”,"Sondaż pracowni Kantar Public, którego wyniki opublikowało Radio ZET, powstał na zlecenie Platformy Obywatelskiej – poinformowała sondażownia. Z badania wynika, że w wyborach do Sejmu i Senatu zjednoczonej opozycji brakuje zaledwie trzech punktów procentowych do Prawa i Sprawiedliwości.","Jak informowało Radio ZET, 40 proc. badanych w najnowszym sondażu Kantar „deklaruje poparcie dla PiS w nadchodzących jesiennych wyborach i tylko zjednoczona opozycja – składająca się także z PSL i SLD – ma szansę powalczyć z PiS, bo dzielą ją od lidera 3 pkt procentowe”. „Jeśli opozycja pójdzie pojedynczo do wyborów, PO może liczyć na 26 proc. głosów, Wiosna – na 6 proc., a PSL i SLD znalazłyby się poza parlamentem. Do Sejmu ma szansę dostać się jeszcze Kukiz’15” – cytowała wyniki badania rozgłośnia.Jak informuje 300.polityka, sondaż został przeprowadzony na zlecenie Platformy Obywatelskiej, radio nie podało tej informacji. „Potwierdzam, badanie zostało faktycznie wykonane. Zleceniodawcą była Platforma Obywatelska” – poinformowała Urszula Krassowska z Kantar.Sondaż przeprowadzono 3-4 lipca 2019 r. na 1000-osobowej próbie dorosłych mieszkańców Polski. Według radia 77 proc. badanych deklaruje, że zamierza pójść do wyborów.",,
Prezydent USA z okazji Dnia Niepodległości: Historia Ameryki jedną z najwspanialszych,"Jesteśmy częścią jednej z najwspanialszych historii kiedykolwiek opowiedzianych, historii Ameryki – mówił Donald Trump na obchodach Dnia Niepodległości. Jego wystąpienie przerywały pokazy lotnicze i pieśni w wykonaniu zespołów wojskowych.","„Celebrujemy naszą historię, naszych ludzi i bohaterów, którzy z dumą bronią naszej flagi - dzielnych mężczyzn i kobiety ze Stanów Zjednoczonych” – podkreślił Trump w trakcie Salutu dla Ameryki.Przemawiając w strugach deszczu przy Pomniku Lincolna przywódca USA uderzył w patriotyczne tony. Jego wystąpienie miało na ogół apolityczny charakter. Wskazywał natomiast na wyjątkowość Ameryki.Nad uczestnikami uroczystości przelatywały m.in. Super Hornet F-18s, F-35Cs, helikoptery Apache, bombowiec B-2 oraz myśliwce F-22.Prezydent nawiązywał do uchwalonej 4 lipca 1776 r. Deklaracji Niepodległości i jednego z jej współautorów Thomasa Jeffersona.„Wszyscy ludzie zostali stworzeni jako równi, zostali wyposażeni przez Stwórcę we wrodzone i niepodważalne prawa, do których należą prawo do życia, prawo do wolności i dążenie do szczęścia” – przypominał.Wystąpienie Trumpa nasycone było odniesieniami do odległej i bliższej historii Stanów Zjednoczonych oraz jej herosów. Zwracał szczególną uwagę na bohaterstwo amerykańskich żołnierzy. Aby to podkreślić, poprosił, aby towarzyszyli mu na scenie p.o. ministra obrony Mark Esper i przewodniczący Kolegium Szefów Sztabów Sił Zbrojnych USA gen. Joseph Dunford.Trump mówił o udziale Amerykanów w II wojnie światowej, wspominał wojny w Korei i Wietnamie, a także ostatnie starcia z Al-Kaidą i ISIS. Wskazując na potęgę militarną wyszczególnił rodzaje nowoczesnych amerykańskich sił zbrojnych, armii, lotnictwa, marynarki, straży przybrzeżnej, Marines i zapowiadane siły kosmiczne.„Nic nie jest w stanie zastąpić zwycięstwa. Mamy najwspanialszych żołnierzy na świecie” – przekonywał Trump. Zaznaczył, że podobnie jak 243 lata temu, także obecnie amerykańska wolność i jej przyszłość spoczywa na barkach mężczyzn i kobiet, którzy chcą ją bronić.",,
Kamiński prosi Ziobrę o upublicznienie materiałów dotyczących „willi Kwaśniewskich”,"Minister Koordynator Służb Specjalnych Mariusz Kamiński zwrócił się do Prokuratora Generalnego Zbigniewa Ziobro o przekazanie opinii publicznej materiałów zgromadzonych w śledztwie dotyczącym „willi Kwaśniewskich” w Kazimierzu Dolnym – poinformował Stanisław Żaryn, rzecznik Ministra Koordynatora Służb Specjalnych.","W oświadczeniu opublikowanym  przez Żaryna podkreślono, że  „wersja wydarzeń przedstawiana obecnie w mediach przez Tomasza Kaczmarka jest nieprawdziwa, a złożone przez niego w grudniu 2019 r. zeznania są fałszywe. Są one sprzeczne nie tylko z wcześniejszymi zeznaniami składanymi pod groźbą odpowiedzialności karnej w prokuraturze oraz przed sądem, ale także z wielokrotnie prezentowaną przez niego publicznie wersją wydarzeń”.  Przypomniano, że w listopadzie 2019 r. Tomaszowi Kaczmarkowi prokuratura postawiła szereg zarzutów karnych dotyczących „wielomilionowych oszustw finansowych w tzw. aferze stowarzyszenia Helper”.",,
Piłkarz zabił kurę i wyleciał z boiska,"Jak nagle zostać słynnym piłkarzem, choć gra się w lidze amatorskiej? Chorwat Ivan Gazdek w trakcie meczu NK Jelengrad – Jasenovac kopnął… kurę i ją zabił. Teraz mówi o nim cały świat.","Do makabrycznego zdarzenia doszło 2 listopada. W półamatorskiej lidze chorwackiej ekipa NK Jelengrad zmierzyła się z Jasenovacem. W trakcie meczu na boisko wbiegły kury. Najintensywniej przepędzać zaczął je 23-letni zawodnik gospodarzy, Ivan Gazdek.Piłkarz najpierw biegł za uciekającymi ptakami, po czym kopnął jedną z kur. Potem podniósł ją i przerzucił ją przez płot. Ptak zdechł. Sędzia prowadzący spotkanie uznał, że zachowanie Gazdka było niesportowe. Piłkarz obejrzał czerwoną kartkę i musiał opuścić murawę.O sprawie zaczęły informować media z całego świata. Gazdek stał się antybohaterem internetu. – Kury ciągle wchodzą na boisko i gra musi być wstrzymywana. Tam jest pełno kału i warunki są niehigieniczne. Pobiegłem za kurami, żeby je przepędzić, machnąłem stopą i przypadkiem zabiłem jedną – wyjaśnił 23-letni Chorwat.  – Lubię zwierzęta i sam jestem właścicielem psa oraz dwóch kotów – tłumaczył się.",,
Pomiar emocji i stresu astronautów łatwiejszy dzięki polskiemu rozwiązaniu,"Urządzenie monitorujące wybrane emocje np. strach oraz poziom relaksu i stresu z dokładnością sięgającą 99 proc. opracowały polskie firmy dla Europejskiej Agencji Kosmicznej (ESA). Może przydać się ono zarówno astronautom, ale też np. służbom mundurowym czy sportowcom.","Technologia Adiutis, którą stanowi urządzenie mobilne wraz z oprogramowaniem i algorytmami, została opracowana dla ESA w ramach programu Polish Industry Incentive Scheme. Opracowały ją bydgoskie firmy Sybilla Technologies (główny wykonawca), STAR-PROJEKT oraz Pracownia Usług Psychologicznych.„Stworzona przez nas technologia może być wykorzystywana w wielu dziedzinach, od wsparcia szkolenia i monitorowania astronautów, przez służby mundurowe, sportowców i wszystkich użytkowników indywidualnych, którym zależy na zwiększonej świadomości stanu psychofizjologicznego i emocjonalnego” – tłumaczy Zdzisław Sybilski, właściciel Pracowni Usług Psychologicznych, cytowany w przesłanej informacji prasowej.Adiutis działa w oparciu o analizę zmienności rytmu serca i tzw. reakcji skórno-galwanicznej. To reakcja skóry, wywołana przez zmiany aktywności gruczołów potowych w następstwie przeżywanych emocji lub reakcji na bodźce. Na razie urządzenie potrafi monitorować stan neutralny, strach i obrzydzenie. Do zebrania sygnałów Adiutis wykorzystuje diody fotopletyzmograficzne i materiały przewodzące zintegrowane z materiałem dobrze przylegającym do skóry. Od tego będzie zależała jakość zbieranego sygnału. Najlepiej sprawdzają się materiały stosowane przy produkcji bielizny termoaktywnej.– Miejsca, z których najczęściej zbieramy sygnał, to stopy i dłonie (w przypadku reakcji skórno-galwanicznej) oraz czoło i kostka (w przypadku analizy zmienności rytmu serca). Docelowo nie potrzeba będzie więc ubierać całego specjalnego stroju, a jedynie skarpetki, rękawiczki czy opaskę na czoło. System jest więc elastyczny jeśli chodzi o użytkowników o różnych potrzebach – podkreśliła rozmówczyni.Zebrany sygnał jest następnie przesyłany do modułu elektronicznego Adiutis, a stamtąd bezprzewodowo łączy się z komputerem stacjonarnym. Moduł elektroniczny może być umieszczony w dowolnym miejscu wygodnym dla użytkownika. – W testach mobilnych moduł znajdował się na plecach użytkownika w specjalnej kieszonce, aby nie krępować ruchów – zaznaczyła Sybilska.Dane są następnie analizowane przez sieci neuronowe, czyli służące do prowadzenia obliczeń matematyczne modele opierające się na idei sztucznego neuronu. Jak tłumaczy Agnieszka Sybilska, analizując sygnał psychofizjologiczny, czy to reakcję skórno-galwaniczną, czy zmienność rytmu serca, sieci neuronowe szukają w nim zależności i wzorów bazując na tzw. deskryptorach (inaczej cechach) sygnału. Cechy te mówią np. o tym, jak szybko nasze ciało reaguje na bodźce z zewnątrz, jak silna jest ta reakcja oraz jak szybko (lub jak wolno) wracamy po wystąpieniu bodźca do poziomu wyjściowego.– Nasze reakcje są bardzo różne i zależą od wielu czynników, predyspozycji. W skrajnych przypadkach zapis sygnału relaksu dla jednej osoby może przypominać zapis stresu dla drugiej. Dlatego ważna jest „kalibracja” sieci dla konkretnego użytkownika w celu uzyskania optymalnych rezultatów – podkreśliła.Lech Starczak, prezes STAR-PROJEKT w przesłanym komunikacie prasowym przekonuje, że urządzenie jest lekkie, ergonomiczne w codziennym użytkowaniu, a niski pobór prądu w połączeniu ze stabilną transmisją bezprzewodową pozwala na długi czas mobilnej pracy.",,
"Kreml odtajnia dokumenty paktu Hitler-Stalin. I twierdzi, że Polska wspierała III Rzeszę","Ministerstwo obrony Rosji opublikowało dokumenty związane z napaścią hitlerowskich Niemiec na Polskę. Wśród nich są kopie odtajnionych protokołów Paktu Ribbentrop-Mołotow (Hitler-Stalin). Na specjalnej stronie internetowej, na której umieszczono skany, stwierdzono, że Polska „wspierała faszystowski blok” Niemiec i Włoch na równi z Japonią. Jako cel publikacji resort wskazał „ochronę prawdy historycznej”.","W ocenie części rosyjskich historyków tego typu publikacje obrony mają charakter propagandowy, a dobór prezentowanych dokumentów odpowiada historycznej linii Kremla. Tajne protokoły Paktu Ribbentrop-Mołotow znane są od kilkudziesięciu lat, a ich kopie udostępniła już wcześniej strona niemiecka. Do tej pory rosyjscy politycy, w tym Władimir Putin, przedstawiali te dokumenty tak, aby zdjąć ze Związku Radzieckiego odpowiedzialność za napaść na Polskę i rozpętanie drugiej wojny światowej.  Opublikowane przez rosyjski resort obrony kopie tajnych protokołów wraz z szyfrogramami radzieckich dowódców mają wskazywać, że Moskwa nie miała wyjścia i musiała zawrzeć z Hitlerem pakt, aby odsunąć w czasie niemiecką agresję na ZSRS i usprawiedliwić napaść Armii Czerwonej na Polskę 17 września 1939 r.  Wśród dokumentów znajduje się sporządzona odręcznie notatka służbowa szefa Sztabu Generalnego Armii Czerwonej Borisa Szaposznikowa, datowana na 24 marca 1938 r. Jej adresatem był ludowy komisarz obrony ZSRR Kliment Woroszyłow.  Szaposznikow w swoim opracowaniu przewidywał m. in. warianty „imperialistycznej wojny”: wspólnego, polsko-niemieckiego uderzenia na Sowiety, wspieranego przez Łotwę, Estonię i Finlandię. Ministerstwo obrony podaje, że dokumenty te publikowane są po raz pierwszy. Wyraża przekonanie, że materiały te pozwolą na „wyrobienie sobie opinii o tym, jak i dlaczego w tak niełatwej sytuacji wojskowo-politycznej podejmowano te lub inne decyzje”. Zdaniem ministerstwa wśród dokumentów są takie, które „zmieniają całkowicie tradycyjne wyobrażenia o nadciągającej »burzy« i przyczynach podpisania paktu Ribbentrop-Mołotow”. Publikacja „jest kontynuacją działalności resortu obrony, której celem jest ochrona i bronienie prawdy historycznej, przeciwdziałanie fałszowaniu historii i próbom rewidowania rezultatów Wielkiej Wojny Ojczyźnianej i II wojny światowej” – oświadczył rosyjski resort. Mianem Wielkiej Wojny Ojczyźnianej określa się w Rosji okres od ataku Niemiec na Sowiety 22 czerwca 1941 r. do zakończenia II wojny światowej, gdy ZSRS walczył po stronie koalicji antyhitlerowskiej. Badający zbrodnie stalinowskie historyk stowarzyszenia Memoriał, Nikita Pietrow w jednym z wywiadów dla Polskiego Radia stwierdził, że „niemal cała historia ZSRS do dziś opiera się na kłamstwach i propagandowych niedomówieniach”.",,
Boniek do władz Warszawy: Zamiast LGBT promujcie sport,"„Zamiast walić w dzieci LGBT proponuję promocje w PSRP ( Park, Sport, Rywalizacja, Przyjaźń)” – napisał na Twitterze Zbigniew Boniek. Prezes PZPN odniósł się w ten sposób do podpisanej przez prezydenta Warszawy Rafała Trzaskowskiego Karty LGBT+.","Boniek postanowił udzielić rady władzom Warszawy. Jego zdaniem powinny się one skoncentrować na promocji sportu, a nie postulatach środowisk LGBT. Wpis dawnej gwiazdy polskiej reprezentacji spotkał się z wieloma przychylnymi komentarzami na Twitterze.Podpisanie przez Trzaskowskiego Karty LGBT+ krytykuje wiele środowisk społecznych i znanych postaci. Dokument zakłada m.in., że dzieci od 4 do 6 lat dowiedzą się o „masturbacji we wczesnym dzieciństwie”, a 6-9-latkom miałaby zostać przekazana wiedza o antykoncepcji, seksie w przestrzeni wirtualnej, autostymulacji, stosowaniu „języka seksualnego”. W celu walki z Kartą LGBT+ organizacje pozarządowe powołały Stowarzyszenie Ruch 4 Marca. Deklaracja narusza ich zdaniem „podstawowe poczucie bezpieczeństwa i wolności”, a „wdrożenie jej wytycznych może prowadzić do naruszenia szeregu postanowień Konstytucji RP”.",,
Piłkarze holenderskiego klubu upamiętnili gen. Stanisława Maczka,„Stanisław Maczek Stadion” – taki napis widnieje na banerze zawieszonym nad wejściem na stadion klubu NAC Breda w południowo-zachodniej Holandii. W ten sposób drużyna piłkarska chce uczcić pamięć polskiego generała. 29 października przypada rocznica wyzwolenia miasta Breda przez 1. Polską Dywizję Pancerną gen. Stanisława Maczka spod niemieckiej okupacji.,"Klub NAC Breda opublikował w mediach społecznościowych zdjęcie baneru z napisem „Stanisław Maczek Stadion”. Jeden z internautów poparł inicjatywę drużyny, komentując, że to „świetny pomysł, aby upamiętnić Stanisława Maczka”.W uroczystościach 75-lecia wyzwolenia Bredy przez 1. Polską Dywizję Pancerną gen. Maczka uczestniczą m.in. – Andrzej Duda wraz małżonką oraz król Niderlandów Willem-Alexander również z małżonką. Od 28 do 30 października para prezydencka składa oficjalną wizytę w Królestwie Niderlandów.Obchody 75. rocznicy wyzwolenia Bredy spod okupacji niemieckiej rozpoczęły się w już sobotę rano na Polskim Honorowym Cmentarzu Wojskowym w Oosterhout (w pobliżu Bredy), gdzie złożono hołd generałowi i dowodzonej przez niego 1. Polskiej Dywizji Pancernej. Następnie w Bredzie złożono kwiaty przed tablicą poświęconą żołnierzom gen. Maczka – w miejscu, gdzie 11 listopada 1944 r. została odprawiona pierwsza msza polowa w wolnym już mieście.",,
Rosyjska prasa o szczycie: „NATO wymyśla sobie wroga”,"„Europa nad przepaścią” – „Rossijskaja Gazieta"" tym tytułem sugeruje złą atmosferę wśród państw europejskich. Rządowy dziennik twierdzi, że na warszawskim szczycie NATO mogą zapaść decyzje, które podważą wzajemne zaufanie i bezpieczeństwo w „starym świecie”.","Rozmówcą gazety jest rosyjski ambasador przy OBWE Aleksandr Łukaszewicz. Dyplomata jest zdania, że Zachód, wykorzystując kryzys ukraiński, zniszczył wszystkie ważne mechanizmy współpracy. „I teraz, w nowych realiach, oni proponują Rosji odbudowę dialogu, nie rezygnując przy tym ze swoich sankcji i innych niezgodnych z prawem działań” – stwierdza Łukaszewicz.Dyplomata zwraca uwagę, że kraje Unii Europejskiej mają do rozwiązania dwa poważne problemy: jeden związany z Ukrainą, a drugi z Brexitem. W jego opinii, z tym pierwszym nie będą mogły sobie poradzić, dopóki władze w Kijowie nie zaczną realizować porozumień z Mińska. Natomiast kwestia Brexitu, jak tłumaczy, nie doprowadzi do rozpadu Unii, ale poszczególne państwa będą wyraźniej demonstrować swoje własne zdanie na międzynarodowych forach. „NATO sztucznie wymyśla sobie wroga”Warszawski szczyt NATO nie przyniesie zmian w kontaktach z Rosją  – przekonuje z kolei „Kommiersant”. Dziennik opublikował wywiad z rosyjskim ambasadorem przy Sojuszu Północnoatlantyckim, w którym Aleksandr Gruszko stwierdza, że Moskwa nie jest zainteresowana konfrontacyjnym tonem dialogu z Brukselą.W ocenie rosyjskiego dyplomaty, podejście NATO do Rosji opiera się na dwóch założeniach: powstrzymywania poprzez wzmacnianie obrony i utrzymywanie kanałów politycznego dialogu. Aleksandr Gruszko wylicza, że w trakcie warszawskiego szczytu zostaną potwierdzone decyzje: o wysłaniu dodatkowych batalionów do krajów wschodniej Europy, w tym do Polski, zwiększona zostanie częstotliwość ćwiczeń w pobliżu rosyjskich granic, a także uzyskają akceptację plany rozbudowy systemu tarczy antyrakietowej.„My ze swojej strony zrobimy wszystko, aby nie została naruszona równowaga sił” – podkreśla rosyjski dyplomata. Skarży się też, że w NATO wciąż żywe są stereotypy zimnej wojny. „NATO stworzono dla odparcia zagrożenia ze Wschodu, dlatego teraz sztucznie wymyśla ono sobie wroga i walczy z nim” – dodaje Aleksandr Gruszko.",,
Ambasada Chin wsparła WOŚP. Przekazała dar na licytację,"„Sekretarz ambasady zadzwonił do Fundacji i przekazał, że Ambasador Chin chciałby się spotkać i osobiście przekazać przedmiot na licytację, ponieważ doskonale wie, czym jest Fundacja WOŚP i że organizujemy ogromny, odbywający się w całej Polsce i na świecie Finał”  – poinformował w mediach społecznościowych Jerzy Owsiak, prezes Fundacji   Wielkiej Orkiestry Świątecznej Pomocy.","Jak poinformował Owsiak, rozmowa z ambasadorem Chin w Polsce, Liu Guangyuan, odbyła się w języku polskim. Podczas godzinnego spotkania prezes Fundacji WOŚP opowiedział dyplomacie o festiwalu oraz o mieszkających w Chinach Polakach, którzy są zaangażowani w zbiórkę odbywającą się w ramach Finału WOŚP. „(…) zdążyłem jeszcze wspomnieć Panu Ambasadorowi, że w Polsce wiele lat temu niezwykle popularne były chińskie termosy i chińskie… ręczniki. Nie zagłębiałem się już w tłumaczenie historii Towarzystwa Przyjaciół Chińskich Ręczników, ale sądząc po bardzo pogodnym usposobieniu Pana Ambasadora myślę, że kiedyś ten moment może nastąpi” – napisał Owsiak na Facebooku.",,
„Wstydzę się”. Były szef komisji antyalkoholowej jechał na podwójnym gazie,"Dariusz Duszyński, były przewodniczący komisji ds. rozwiązywania problemów alkoholowych w gminie Milicz, został zatrzymany przez policję, gdy prowadził samochód pod wpływem alkoholu. – W niedzielę zatrzymano 56-letniego mężczyznę. W wydychanym powietrzu miał ponad promil alkoholu – potwierdził w rozmowie z portalem tvp.info podkom. Piotr Dwojak z policji w Trzebnicach. Nie zdradził jednak tożsamości zatrzymanego. Ten ujawnił się sam.","Duszyński o zatrzymaniu poinformował w oświadczeniu opublikowanym w mediach społecznościowych. Przyznał, że zostało mu odebrane prawo jazdy za jazdę w stanie nietrzeźwości. Jak dowiedzieliśmy się w sekretariacie gminy, Duszyński nie był kierownikiem komisji ds. zwalczania problemów alkoholowych od „pewnego czasu”.„Rezygnuję ze wszystkich funkcji publicznych i oddaję się do dyspozycji burmistrza gminy Milicz” – przekazał w oświadczeniu.Jak dodał, nie szuka usprawiedliwienia w fakcie, że „alkohol spożywał dzień wcześniej” i „nie miał poczucia nietrzeźwości”. „Żałuję, wstydzę się; zawiodłem wielu ludzi, którzy mi ufali” – napisał i dodał, że wyciągnął wnioski.Dołączył również skan skierowania na oddział leczenia uzależnień szpitala psychiatrycznego. Samorządowiec z Miliczem związany jest zresztą od lat. W 2009 roku, po śmierci ówczesnego burmistrza Ryszarda Mielocha, został powołany przez premiera Donalda Tuska na funkcję komisarza gminy. Wcześniej był kierownikiem wydziału oświaty i promocji w milickim starostwie – podawała wówczas gazeta wrocławska.pl.W 2017 roku Duszyński był inicjatorem protestów przeciwko zmianom wprowadzanym przez rząd Prawa i Sprawiedliwości. Na manifestacje przyniósł wówczas z napisem „Dość niszczenia państwa prawa” – jak czytamy na portalu głosmilicza.pl.",,
Narendra Modi prawdopodobnie pozostanie na stanowisku premiera Indii,"Zakończone w niedzielę wybory parlamentarne w Indiach wygrał partyjny sojusz na czele z Indyjską Partią Ludową (BJP) – wynika z większości sondaży exit poll. Oznaczałoby to, że premierem na drugą pięcioletnią kadencję pozostanie Narendra Modi.","Według większości badań BJP i sojusznicy tej partii uzyskali od 280 do 315 miejsc w 543-mandatowej Izbie Ludowej. Opozycyjny Indyjski Kongres Narodowy może liczyć na mniej niż 140 mandatów. Taki podział oznaczałby kolejną kadencję dla Modiego. W przeszłości sondażowe wyniki wyborów w Indiach nie okazywały się wiarygodne. W poprzednich wyborach instytuty badania opinii prawidłowo przewidziały zwycięstwo BJP, lecz nie doceniły skali porażki Indyjskiego Kongresu Narodowego. BJP zastrzega, że w tym roku scenariusz może być podobny; opozycja jest jednak zdania, iż końcowy rezultat będzie dla niej korzystniejszy niż sondaże. Oficjalne wyniki głosowania zostaną ogłoszone w czwartek. Wybory w Indiach składały się z siedmiu faz i trwały ponad miesiąc. Czynne prawo wyborcze miało w nich ok. 900 mln osób.",,
"„Z bliska”, nowy cykl reportaży w TVP Info. Na początek pytanie o Rosję bez Putina","W niedzielę w południe w TVP Info startuje pasmo reportażu „Z bliska”. Co tydzień dziennikarze anteny będą przekazywać w nim materiały z Polski i z zagranicy, mówiące o problemach zwykłych ludzi. Nie zabraknie tematyki śledczej. W pierwszym odcinku zobaczymy reportaż Arlety Bojke.","Bohaterami materiału „Pokolenie (anty?)Putina” są młodzi Rosjanie w wieku od 22 do 30 lat, społeczni aktywiści. – Pytałam ich, jak widzą przyszłość Rosji bez Putina, której na pewno dożyją, i co robią, żeby ta przyszłość była lepsza – opowiada autorka.  – Czy młodzi ludzie, którzy nie pamiętają ZSSR i często też lat 90., którzy korzystają z internetu i nie oglądają telewizji, to szansa Rosji na demokratyczne zmiany w przyszłości, choćby dalekiej – za 20-30 lat – pyta Arleta Bojke.  Przy przygotowywaniu materiałów pracują dziennikarze TVP Info, ale też ośrodków Telewizji Polskiej.",,
Szef MON zwołał odprawę dowódców. Odpowiedź na manewry w Rosji,"W związku z informacjami o sprawdzeniu gotowości bojowej armii rosyjskiej, na polecenie szefa MON Antoniego Macierewicza została zwołana odprawa szefów Dowództwa Operacyjnego RSZ, Służby Kontrwywiadu Wojskowego i Służby Wywiadu Wojskowego – poinformował MON.","Minister Macierewicz powiedział, że spotkanie „jest związane z sytuacją na flance wschodniej”.MON zapowiada, że po naradzie wyda komunikat prasowy.Z informacji uzyskanych w MON wynika, że dowódca operacyjny oraz szefowie SKW i SWW zostali wezwani do MON na godz. 15; inne źródło wskazało na godz. 16.Rzecznik polskiego MON Bartłomiej Misiewicz poinformował, że polski attache obrony w Moskwie otrzymał zaproszenie z rosyjskiego Ministerstwa Obrony na spotkanie w sprawie obecnej sytuacji. Jak poinformował minister Szojgu, zgodnie z rozkazem prezydenta wojska południowego, zachodniego i centralnego okręgu wojskowego, Flota Północna, siły powietrzne i powietrzno-desantowe zostały postawione w stan najwyższej gotowości w ramach ćwiczeń.– Ćwiczenia mają sprawdzić gotowość bojową jednostek. W sytuacji wzrastającego zagrożenia dla bezpieczeństwa Rosji ćwiczone są m.in. operacje w sytuacjach kryzysowych – powiedział Szojgu dziennikarzom.Jak podano, na polecenie rosyjskiego ministra obrony Siergieja Szojgu o ćwiczeniach zostali powiadomieni attaches wojskowi akredytowani w Moskwie.Manewry potrwają do 31 sierpnia.",,
"Donald Trump: Dobre relacje z Rosją „to rzecz dobra, a nie zła”","Prezydent USA Donald Trump bronił na Twitterze swej decyzji, by pogratulować Władimirowi Putinowi zwycięstwa w wyborach w Rosji. Wskazywał, że dobre relacje z Rosją „to rzecz dobra, a nie zła”. Skrytykował też swych poprzedników za brak odpowiednich stosunków z Moskwą.","W serii tweetów Trump krytykował poprzednie administracje za to, że nie zdołały zbudować dobrych relacji z Rosją, stwierdził też, że prezydent George W. Bush miał „za mało sprytu”, by dogadać się z Moskwą.W ostatnich dniach prezydent USA był krytykowany przez wielu ekspertów i polityków – nawet z jego własnej partii – za złożenie Putinowi gratulacji. Doradcy prezydenta poinstruowali go pisemnie, by nie gratulował mu zwycięstwa w wyborach i poruszył sprawę byłego rosyjskiego szpiega Siergieja Skripala; próbę otrucia go w Wielkiej Brytanii bojowym środkiem chemicznym przypisuje się powszechnie Kremlowi.Mimo to pogratulował jednak rosyjskiemu przywódcy, a nawet omówił z nim możliwe spotkanie. Jego doradcy przyznali też, że nie wspomniał w rozmowie o ingerencji Rosji w amerykańskie wybory w 2016 r.",,
Ukraina też głosuje. Wybory samorządowe papierkiem lakmusowym dla Poroszenki,"Ukraińcy wybierają w niedzielę władze samorządowe. Ekipa prezydenta Petra Poroszenki traktuje wybory lokalne jako sprawdzian poparcia dla swojej polityki, zaś jej przeciwnicy liczą, iż otworzą one drogę do wcześniejszych wyborów parlamentarnych. Za faworytów uważane są Partia Solidarność Petra Poroszenki, Batkiwszczyna byłej premier Julii Tymoszenko i Samopomoc mera Lwowa Andrija Sadowego.","W kampanii, która poprzedzała wybory, hasła związane z planami działalności polityków na szczeblu lokalnym przyćmiła debata o charakterze ogólnonarodowym. Główni kandydaci więcej mówili w niej o obronności, integracji z UE i NATO, opłatach komunalnych i płacach niż o problemach konkretnej dzielnicy czy wsi.O czym ta dyskusja? – Te wybory nie są dyskusją na temat samorządu lokalnego. Kampania skoncentrowała się przede wszystkim na problemach rozwoju państwa, a nie na tym, co dotyczy ścisłych kompetencji samorządów – mówi kijowski politolog Wołodymyr Horbacz.Obserwatorzy wskazują, że choć w obecnych wyborach zdarzają się przypadki „kupowania” głosów m.in. za pomocą wręczanych wyborcom paczek żywnościowych, nie widać w nich, jak w poprzednich latach, wykorzystywania aparatu państwowego. Dwie zeszłoroczne kampanie wyborcze na Ukrainie toczyły się w cieniu wojny z prorosyjskimi separatystami w Donbasie i obaw przed otwartą agresją Rosji. Dotyczyło to zarówno wyborów prezydenckich, jak i parlamentarnych. Obecna kampania odbywa się w bardziej komfortowych warunkach, jednak i ona jest pełna emocji.Wotum nieufności– Dzisiejsze wybory lokalne przez wielu traktowane są jako wotum nieufności wobec obecnych władz. Jeśli Poroszenko odniesie w nich porażkę, to inne siły, nawet te, które są dziś z nimi w koalicji, a za którymi często stoją interesy klanów oligarchicznych, będą żądały nowych wyborów parlamentarnych na wiosnę. Jeśli Poroszenko zdobędzie przewagę, wcześniejszych wyborów nie będzie – podkreśla Horbacz. Eksperci przewidują, że jednym z najbardziej gorących momentów tych wyborów będzie walka o stanowiska merów największych miast, którzy zgodnie z przyjętym w lipcu nowym prawem wyborczym będą wybierani w dwóch turach. W Kijowie o reelekcję ubiega się Witalij Kliczko, który należy do obozu prezydenta Poroszenki i który, jak wskazują sondaże, może zachować swój gabinet w ratuszu. Jednym z tych jego konkurentów, którzy są najbardziej widoczni na bilboardach i w reklamach jest Serhij Dumczew, człowiek kojarzony z ekipą Janukowycza.Zacięta walka o fotel mera oczekiwana jest w Dniepropietrowsku, którym nieformalnie rządzi skłócony z Poroszenką oligarcha Igor Kołomojski. Jego kandydatem na mera jest Borys Fiłatow, który konkuruje tu z również wywodzącym się z Partii Regionów Ołeksandrem Wiłkułem.Obwody nie głosują Oddzielnym problemem jest to, że wybory nie odbędą się na terenach zajętych przez separatystów w Donbasie. Władze ukraińskie wyjaśniają, że nie można tam przeprowadzić głosowania, gdyż terytoria te nie znajdują się pod kontrolą Kijowa. Oświadczają, że zgodzą się na wybory jedynie pod warunkiem, że Donbas opuszczą rosyjskie wojska i że wybory odbędą się w zgodzie z ukraińskim prawem. Separatyści z tzw. republik ludowych, donieckiej i ługańskiej, na razie się na to nie zgadzają, jednak twierdzą, że gotowi są do wyborów samorządowych w przyszłym roku.",,
Były szef CBA zamieszany w aferę taśm z „Sowy i Przyjaciół” przegrał w sądzie,"Wojewódzki Sąd Administracyjny oddalił skargę Pawła Wojtunika na cofnięcie mu poświadczeń bezpieczeństwa, czyli dostępu do informacji niejawnych – donosi Onet. Były szef Centralnego Biura Antykorupcyjnego zapowiedział, że jego walka na tym wyroku się nie skończy.","19 kwietnia Wojewódzki Sąd Administracyjny w Warszawie wydał wyrok oddalający skargę Pawła Wojtunika na decyzję Prezesa Rady Ministrów w sprawie cofnięcia mu poświadczeń bezpieczeństwa osobowego. Rozstrzygnięcie sądu oznacza, że w mocy pozostają decyzje ministra koordynatora ds. służb specjalnych Mariusza Kamińskiego, który w maju zeszłego roku utrzymał w mocy cofnięcie dostępu do informacji niejawnych.             Wojtunik w skardze do WSA wytykał nowemu szefowi ABW Piotrowi Pogonowskiemu, który odebrał mu certyfikat, „wielokrotne złamania prawa”. Twierdził, że ustawa o ABW została bezwzględnie wykorzystana jako narzędzie w walce politycznej, służące do usunięcia ze stanowisk osób niezależnych od obecnej władzy.             Były szef CBA zapowiedział, że jego walka na wyroku WSA się nie kończy. – Po otrzymaniu orzeczenia, a jest ono nieprawomocne, wystąpię zgodnie z przysługującymi mi prawem o uzasadnienie i z całą pewnością będę składać skargę kasacyjną do NSA, w ramach której będę dalej dochodzić swoich racji – zaznaczył Wojtunik.             W listopadzie 2015 r. Paweł Wojtunik podał się do dymisji z powodu rozpoczęcia przez ABW postępowania kontrolnego dotyczącego jego rozmowy z byłą wicepremier, minister rozwoju regionalnego Elżbietą Bieńkowską, nagranej w czerwcu 2014 r. w warszawskiej restauracji Sowa i Przyjaciele.",,
"„Korwin-Mikke stanowi zagrożenie dla ludzi”. Palikot domaga się, by odebrać mu broń","Lider Twojego Ruchu Janusz Palikot zamierza wystąpić z wnioskiem o odebranie broni Januszowi Korwin-Mikkemu. – Jego wypowiedzi wskazują na pewną niepoczytalność – wyjaśnił w piątek w Łodzi. – Zanim mi wydano pozwolenie na broń, to mnie badano psychiatrycznie – odpowiedział Korwin-Mikke.","Na zorganizowanym przed siedzibą biura europosła PiS Janusza Wojciechowskiego spotkaniu z mediami, kandydat na prezydenta Janusz Palikot przypomniał, że pięć lat temu w tym miejscu doszło do tragedii. Jak mówił, szalony, zdesperowany człowiek strzelał do swojego przeciwnika politycznego i go zabił.– Wszyscy byliśmy wstrząśnięci tamtą historią, tamtym pokazem nienawiści. Dlatego tutaj w Łodzi przedstawiam państwu pismo, które składam do Mazowieckiej Wojewódzkiej Komendy Policji w sprawie odebrania broni Januszowi Korwin-Mikkemu i pozbawienia go prawa do posiadania broni – powiedział. „Korwin-Mikke w mojej ocenie stanowi zagrożenie dla ludzi” Jak mówił, uzasadnia ten wniosek tym, że Korwin Mikke w jednym z wywiadówzapowiedział, iż byłby gotowy użyć broni przeciwko protestującym, niezawahałby się strzelać do górników. – Ten sam Janusz Korwin-Mikke spoliczkował Michała Boniego. Też inne jego wypowiedzi, takie trochę psychopatyczne, wskazują na możliwość niekontrolowania swoich emocji i pewną niepoczytalność. W związku z czym, w mojej ocenie stanowi on zagrożenie dla ludzi, dla porządku publicznego i powinna być mu odebrana broń – tłumaczył lider Twojego Ruchu. Dodał, że jeśli komuś daje się broń, to sprawdza się jego stan psychiczny.Chodzi o wywiad Korwin-Mikkego dla Wirtualnej Polski, w którym stwierdził, że „nie można pozwalać na to, by jakaś grupa szantażowała całą Polskę, jakniedawno górnicy, którzy zażądali po 50 tys. zł. Dlaczego dano im tepieniądze? Bo mieli kilofy? To był taki sam rabunek, jak włamanie domieszkania. Kazałbym strzelać do takich rabusiów. Bez cienia wahania”. Korwin-Mikke: media przekręcają moje słowa Korwin-Mikke, odnosząc się do wypowiedzi Palikota, stwierdził, że mediaprzekręcają jego słowa. Jak tłumaczył, nie chciał do nikogo strzelać.Wyjaśnił, że chodziło mu o to, iż polskie państwo nie może dawać pieniędzytylko dlatego, że „przychodzi ktoś, kto ma kilofy w ręku”.  – Jeśli ktoś się siłą domaga czegoś i zaczyna palić samochody i niszczyć mienie państwowe, to w tym momencie ja się pytam: po co policja ma pistolety i ostre naboje? – powiedział. „Inna sprawa krytyka, a co innego sięgać po broń i strzelać” Palikot mówił na swej konferencji prasowej: „Ja krytykuję górników, uważam,że pieniądze, które dostali, dostali niesłusznie. Inna sprawa krytyka, a coinnego sięgać po broń i strzelać. To jest inny świat, to jest właśnie takieodium szaleństwa jak u tego człowieka, który dopuścił się zbrodni pięć lattemu. I dlatego pozwalam sobie, z całym szacunkiem do tej śmierci, mówić wtym miejscu, żeby potem nie było tak, że zbagatelizowaliśmy to zagrożenie,jakie stanowi Korwin-Mikke – powiedział Palikot. W październiku 2010 roku 62-letni wówczas mężczyzna po wtargnięciu do biuraPiS z bronią w ręku, kilkakrotnie strzelił do znajdujących się w jednym zpokoi działaczy PiS: Marka Rosiaka oraz Pawła Kowalskiego. Rosiak zostałtrafiony pięciokrotnie; zginął na miejscu. Napastnik został skazany na karędożywotniego więzienia.",,
Przemytnicy ludzi zatrzymani we Włoszech. Są podejrzani o wielokrotne zabójstwa,"To pierwsze tak silne uderzenie w gangi przemycające imigrantów do Europy. Włoska policja zatrzymała dziesięć osób podejrzanych o udział w tym procederze, a także o wielokrotne zabójstwa.","Dziennik „Corriere della Sera” podaje w swoim serwisie internetowym, że zatrzymań dokonano w Palermo na Sycylii, po zawinięciu do tamtejszego portu statku z grupą uchodźców z Afryki, uratowanych z tonącej łodzi.Dziennikarze otrzymali informację o zatrzymaniach od lokalnej policji, ale ta nie podaje szczegółów. Nie wiadomo, jakiej narodowości są zatrzymani ani na jakiej podstawie służby sądzą, że osoby te mogły dokonać wielokrotnych zabójstw.Gwałtowny wzrostLiczba imigrantów nielegalnie przedostających się do Europy przez morze Śródziemne rośnie w zastraszającym tempie. – W tym roku przekroczyła już 300 tysięcy. Około 200 tysięcy wylądowało w Grecji, zaś 110 tysięcy we Włoszech. To duży wzrost w porównaniu z zeszłym roku. Przez cały 2014 rok Morze Śródziemne pokonało około 219 tysięcy osób – oświadczyła w piątek Melissa Fleming, rzeczniczka Wysokiego Komisarza Narodów Zjednoczonych do spraw Uchodźców.Imigranci najczęściej korzystają ze starych łodzi, które – przeładowane – często toną. – W tym roku podczas próby przekroczenia Morza Śródziemnego zmarło co najmniej 2,5 tysiąca osób, nie wliczając około dwustu, które najpewniej utonęły we wtorkowej katastrofie u wybrzeży Libii – wyjaśniła Fleming.",,
„Idźcie i głoście”. Pielgrzymi Radia Maryja na Jasnej Górze,Sympatycy Radia Maryja przybyli w sobotę wieczorem z doroczną dwudniową pielgrzymką na Jasną Górę. W homilii wygłoszonej podczas niedzielnej uroczystej mszy świętej abp Jan Romeo Pawłowski mówił o sensie rodziny i jedności narodowej.,"Zjednoczenie Polaków wokół wartości – to główna myśl przesłania, które do uczestników dorocznej Pielgrzymki Rodziny Radia Maryja na Jasną Górę skierowali prezydent Andrzej Duda i premier Beata Szydło.      W uroczystej mszy świętej, wieńczącej 26 pielgrzymkę, prócz tysięcy pielgrzymów szczelnie wypełniających błonia, biorą udział także arcybiskupi, biskupi, przedstawiciele prezydenta i rządu oraz parlamentarzyści. Wierni obecni na niedzielnym spotkaniu z papieżem Franciszkiem w Watykanie odmówili razem z nim modlitwę za uczestników XXVI pielgrzymki rodziny Radia Maryja na Jasną Górę. Papież pozdrowił biorących w niej udział i zachęcił do modlitwy za nich. W jedności siła     List premier Beaty Szydło odczytała szefowa jej Kancelarii minister Beata Kempa. W przesłaniu do Rodziny Radia Maryja premier podkreśliła znaczenie siły jedności. „Waszą siłą jest zjednoczenie wokół wspólnych wartości, troska o dobro ojczyzny i zachowanie polskiego dziedzictwa, opartego na chrześcijańskich fundamentach” – napisała szefowa rządu.                                                teraz odtwarzaneList premier Szydło do uczestników 26. Pielgrzymki Rodziny Radia Maryja Sympatycy Radia Maryja przybyli w sobotę wieczorem z doroczną dwudniową pielgrzymką na Jasną Górę. Tegoroczna, 26 pielgrzymka przebiegała pod hasłem „Idźcie i głoście”.   Wizyta Rodziny Radia Maryja na Jasnej Górze należy do najliczniejszych w roku zgromadzeń w Sanktuarium.",,
Gasiuk-Pihowicz: Ustawa PiS sprowadzi sędziów do roli chłopów pańszczyźnianych,„Opinia SN jest miażdżąca dla przygotowanego przez PiS projektu” – twierdzi posłanka KO Kamila Gasiuk-Pihowicz. Jej komentarz do uwag SN spotkał się z krytyką internautów.,"W ocenie Sądu Najwyższego „sprzeczność między prawem polskim a unijnym, jaką projektodawca zamierza wywołać, z dużym prawdopodobieństwem prowadzić będzie do wszczęcia przez instytucje Unii Europejskiej procedury o stwierdzenie uchybienia zobowiązaniom wynikającym z traktatów, a w dłuższej perspektywie – do konieczności opuszczenia Unii Europejskiej”. Zdaniem Kamili Gasiuk-Pihowicz z Koalicji Obywatelskiej w uwagach SN pada „wiele ostrych, ale i trafnych opinii”. We wpisie na Twitterze pokusiła się również o swoją ocenę projektu nowelizacji ustawy autorstwa polityków PiS. „Po uchwaleniu tej ustawy sędziowie zostaną sprowadzeni do roli chłopów pańszczyźnianych w PiSowskim folwarku” – napisała. Jej komentarz spotkał się z krytyką internautów. „Rzeczywiście Pani opinia jest na poziomie chłopów pańszczyźnianych” – odpisał posłance jeden z użytkowników Twittera.",,
Sąd: Denis Lisow nie zostanie przekazany szwedzkim organom sprawiedliwości,Sąd Okręgowy w Warszawie postanowił odmówić przekazania Denisa Lisowa szwedzkim organom sprawiedliwości. Jest on ścigany europejskim nakazem aresztowania wystawionym przez szwedzkie władze. Mężczyzna wraz z córkami uciekł on ze Szwecji do Polski.,"– Sąd stwierdza, że wydany w sprawie niniejszej przez władze szwedzkie europejski nakaz aresztowania narusza wolności i prawa człowieka obywatela Denisa Lisowa. (…) Został on postawiony w sytuacji bez wyjścia, w istnej matni. Zostały mu odebrane dzieci, a jednocześnie postawiono mu warunki ich odzyskania niemożliwe do spełnienia, bowiem prawo stałego pobytu nie zostało mu przyznane. Władze nie zagwarantowały mu należytego prawa do kontaktu z dziećmi. Wyznaczono rodzinę zastępczą w znacznej odległości od miejsca jego zamieszkania – powiedział sędzia Dariusz Łubowski. Jak podkreślił, władze szwedzkie odebrały Lisowowi trójkę małoletnich dzieci z powodu „tylko choroby psychicznej ich matki, która została umieszczona w szpitalu psychiatrycznym”. Sędzia zauważył, że stwierdzona choroba psychiczna matki uniemożliwiająca sprawowanie władzy rodzicielskiej „wiązała się z ograniczaniem możliwości wyrażenia woli przez drugiego z rodziców”.Jak dodał, z opinii psychologa wynika jasno, że dzieci są silnie przywiązane do ojca i chcą z nim mieszkać. W rodzinie zastępczej – kontynuował sędzia – nie czuły się bezpiecznie, co mogło pogłębiać w nich stres i doprowadzić do zaburzeń. – Ojciec nie mógł na to spokojnie patrzeć, a działania władz szwedzkich godziły w dobro dzieci.  Działania władz szwedzkich w sposób bezwzględny nie respektowały wrażliwości dzieci pochodzących z europejskiej rodziny rosyjskiej – mówił. W kwietniu Denis Lisow i jego trzy córki: 12-letnia Sofia, 6-letnia Serafina i 4-letnia Alisa zostali zatrzymani przez polską Straż Graniczną na lotnisku w Warszawie. Do Polski ze Szwecji przypłynęli promem. Chcieli się dostać do Rosji.",,
„Bez Kościoła nie byłoby niepodległości Polski”,W polskiej historii Kościół odegrał ogromną rolę; bez Kościoła nie byłoby niepodległości – podkreślił w rozmowie z portalem Onet szef gabinetu premiera Marek Suski.,"Minister był pytany m.in. o związki Kościoła z polityką. – W polskiej historii Kościół odegrał ogromną rolę. Bez Kościoła nie byłoby niepodległości – podkreślał.Suski był także pytany o odczytany przez niego w kościele w Jedlińsku list od Mateusza Morawieckiego. W związku z tym posłowie PO, którzy tam byli, wyszli. – To nie było podczas mszy. Msza się już skończyła – zaznaczył.– I żadnych haseł politycznych tam nie głosiłem. Mówimy o liście z okazji dożynek z życzeniami i podziękowaniami za trud pracy na roli od premiera RP – wyjaśnił Suski.Jak mówił, sam widział podobne sytuacje. – Ja sam widziałem na różnych uroczystościach, które zaczynały się mszą, jak przemawiali politycy KO czy PSL. Nikt z tego nie robił afery – przekonywał szef gabinetu politycznego premiera.W ocenie Suskiego kościół „to też miejsce spotkań, odbywają się tam uroczystości, na przykład koncerty”. – Co więc dziwnego, że odczytano tam list premiera RP? – pytał.",,
Rosja proponuje Unii Europejskiej analizę faktów i „rzeczową rozmowę”,"Przeprowadzenie wspólnej „inwentaryzacji” wzajemnych stosunków zaproponował UE minister spraw zagranicznych Federacji Rosyjskiej Siergiej Ławrow.  Propozycja padła w czwartek podczas Międzynarodowego Forum Ekonomicznego w Petersburgu.  Minister radzi, by obie strony spisały swoją ocenę zaistniałych wydarzeń, co ma pomóc w rozpoczęciu „rzeczowej rozmowy”.","Podczas wystąpienia na Międzynarodowym Forum Ekonomicznym w Petersburgu, minister SZ Federacji Rosyjskiej powiedział, iż Rosja przeprowadziła już na własny użytek analizę stosunków z UE.  Jak wyjaśnił, powstał „imponujący”, nieoficjalny jeszcze dokument.  – Liczymy na przekazanie go  naszym kolegom i chcemy zaproponować, byśmy przeprowadzili  razem taką inwentaryzację – stwierdził.– Mamy nadzieję, że spisanie faktów, które odzwierciedlają stan rzeczy, pomoże rozpocząć  rzeczową rozmowę. (...) Chodzi o to, jak aktualną sytuację widzimy my i jak na nią patrzy Unia Europejska – dodał Ławrow. Dialog nigdy nie został przerwany   Siergiej Ławrow podkreślił, że dialog nigdy nie został przerwany i kontakty na szczeblu eksperckim trwają, czego dowodem jest chociażby niedawna runda rozmów na temat migracji.Szef rosyjskiej demokracji ma nadzieję,  że czwartkowe spotkanie prezydenta Władimira Putina i szefa Komisji Europejskiej Jean-Claude'a Junckera pomoże „ruszyć w tym kierunku, w jakim powinniśmy iść, jeśli chcemy przyjąć za podstawę interesy naszych krajów i narodów”.  Najpierw porozumienia mińskie, potem zniesienie sankcji Szef Komisji Europejskiej Jean-Claude Juncker na otwarciu petersburskiego forum mówił o sankcjach gospodarczych  wobec Rosji i ich ewentualnego zniesienia. Według szefa KE, który podkreślał, iż jego słowa są wspólnym stanowiskiem UE, jedyną drogą do zniesienia sankcji, jest wypełnianie przez Rosję porozumień mińskich.  Stwierdził również, że w stosunkach z Rosją konieczne jest „odbudowanie poziomu zaufania” i taka odbudowa wciąż jest możliwa.",,
Narodowcy przeciw przyjmowaniu islamskich imigrantów. Będą zbierać podpisy ws. referendum,"Wyjdą na ulice, by sprzeciwić się osiedlaniu islamskich imigrantów w Polsce. Mowa o mieszkańcach Białej Podlaskiej, Góry Kalwarii i Białegostoku. W weekend manifestacje zorganizują tam środowiska związane z Ruchem Narodowym.","Pierwsza pikieta odbędzie się w sobotę  w południe w Białej Podlaskiej. Kolejne, w niedzielę o godz. 13.00 w Górze Kalwarii i Białymstoku. We wszystkich miejscach zbierane mają być podpisy w sprawie przeprowadzenia ogólnokrajowego referendum dotyczącego przyjmowania imigrantów. Autorem inicjatywy jest ruch Kukiz'15.Poseł ruchu Kukiz'15 i członek Ruchu, Sylwester Chruszcz wyjaśnia, że przeciwko sprowadzaniu imigrantów z Bliskiego Wschodu coraz częściej są nie tylko zwykli mieszkańcy, ale i samorządowcy.  – Jeździmy po kraju i zauważamy spory sprzeciw wśród władz lokalnych. Tak było chociażby w Olecku, gdzie pod koniec ubiegłego roku pikietował z nami również miejscowy burmistrz. Chcemy imigrantów, ale z krajów byłego Związku Radzieckiego, bliskich nam kulturowo. Mówimy „nie” imigrantom muzułmańskim –  tłumaczy poseł.„Nie” dla ośrodkówPrzeciwko sprowadzaniu imigrantów opowiada się również europoseł i lider partii KORWiN, Janusz Korwin-Mikke. Szczególnie nie podoba mu się osiedlanie przybyszów w ośrodkach. – Gdyby było nawet nie 7, a 70 tysięcy uchodźców i gdyby podzielono ich na poszczególne gminy, nikt by ich nie zauważył. Jeśli wsadzimy ich do obozów, będą się nudzić i dostawać pieniądze za nic. Miejscowi będą wściekli i zaczną się bijatyki między imigrantami i młodymi narodowcami – przestrzega eurodeputowany.",,
Łapanka na rosyjskich opozycjonistów. Zatrzymano ponad 1600 osób,"Ponad 1600 opozycjonistów, w tym co najmniej 750 w Moskwie, zatrzymała rosyjska policja. Antyputinowska opozycja zorganizowała w ponad 90 miastach demonstracje, w trakcie których wyrażano sprzeciw wobec powierzeniu Władimirowi Putinowi po raz czwarty funkcji prezydenta. Protesty odbywały się pod wspólnym hasłem „On nie jest dla was carem”.","Według Amnesty International policja działała brutalnie, stosując środki przymusu nieadekwatne do sytuacji. Wśród zatrzymanych był m.in. lider opozycji Aleksiej Nawalny. Później Nawalnego zwolniono, wyznaczając mu jednocześnie na 11 maja termin rozprawy. Opozycjonista skomentował na Twitterze swoje zwolnienie uwagą, że „zapewne polecono, żeby mnie nie wsadzać (do aresztu) przed zaprzysiężeniem”. Chodzi o zaprzysiężenie prezydenta Władimira Putina na kolejną kadencję, które odbędzie się w poniedziałek. Poinformował także, że policja sporządziła wobec niego dwa protokoły o wykroczeniu administracyjnym. Jeden dotyczy naruszenia trybu organizacji zgromadzenia publicznego, a drugi - niepodporządkowania się poleceniom funkcjonariusza policji.",,
Akt łaski po 17 latach. Finał sprawy uszkodzenia rzeźby Jana Pawła II,"Prezydent Andrzej Duda ułaskawił byłego posła Witolda Tomczaka, który uszkodził rzeźbę przedstawiającą papieża Jana Pawła II przygniecionego meteorytem – informuje „Nasz Dziennik”.","Do incydentu w warszawskiej Zachęcie w 2000 r. Tomczak wraz z posłanką Haliną Nowiną Konopką usunął z instalacji „La nona ora” (Dziewiąta godzina) włoskiego artysty Maurizia Cattelana fragment symbolizujący meteoryt przygniatający postać Ojca Świętego.Proces przeciwko politykowi trwał wiele lat. W zeszłym roku został prawomocnie zakończony warunkowym umorzeniem postępowania wobec byłego posła na okres roku.Krótszy okres próbyDziennik wskazuje, że 9 października polityka ułaskawił prezydent. W lakonicznej informacji o ułaskawieniu jest mowa, że prezydent „zastosował prawo łaski za popełnienie przestępstwa z art. 288 § 1 k.k. (zniszczenie mienia) przez darowanie nawiązki oraz skrócenie okresu próby”.Jako motywy ułaskawienia wskazuje się, że ""Prezydent Rzeczypospolitej Polskiej, podejmując decyzję o skorzystaniu z prawa łaski, miał na uwadze względy społeczne - incydentalny charakter czynu, nieznaczny stopień jego społecznej szkodliwości, odległy termin popełnienia czynu oraz dobrą opinię środowiskową"".",,
Małgorzata Kidawa-Błońska kandydatem Nowoczesnej na prezydenta,"Wicemarszałek Sejmu Małgorzata Kidawa-Błońska została kandydatem Nowoczesnej na prezydenta – zdecydowała w sobotę Rada Krajowa Nowoczesnej. – Prezydent nie może być dodatkiem do partii prezesa, dlatego dłużej prezydentem nie może być Andrzej Duda – powiedziała kandydatka.","Decyzja zapadła przez aklamację podczas drugiej, jawnej części obrad Rady Krajowej. Wcześniej podobną decyzję rekomendowano podczas zamkniętej części. Małgorzata Kidawa-Błońska, która jest również kandydatką Platformy Obywatelskiej na prezydenta, jest obecna podczas sobotnich obrad Rady Krajowej Nowoczesnej. – To nie są decyzje symboliczne, to są wybory fundamentalne i my musimy te wybory wygrać –  powiedział podczas obrad przewodniczący Nowoczesnej Adam Szłapka. – Wierzę w zwycięstwo sił demokratycznych w tych wyborach prezydenckich – dodał. – Nowoczesna – chcę, aby tak mówiono o Polsce – powiedziała kandydatka, zwracając się w swoim wystąpieniu o poparcie. Podkreślała, że z Nowoczesną łączy ją bardzo wiele.",,
Burza w wojsku po raporcie Millera,"Likwidacja 36. specpułku i dymisje w wojsku zelektryzowały polityków . – Premier próbuje zrzucić z siebie odpowiedzialność za katastrofę smoleńską – ocenia lider PiS. Według PO, podjęte decyzje są naturalną konsekwencją raportu komisji Millera. Wojskowi nie kryją rozżalenia.","Zdaniem prezesa PiS Jarosława Kaczyńskiego, premier „poprzez różnego rodzaju gesty, dymisje, rozwiązania, próbuje zrzucić z siebie odpowiedzialność” za katastrofę smoleńską.  – Tusk powinien odejść z polskiej sceny politycznej –  dodał.  Według  szefa PJN Pawła Kowala  rząd pokazał, że raport Millera niesie za sobą pewne konsekwencje, a dymisje w MON i armii „na pewno dobrze wpłyną napoczucie sprawiedliwości u obywateli”. Szef sejmowej komisji obrony Stanisław Wziątek (SLD) nazwał decyzję orozwiązaniu jednostki stratą jej dorobku.  – Mogę to zrozumieć jako wymiarsymboliczny, ale negatywnie oceniam efekt i decyzję merytoryczną – powiedział. Rzecznik klubu PO Paweł Olszewski uważa, że decyzje to naturalna konsekwencja raportu komisji Millera i są one dobre, bo premier i szef MON naprawiają sytuację w sposób „niezwykle konsekwentny”.  – Bez wątpienia osobyodpowiedzialne za to, co złego działo się zarówno w specpułku, jak i w armii, poniosły konsekwencje –  dodał.  Także  b. premier z SLD Leszek Miller , który w grudniu 2003 r. został ranny w katastrofie śmigłowca należącego do 36. splt, uważa, że dymisje w MON były konieczne.  – Jeśli nie można rozformować rządu, to trzeba rozformować 36. pułk –  powiedział.  Zdaniem  szefa BBN gen. Stanisława Kozieja, decyzja o rozformowaniu 36. pułkuto krok do zreformowania wojskowej obsługi transportu najważniejszych osób w państwie.  – Można powiedzieć, że chodzi o przeformowanie pułku w inną, lepiej wyposażoną jednostkę wożącą VIP-ów, wyposażoną w lepszy, nowocześniejszy sprzęt, nastawioną (...) głównie na transport w wymiarze średniego zasięgu, przede wszystkim śmigłowcowy, ale pewnie także samolotowy krótkiego dystansu –  powiedział.  Decyzję o rozwiązaniu specpułku pochwalił też  płk Edmund Klich, szefPaństwowej Komisji Badania Wypadków Lotniczych i były polski akredytowanyprzy MAK.  – W 36. pułku w zasadzie nie było już czym latać. Zlecenie cywilnym przewoźnikom obsługi lotów dla najważniejszych osób w państwie przyczyni się na pewno do ograniczenia kosztów. Także z punktu widzenia bezpieczeństwa jest to dobre rozwiązanie –  ocenił. Jeden ze zdymisjonowanych generałów, Anatol Czaban  powiedział, że po 34latach pracy w wojsku może czuć tylko żal, że został odwołany.  – Nierozpatruję już możliwości dłuższej pracy w wojsku. Natomiast sam nierezygnowałem, bo nie czuję jakichś powodów, że można mi coś przypisać – podkreślił.  B. wiceszef MON Czesław Piątas  powiedział, że złożył rezygnację,bo wykonał swoje zadanie – profesjonalizację armii – i nie łączy swej dymisji z katastrofą smoleńską.  Po katastrofie samolotu Tu-154M 10 kwietnia 2010 pod Smoleńskiem formalnie na stanie 36. specpułku było osiem samolotów: jeden Tu-154M, cztery Jak-40, trzy M-28 Bryza; a także 12 śmigłowców: sześć Mi-8, pięć W-3 Sokół i jeden Bell 412 HP. Nie wszystkie maszyny były eksploatowane.",,
„The Washington Post”: firma zięcia Trumpa dostała 225 mln dol. pożyczki z Deutsche Banku,"Firma Jareda Kushnera, zięcia i jednego z najbliższych doradców prezydenta Donalda Trumpa, uzyskała na miesiąc przed wyborami prezydenckimi w USA pożyczkę w wysokości 225 milionów dolarów od Deutsche Bank – podał dziennik „The Washington Post” w poniedziałek.","Pożyczka od Deutsche Bank, „globalnej instytucji finansowej z siedzibą we Franfurcie nad Menem, z którą przedsiębiorstwa Donalda Trumpa i jego otoczenia łączą interesy od wielu lat, przyszła w bardzo ważnym momencie dla Kushnera” – wskazuje dziennik. Dzięki tym pieniądzom firmy Kushner Companies, należące do Jareda Kushnera i jego rodziny, mogły spłacić wyżej oprocentowane kredyty, jakie zaciągnęły w 2015 r. na zakup czterech pięter dawnej siedziby dziennika „The New York Times” w pobliżu słynnego Times Square oraz wynająć zakupioną powierzchnię biurową nowym lokatorom, z zyskiem 74 milionów dolarów.  W tym samym czasie Deutsche Bank negocjował pozasądowe porozumienia z amerykańskimi władzami federalnymi, które oskarżyły ten bank o oszustwa podczas udzielania pożyczek hipotecznych. Równocześnie uzgadniane były też warunki ugody z władzami stanu Nowy Jork. Agencje regulacyjne tego stanu zarzucały Deutsche Bank pośrednictwo w praniu brudnych pieniędzy pochodzących z Rosji. „Kushner wyłączy się…”  Biały Dom w reakcji na pytania dziennika „The Washington Post” o powiązania zięcia i zarazem doradcy prezydenta Trumpa z Deutsche Bank wydał oświadczenie, w którym zapowiedział, że „Kushner wyłączy się z wszelkich konkretnych spraw, w których Deutsche Bank odgrywa jakąkolwiek rolę”. Powiązania firm Trumpa z tym niemieckim bankiem, mającym oddziały na całym świecie, były wielokrotnie przedmiotem zainteresowania mediów i Kongresu. Zadłużenie firm Trumpa wobec Deutsche Bank wynosiło w ubiegłym roku 364 mln dolarów. Przedstawiciele Partii Demokratycznej w komisji ds. usług finansowych Izby Reprezentantów (House Committee on Financial Services), w liście wystosowanym w maju do zarządu niemieckiego banku pytali, czy rosyjski rząd był poręczycielem pożyczek udzielonych Trumpowi w przeszłości oraz czy pożyczki te były w jakikolwiek sposób powiązane z Rosją. „Lustrzane transakcje”  Maxine Waters - przedstawicielka lewicowego skrzydła Partii Demokratycznej - i jej partyjni koledzy w komisji ds. usług finansowych Kongresu chcieli się także dowiedzieć od zarządu Deutsche Bank, jaki był udział Trumpa w skandalu z „lustrzanymi transakcjami” klientów moskiewskiego oddziału Deutsche Bank. Proceder tzw. lustrzanych transakcji pozwalał bogatym klientom DB w Moskwie na kupowanie za ruble akcji renomowanych przedsiębiorstw, a następnie ich sprzedawanie w Londynie za funty i dolary. Pieniądze ze sprzedaży papierów wartościowych trafiały na konta na Cyprze, Łotwie i w Estonii. Autorzy listu do zarządu DB przypomnieli, że od roku 2015 bank ten zapłacił ponad 6 miliardów dolarów kar za łamanie amerykańskich przepisów finansowych. Zarząd Deutsche Bank dotąd nie odpowiedział na list Demokratów.",,
Zatruci piłkarze Luksemburga nie zagrają z Białorusią? Dzień wcześniej wygrali mecz z Macedonią,Zaplanowany na wtorek mecz eliminacji piłkarskich mistrzostw Europy pomiędzy Białorusią a Luksemburgiem w Mińsku może zostać przełożony. Powodem jest zatrucie pokarmowe 16 z 20 kadrowiczów gości.,"– Jesteśmy w stałym kontakcie z UEFA i bierzemy pod uwagę możliwość zmiany terminu spotkania. Ostateczna decyzja zapadnie we wtorek – powiedział rzecznik Luksemburskiej Federacji Piłkarskiej Marc Diederich w rozmowie telefonicznej z agencją AP.  Jak dodał, zawodników nękały „straszne bóle brzucha” po zjedzeniu spaghetti bolognaise w hotelowej restauracji w stolicy Białorusi. Spędzili też wiele godzin w toalecie. Lekarze kadry podali piłkarzom lekarstwa i elektrolity. Do zatrucia doszło w niedzielę, natomiast dzień wcześniej Luksemburg odniósł pierwsze zwycięstwo w tych eliminacjach – nad Macedonią 1:0. W grupie C zajmuje piąte miejsce z czterema punktami, tyle samo ma też Białoruś. Tabelę zamyka Macedonia (3), a na czele są Hiszpania i Słowacja (po 18) oraz Ukraina (15).",,
W Marrakeszu o Trumpie. Kandydatura miliardera zaszkodzi porozumieniu klimatycznemu?,"Możliwe zwycięstwo Donalda Trumpa w wyborach prezydenckich w USA – to jeden z nieformalnych tematów rozpoczynającego się dziś w Maroku światowego szczytu klimatycznego. Wcześniej republikański kandydat zapowiadał, że Stany Zjednoczone mogą zrezygnować z udziału w globalnych działaniach na rzecz klimatu.",Od dziś w marokańskim mieście Marrakesz przez dwa tygodnie 20 tys. delegatów z prawie 200 państw będzie dyskutować o tym jak chronić Ziemię przed nadmiernym nagrzewaniem się. Plany te stały się bardziej realne po wynegocjowaniu rok temu tak zwanego porozumienia paryskiego o zmniejszeniu emisji CO2.,,
Rodzinny dom Hitlera w końcu znalazł przeznaczenie. „Sygnał dla neonazistów”,"Dom, w którym urodził się Adolf Hitler będzie mieścił posterunek policji – poinformował minister spraw wewnętrznych Austrii Wolfgang Peschorn. Ma to zapobiec przekształceniu się budynku w cel pielgrzymek neonazistów.","Niedawno władze austriackie dokonały przymusowego wykupu domu rodzinnego Hitlera w niewielkiej miejscowości Braunau am Inn, w pobliżu granicy z Niemcami. Zaproszono architektów ze wszystkich krajów Unii Europejskiej, aby przygotowali i przedstawili plany przebudowy budynku.Wyboru zwycięskiego projektu dokona w pierwszej połowie przyszłego roku jury złożone z ekspertów i osobistości publicznych. „Wykorzystywanie domu przez policję powinno wysłać jasny sygnał, że ten budynek nigdy nie będzie już przywoływał wspomnień narodowego socjalizmu” – głosi opublikowane oświadczenie szefa austriackiego MSW.Hitler urodził się w Braunau 20 kwietnia 1889 roku. W tym domu mieszkał tylko kilka miesięcy.",,
Patryk Jaki: Mamy do czynienia z próbą zamachu na ustrój państwa,"Mamy do czynienia z próbą zamachu na ustrój państwa, który polega na tym, że chcą zamienić system demokratyczny na sędziokrację. Grupa sędziów w mojej ocenie próbuje w tej chwili przejąć sobie uprawnienia władzy ustawodawczej i wykonawczej – powiedział europoseł PiS Patryk Jaki. W ten sposób skomentował debatę o praworządności w Polsce i na Węgrzech, która odbyła się w komisji Parlamentu Europejskiego w Strasburgu.","W komisji wolności obywatelskich PE w Strasburgu odbyła się debata na temat praworządności w Polsce, na Węgrzech i na Malcie. Europosłowie PiS bronili reform wymiaru sprawiedliwości w Polsce, natomiast europosłowie PO i opozycji krytykowali je. Unijny komisarz ds. sprawiedliwości Didier Reynders mówił, że sędziowie, którzy krytycznie odnoszą się reform wymiaru sprawiedliwości w Polsce, poddawani są postępowaniom dyscyplinarnym, co stanowi powód do zaniepokojenia. Zaznaczył, że KE wie, że powstał nowy projekt ustawy dotyczącej systemu dyscyplinarnego wobec sędziów i analizuje go, w szczególności po kątem jego zgodności z unijnymi przepisami. Zaznaczył, że procedura art.7 wobec Polski będzie kontynuowana. Europoseł PiS Patryk Jaki stwierdził, że w Parlamencie Europejskim po raz kolejny padły ogólne slogany, które pokazują, że w UE nie jest dobrze znana prawdziwa sytuacja w Polsce. – Oni ciągle mówią: łamiecie konstytucję, łamiecie praworządność. Ale jak się ich pyta, na czym to dokładnie polega, to tutaj dyskusja się kończy – powiedział.",,
Szczyt Trump-Kim odbędzie się w Wietnamie. Wyznaczono datę,"Prezydent USA Donald Trump potwierdził w dorocznym orędziu o stanie państwa, że jego spotkanie z przywódcą Korei Płn. Kim Dzong Unem odbędzie się 27-28 lutego w Wietnamie. Ujawnił też, że trwają rozmowy z talibami, które być może pozwolą na ograniczenie obecności amerykańskich sił w Afganistanie.","Przemawiając do przedstawicieli obu izb amerykańskiego Kongresu, prezydent Trump podkreślił, że w przeciwieństwie do swych poprzedników nie ogranicza się do deklaracji, lecz koncentruje na działaniu, a jego podejście do spraw międzynarodowych cechuje realizm. Jako przykład podał decyzję o uznaniu Jerozolimy za stolicę Izraela.Pochwalił się też, że dzięki jego wysiłkom „udało się uniknąć dużej wojny z Koreą Płn.”. Swoje kontakty z przywódcą KRLD określił jako bardzo dobre. Zarazem zasygnalizował, że rokowania są w stadium początkowym. – Przed nami jeszcze dużo pracy – wskazał.Potwierdził też oficjalnie, że jego spotkanie z przywódcą Korei Płn. Kim Dzong Unem odbędzie się w dniach 27-28 lutego w Wietnamie. – Kierunek transformacji politycznej i gospodarczej, jaki wybrał dla siebie Wietnam, mógłby być wzorem do naśladowania dla komunistycznej Korei Płn. – zasugerował. ",,
Premier z nagrodą Prawda-Krzyż-Wyzwolenie. „Troska o rodzinę to główna troska rządu”,"Beata Szydło została laureatką statuetki Prawda-Krzyż-Wyzwolenie. Uroczysta gala wręczenia nagród z okazji 30. rocznicy śmierci ks. Franciszka Blachnickiego odbyła się w siedzibie Ministerstwa Rozwoju. Premier uhonorowano za wprowadzanie w życie narodu Katolickiej Nauki Społecznej, zwłaszcza w zakresie wspierania rodzin. Wśród laureatów znaleźli się politycy, duchowni i społecznicy.","W imieniu premier nagrodę odebrał przewodniczący Stałego Komitetu Rady Ministrów Henryk Kowalczyk. – W każdej wypowiedzi, w każdym podejmowaniu decyzji troska o rodzinę jest główną troską pani premier i całego rządu – powiedział Kowalczyk, który odczytał list Beaty Szydło skierowany do uczestników gali.Prof. Chazan wyróżniony Wyróżnienie przyznano również prof. Bogdanowi Chazanowi za niezłomną obronę życia nienarodzonych.  – Wyróżnienie to dedykuje młodym lekarzom, żeby „nie ustawali oraz nie godzili się na kompromis z sumieniem oraz reprezentowali twardą postawę za życiem i Bogiem – powiedział. Nagrodzona została także jedna z pierwszych współpracowniczek ks. Blachnickiego Dorota Seweryn. W rozmowie z IAR podkreśliła, że kapłan ten był osobą wielkiego zawierzenia. – Był dla mnie człowiekiem głębokiej wiary i ufności – podkreśliła. Wspomnienie ks. BlachnickiegoZ kolei przewodniczący Parlamentarnego Zespołu Członków i Sympatyków Ruchu Światło-Życie poseł Robert Telus podkreślił, że wychowankowie ks. Blachnickiego działają w różnych dziedzinach życia: kulturze, polityce czy dziennikarstwie, a nagrodzone osoby i podmioty realizujące nauczanie ks. Blachnickiego swoją działalnością przypominają o tej postaci.Statuetkami Prawda-Krzyż-Wyzwolenie wyróżniono również: Radio Maryja za wieloletnie wspieranie idei Krucjaty Wyzwolenia Człowieka; Fundację Orszak Trzech Króli za wypromowanie nowej rodzinnej idei świętowania; biskupa Adama Wodarczyka za zaangażowanie w proces beatyfikacyjny ks. Blachnickiego, który zaowocował dekretem o heroiczności cnót; Grupę „Odwaga” za pomoc duchową i terapeutyczną osobom o niechcianych skłonnościach homoseksualnych oraz ich rodzinom, księdza Jarosława Gąsiorka za przeszczepianie idei ks. Blachnickiego na Ukrainę oraz Artura Kołaczka za inicjatywy ewangelizacyjne. List do uczestników gali przysłał prezydent Andrzej Duda. „Ks. Franciszek zawsze akcentował potrzebę łączenia wiary i praktyk religijnych z aktywnością na polu społecznym. Jego ruch miał wpływ na kilka pokoleń Polaków, przyczynił się do odnowy moralnej narodu i przygotował grunt pod pokojową rewolucję „Solidarności” - napisał prezydent.",,
"Grobelny, czyli od wizji własnego lotniska do grzebania w śmietnikach","Tak jak dziś prawie każdy Polak słyszał o Amber Gold i jego właścicielach, małżeństwie Marcinie i Katarzynie P., tak na początku lat 90. głośno było o Bezpiecznej Kasie Oszczędności i jej właścicielu Lechu Grobelnym."," Jego kasa oferowała klientom znacznie wyższe oprocentowanie wpłacanych oszczędności niż monopolista PKO BP czy inne banki,  których wtedy było jak na lekarstwo. Dzięki roztaczanej poprzez szeroko zakrojoną reklamę magnetycznej iluzji szybkiego wzbogacenia się zyskał tysiące klientów. W większości ludzi skromnie sytuowanych, którzy pozbywali się oszczędności życia, zakładając pomnożenie swoich zasobów finansowych. Grobelny zaczął być lansowany przez media jako człowiek sukcesu. Niesiony mitomańską wyobraźnią, roztaczał w mediach świetlane perspektywy rozwoju swojego biznesu, włącznie z budową własnego lotniska i zakupem własnej floty powietrznej.    Niespodziewanie dla nikogo katastrofa nastąpiła bardzo szybko. Już w pierwszym terminie spłaty pożyczek, w drugiej połowie 1990 roku, okazało się, że Grobelnego od czerwca nie ma już w kraju. Nikt nie wie, kiedy uciekł ani dokąd. Nikomu też nie zostawił pełnomocnictw do prowadzenia dużego biznesu. Mijał miesiąc za miesiącem, a Grobelny zaginął bez wieści. Ludzie, chcąc odzyskać swoje pieniądze, przypuścili szturm na BKO i jej warszawskie biura, jedno mieszczące się na Marszałkowskiej w pobliżu placu Konstytucji, a drugie na Targówku, gdzie była siedziba firmy Dorchem. W parabanku oszusta, a zarazem zbiega, ulokowało swoje oszczędności ok. 7,5 tys. klientów. Wkrótce prokuratura zaczęła ścigać biznesmena, rozsyłając za nim listy gończe. Rozpoczęte poszukiwania Grobelnego w całej Europie poprzez Interpol zakończyły się sukcesem. Zatrzymano go w 1992 roku w Niemczech, a następnie dokonano jego ekstradycji do Polski, gdzie osadzono go w areszcie. W 1996 roku został skazany na 12 lat więzienia. W 1997 roku Sąd Apelacyjny w Warszawie uchylił wyrok i zwrócił sprawę prokuraturze, a przedsiębiorcę zwolnił z aresztu. Prokuratura ostatecznie umorzyła sprawę. W sumie odsiedział pięć lat. Lech Grobelny zniknął z oczu opinii publicznej, choć odgrażał się pozwami finansowymi wobec państwa polskiego. Ryglowanie drzwi i strach przed najgorszym Oficjalnie Grobelny uciekł za granicę przed odpowiedzialnością karną za wyłudzenie pieniędzy od niewinnych ofiar. Wedle dzisiejszej wartości byłoby to ok. 800 tys. zł. Wtedy uznano to za wielką aferę. Jaki był prawdziwy powód ucieczki, nie wiemy. Pojawiają się hipotezy, że jego kontakty z lat 80. z ludźmi służb mogły 10 lat później być groźne dla jego osobistego bezpieczeństwa. W tym kontekście przywoływana jest jego bliska znajomość z Andrzejem Stuglikiem, w latach 1975-1980 pracownikiem kontrwywiadu cywilnego, od 1982 r. instruktorem ds. propagandy w KW PZPR, od 1988 r. głównym specjalistą ds. rozliczeń dewizowych w Ministerstwie Finansów, od 1989 r. doradcą finansowym Marka Pietkiewicza w Towarzystwie Handlu Międzynarodowego DAL S.A., zastrzelonym w 1991 roku, a więc w czasie, gdy Grobelny ukrywał się już za granicą. Powstaje wątpliwość, zawierająca się w pytaniu, czy jego ucieczka może mieć inne powody niż tylko pieniądze.  Wiadomo, że Andrzej Stuglik zajmował się kontaktami handlowymi ze wschodem, a jego kontrahentami byli ludzie z rosyjskich specsłużb. Stuglik odszedł ze służb w 1990 roku. Od tego momentu jego życie znalazło się w niebezpieczeństwie. Czy Lech Grobelny mógł o tym wiedzieć? Może czas jego zniknięcia z Polski nie był przypadkowy. Śledczy, badający sprawę zabójstwa generała Marka Papały, wpadli na powiązania Stuglika z międzynarodowym handlem bronią. Czy znajomość Grobelnego ze Stuglikiem była bez znaczenia? Od momentu, kiedy Grobelny trafił do więzienia, jak również po jego wyjściu na wolność nie budził on już większego zainteresowania mediów ani też wcześniejszych emocji. Czasami tylko niektóre media zasięgały o nim języka u najbliższych sąsiadów z Bródna. Ci opowiadali, że w ostatnim okresie życia miewał niezrozumiałe dla nich zachowania, jak np. wychodzenie jedynie w szlafroku na długie spacery z psem. Potrafił niechlujnie ubrany pobiec w nocy na policję, by skarżyć się na głośne zachowanie sąsiadów. Spotykano go też przy śmietnikach, zbierającego butelki i puszki po płynach.    Na kilka miesięcy przed śmiercią podobno okazywał lęk o własne bezpieczeństwo, co objawiało się ryglowaniem drzwi do mieszkania oraz noszeniem na stałe w kieszeniach kilku noży. Czy był to tylko objaw manii lękowej?  Jedno jest pewne. Prokuratura i policja stwierdziły, iż bez żadnej wątpliwości Lech Grobelny został zasztyletowany. Ciało znaleziono 2 kwietnia 2007 r. na Targówku, w jego domu. Po pięciu dniach od momentu zabójstwa.  Śledztwo w sprawie morderstwa Grobelnego z braku dowodów zostało umorzone. Wszyscy mieszkańcy okolicy, w której mieszkał, nie mają wątpliwości – został zamordowany przez kogoś, kogo znał. Nie wpuściłby do środka nikogo obcego. A gdy policja i straż miejska weszły do mieszkania, nie było ono zamknięte.",,
"Niemiec udawał Czecha, żeby wjechać na Ukrainę. Zatrzymano go w Polsce",Niemiec usiłował wyjechać na Ukrainę na podstawie sfałszowanego czeskiego paszportu. Miał także inne fałszywe dokumenty. Komplet kupił za tysiąc euro – poinformowała rzeczniczka Bieszczadzkiego Oddziału Straży Granicznej mjr Elżbieta Pikor.,"43-letni obywatel Niemiec usiłował przekroczyć polsko-ukraińską granicę przez przejście w Korczowej. Podczas odprawy przedstawił funkcjonariuszom SG czeski paszport.– Już na pierwszy rzut oka dokument budził podejrzenia, co do swojej autentyczności. Wnikliwsze badanie wykazały, że strona personalna paszportu została w całości przerobiona, a następnie wklejona do autentycznego czeskiego paszportu. Okazało się także, że czeski paszport figuruje w bazach SiS i Interpol jako utracony na terytorium Czech – wyjawiła mjr Pikor.Dodała, że podróżny okazał funkcjonariuszom podczas odprawy granicznej jeszcze prawo jazdy i dowód osobisty, które także były fałszywe.",,
Ukraina: Kilku marynarzy rannych w ataku Rosjan przewieziono do Moskwy,"Kilku żołnierzy ukraińskiej marynarki wojennej, którzy zostali ranni w wyniku ataku Rosji na okręty Ukrainy w Cieśninie Kerczeńskiej, zostało przewiezionych do Moskwy – oświadczył przedstawiciel prezydenta Ukrainy w Autonomicznej Republice Krymu Borys Babin.","– Wiadomo, że kilku rannych przewieziono do Moskwy – powiedział w poniedziałek w rozmowie z jedną z ukraińskich stacji telewizyjnych. Babin zaznaczył, że według strony ukraińskiej w zdarzeniu rannych zostało sześciu żołnierzy, a Rosjanie mówią jedynie o trzech. Dodał też, że trzej ukraińscy żołnierze przeszli operacje. Według rosyjskiej agencji TASS trzej ukraińscy marynarze znajdują się w szpitalu w Kerczu na zaanektowanym przez Rosję Krymie. Agencja napisała z powołaniem na źródła medyczne, że zostali oni lekko ranni, a ich stan jest stabilny. Wcześniej prezydent Petro Poroszenko zażądał od Rosji natychmiastowego uwolnienia marynarzy i zwrotu jednostek, które w niedzielę zajęły rosyjskie służby specjalne. W trakcie ataku Rosjanie użyli broni.",,
"Gawkowski: protestujący domagają się normalności, Polakom robi się duszno","– Nikt dzisiaj nie chce odsunąć PiS na siłę od władzy. Wszyscy, którzy protestują, domagają się pewnej normalności. Polakom robi się duszno w Polsce – powiedział w programie „Gość poranka” w TVP Info Krzysztof Gawkowski (SLD). – Czy Jarosław Kaczyński przypadkiem nie realizuje planu trójpodziału władzy w przykładowym „trzy P”, gdzie jest prezydent i premier, ale nad prezydentem i nad premierem jest prezes? – pytał sekretarz generalny Sojuszu.","Rzecznik SLD Dariusz Joński zapowiedział w piątek, że w związku z ostatnimi działaniami PiS przedstawi wniosek o rozpoczęcie przez partię zbiórki podpisów pod wnioskiem o referendum w sprawie skrócenia kadencji Sejmu. W sobotniej, wielotysięcznej demonstracji KOD uczestniczyli również politycy Sojuszu.     „Nie da się odwołać władzy w referendum” – Lewica w Polsce jest rozsądna i lewica w Polsce wie, że nie da się odwołać władzy w referendum ani przeprowadzić ponownych wyborów – zapewnił w poniedziałek w TVP Info Krzysztof Gawkowski.  – Nikt dzisiaj nie chce odsunąć PiS na siłę od władzy. Wszyscy, którzy protestują, domagają się pewnej normalności. Polakom robi się duszno w Polsce. Od wyborów minął niespełna miesiąc. Ja nie przypuszczałem, że miesiąc od wyborów będę czuł się w Polsce, jakby tutaj PiS rządził ostatnie 3,5 roku i cały czas, z dnia na dzień, wywoływał nowe konflikty – mówił. „PiS łamie prawo”Krzysztof Gawkowski zwrócił uwagę, że PiS nie wypełnia orzeczeń Trybunału Konstytucyjnego. – Ja pytam, czy Jarosław Kaczyński oby przypadkiem nie realizuje planu trójpodziału władzy w  przykładowym „trzy P”, gdzie jest prezydent i premier, ale nad prezydentem i nad premierem jest prezes – powiedział. W ocenie sekretarza generalnego SLD, „PiS z pełną świadomością łamie prawo”, a ludzie „wychodzą na ulice w geście protestu społecznego”. – Polacy masową będą wychodzić na ulice, robiąc to, co zrobili w sobotę – podsumował.",,
Iran zwiększa rezerwy uranu. Trump: Igracie z ogniem,"Szef dyplomacji Iranu Mohammad Dżawad Zarif oświadczył, że zwiększenie rezerw irańskiego uranu nie łamie postanowień porozumienia nuklearnego. Jego zdaniem Teheran ma do tego prawo po zeszłorocznym wycofaniu się z układu USA. – Nie mam teraz żadnej wiadomości dla Iranu. Oni wiedzą, co robią, wiedzą, że igrają z ogniem – powiedział prezydent USA Donald Trump.","Zarif powołał się na paragraf 36. układu, w którym opisany jest mechanizm rozwiązywania sporów w przypadku gdy strona paktu utrzymuje, że inni jego sygnatariusze nie przestrzegają porozumienia. W ocenie strony irańskiej do zapisów umowy sprzed czterech lat nie stosują się Stany Zjednoczone. Prezydent Trump jednostronnie wycofał swoje państwo z tego międzynarodowego porozumienia w zeszłym roku. Jednocześnie szef irańskiej dyplomacji zaznaczył, że jeśli Wielka Brytania, Francja i Niemcy „wywiążą się ze swoich zobowiązań”, to władze w Teheranie odwrócą swoje działania. Wcześniej przekazał, że zapasy nisko wzbogaconego uranu w Iranie przekroczyły limit 300 kg, ustalony w porozumieniu z 2015 r. w sprawie programu nuklearnego tego kraju. Potwierdziła to również Międzynarodowa Agencja Energii Atomowej (MAEA).Zaniepokojenie działaniami Teheranu wyraził m.in. sekretarz generalny ONZ Antonio Guterres, szef brytyjskiej dyplomacji Jeremy Hunt i premier Izraela Benjamin Netanjahu. Rzeczniczka szefowej unijnej dyplomacji Maja Kocijanczicz wezwała Iran w oświadczeniu do „odwrócenia tego kroku i powstrzymania się od dalszych działań, które podkopują porozumienie nuklearne”.Rosja bagatelizuje sprawęSprawę bagatelizuje natomiast Rosja, również sygnatariusz porozumienia. Przekroczenie limitu „powoduje żal, ale nie powinno się dramatyzować, tylko uznać to za normalną reakcję na poprzednie wydarzenia” – ocenił rosyjski wiceminister spraw zagranicznych Siergiej Riabkow.Z raportu MAEA, który potwierdził deklaracje Zarifa, wynika, że irańskie zapasy wzbogaconego uranu wynoszą 205 kg, podczas gdy porozumienie dopuszcza 202,8 kg. Chodzi o uran wzbogacony do zawartości 3,67 proc. rozszczepialnego izotopu U-235. 202,8 kg uranu to ekwiwalent dozwolonej ilości 300 kg gazowego heksafluorku uranu.Przedstawiciele irańskich władz zapowiadali ostatnio przekroczenie tego limitu, ponieważ – według Teheranu – po wycofaniu się USA z porozumienia nuklearnego pozostali sygnatariusze nie chronią Iranu przed sankcjami, które przywrócił Waszyngton.",,
Córka rzecznika Kremla jest stażystką w Parlamencie Europejskim,"Jelizawieta Pieskowa, której ojciec Dmitrij Pieskow jest rzecznikiem prezydenta Rosji Władimira Putina, została stażystką w Parlamencie Europejskim – podały media w Rosji. Pieskowa będzie pracować w biurze francuskiego europosła Aymerica Chauprade'a.","Informację tę podało Radio Swoboda (rosyjska redakcja Radia Wolna Europa/Radia Swoboda), powołując się na stronę internetową PE. Chauprade potwierdził w rozmowie z rozgłośnią, że córka wysokiej rangi rosyjskiego urzędnika należy do jego zespołu. Eurodeputowany powiedział, że Pieskowa „jest córką ważnej osobistości w Federacji Rosyjskiej, jednak jako studentce przysługuje jej nie mniej praw niż innym młodym ludziom odbywającym staż w procesie edukacji”. Chauprade poinformował też, że Pieskowa nie pracuje zawodowo w Rosji ani w sektorze prywatnym, ani w instytucjach publicznych. – Z tego względu w tym przypadku nie może zaistnieć konflikt interesów w pełnieniu mojego mandatu deputowanego PE – ocenił. Radio Swoboda podkreśliło, że stanowisko stażysty daje pełen dostęp do pomieszczeń i baz danych Parlamentu Europejskiego, w tym do wewnętrznej sieci komputerowej PE. Chauprade, francuski politolog i pisarz, należał do końca 2015 r. do Fontu Narodowego kierowanego przez Marine Le Pen. Później był deputowanym niezależnym, a następnie przyłączył się w PE do skrajnie prawicowej i eurosceptycznej Europy Wolności i Demokracji Bezpośredniej (EFDD). Deputowany zasiada w komisji spraw zagranicznych PE i podkomisji bezpieczeństwa i obrony. W marcu 2014 r. Chauprade był obserwatorem międzynarodowym na referendum na Krymie, po którym Rosja anektowała półwysep.",,
Była żona Marcinkiewicza: Mam sądowy zakaz mówienia o jego prywatnym życiu,"Muszę ważyć słowa. Dostałam sądowny zakaz wypowiadania się na temat prywatnego życia mojego byłego małżonka – powiedziała była żona Kazimierza Marcinkiewicza. Izabela Olchowicz-Marcinkiewicz powiedziała też, że oczekuje od polityków „przejrzystości”.","Była żona byłego premiera w Polsat News opowiadała o swoich życiowych problemach, których część – jak mówiła – związana jest z osobą polityka.W programie pokazano nagranie, na którym Marcinkiewicz namawiał żonę, by „wzięła się do pracy”. – Idź do pracy, zajmij się czymkolwiek, cokolwiek rób, idź na bezrobotne, zajmij się jakąkolwiek pracą, jakąkolwiek robotą, przestań mnie nachodzić, a najlepiej odejdź – mówił na nagraniu, który ujawnił jeden z tabloidów.Jak powiedziała Olchowicz-Marcinkiewicz, nagranie zrobiła „ze strachu o siebie”. – Moim celem było to, żeby ta osoba, wiedząc, że jest nagrywana, przestała wypowiadać te słowa – powiedziała.Dodała też, że nie zarobiła na tym nagraniu. – Filmik był przekazany do sprawy rozwodowej, miał pokazywać zachowanie byłego małżonka, był przekazany pełnomocnikowi i sądowi. Wiadomo, że media mają swoje „wtyki”, a pan Marcinkiewicz bądź nasz związek jest tematem chwytliwym – oznajmiła.  Odnosząc się do spraw sądowych związanych z alimentami powiedziała: „Od polityków oczekujemy takiej przejrzystości. Jeśli ktoś wypowiada się na temat prawa i mówi, że partia rządząca go nie przestrzega, a sam go nie przestrzega, bojkotuje wyrok sądu, to nie ma mojej akceptacji na to”.",,
SBB kieruje skargę do Komisji Europejskiej,Stowarzyszenie „Stop Bankowemu Bezprawiu” złożyło skargę do Komisji Europejskiej na art. 485 par. 3 kodeksu postępowania cywilnego wraz z apelem o pilne wydanie zabezpieczenia tego przepisu - poinformowało SBB w oświadczeniu podpisanym przez prezesa Arkadiusza Szcześniaka.,,,
Delegacja sędziego Iwańca została skrócona,"Delegacja sędziego Jakuba Iwańca do Ministerstwa Sprawiedliwości została skrócona w trybie natychmiastowym – poinformował w rzecznik rządu Piotr Müller. Onet ujawnił, że Iwaniec miał informować kobietę o imieniu Emilia o „hakach” na szefa stowarzyszenia sędziów Iustitia.","We wtorek Onet napisał, że współpracownik Łukasza Piebiaka – który we wtorek podał się do dymisji z funkcji wiceministra w MS – sędzia Jakub Iwaniec „dostarczał internetowej hejterce Emilii haki na Krystiana Markiewicza, szefa stowarzyszenia Iustitia”. „W korespondencji podawał dokładne informacje o dziecku Markiewicza, a także wysyłał telefony jego rzekomej kochanki i jej męża” – podał portal.Rzecznik rządu, pytany o tę sprawę w Rzeczpospolita TV, poinformował, że minister sprawiedliwości podjął we wtorek decyzję o skróceniu delegacji sędziego Iwańca w resorcie. Oznacza to, że sędzia nie będzie już działał w MS.Zdaniem Müllera język korespondencji i działania sędziego opisane przez Onet to nie są standardy, które obowiązują w rządzie. Zaznaczył też, że do publikacji nie odniósł się sam sędzia Iwaniec. – Nie znam kontekstu, nie wiem, jak ta korespondencja wyglądała, ale bronić tego nie należy – podkreślił.",,
Napastnik rozpoznał Witkowskiego? Nowe ustalenia tvp.info ws. pobicia we Wrocławiu,"Przemysław Witkowski, lewicowy dziennikarz i aktywista został pobity na jednym z bulwarów we Wrocławiu. Jak twierdzi, „był to ewidentny atak na tle politycznym i na tle ideologicznym”. Jak ustalił portal tvp.info, pobicie mogło być osobistą zemstą na Witkowskim za jego publikacje na temat „autonomicznych nacjonalistów”.","W czwartek we Wrocławiu został pobity Przemysław Witkowski, dziennikarz Krytyki Politycznej i OKO.press. Na miejscu pojawili się reporterzy radia RMF, Zet i stacji TVN24. „Wszędzie na tych bulwarach w tym miejscu są napisy nienawistne, »LGBTQ pedofilia«, »autonomiczni nacjonaliści«, (...) i wszędzie krzyże celtyckie” - mówił zakrwawiony dziennikarz, komentując na gorąco całe zdarzenie. „Oczekuję od państwa poważnego zajęcia się tematem autonomicznych nacjonalistów, łącznie z aresztowaniami i stawianiem zarzutów” – dodał. O jakich „autonomicznych nacjonalistów” chodzi? Odpowiedzi na to pytanie należy szukać w publikacjach Przemysława Witkowskiego. W kwietniu 2019 r. na łamach skrajnie lewicowej „Krytyki Politycznej” ukazał się jego tekst pt. „»Europa będzie biała albo bezludna«, czyli szturmowcy”. Autor pisał w nim o ruchach nacjonalistycznych, które wzorują się na antyfaszystach (w Polsce najbardziej znaną organizacją antyfaszystowską jest „Antifa”).   „Autonomy to taki zły, pokręcony brat bliźniak anarchistów. Przejęli oni praktycznie wszystkie elementy i emblematy ruchu anarchistycznego, dodając do tego swój unikalny rasistowski, ksenofobiczny, homofobiczny i antyaborcyjny wkład. (...) Czarny kolor ma też wymiar praktyczny. W ten sposób przejęto bowiem formację nazywaną „czarnym blokiem” – tłumaczył lewicowy dziennikarz.Zdaniem znajomych Witkowskiego, mógł on zostać rozpoznany i to właśnie publikacje nt. „autonomicznych nacjonalistów” mogły być przyczyną ataku. „Nie jest to przypadek, że jeden z najważniejszych działaczy antyfaszystowskich został zaatakowany w kontekście bazgrołów a. n. niedługo po długim tekście o nich” – mówi portalowi tvp.info osoba z otoczenia dziennikarza. – Tym bardziej, że osoba, która go zaatakowała, nie została przez niego zaczepiona – dodaje. Witkowski sam miesiąc temu na swoim profilu na Facebooku tłumaczył, że spotykając się z osobą o innych poglądach trzeba „j***ć go” wraz ze znajomym, wymierzając raz za razem „mentalne lepy”, bo „niektórzy ludzie rozumieją tylko przemocowy język”. Dziennikarz swój wpis już skasował, zachowały się jednak screeny jego wypowiedzi. W cytowanym komentarzu mogliśmy  przeczytać specyficzną „instrukcję”, jak należy prowadzić polityczny dialog w Polsce:   „Zaczyna się od mentalnej lepy, potem daje się ich jeszcze kilka i to jeszcze zanim powiedzą wam szczęść boże czy inne dzień dobry (…) Niektórzy ludzie rozumieją tylko przemocowy język i nie ma co się oburzać. Tak już jest i będzie. Jak myślicie, że ich zmienicie dobrocią i rozsądkiem, może już przestańcie, ok? Coraz więcej osób na szczęście to rozumie.”",,
Poseł KO krytycznie o słowach Tuska: Niech zajmie się polityką w Brukseli,"Szef Europejskiej Partii Ludowej Donald Tusk przekonywał w TVN24, że radykalnie lewicowa myśl może być alternatywą dla PiS, ale nie jest dobrą rzeczą dla Polski. Słowa byłego premiera nie przypadły do gustu posłowi Koalicji Obywatelskiej Dariuszowi Jońskiemu. – Jakiekolwiek radykalizmy nie są do końca dobre i na pewno nie zdobywają większości. Kiedy przewodniczący Tusk chciał po lewicę sięgać, to było dobrze. Teraz słyszę, że to już nie jest do końca dobrze. Może niech niech premier Donald Tusk zajmie się już polityką w Brukseli – powiedział portalowi tvp.info poseł KO.","Joński jest związany z lewicową Inicjatywą Polską Barbary Nowackiej. W VII kadencji Sejmu był posłem z ramienia SLD i rzecznikiem tej partii. Zdaniem Tuska przyszłością Polski jest nie Lewica, tylko konserwatywne centrum, czyli stały związek Platformy Obywatelskiej z Polskim Stronnictwem Ludowym.  Na byłym szefie Rady Europejskiej suchej nitki nie zostawił przewodniczący klubu parlamentarnego Lewicy. – Rzeczą dobrą dla Polski nie byłby powrót Donalda Tuska do polityki. To on, a nie kto inny podwyższał wiek emerytalny. Doprowadził do sytuacji, w której z budżetu wyciekały grube miliardy, spowodowane aferą VAT-owską. Odpowiedzialność, że Polska stała w miejscu w 2015 roku, w stanie marazmu, jest po stronie przede wszystkim Donalda Tuska. Opowiadanie, że alternatywa w postaci Lewicy jest zła, to tak jakby śmiać się Polakom w oczy i mówić, że nie zasługują na lepsze zarobki, służbę zdrowia czy opiekę – stwierdził Krzysztof Gawkowski. W TVN24 Tusk określił prezydenturę Andrzeja Dudy „karykaturą”. Stwierdził również, że standardy Samoobrony były wyraźnie wyższe niż to, co prezentuje dzisiaj Prawo i Sprawiedliwość.  – Obrażanie kogokolwiek z wyborczyń i wyborców Prawa i Sprawiedliwości, Lewicy jest na pewno elementem, który nie sprzyja ani Kidawie-Błońskiej, ani Platformie Obywatelskiej. Przede wszystkim pokazuje, co dzisiaj Donald Tusk po 5-letniej obecności w Brukseli myśli o Polsce – mówił Gawkowski dla tvp.info. Czy ostra retoryka Tuska pomoże prawdopodobnej kandydatce PO na prezydenta Małgorzacie Kidawie-Błońskiej? – Nie sądzę, żeby pomogła. W tej wypowiedzi Donalda Tuska widać, że trauma po przerżniętych wyborach w roku 2005 z profesorem Lechem Kaczyńskim pozostawiła trwały ślad – powiedział poseł PiS Jan Mosiński.  Były premier zadeklarował poparcie dla wicemarszałek Sejmu Małgorzaty Kidawy-Błońskiej w prawyborach prezydenckich PO. – Tutaj w jakimś sensie pierwszeństwo będzie miała kobieta, bo obiecałem Małgorzacie Kidawie-Błońskiej, że będę ją wspierał z całego serca zanim pojawiła się kandydatura prezydenta Jaśkowiaka – powiedział Tusk. Poseł Mosiński z PiS nie kryje, że jego partia będzie przypominać w kampanii prezydenckiej rolę Małgorzaty Kidawy-Błońskiej w czasie rządów PO. – Kiedy Donald Tusk był premierem, a jego rzeczniczką była Małgorzata Kidawa-Błońska podnoszono wiek emerytalny, podnoszono podatki. W jakiś sposób Małgorzata Kidawa-Błońska afirmowała podnoszenie wieku emerytalnego. Myślę, że o to też będzie pytana w kampanii wyborczej – mówił Mosiński. Z tezami Tuska zgadza się poseł Robert Kropiwnicki z KO. – Zgadzam się z Donaldem Tuskiem, że Andrzej Duda jest karykaturą na funkcji prezydenta. To jest doprowadzenie urzędu do tego, że nie ma samodzielności. Jest tylko notariuszem, ale nawet dla notariuszy to byłaby obelga – mówił.  Czy wsparcie byłego premiera pomoże kandydatce PO? – Myślę, że wsparcie każdego autorytetu, a Donald Tusk jest takim dla znacznej części Polaków, jest bardzo ważne. Liczę na to, że przyczyni się do wygranej Małgorzaty Kidawy-Błońskiej z Andrzejem Dudą. Będzie większa mobilizacja – stwierdził. – Małgosia Kidawa-Błońska faktycznie współpracowała z Donaldem Tuskiem. Mają bliskie relacje, znają się osobiście i to jest dobra rekomendacja. Wielu Polaków chciałoby, żeby Donald Tusk został prezydentem. Fajnie, że jednoznacznie wskazuje, komu Polacy mogą ufać – mówiła z kolei była posłanka KO Joanna Augustynowska.  Nie wiedziała, dlaczego związane z PO profile na portalach społecznościowych nie cytowały wypowiedzi Donalda Tuska, które padły na antenie TVN24. – Trzeba zapytać pracowników biura komunikacji – odpowiedziała.",,
Grecja: premier nowego rządu zaprzysiężony,"Konserwatywna Nowa Demokracja utworzy koalicję rządową z socjalistycznym PASOK i Demokratyczną Lewicą. Misję utworzenia rządu otrzymał w środę od prezydenta Grecji Karolosa Papuliasa przywódca ND Antonis Samaras, który wkrótce potem został zaprzysiężony na to stanowisko.","– Rząd jest – oświadczył w środę przywódca PASOK Ewangelos Wenizelos. Nowa Demokracja, która zwyciężyła w niedzielnych wyborach, porozumiała się w tej sprawie z PASOK-iem. Poprze ich też Demokratyczna Lewica – jedno z mniejszych ugrupowań w parlamencie. Lider zwycięskiej partii poinformował już o tym prezydenta, a ten powierzył mu misję utworzenia gabinetu.  Po południu, wkrótce po spotkaniu z prezydentem, Samaras został zaprzysiężony na szefa rządu. W pierwszym przemówieniu zapowiedział, że zrobi „wszystko, by wyprowadzić kraj z kryzysu”. – Z Bożą pomocą uczynimy wszystko, by wydobyć nasz kraj z kryzysu. Jutro poproszę rząd, by swoją ciężką pracą dał Grekom wyraźną nadzieję – mówił Samaras, opuszczając pałac prezydencki, gdzie odbyła się ceremonia zaprzysiężenia.Prawdopodobnie szef banku centralnego zostanie ministrem finansów. Według greckiej telewizji publicznej, prezes Narodowego Banku Grecji Wasilis Rapanos ma największe szanse, by odpowiadać za wprowadzanie programu oszczędnościowego. PASOK i Demokratyczna Lewica są gotowe na koalicję z Nową Demokracją, ale niewykluczone, że nie będą chciały wysłać swych przywódców politycznych do rządu, który czekają ciężkie batalie o oszczędności, wymagane przez zagranicznych kredytodawców.Przywódca Demokratycznej Lewicy Fotis Kuwelis oświadczył, że w rozmowach koalicyjnych jego partia „nalegała na politykę stopniowego uwalniania się od warunków pakietu ratunkowego, które wykrwawiają społeczeństwo”.Reuters pisze, powołując się na źródła w Demokratycznej Lewicy, że partia ta postanowiła nie oddelegowywać do rządu swych wysokich rangą polityków. Greckie media odnotowują, że przywódca PASOK Ewangelos Wenizelos również stoi na stanowisku, iż socjaliści nie powinni mieć własnych ministrów w zdominowanym przez prawicę rządzie.Według obserwatorów PASOK i Demokratyczna Lewica mogłyby wysłać do rządu technokratów spoza polityki. Zdaniem komentatorów, nie wróży to dobrze stabilności rządu Samarasa.",,
„Sen wciąż trwa”. Media w Belfaście nie tracą wiary po porażce z Polską,"Brytyjskie media przyznają, że reprezentacja Polski całkowicie zdominowała drużynę Irlandii Północnej. Szukają jednak pozytywów. Zwracają uwagę, że piłkarzom Michaela O’Neilla udało się powstrzymać Roberta Lewandowskiego.","„Drużyna O'Neilla była uparta, odporna i dobrze zorganizowana, ale o ile udało jej się powstrzymać Lewandowskiego, to zabójcze wykończenie Milika postawiło ją w trudniejszej sytuacji przed meczami z Ukrainą i Niemcami” – przyznał „Belfast Telegraph”.„Polska może nie była w stanie podwyższyć wyniku na drodze do swojego pierwszego zwycięstwa w fazie grupowej mistrzostw, ale była zbyt silnym zespołem dla Irlandii Północnej, powracającej po latach na międzynarodową scenę” – napisał dziennik.Przyjaźń i szacunekGazeta oceniła, że mimo porażki „sen wciąż trwa”. Zwróciła także uwagę na wspaniałą atmosferę na trybunach i wsparcie północnoirlandzkich kibiców, których „nawiązana ostatniej nocy przyjaźń z Polakami była szczególnie widoczna, kiedy rywale klaskali po irlandzkim hymnie”.Dziennikarze BBC, którzy komentowali mecz, byli zachwyceni Bartoszem Kapustką. „Czuję, że Kapustki się jeszcze naoglądamy w nadchodzących latach. Smakowicie utalentowany 19-latek” – napisał na Twitterze były wybitny piłkarz Gary Linenker. „Kapustka - 19-letni, bardzo inteligentny, ułożony, wyszkolony zawodnik, imponujące” – przyznał Ferdinand, legenda Manchesteru United.",,
Amerykańska broń dla Ukrainy? Wiceprezydent USA: nie chcemy militarnej eskalacji,"Przeciwko dostawom broni na Ukrainę wypowiedział się w czwartek wiceprezydent USA Joe Biden, w wywiadzie dla „Süddeutsche Zeitung”. Ostro skrytykował też Rosję i zagroził jej kolejnymi sankcjami. Poparła go niemiecka minister obrony Ursula von der Leyen.","– Od początku mówimy, że tego kryzysu nie da się rozwiązać środkami wojskowymi, chociaż Rosja najwidoczniej chciała wymusić takie rozwiązanie – powiedział Biden. – Nie jesteśmy zainteresowani militarną eskalacją – odpowiedział wiceprezydent USA na pytanie, czy Ameryka chce wysłać broń na Ukrainę.   Prawo do obrony  Biden zastrzegł, że Ukraina ma prawo do obrony. Jak dodał, jego kraj udziela Ukrainie pomocy „w dziedzinie bezpieczeństwa”.  „New York Times” napisał w niedzielę, że po eskalacji konfliktu na wschodzie Ukrainy amerykański rząd rozważa przekazanie broni Ukrainie. Dziennik zastrzegł, że Obama nie podjął jeszcze decyzji w tej sprawie, ale za dozbrojeniem Ukrainy opowiada się dowódca sił NATO w Europie gen. Philip Breedlove, a sekretarz stanu John Kerry, który w czwartek ma odwiedzić Kijów, „jest otwarty na nowe dyskusje o dostarczeniu broni, tak samo jak (przewodniczący kolegium szefów sztabów) gen. Martin Dempsey”. Nominowany przez prezydenta Obamę na szefa Pentagonu Ashton Carter powiedział w środę, że „bardzo skłania się” ku dostarczeniu przez USA sprzętu wojskowego, w tym broni. Biden w wywiadzie dla niemieckiej gazety obarczył Rosję odpowiedzialnością za konflikt, który – jego zdaniem – jest wynikiem „rosyjskiej agresji”. – Ciężką broń, w tym czołgi i wyrzutnie rakietowe dostają separatyści z Rosji, która wspiera ich też finansowo – zaznaczył. Biden podkreślił, że USA są gotowe do zaostrzenia sankcji przeciwko Rosji, jeśli ta nie spełni zobowiązań wynikających z porozumienia w Mińsku. – To, co obecnie się dzieje: ostrzał domów mieszkalnych w Mariupolu, jest nie do zaakceptowania; jest tragiczne – powiedział.   Kiedy do NATO?  Pytany o perspektywy przyjęcia Ukrainy do NATO, Biden odpowiedział, że Kijów nie złożył formalnego akcesu do Sojuszu. – Myślę, że nikt nie wierzy w to, że nastąpi to w bliskiej przyszłości – zaznaczył, dodając, że Ukraina ma suwerenne prawo do decyzji o swojej polityce zagranicznej.  W ocenie wiceprezydenta przyczyną konfliktu na Ukrainie jest nieuznanie przez Rosję prawa Ukrainy do decydowania o swojej przyszłości. – Nie możemy stanowiska Rosji zaakceptować – powiedział Biden.",,
Wiceministrowie skarbu przed „hazardową”,"Były wiceminister skarbu Adam Leszkiewicz zeznaje przed hazardową komisją śledczą. Komisja przesłuchuje dziś wiceministrów skarbu w rządzie koalicji PO-PSL. Przed komisją stanie jeszcze Krzysztof Hubert Łaszkiewicz.  – Nie chciałem wpływać na sferę hazardu, ani nie proponowałem zmian w wideoloterii – oświadczył przed komisją przesłuchiwany wcześniej były wiceminister skarbu Michał Chyczewski.","Chyczewski  w ramach swoich obowiązków służbowych nadzorował Totalizator Sportowy. W trakcie przesłuchania zapewniał, że nie ulegał żadnym naciskom z zewnątrz, a w zakresie obsadzania stanowisk w radzie nadzorczej Totalizatora panowała przejrzystość.Michał Chyczewski nie pamięta też by w trakcie jego prac, naciskano w jakikolwiek sposób na ministerstwo. –  W okresie kiedy bylem w ministerstwie nie było  wpływów. Miałem poczucie komfortu, nie podejrzewałbym by  rada nadzorcza podlegała jakimś wpływom – zeznał Chyczewski.Były wiceminister mówił też o tym, że doniesienia Marka Przybyłowicza w prasie o nieprawidłowościach w Totalizatorze Sportowym to w przeważającej większości „fantasmagorie”.  Chyczewski dodał, że wiedział, iżPrzybyłowicz pisze donosy też na niego.  Córka biznesmena z branży hazardowej Magdalena Sobiesiak zeznała przed komisją, że po spotkaniu w restauracji „Pędzący Królik” w Warszawie zrezygnowała z ubiegania się o posadę, gdyż Marcin Rosół mówił jej o donosach pisanych przez Marka Przybyłowicza o nieprawidłowościach w Totalizatorze Sportowym.  Natomiast były szef CBA Mariusz Kamiński sugeruje, że to właśnie podczas spotkania w restauracji były dyrektor gabinetu politycznego  ministra sportu Rosół ostrzegł córkę biznesmena o akcji CBA.Wniosek o przesłuchanie Chyczewskiego, Leszkiewicza i Łaszkiewicza złożył Bartosz Arłukowicz (Lewica). Według niego, świadkowie ci „muszą opowiedzieć komisji o relacjach między Ministerstwem Skarbu Państwa a Totalizatorem Sportowym”. Poseł Lewicy zapowiedział ponadto, że będzie pytał Leszkiewicza o jego kontakty z Marcinem Rosołem – szefem gabinetu politycznego Mirosława Drzewieckiego w czasie, gdy ten był ministrem sportu.Podpis Chyczewskiego widnieje na przesłanym 9 lipca 2008 r. do Komitetu Stałego Rady Ministrów piśmie z uwagami do projektu nowelizacji ustawy hazardowej. Według sekretarz Komitetu Małgorzaty Hirszel, w piśmie tym zwrócono uwagę, że „należy negatywnie ocenić projektowany artykuł (...),  zgodnie z którym dopłata w zakładach wzajemnych wynosi 10 proc. stawki”.  Chyczewski miał dodać, że wprowadzenie tych dopłat wpłynie negatywnie nadziałalność Totalizatora Sportowego.Łaszkiewicz podpisał się pod pismem z maja 2009 r. z wnioskiem o zdjęcie z porządku obrad Komitetu Stałego Rady Ministrów projektu ustawy hazardowej. Dokument ten nie uzasadniał, dlaczego chciano zdjęcia tej propozycji.",,
Senator Pęk: Senat nie może prowadzić odrębnej od rządu polityki zagranicznej,"„Polski Senat nie może prowadzić samodzielnej i odrębnej od rządu, czy recenzującej rząd polityki zagranicznej, bo zgodnie z konstytucją tylko Sejm sprawuje kontrolę nad działalnością Rady Ministrów” – napisał na Twitterze senator PiS Marek Pęk.","Dodał też, że „@PolskiSenat tylko wysłuchuje, kandydatów na ambasadorów, czy informacji rządu nt polityki zagranicznej, w szcz. w Unii Europejskiej – może nad tą materią dyskutować na Komisjach i pos. plenarnym – ale nigdy jej nie kreuje i nie zatwierdza! #Konstytucja”. Marek Pęk był wicemarszałkiem Senatu IX kadencji. Prezydent Andrzej Duda był pytany w niedzielę w TVP o planowaną na 8 stycznia wizytę marszałka Senatu Tomasza Grodzkiego w Brukseli i jego zaplanowane rozmowy na temat ustawy sądowej z wiceszefową Komisji Europejskiej Verą Jurovą. – To jeżdżenie ciągłe na skargi do Brukseli i gdzie się da ze strony polityków opozycyjnych rzeczywiście jest męczące i może być dla niektórych osób nawet irytujące – powiedział prezydent. – Staram się podchodzić do tego spokojnie, ale przede wszystkim apeluję o odpowiedzialność. Załatwiajmy swoje sprawy na miejscu, szanujmy demokratyczne decyzje, które były podjęte także i przez wyborców – dodał. – Oczywiście pan marszałek ma prawo się wypowiedzieć, ale temu przede wszystkim służy Senat, niech Senat najpierw przeanalizuje ustawę, niech będzie jakaś rzeczowa dyskusja, niech w tej dyskusji zostaną przedstawione jakieś argumenty, a nie żeby to się wszystko sprowadzało do skarżenia na Polskę poza granicami kraju – mówił Duda. Przekonywał, że te skargi „opierają się zwyczajnie na kłamstwie”, bo w ustawie sądowej są rozwiązania, które występują w systemach prawnych wielu państw. Marszałek Senatu Tomasz Grodzki odniósł się do wypowiedzi prezydenta przesyłając do PAP swoje stanowisko. Marszałek podkreślił, że jego wizyta w Brukseli „odbywa się na zaproszenie wiceszefowej KE Very Jurovej, która w liście do polskich władz wyraziła zaniepokojenie procedowanymi ustawami sądowymi”. – Przypomnę, że jako jedyny adresat odpowiedziałem na list pani komisarz i uznaję tę wizytę za naturalną kontynuację dialogu z instytucją, której jesteśmy członkiem, a nie za jakiekolwiek donoszenie na Polskę. Jeśli pan prezydent określa tak moją wizytę, to jak nazwać wysłuchanie w sprawie rzekomo sfałszowanych wyborów samorządowych z 2014 roku, jakie w Parlamencie Europejskim aktywnie współorganizował, jako ówczesny europoseł? – stwierdził marszałek Grodzki. – To nie donoszenie na Polskę, to troska o nasz kraj, stanowione w nim prawo i o przyszłe środki europejskie, które możemy stracić, jeśli praworządność w naszym kraju będzie zagrożona – podkreślił marszałek Senatu. W TVP prezydent Andrzej Duda był też pytany m.in. o zachowanie opozycji po wystąpieniu prezydenta Rosji Władimira Putina, w którym sugerował, że Polska miała wpływ na wybuch II wojny światowej. Prezydent odniósł się też do spotkania marszałka Grodzkiego z ambasadorem Rosji. – Nie będzie Rady Bezpieczeństwa Narodowego, która będzie kolejną okazją do tego, żeby ten problem rozgrywać wewnątrz Polski politycznie, jak to robią niestety dzisiaj politycy opozycji. (...) Atakowała mnie pani (Małgorzata) Kidawa–Błońska zaraz po tym, jak 27 grudnia, dzień po świętach, kiedy wielu ludzi było jeszcze w świątecznej atmosferze, a ja w Pałacu Prezydenckim spotykałem się z ekspertami (...) planowałem strategię i rozmawiałem z panem premierem. Zaraz później marszałek Senatu, pan (Tomasz) Grodzki, zaprasza do siebie ambasadora Rosji. Uśmiechają się, robią sobie razem zdjęcia. No, nie da się w ten sposób prowadzić polskiej polityki – argumentował prezydent Duda. Wicedyrektor Centrum Informacyjnego Senatu Jakub Stefaniak podkreślił, że „nie jest prawdą, jakoby Marszałek Senatu prof. Tomasz Grodzki spotkał się z ambasadorem Federacji Rosyjskiej po tym, jak prezydent Władimir Putin skierował bezpodstawne oskarżenia wobec Polski”. – Wizyta ambasadora Federacji Rosyjskiej odbyła się 16 grudnia ub. roku i miała charakter kurtuazyjny. Sam fakt spotkania, przebieg jak i poruszane tematy były uzgodnione z szefem MSZ prof. Jackiem Czaputowiczem, a notatkę ze spotkania można znaleźć na stronie internetowej Senatu (m.in. Marszałek twardo postawił sprawę zwrotu wraku, Ukrainy, otwarcia rynku rosyjskiego dla polskich towarów oraz szukania w rosyjskich archiwach miejsca pochówku żołnierzy zabitych w tzw. obławie Augustowskiej) – poinformował Stefaniak. Ale w poniedziałek na Twitterze wiceminister SZ Marcin Przydacz zaprzeczył temu, że marszałek Senatu uzgadniał spotkania z pionem wschodnim MSZ. Przydacz oświadczył, że Grodzki tylko poinformował, że zamierza się spotkać z ambasadorem Rosji. Z kolei wicedyrektor senackiego centrum informacyjnego zwrócił uwagę, że „spotkania marszałka Senatu z korpusem dyplomatycznym na prośbę ambasadorów odbywają się regularnie”. – W ciągu ostatnich dni prof. Tomasz Grodzki spotkał się m.in. z ambasadorami Ukrainy, Włoch, Francji, Niemiec czy Wlk. Brytanii” – dodał Stefaniak. W ostatnim tygodniu grudnia Putin, komentując wrześniową rezolucję Parlamentu Europejskiego dotyczącą wybuchu drugiej wojny światowej, stwierdził, że jej przyczyną „był nie pakt Ribbentrop–Mołotow, ale pakt monachijski z 1938 roku”. Putin mówił też o rzekomym wykorzystaniu przez Polskę układu z Monachium do realizacji roszczeń terytorialnych dotyczących Zaolzia. Przekonywał, że we wrześniu 1939 roku Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”. W reakcji na wypowiedzi Putina w poprzednią niedzielę (29 grudnia) ukazało się oświadczenie premiera Mateusza Morawieckiego. – Prezydent Putin wielokrotnie kłamał na temat Polski. Zawsze robił to w pełni świadomie. Zwykle dzieje się to w sytuacji, gdy władza w Moskwie czuje międzynarodową presję związaną ze swoimi działaniami. I to presję nie na historycznej, a na jak najbardziej współczesnej scenie geopolitycznej – stwierdził szef polskiego rządu.",,
"„Fakt” o śmierci syna Leszka Millera: „Ojciec wybrał politykę, a syn sznur”. Internauci o tytule: Podłość!","„Ojciec wybrał politykę, a syn sznur” – tak brzmi tytuł weekendowego wydania „Faktu”. Gazeta w ten sposób opisuje okoliczności samobójstwa syna Leszka Millera, który targnął się na swoje życie pod koniec ubiegłego tygodnia. Tytuł wywołał oburzenie wśród użytkowników sieci. „To obrzydliwe”, „nie mają ograniczeń w podłości” – piszą internauci.","Leszek Miller junior popełnił samobójstwo pod koniec ubiegłego tygodnia. Został odnaleziony martwy w niedzielę, o czym dzień później informowali śledczy. Prokuratura Rejonowa w Piasecznie wszczęła z kolei śledztwo w kierunku „doprowadzenia namową lub przez udzielenie pomocy do targnięcia się na własne życie”. Tragedia rodzinna została jednak bez skrupułów wykorzystana w weekendowym wydaniu „Faktu”. Nad artykułem znajduje się kolejny tytuł: „Depresja, problemy z alkoholem rozpad małżeństwa… To zabiło jedynego syna Leszka Millera”. Zarówno tytuł, jak i samą treść artykułu skomentowali natychmiast internauci. To tylko niektóre z nich. ",,
Adamczyk: Program budowy autostrad zakończymy do 2025 r.,"Rząd chce zakończyć program budowy autostrad na długości dwóch i pół tysiąca kilometrów do 2025 r. – powiedział w Programie 1 Polskiego Radia Andrzej Adamczyk. Minister infrastruktury dodał, że później należy budować drogi ekspresowe.","Gość Programu 1 powiedział, że należy ukończyć budowę autostrady A1, A2 i zmodernizować autostradę A18 w województwach lubuskim i dolnośląskim. Dodał, że drogi ekspresowe nie odbiegają jakością od autostrad i są tak samo bezpieczne. – Mają natomiast tę przewagę, że można na nich budować więcej węzłów komunikacyjnych, a to jest postulatem wielu regionów i miejscowości – mówił.   Minister zapowiedział, że program budowy autostrad zostanie zakończony w roku 2025. Do roku 2030 ma powstać sześć tysięcy kilometrów dróg ekspresowych.",,
Tater i Tot ułaskawione. Święto Dziękczynienia w Białym Domu,"Zgodnie z tradycją tuż przed obchodzonym w czwartek Świętem Dziękczynienia prezydent USA Barack Obama ułaskawił parę indyków. W tym roku podczas ceremonii w ogrodach Białego Domu zaszczytu tego dostąpiły ważące po prawie 20 kg ptaki z farmy w Iowa, o imionach Tater i Tot.","Obama życzył Amerykanom szczęśliwego Święta Dziękczynienia i podkreślił, że mieszkańców kraju „więcej łączy niż dzieli”. Nawiązując do źródeł Święta Dziękczynienia apelował do rodaków, by pokazywali światu, jak bardzo hojnym krajem są Stany Zjednoczone.  Jeszcze w środę razem z rodziną Obama pomagał pracownikom organizacji charytatywnych w rozdawaniu zamrożonych indyków biednym mieszkańcom Waszyngtonu. Ułaskawione indyki Tater i Tot pojechały na Uniwersytet Tech w Wirginii, gdzie będą mogli oglądać je zwiedzający, a doglądać ich będą studenci z wydziału weterynarii. Święto dziękczynienia  Święto Dziękczynienia jest obok Bożego Narodzenia najważniejszym świętem w USA i ma charakter świecko-religijny. Amerykanie tradycyjnie spotykają się wówczas z najbliższymi na uroczystych obiadach, na których główną potrawą jest pieczony indyk z nadzieniem, słodkimi kartoflami i żurawiną.Geneza Święta Dziękczynienia (ang. Thanksgiving) sięga początków XVII w., kiedy do Ameryki przybyli pierwsi osadnicy z Europy, tzw. pielgrzymi, którzy założyli kolonię Plymouth w dzisiejszym stanie Massachusetts.",,
Rekordowo skorumpowana urzędniczka miała przywłaszczyć 39 mln dolarów,"Była wiceburmistrz miasta Wenzhou we wschodnich Chinach, Yang Xiuzhu, zajmująca pierwsze miejsce na państwowej liście najbardziej skorumpowanych urzędników, przyznała się w piątek do brania łapówek.","Yang była oskarżana o nadużycia szacowane na 39 mln dolarów, jednak w piątek podczas procesu prowadzonego przed sądem w mieście Hangzohu przyznała się do kwoty dziesięciokrotnie niższej – 3,92 mln dolarów – poinformowała agencja Xinhua.Była wiceburmistrz wyraziła skruchę z powodu popełnionych nadużyć i łapownictwa. Nie wiadomo, kiedy zostanie wydany w jej sprawie wyrok oraz czy kobieta ma własnego obrońcę, czy też adwokata z urzędu. Ukrywała się przez 13 lat Yang ukrywała się przed chińskim wymiarem sprawiedliwości przez 13 lat za granicą. W listopadzie ub.r. została przekazana Chinom przez Stany Zjednoczone.",,
Polityk PSL o karcie LGBT: Ja bym tego nie podpisał,"Poseł Polskiego Stronnictwa Ludowego Krzysztof Paszyk zapytany w programie „Strefa starcia”, czy uważa, że prezydent Warszawy powinien się wycofać z tzw. karty LGBT jednoznacznie stwierdził, że on by takiej deklaracji nie podpisał. – Wielokrotnie przedstawiciele PSL i ja na pewno krytycznie spoglądaliśmy na tę inicjatywę – stwierdził na antenie TVP Info poseł ludowców.",,,
Ukraina: Cerkiew apeluje o sankcje dla Rosji,"Synod Cerkwi Prawosławnej Ukrainy, który zebrał się w sobotę w Kijowie, wezwał wspólnotę międzynarodową do zastosowania sankcji wobec Rosji za zniszczenie soboru św. Włodzimierza i Olgi w Symferopolu oraz prześladowanie ukraińskich wiernych na Krymie.","W oświadczeniu opublikowanym na oficjalnej stronie internetowej ukraińskiej Cerkwi, napisano, że synod wyraża głębokie oburzenie z powodu ograniczania wolności religijnej na Krymie. Apeluje o sankcje, żądanie od Rosji zaprzestania represji religijnych, a także postawienia sprawców przed wymiarem sprawiedliwości.Wchodzący w skład Ukrainy Półwysep Krymski został zaanektowany przez Rosję w marcu 2014 roku, po referendum uznanym przez władze Ukrainy i Zachód za nielegalne.Sobór św. Włodzimierza i Olgi w Symferopolu, w którym sprawuje posługę arcybiskup Klemens (Kłyment), jest jedyną należącą do Cerkwi Prawosławnej Ukrainy świątynią pozostałą na półwyspie.W środę arcybiskup Klemens poinformował media, że podczas jego nieobecności na Krymie, wnętrze soboru zostało zniszczone przez okupacyjne władze, zaś wyposażenie takie jak ikony i meble rozkradzione.W marcu diecezja krymska otrzymała pismo o wcześniejszym rozwiązaniu umowy najmu budynku świątyni. Jako powód podano niedopłatę 2 rubli do czynszu. Następnie sąd w Symferopolu zdecydował o przekazaniu pomieszczeń soboru we własność rosyjskiego Ministerstwa Stosunków Majątkowych i Ziemskich Krymu. Wyrok uzasadniono tym, że po powstaniu autokefalicznej ukraińskiej cerkwi, krymska diecezja przyłączyła się do zjednoczonej Cerkwi Prawosławnej Ukrainy, zaś budynek był zarejestrowany jako należący do Kijowskiego Patriarchatu.15 grudnia 2018 roku w Kijowie odbył się sobór zjednoczeniowy, którego uczestnicy powołali do życia Cerkiew Prawosławną Ukrainy. 6 stycznia patriarcha Konstantynopola Bartłomiej I przekazał jej zwierzchnikowi Epifaniuszowi, metropolicie Kijowa i całej Ukrainy, tomos, czyli akt o jej autokefalii.",,
Pięć lat temu Jan Paweł II został ogłoszony świętym,"W sobotę mija piąta rocznica kanonizacji świętego Jana Pawła II. Został wyniesiony na ołtarze 27 kwietnia 2014 r. wraz z papieżem Janem XXIII. Uroczystość odbyła się w Niedzielę Miłosierdzia Bożego, w święto ustanowione przez papieża Polaka.","Rzecznik Konferencji Episkopatu Polski ksiądz Paweł Rytel-Andrianik powiedział, że nauczanie Jana Pawła II warte jest nieustannego odkrywania.– Święty Jan Paweł II był najbardziej znanym i największym z Polaków, a jego pontyfikat miał ogromny wpływ zarówno na historię naszego państwa, jak i na losy poszczególnych obywateli. Słowa przez niego wypowiedziane wciąż brzmią w naszych sercach. Nie pozwólmy, by zostały zapomniane – również dziś są bardzo aktualne i potrzebne – powiedział Rytel-Andrianik.Jan Paweł II został kanonizowany pięć lat po śmierci i trzy lata po beatyfikacji. Papież Polak kierował Kościołem od 1978 do 2005 r. Był pierwszym od ponad 450 lat biskupem Rzymu niepochodzącym z Włoch. Angelo Roncalli zasiadał na Stolicy Piotrowej w latach 1958-1963 jako Jan XXIII. To on zwołał Sobór Watykański II, zwany „wiosną Kościoła”. Zmarł w 1963 r. Został kanonizowany pół wieku po śmierci i trzynaście lat po beatyfikacji.",,
Rząd chce nowego otwarcia z Unią. „Bruksela bardzo tego potrzebuje”,"Polski rząd liczy, że w trzech kluczowych punktach, które poróżniły nasz kraj z Brukselą – praworządności, migracji i klimacie – jest możliwy kompromis z przewodniczącą elekt Komisji Europejską Ursulą von der Leyen – informuje „Rzeczpospolita”.","Czwartkowa wizyta von der Leyen jest drugą, po Paryżu, wizytą nowej szefowej Komisji Europejskiej w państwach członkowskich Unii Europerjskiej. – To odtworzenie Trójkąta Weimarskiego. Niemcy od 1990 r. uważają, że stosunki z Polską są równie istotne jak z Francją – przekonuje Elmar Brok, były szef Komisji Spraw Zagranicznych europarlamentu i bliski kanclerz Merkel polityk CDU.Według dziennika decyzja von der Leyen o przyjeździe do Warszawy zaraz po Paryżu oznacza, że wraz z nastaniem nowego układu personalnego w Brukseli Polska może wrócić do europejskiej gry.Źródło w Komisji Europejskiej potwierdza, że KE chce stworzyć jak najlepszą aurę w stosunkach z polskimi władzami, a Warszawa – w ocenie dziennika – „chce tę okazję wykorzystać, aby rozwiązać najważniejsze problemy, które zatruwają stosunki naszego kraju z Unią od 2015 r”.Wiceszef MSZ Konrad Szymański powiedział, że mianowanie Ursuli von der Leyen przewodniczącą KE stwarza szanse na nowe otwarcie w polityce UE. – Bruksela tego bardzo potrzebuje. Inwestowaliśmy w ten scenariusz od samego początku. Dlatego poparliśmy tę zaskakującą na początku kandydaturę. Unia potrzebuje nowych pomysłów, nowej wrażliwości politycznej – dodał.W trakcie czwartkowego spotkania w kancelarii premiera von der Leyen ma przedstawić strategię polityczną, którą zamierza wdrażać, i strukturę, jaką w związku z tym przyjmie Komisja Europejska. Nie jest pewne, czy już na tym etapie przedstawi tekę, jaką chciałaby przyznać Polsce, i będzie omawiać kandydatów, którzy mogliby ją objąć – sugeruje gazeta.",,
Eurowizja jednak także dla Rosji? Organizatorzy znaleźli sposób,"W ubiegłym tygodniu Ukraina zabroniła wjazdu rosyjskiej artystce, która miała wystąpić na festiwalu Eurowizji. Nałożyła na Yulię Samoylovą trzyletni zakaz wjazdu na terytorium Ukrainy. Rosyjska piosenkarka być może jednak podczas Eurowizji się zaprezentuje.  Nadawca proponuje, by jej występ był transmitowany.","Europejska Unia Transmisyjna (EBU), która organizuje niezwykle popularny konkurs piosenki Eurowizji, skrytykowała decyzję Kijowa o wykluczeniu Samoilovej i wyraziła nadzieję, że zostanie ona zmieniona.W rozmowie z AFP szef Eurowizji Jon Ola Sand powiedział, że decyzja o zakazie była bezprecedensowa w sześćdziesięcioletniej historii konkursu, a kompromis „satelitarny” został zaproponowany w celu zapewnienia, aby  „wszyscy artyści mogli uczestniczyć”. Eurowizja z dala od politykiWe wcześniejszym oświadczeniu EBU stwierdziła, że poinformowała kontrolowany przez Rosję kanał pierwszy, że artystka może występować w półfinale na żywo za pośrednictwem satelity.   – Jeżeli Rosjanka zakwalifikuje się do wielkiego finału, zastosujemy takie samo rozwiązanie – przeczytać można w oświadczeniu. Sand stwierdził, że rozumie „trudną sytuację pomiędzy Ukrainą a Rosją”, ale podkreślił, że Eurowizja „musi trzymać się z dala od polityki”.   – Udało nam się to przez 60 lat Konkursu Piosenki Eurowizji, w różnych okresach w Europie – podkreślił. Napięte stosunki Ukraina-RosjaPrzed zaproponowaniem kompromisu Moskwa wyraziła nadzieję, że Kijów ponownie rozważy decyzję. – Decyzja z naszego punktu widzenia jest absolutnie niesprawiedliwa i mamy nadzieję, że sprawa zostanie ponownie rozważona – powiedział rzecznik Kremla, Dmitrij Peszkow.   Sama Samoilova stwierdziła, że ma nadzieję na zmianę decyzji  Kijowa. – Nie jestem zestresowana, mam nadzieję, że wszystko się jeszcze zmieni – powiedziała artystka programowi 1. Dodała, że nie może zrozumieć, dlaczego władze ukraińskie dostrzegły „jakieś zagrożenie w takiej małej dziewczynce jak ja”.   Tabloid „Komsomolskaya Pravda” na pierwszej stronie, w tekście „Eurohate” stwierdził, że zakaz  „pluje w obliczu bezbronnej, 27-letniej Yulii Samoilovej na wózku inwalidzkim”. Wystąpiła na Krymie Decyzja władz ukraińskich ma związek z wydarzeniami z 2015 roku. Wtedy to Samoilova przyjechała do anektowanego przez Rosję Krymu, aby wystąpić na koncercie galowym. Według Służby Bezpieczeństwa piosenkarka złamała ukraińskie prawo, bowiem każdy, kto wjeżdża na Krym bez zgody władz w Kijowie, łamie przepisy o granicy państwowej. Szczególnie ci, którzy na Krym wjeżdżają z Rosji.   Konkurs w Kijowie rozpocznie się 9 i 11 maja. Finał zaplanowany jest na maja.",,
Napieralski pyta Olejniczaka o kampanię,"– Dziwię się, że Wojtek Olejniczak jest kandydatem na prezydenta Warszawy od listopada, a jego kampanii do tej pory nie zauważyłem – mówi Grzegorz Napieralski lider SLD w rozmowie z portalem tvp.info. Jak twierdzi, nie wyobraża sobie „weekendowej kampanii” europosła SLD.",,,
Sondaż: Amerykanie nie wiedzą prawie nic o Holokauście,Amerykanie mają słabą wiedzę na temat Holokaustu. Tak wynika z sondażu przeprowadzonego przez żydowską organizację – Konferencję Roszczeniową. Badanie zorganizowano w związku z Dniem Pamięci o Ofiarach Holokaustu.,"Amerykanów pytano o wydarzenia związane z zagładą Żydów. Jedna trzecia ankietowanych była przekonana, że w czasie drugiej wojny światowej Niemcy zamordowali ich mniej niż 6 mln. Wśród młodego pokolenia niewiedza jest jeszcze większa. 41 proc. osób w wieku poniżej 25 lat uważa, że ofiar Holokaustu jest dużo mniej niż w rzeczywistości. Wielu uczestników sondażu było przekonanych, że zginęło co najmniej 2 mln Żydów.Prawie połowa uczestników sondażu nie była w stanie wymienić nazwy nawet jednego obozu koncentracyjnego. Zadano też pytanie co oznacza słowo Auschwitz. Aż 66 proc. młodych respondentów odpowiedziało, że nie wie.",,
„Prezes PiS mijał się z prawdą”,"Fakty mówią same za siebie. Prezes Kaczyński wyraźnie mijał się z prawdą. Nie wiem czy to była jego zła wola czy kiepsko przygotowali go doradcy i eksperci – mówił rzecznik rządu Paweł Graś, poranny gość TVP Info komentując zarzuty prezesa PiS wobec rządu.",,,
Rosyjska opozycja wyszła na ulice. Demonstracja bez Aleksieja Nawalnego,"W Rosji zwolennicy opozycji domagają się dopuszczenia do wyborów prezydenckich Aleksieja Nawalnego. W kilku miastach już odbyły się pikiety, a w Moskwie i Sankt Petersburgu oddziały policji patrolują główne place i ulice.","Do zorganizowania demonstracji wezwał Aleksiej Nawalny. Opozycyjny polityk nie weźmie w nich udziału, bowiem odsiaduje wyrok 20 dni pozbawienia wolności za złamanie ustawy o zgromadzeniach. Pierwsi na apel Nawalnego odpowiedzieli mieszkańcy Władywostoku, Ułan Ude i Chabarowska. W wielu miastach policja dokonała prewencyjnych zatrzymań i rewizji w mieszkaniach należących do współpracowników opozycjonisty. Tak było między innymi w: Kaliningradzie, Moskwie, Petersburgu, Smoleńsku, Twerze i Rostowie nad Donem. Protesty opozycji zbiegają się z jedenastą rocznicą zamordowania dziennikarki „Nowej Gaziety” Anny Politkowskiej i z 65-tymi urodzinami prezydenta Władimira Putina.To trzecia w tym roku taka akcja. Po raz pierwszy Aleksiej Nawalny wyprowadził swoich zwolenników na ulice ponad stu miast w marcu. Tysiące ludzi domagało się wtedy, aby prokuratura zbadała korupcyjne powiązania premiera Dmitrija Miedwiediewa. Ponownie zwolennicy Nawalnego demonstrowali w czerwcu. W trakcie obu demonstracji policja zatrzymała ponad tysiąc osób.  Części postawiono zarzuty udziału w nielegalnej demonstracji i napaści na funkcjonariuszy. Organizator protestów Aleksiej Nawalny chce w przyszłym roku kandydować w wyborach prezydenckich. Jak sam przyznaje, demonstracje są jedyną metodą aktywizacji ludzi w regionach.",,
Polacy jadą do USA na zawody łazików marsjańskich,"Sześć polskich zespołów zakwalifikowało się do udziału w zawodach łazików marsjańskich University Rover Challenge, które odbędą się pod koniec maja na pustyni Utah w Stanach Zjednoczonych. Do rywalizacji ma przystąpić 36 zespołów z dziesięciu krajów.","University Rover Challenge to prestiżowe międzynarodowe zawody łazików marsjańskich zbudowanych przez studentów. Rozpoczną się 31 maja, potrwają do 2 czerwca. Rozgrywane są na amerykańskiej pustyni w stanie Utah w pobliżu analogu bazy marsjańskiej MDRS. Studenckie łaziki mają do wykonania szereg zadań. Będą musiały np. pobrać próbki gruntu do analiz, zebrać umieszczone na polu narzędzia, dokonać napraw w zepsutym urządzeniu, pokonać trudno dostępne wzniesienia terenu. Do udziału w zawodach zgłosiła się rekordowa liczba zespołów, bo aż 95. Spośród nich wyłoniono 36 drużyn z 10 krajów, które wezmą udział w zawodach.Najwięcej, 11, będzie reprezentowało Stany Zjednoczone, po sześć – Kanadę i Polskę. Z Polski zakwalifikowały się zespoły: Impuls z Politechniki Świętokrzyskiej, KNR Team z Politechniki Warszawskiej, Legendary Rover Team z Politechniki Rzeszowskiej, PCz Rover Team z Politechniki Częstochowskiej, Raptors z Politechniki Łódzkiej, University of Warsaw Rover Team z Uniwersytetu Warszawskiego. Oprócz tego w zawodach weźmie udział pięć zespołów z Indii, trzy z Bangladeszu i po jednym z Egiptu, Meksyku, Australii, Turcji oraz Wielkiej Brytanii.",,
Ambasador Izraela: Iran głównym tematem wystąpienia premiera Netanjahu w Warszawie,Sprawa Iranu ma być głównym tematem wystąpienia premiera Izraela w Warszawie. Benjamin Netanjahu będzie jednym z głównych gości zaplanowanej na środę i czwartek konferencji bliskowschodniej w polskiej stolicy. Spotkanie polityków z około 50 krajów organizują wspólnie Stany Zjednoczone i Polska.,"Warszawska konferencja ma być poświęcona problematyce bezpieczeństwa na całym Bliskim Wschodzie. Jednak Benjamin Netanjahu zapowiedział, że w swoim wystąpieniu skoncentruje się na zagrożeniu ze strony Iranu. Mówi o tym także w specjalnym wywiadzie dla Polskiego Radia ambasador Izraela w Warszawie Anna Azari. Dyplomatka przekonuje, że Iran destabilizuje Bliski Wschód. „Myślimy, że Iran oszukuje wszystkich. Nie tylko my o tym myślimy, ale także w Unii Europejskiej jest dyskusja na ten temat, i wszyscy są zaniepokojeni kierunkiem, w którym Iran podąża. Z jednej strony to są akty terrorystyczne na ziemiach europejskich, a z drugiej – prace Iranu w kierunku nowych zbrojeń” – stwierdziła Anna Azari. Teheran od lat jest dla izraelskich władz głównym zagrożeniem bezpieczeństwa w regionie.Sam Benjamin Netanjahu zapowiedział, że w czasie pobytu w Warszawie będzie rozmawiał m.in. z amerykańskimi politykami, w tym z wiceprezydentem Mikiem Pence’em i z sekretarzem stanu Mikiem Pompeo. Izraelski premier ma też spotkać się z polskim prezydentem Andrzejem Dudą. Anna Azari powiedziała Polskiemu Radiu, że dla izraelskiego premiera warszawska konferencja będzie okazją, by spotkać się z przedstawicielami krajów arabskich, z którymi Izrael na co dzień nie utrzymuje stosunków dyplomatycznych. „To wspaniała okazja, by spotkać się z kilkunastoma ministrami spraw zagranicznych krajów arabskich. Nie ma dużo takich platform na całym świecie” – powiedziała izraelska ambasador. Jednym z tematów warszawskiej konferencji ma być także konflikt izraelsko-palestyński. W spotkaniu mają wziąć udział amerykańscy dyplomaci, którzy pracują nad planem pokojowym Donalda Trumpa. Na konferencji nie będzie jednak przedstawicieli władz palestyńskich.",,
Kosowo: Opozycyjne partie wygrywają wybory,Według prawie kompletnych wyników niedzielnych przedterminowych wyborów do parlamentu Kosowa zwyciężyły dwa ugrupowania opozycyjne – centrolewicowe Samookreślenie (Vetëvendosje VV) i centroprawicowa Demokratyczna Liga Kosowa (LDK).,"Po przeliczeniu 95 proc. głosów okazało się, że Samostanowienie, na którego czele stoi przywódca lewicy Albin Kurti, zdobyło 25,81 proc. a LDK 24,95 proc. głosów.Na trzecim i czwartym miejscu znalazły się dwie partie dotychczasowej koalicji rządowej – Demokratyczna Partia Kosowa (PDK) obecnego prezydenta Hashima Thaciego (21,27 proc.) i Sojusz na rzecz Przyszłości Kosowa (AAK) premiera Ramusha Haradinaja (11,5 proc.). Samookreślenie nie może liczyć na większość absolutną w 120 osobowym parlamencie. Jej przywódca 44-letni Albin Kurti, który najprawdopodobniej otrzyma misję utworzenia nowego rządu, musi więc poszukiwać partnera koalicyjnego, czyli najprawdopodobniej sojuszu z LDK 37-letniego Vjosy Osmaniego. Innym rozwiązaniem jest szukanie poparcia mniejszości etnicznych, czyli Serbów, Turków i Bośniaków, który łącznie mają 20 miejsc w 120 osobowym Zgromadzeniu Kosowa (parlamencie –  red.). – Zrobię wszystko co możliwe, aby powołać rząd tak szybko jak to możliwe. Zbliża się koniec roku i musimy uchwalić budżet – powiedział Kurti. Kluczowe tematy podczas tegorocznych wyborów obejmowały wznowienie rokowań z Serbią w celu znormalizowania stosunków oraz walka z bezrobociem, które obecnie wynosi ponad 25 proc. i z przestępczością zorganizowaną i korupcją. Niedzielne wybory rozpisano po tym, jak w lipcu do dymisji podał się premier Haradinaj w związku z rozpoczęciem przez sąd w Hadze badania jego roli w zbrodniach wojennych wobec etnicznych Serbów podczas wojny w latach 1998-2000. Został on tam przesłuchany, ale nie postawiono mu zarzutów, w związku z czym w niedzielę ubiegał się o reelekcję jako lider AAK. Były to siódme wybory od zakończenia wojny w Kosowie i czwarte od 2008 roku. Dotychczas wszystkie odbyły się jako wybory przedterminowe – w 11-letniej historii Kosowa jako suwerennego państwa żaden rząd nie zdołał utrzymać się do końca kadencji.",,
Ponad 400 nakazów aresztowania w śledztwie finansowym,"Władze Turcji wydały nakaz aresztowania 417 podejrzanych w śledztwie prowadzonym przez policję finansową. Ma to związek z przesłaniem na konta w zagranicznych bankach pieniędzy o równowartości ponad 1,5 mld zł.","Policjanci rozpoczęli poszukiwania jednocześnie w wielu prowincjach kraju i dokonani wielu rewizji oraz zatrzymań. Nie poinformowano, ile osób spośród 417 objętych nakazami aresztowania rzeczywiście już zatrzymano, tureckie media mówią o „wielu ludziach”.Zdaniem policji podejrzani otrzymywali prowizje za wysyłanie pieniędzy za granicę. Mieli w ten sposób wytransferować 2,5 mld lirów, czyli równowartość ponad 1,5 mld zł.Pieniądze przesyłano na 28088 różnych kont, które należały do Irańczyków w Stanach Zjednoczonych. Śledztwo prowadzone jest wobec osób, które „wzięły na cel gospodarcze i finansowe bezpieczeństwo Republiki Turcji”.",,
„Koalicja prodemokratyczna” nie wyklucza blokady Sejmu,"W niedzielę w Warszawie odbyło się spotkanie środowisk opozycyjnych, które zadeklarowały powstanie „koalicji prodemokratycznej”. Inicjatorem spotkania był ruch Strajk Kobiet. Przedstawicielka ruchu twierdzi, że partie opozycyjne nie wykluczają akcji zablokowania Sejmu.","Jak relacjonowała organizatorka Strajku Kobiet Marta Lempart, w spotkaniu uczestniczyli przedstawiciele PO, Nowoczesnej, PSL, Unii Europejskich Demokratów, Partii Razem, Partii Zieloni, Stowarzyszenia Inicjatywa Polska, a także przedstawiciele Komitetu Obrony Demokracji, Obywateli RP, Obywateli Solidarnie w Akcji, Tamy i innych.– Skupiliśmy się na najbliższym tygodniu, ustaliliśmy, że będziemy robić wszystko, co w naszej mocy, czyli każdy w swoim zakresie, żeby nie dopuścić do tego, żeby po pierwsze zostały podpisane ustawy dotyczące ustroju sądów i KRS oraz żeby nie została uchwalona ustawa o Sądzie Najwyższym – poinformowała Lempart.",,
"„Teczki rzeczywiście są”. Kaczyński zdradza, co kryją archiwa w biurze PiS","– Cały czas porządnie prowadzimy dokumentację, która codziennie narasta i jest uporządkowana tak, aby można było coś w niej znaleźć – powiedział prezes PiS Jarosław Kaczyński, potwierdzając istnienie archiwum w siedzibie partii. – Teczki rzeczywiście są, nawet z czasów Porozumienia Centrum – stwierdził i dodał, że „na ogół” są to listy i skierowane do władz ugrupowania pisma, w których „żadnych tajemnic nie ma”.","Jeden z brukowców pisał niedawno o teczkach w Biurze Prezydialnym Prawa i Sprawiedliwości, podając, że Jarosław Kaczyński „lubi donosy i ma teczki na każdego”, m.in. prezesa Orlenu Daniela Obajtka.Prezes PiS potwierdza, że „teczki rzeczywiście są”, także ta dot. Obajtka, jednak znajdują się w niej głównie jego listy. Szef Orlenu przedstawiał  w nich – także w czasach, gdy był wójtem Pcimia – mnóstwo swoich pomysłów; korespondencje i odpowiedzi na nie lądują właśnie w takich teczkach – stwierdził Kaczyński. – Tych pism, skierowanych do nas, jest mnóstwo. Przychodzą codziennie. Żadnych tajemnic w nich jednak nie ma. Nawet teraz, tuż przed rozmową, dostaliśmy informację w sprawie niebezpiecznego odcinka drogi, gdzie dochodzi do wypadków śmiertelnych i potrzebna jest ścieżka rowerowa. W takim wypadku interweniujemy, interweniuję od razu, w razie potrzeby odpisuję – zaznaczył. Zdradził, że wspomniane archiwum prowadzi dyrektor biura Barbara Skrzypek. Prezes PiS zdementował także informacje, że archiwa zawierają haki na polityków i współpracowników. – Tabloidy wymyślają różne rzeczy. (…) Chociaż polityków, na temat których przychodzą niepokojące informacje, wprost pytam o szczegóły albo proszę o pisemne bądź telefoniczne wyjaśnienia. Zwykle są wystarczające – dodał. „Drugiego Kwiatkowskiego nie będzie”Kaczyński zapewnił, że w jego partii nie ma „świętych krów”. Odniósł się przy tym do sprawy oświadczeń majątkowych szefa Najwyższej Izby Kontroli Mariana Banasia, które bada CBA, a opozycja domaga się jego natychmiastowej dymisji. – Opozycja zawsze się domaga wyciągania konsekwencji wobec innych, ale nie wobec siebie, wobec osób, które mają zarzuty karne. Były prezes NIK Krzysztof Kwiatkowski miał zarzuty, a opozycja niczego się od niego nie domagała. Dlatego, uważam, nie należy traktować tych postulatów opozycji poważnie – ocenił. Dodał, że „sprawa musi być wyjaśniona do końca”, a „drugiego Kwiatkowskiego nie będzie”. Do wyborów parlamentarnych zostało kilkanaście dni i, jak ocenił prezes PiS, niezmiernie ważne jest zachęcanie do udziału w głosowaniu. – Dobre wyniki sondaży mogą dodatkowo skłonić do bierności. Musimy za wszelką cenę być zmobilizowani jako partia, bo to jedyna droga, aby zmobilizować obywateli – przyznał.Kaczyński wskazał, że sondaże, chociaż dają jego partii zwycięstwo, „nie wygrywają wyborów”, bo te wygrywa się przy urnach. – Pewna część wyborców decyduje, na kogo oddać głos tuż przed wejściem do lokalu wyborczego, dlatego do samego końca trzeba przekonywać. Mamy bardzo dużo argumentów przemawiających za nami, przede wszystkim ten potężny, jakim jest nasza wiarygodność. Zapowiedzieliśmy różne rzeczy i je zrealizowaliśmy. I przed tą poprzednią kampanią, w 2015, i w trakcie kadencji zapowiadaliśmy kolejne programy i wszystko to zostało zrobione. O tym trzeba mówić naszym obywatelom, bo nie wszyscy interesują się polityką – powiedział prezes PiS.",,
"Fundacja Otwarty Dialog i 1,5 mln funtów ze Szkocji","Brytyjski tygodnik „The Sunday Times” informuje, że szkockie firmy i znana w Polsce fundacja „Otwarty Dialog” Ludmiły Kozłowskiej i Bartosza Kramka miała prowadzić działalność antypaństwową w Mołdawii. Trwa międzynarodowe śledztwo w tej sprawie.","– Zastrzeżenie dotyczące Ludmiły Kozłowskiej w systemie SIS (System Informacyjny Schengen) było podparte szeregiem informacji, które zdobyła Agencja Bezpieczeństwa Wewnętrznego. Później część z tych informacji została wstępnie uprawdopodobniona przez krajową administrację skarbową, która w fundacji przeprowadziła kontrolę skarbową. To wszystko sprawiło, że wszczęto śledztwo związane z podejrzeniem prania brudnych pieniędzy przez fundację „Otwarty Dialog” i spółkę Silk Road Bartosza Kramka – powiedział Stanisław Żaryn, rzecznik ministra koordynatora ds. służb specjalnych.– Śledztwo prowadzone jest przez Agencje Bezpieczeństwa Wewnętrznego. Głównym podejrzeniem jest to, że oficjalnie podawani darczyńcy fundacji „Otwarty Dialog”, są wyszczególnieni niezgodnie z prawdą, a na fundacje pieniądze szły ze spółek – stwierdził Stanisław Żaryn.– Kontrola krajowa administracji skarbowej z jednej strony wskazała na szereg wątpliwości, które KAS identyfikuje jako podejrzenie prania pieniędzy przez „Otwarty Dialog”, ale również wykazała działania mniejszej rangi, które są sprzeczne z przepisami i stąd decyzje o nałożeniu pewnych kar na fundację, a także wszczęciu dochodzeń karno-skarbowych. Mają one wyjaśnić nieścisłości w dokumentacji. Dla nas najważniejszą sprawą jest wyjaśnienie, czy fundacja „Otwarty Dialog” brała udział w praniu pieniędzy – podkreślił Stanisław Żaryn. W artykule opublikowanym przez „The Sunday Times” napisano, że na konto fundacji miało wpłynąć około 1,5 miliona funtów od dwóch firm zarejestrowanych w Szkocji.",,
Huawei: Amerykańska czarna lista zaszkodzi miliardom konsumentów,"– Amerykańska decyzja mająca na celu umieszczenie Huawei na czarnej liście handlowej „ustanawia niebezpieczny precedens”, który zaszkodzi miliardom konsumentów – powiedział szef działu prawnego Huawei Song Liu Ping. Dodał, że cała sytuacja zaszkodzi amerykańskim firmom.","W ostatnim czasie Stany Zjednoczone podjęły decyzję o wpisaniu Huawei na listę firm, z którymi amerykańskie przedsiębiorstwa nie mogą handlować bez uzyskania specjalnej licencji. Powodem takiej decyzji miała być kwestia bezpieczeństwa narodowego.Chińska firma wiele razy odrzucała zarzuty kierowane pod jej adresem. Zapewniano, że Huawei jest niezależny od chińskiego rządu.Szef działu prawnego firmy Song Liu Ping spotkał się w Shenzen z dziennikarzami. – Decyzja (o wpisaniu na czarną listę – red.) zagraża klientom w ponad 170 krajach, włączając ponad 3 mld konsumentów, którzy używają produktów i usług Huawei na całym świecie – stwierdził.",,
Młodzi piłkarze zniknęli z hotelu. Mogli wybrać emigrację,Siedmiu piłkarzy juniorskiej reprezentacji Wysp Świętego Tomasza i Książęcej zniknęło z hotelu w podlizbońskiej miejscowości Cascais. Sportowcy są poszukiwani przez policję.,"Lokalne media informują, że piłkarze reprezentacji U-17 z Wysp Świętego Tomasza i Książęcej, dawnej prowincji zamorskiej Portugalii, uciekli z hotelu w nocy z czwartku na piątek, „bez wiedzy osób odpowiedzialnych za drużynę”.W piątek rano miejscowa policja wszczęła poszukiwania we współpracy z Portugalską Federacją Piłkarską. Policja przekazała, że „poczyniono kroki mające na celu zlokalizowanie młodych zawodników”.Drużyna z kraju leżącego w Zatoce Gwinejskiej rozegrała w środę towarzyski mecz z rówieśnikami z Portugalii i przegrała 0:7.Ucieczki sportowców z biednych krajów nie należą do rzadkości. Regularnie robią tak Kubańczycy. Zwykle uciekinierzy występują o azyl.",,
Trump: Rosja nie pomaga ws. Korei Północnej,"Prezydent USA Donald Trump powiedział w piątek, że chce, by Rosja była pomocna w kryzysie związanym z Koreą Płn. – Chiny pomagają, Rosja nie pomaga – dodał. Prezydent Rosji Władimir Putin i Trump rozmawiali telefonicznie w nocy z czwartku na piątek (czasu polskiego).","– Chcielibyśmy, aby Rosja pomogła –  powiedział Trump dziennikarzom przed Białym Domem. – Putin powiedział miłe rzeczy na temat tego, co zrobiłem dla kraju w kwestiach gospodarczych, powiedział też rzeczy negatywne na temat tego, co dzieje się gdzie indziej –  oznajmił prezydent.Trump dodał, że  „głównym tematem (rozmowy z Putinem) była Korea Północna”. – Bardzo byśmy chcieli otrzymać od niego pomoc w kwestii Korei Północnej – mówił dziennikarzom prezydent USA. Putin i Trump uzgodnili podczas rozmowy telefonicznej, że należy „budować kontakty ze stroną północnokoreańską”. Biały Dom przekazał, że Trump i Putin „omówili współpracę w celu rozwiązania nadzwyczaj niebezpiecznej sytuacji wokół Korei Północnej”.",,
Wysoki słup dymu nad Stromboli. To już kolejny wybuch wulkanu w te wakacje,Kolejny wybuch wulkanu Stromboli na włoskiej wyspie o tej samej nazwie. Do erupcji doszło w środę po południu. Lawa spływała po skałach w stronę brzegu morza – poinformował Narodowy Instytut Geofizyki i Wulkanologii. Nikt nie ucierpiał.,"W skutek erupcji z krateru wydostawały się kłęby piasku, popiołu i innych materiałów wulkanicznych – poinformowała agencja informacyjna ANSA. Dym był widoczny nawet z dalekiej odległości. Gorące okruchy skalne oraz inne rozżarzone materiały wznieciły ogień na szczycie wulkanu oraz w dzielnicy Forgia Vecchia. Niewielki pożar odnotowano także w dzielnicy Ginostra. Wiele osób uciekło do okolicznego kościółka, aby schronić się przed opadającym materiałem wulkanicznym. Jak poinformował szef wydziału Ochrony Ludności (Protezione Civile) Angelo Borrelli, tym razem wybuch nie był tak intensywny jak 3 lipca tego roku. Zapewnił, że wulkan jest cały czas monitorowany. Burmistrz wyspy zarządził zakaz wstępu na ścieżki prowadzące na szczyt wulkanu. Efekt erupcji zarejestrowały satelity europejskiego programu Terra Copernicus. Na zdjęciach opublikowanych na Twitterze przez służby zarządzania kryzysowego Copernicus można zauważyć gęste chmury popiołu i gazu. Wiatr spychał kłęby popiołu na północny-wschód w stronę Morza  Tyrreńskiego. Drugie zdjęcie wskazuje natomiast na ilość dwutlenku siarki emitowanej przez wulkan. Kolor czerwony oznacza strefy, w których gaz jest najbardziej skoncentrowany.",,
Jedyny przegrany,"Można zaklinać rzeczywistość, liczyć głosy całej koalicji, choć koalicji już nie ma i na tej podstawie ogłaszać, że się wygrało, choć wygrali wszyscy inni. Ale kto w to uwierzy, gdy uwierzyć nie chcą nawet partyjni koledzy? Tak, te wybory mają bardzo wielu wygranych, ale Grzegorz Schetyna zdecydowanie do nich nie należy.","– Jeśli Grzegorz Schetyna nie straci władzy w partii, zapewniam, że w klubie będzie rozłam - mówi Julia Pitera. – Raczej zagłosowałabym na kontrkandydata. Jest bardzo duże oczekiwanie ze strony naszego elektoratu i ludzi PO, by zmiana nastąpiła. Mogliśmy wygrać te wybory – dodaje Joanna Mucha. Borys Budka, od kilku lat kreowany na młodego następcę, właściwie wprost deklaruje chęć objęcia przywództwa. „Do powrotu Donalda Tuska” – dopowiadają ci, którzy wciąż jeszcze w powrót ten wierzą. Ważną rolę Tuska w rozpoczynających się wokół Schetyny intrygach widzi tygodnik „Wprost”. Przywołany w tekście Joanny Miziołek anonimowy działacz Platformy twierdzi wręcz, że szef Rady Europejskiej miał dać zielone światło dla zniszczenia obecnego szefa partii. Co więcej, razem z nim oberwać miałaby również Małgorzata Kidawa-Błońska, którą Schetyna, by ratować swoją pozycję, zgłosić miałby wkrótce jako kandydatkę na prezydenta RP. Dużo tu gdybania, dużo domysłów, niemniej scenariusz taki nie jest przecież niewiarygodny. Kidawa-Błońska miała już uratować Grzegorza Schetynę przed porażką w wyborach parlamentarnych. Plan zastąpienia mało charyzmatycznego speca od partyjnych rozgrywek ciepłą i kreowaną na słuchającą i rozumiejącą ludzi przyszłą panią premier wypalił częściowo, marszałek dostała bowiem dużo głosów z samej Warszawie, nie sposób jednak stwierdzić czy faktycznie wpłynęła znacząco na wynik całej partii. Na pewno na wynik Schetyny, który po niespodziewanym przeniesieniu się na wrocławskie listy Platformy zdobył wynik gorszy, niż startująca z PiS posłanka i była kandydatka na prezydenta tego miasta Mirosława Stachowiak-Różecka. Trzeba to uznać za jedną z większych niespodzianek tej kampanii. W Warszawie, wciąż nastawionej bardzo anty-pisowsko, Schetyna zapewne wygrałby z Jarosławem Kaczyńskim, co obnosiłby w ferworze partyjnych rozliczeń jako mandat do sprawowania dalszej władzy. Mandatem do dalszego sprawowania władzy w PO i czymś w rodzaju politycznego alibi dla Schetyny mógłby być Senat. Tu bowiem udało się, przynajmniej do tego momentu, zrealizować plan oparty o pakt o nieagresji sił, tworzących wcześniej Koalicję Europejską. Tam, gdzie startował kandydat Platformy, ludowcy i lewica odpuszczali i wzajemnie, silniejsza partia nie wchodziła w drogę kolegom. Gdzieniegdzie równowagę zachwiać mogli kandydaci bez autoryzacji koalicji, lecz żaden z nich nie okazał się być na tyle mocny by wejść do Senatu, lub przynajmniej mimochodem pomóc PiS w myśl zasady „Gdzie dwóch się kłóci, tam trzeci korzysta”. Choć wróżono, że wygraną PiS może zakończyć się start odbierających głosy kandydatom paktu senackiego Moniki Jaruzelskiej i Pawła Kasprzaka, również w ich okręgach nie doszło do niespodzianki. Po wyborach jednak sytuacja nie wygląda już tak różowo. Jak wiemy PiS wprowadził do izby wyższej 48 senatorów, mandat zachowała też wspierana przez tę partię Lidia Staroń. PO drugiej stronie znajduje się 43 senatorów Koalicji Europejskiej, oraz trzech reprezentantów PSL i dwóch – SLD. Listę kończą trzej kandydaci niezależni, de facto związani jednak z koalicją, Stanisław Gawłowski, Krzysztof Kwiatkowski i Wadim Tyszkiewicz, który już zdążył w stylu godnym Krystyny Jandy ni to obrazić, ni to postraszyć wyborców PiS. Te wyniki pokazują jednak, że Schetyna bardzo sprytnie podzielił między siebie i koalicjantów miejsca biorące w taki sposób, by Platformie przypadło prawie wszystko. Podobnie stało się zresztą w Sejmie, jednak trudno spodziewać się oznak niesubordynacji ze strony raptem szóstki posłów Nowoczesnej. Senat, zwłaszcza w sytuacji tak niewielkiej różnicy głosów, to zupełnie inna sprawa i świadomość ta dotarła już do liderów PSL i Lewicy. Dotarło do nich również, że Grzegorz Schetyna stracił nie tylko mandat do bycia liderem Platformy, lecz również, tym bardziej, do dyktowania czegokolwiek innym partiom opozycyjnym.  – Jeśli lider Platformy Obywatelskiej Grzegorz Schetyna zakłada, że będzie innym partiom opozycyjnym dyktował warunki w Senacie, to jest w błędzie – mówi Władysław T. Bartoszewski, świeżo upieczony poseł PSL z Warszawy. W podobnym tonie wypowiadają się również Robert Biedroń i Włodzimierz Czarzasty. Najdalej idzie jednak Władysław Kosiniak-Kamysz, mówiący, że dziś nie ma już lidera opozycji. Trzeba zwrócić uwagę na kolejny aspekt wyników wyborów. Choć aktywiści Koalicji pocieszają się wyliczeniami, ze tak naprawdę anty-PiS uzyskał więcej głosów, niż PiS, nie jest to już do końca prawdą. Nie tylko dlatego, że do swojego klubu zaczynają już zaliczać Konfederację, która, jeśli faktycznie uznać ją za kolejne ugrupowanie anty-PiS, opiera się w swojej opozycyjności na zupełnie innych przesłankach. Gdyby jednak wyborcy chcieli anty-PiSu, głosowali by tylko na Platformę z przystawkami. Zarówno PSL, jak SLD w niedawnej kampanii wyborczej próbowały bowiem wyjść poza ten dominujący latami polską politykę podział i choć nie ukrywały, że do Jarosława Kaczyńskiego jest im dalej, niż do Grzegorza Schetyny, zapowiadały zupełnie inny model opozycyjności, przez ludowców zresztą praktykowany już w Sejmie VIII kadencji. Podobny schemat działania przywołany już Władysław T. Bartoszewski zapowiada również w nowej kadencji. W „Kwadransie politycznym” na antenie TVP mówił między innymi, że w poprzedniej kadencji PSL w sejmie głosowało za ustawami socjalnymi, a przeciw ustawom, łamiącym (wg ludowców) praworządność i obecnie, także w Senacie, będzie tak samo. I tu właśnie otwiera się dla PiS zupełnie nowe pole działania, które można cynicznie sprowadzić do realizacji zasady „Dziel i rządź”, w praktyce może jednak doprowadzić do zyskania sojuszników, przynajmniej w niektórych, bardzo istotnych dla Polaków, działaniach. Jeśli bowiem na etapie prac sejmowych uda się uzyskać poparcie PSL i/lub SLD przy ustawach, dotyczących spraw socjalnych, zaś ludowców również w kwestiach światopoglądowych, trudno wyobrazić sobie, by ich koledzy w senacie głosowali przeciw ustawom, przyjętym głosami ich klubów. Dlatego też, z myślą o Senacie, już na etapie praw w Sejmie należy szukać porozumienia z mniejszymi partiami, choć nie wymaga tego sejmowa arytmetyka. Takie szukanie konsensusu może być cenne dla obu stron – dla PiS, by realizować swoje zamierzenia na kolejne lata, dla opozycji, by pokazać, że faktycznie próbuje działać merytorycznie i odróżniać się od „opozycji totalnej”. Wydaje się zresztą, że politycy tych partii zauważyli coś, co nadal nie dociera do Platformy i Nowoczesnej, mianowicie fakt, że PiS dostał rekordową liczbę głosów i dłużej nie można już liczyć, że prawicowy rząd jest jakimś jednorazowym wybrykiem demokracji, który po jednej kadencji odejść musi w pozaparlamentarny niebyt. Senat wydaje się jak na razie najciekawszym miejscem w tym nowym politycznym rozdaniu, ale i w sejmie może być ciekawie. Zapowiedzią tego, co nas czeka były niepotwierdzone ostatecznie informacje, że posłowie, wybrani z list konfederacji, stworzą dwa koła poselskie. Jeszcze przed wyborami pojawiły się plotki, że swoją odrębność w strukturach klubów i kół poselskich zaakcentuje partia Razem i wszystko wskazuje na to, że jej działacze faktycznie zasiądą osobno. Z samodzielności zrezygnuje natomiast zapewne Paweł Kukiz, najwyraźniej świadom przykrego faktu, że z sześcioma posłami niczego poza klubem PSL by i tak chyba nie zwojował. O ile bowiem Władysław Kosiniak-Kamysz może uznać się za zwycięzcę, ponieważ wymyślona przez niego formuła chrześcijańskiego centrum, mimo pewnych deficytów spójności przekazu przekonała wyborców, Kukiz powodów do satysfakcji specjalnie nie ma. Również finansowo, ponieważ duże partie, dające szyld mniejszym, będą jedynymi beneficjentami subwencji. Pola do partyjnych manewrów, układanek, zaskakujących porozumień i wewnętrznych konfliktów jest w nowym parlamencie mnóstwo. Ponieważ jednak jedni politycy nauczyli się spełniać wyborcze obietnice, a inni, jak się okazało, przynajmniej obserwować i wyciągać wnioski z porażek, w przyszłość można patrzeć z pewnym optymizmem. Chyba, że jest się Grzegorzem Schetyną, oczywiście.",,
Bellingcat ujawnił tożsamość podejrzanego o atak na Skripalów,"Serwis internetowy Bellingcat ujawnił prawdziwą tożsamość jednego z mężczyzn poszukiwanych w związku z marcową próbą zabójstwa Siergieja Skripala w angielskim Salisbury. Napastnik, znany wcześniej jako Rusłan Boszyrow, to pułkownik GRU Anatolij Czepiga.","Według ustaleń dziennikarzy śledczych 39-letni Czepiga służył wcześniej na misjach w Czeczenii i na Ukrainie, a w 2014 r. otrzymał nawet nadawany przez prezydenta Rosji Władimira Putina tytuł honorowy Bohatera Federacji Rosyjskiej, prawdopodobnie za działalność na wschodzie Ukrainy. Mężczyzna jest od 17 lat związany z rosyjskimi siłami specjalnymi Specnaz. Przez co najmniej ostatnie dziewięć lat używał swojej drugiej tożsamości: Rusłan Boszyrow. Jednocześnie serwis internetowy dziennika „The Telegraph” potwierdził częściowo tożsamość drugiego ze sprawców, który podróżował do Wielkiej Brytanii na podstawie paszportu wystawionego na Aleksandra Pietrowa. Dziennikarze zdołali potwierdzić, że jego imię jest prawdziwe, a zmienił jedynie nazwisko. Jak zaznaczono, jego prawdziwe dane osobowe są znane brytyjskim śledczym. Były oficer rosyjskiego wywiadu wojskowego ocenił w rozmowie z „Telegraphem”, że wysoka ranga Czepigi i użycie toksycznego środka paralityczno-drgawkowego nowiczok sugeruje, że „zlecenie (zabicia Skripala – red.) zostało złożone na najwyższym szczeblu”. Wcześniej brytyjska prokuratura poinformowała o wydaniu nakazów aresztowania dwóch obywateli Rosji: Aleksandra Pietrowa i Rusłana Boszyrowa. Jak zaznaczono, obaj wielokrotnie używali pseudonimów i fałszywych tożsamości, więc niemożliwe jest ustalenie tego, czy podane nazwiska są prawdziwe. Śledczy ujawnili wówczas także szczegóły ich pobytu w Wielkiej Brytanii. Kilka dni później rosyjska telewizja państwowa RT nadała wywiad z dwoma mężczyznami przedstawiającymi się jako Pietrow i Boszyrow. Rozmówcy RT – telewizji uważanej za tubę propagandową Kremla – przekonywali, że byli w Salisbury w celach turystycznych z rekomendacji przyjaciół. – To turystyczne miasto. Jest tam słynna katedra, znana nie tylko w Europie, ale na całym świecie (...) z powodu swojej 123-metrowej wieży i słynnego zegara, pierwszego (tego typu) na świecie, który wciąż działa – tłumaczył jeden z nich. Marcowy zamach na Skripalów na terytorium Wielkiej Brytanii wywołał jeden z największych kryzysów dyplomatycznych w relacjach brytyjsko-rosyjskich od zakończenia zimnej wojny i doprowadził do wydalenia ponad 150 rosyjskich dyplomatów z państw Zachodu, w tym USA i większości krajów UE. Pod koniec czerwca do szpitala w Salisbury zostały przyjęte dwie kolejne osoby, które przypadkowo natrafiły na porzuconą buteleczkę perfum, wykorzystaną przez rosyjskich napastników podczas próby otrucia Skripala. Jedna z nich - 44-letnia Dawn Sturgess – zmarła w wyniku kontaktu z toksycznym środkiem.",,
„Bez sieci powiązań byłego kanclerza RFN Schrödera nie byłoby Nord Stream 1 i 2”,"Autor książki nt. aktywności Gazpromu w Europie Jens Hovsgaard stwierdził, że bez sieci powiązań byłego kanclerza RFN Gerharda Schrödera nie powstałyby gazociągi Nord Stream 1 i 2. Dziennikarz opisuje lobbing rosyjskiego giganta w Danii, Szwecji i Finlandii.","Były socjaldemokratyczny kanclerz RFN Gerhrad Schröder od początku był jednym z największych zwolenników gazociągu Nord Stream. Wkrótce po przegranych wyborach w 2005 roku został on szefem rady nadzorczej konsorcjum realizującego projekt.– Bezcenne okazały się nie tylko kontakty polityka SPD w rządzie. Wciągając Schrödera na listę płac Rosjanie uzyskali dostęp do wielu wysoko postawionych socjaldemokratów w Europie – mówił Hovsgaard podczas prezentacji książki „Gier, Gas und Geld” (Chciwość, Gaz i Pieniądze) w poniedziałek w Berlinie.– Bez sieci powiązań Schrödera nie byłoby Nord Stream 1 i 2 – dodał. Skrytykował również obecny rząd RFN za wsparcie udzielane projektowi. – Gazociąg utrzymuje przy życiu putinowską kleptokrację"" – ocenił.Hovsgaard przypomina, że najważniejsze stanowiska w Gazpromie zajmują byli funkcjonariusze służb specjalnych. Z kolei na czele Nord Stream i Nord Stream 2 stoi Matthias Warnig – były kapitan NRD-owskiej służby bezpieczeństwa Stasi. – Byli szpiedzy nadal stosują swoje stare metody – uważa duński autor.",,
UEFA wszczęła śledztwo przeciwko Manchesterowi City,"Europejska Unia Piłkarska (UEFA) poinformowała o oficjalnym wszczęciu śledztwa przeciwko piłkarskiemu mistrzowi Anglii Manchesterowi City. Klub podejrzewany jest o nieprawidłowości finansowe, jakie ostatnio ujawnił m.in. niemiecki magazyn „Der Spiegel”.","Także inne znane europejskie media od pewnego czasu informowały, że klub, którego właścicielami jest konsorcjum finansowe z siedzibą w Abu Zabi, narusza zasady monitorowania finansowego, tzw. „Financial Fair Play”.UEFA potwierdziła, że śledztwo obejmie „kilka domniemanych naruszeń FFP”, które związane są z umowami sponsorskimi, jakie Manchester City miał zawierać nieoficjalnie ze sponsorami z innych niż ZEA krajów arabskich.W oficjalnym oświadczeniu UEFA napisała także, że dopóki śledztwo będzie w toku, żadne nowe informacje dotyczące jego przebiegu nie będą ujawniane.Manchester City wystosował oświadczenie, w którym poinformował, że oskarżenia są całkowicie bezpodstawne i fałszywe. Podkreślono, że w końcu będzie można zakończyć spekulacje dotyczące rzekomych nieprawidłowości.",,
Bezpłatnie na Kasprowy,"Prawdziwe tłumy ustawiały się od rana przy dolnej stacji kolejki na Kasprowy Wierch. We wtorek wjazd był bezpłatny z okazji 75. rocznicy pierwszego wjazdu kolejki. Na szczyt wjechali m.in. członkowie episkopatu Polski, który obraduje w Zakopanem.","Według organizatorów, z bezpłatnego wjazdu mogło skorzystać nawet dwa tysiące osób. W budynku górnej stacji kolei wystawiona została historyczna księga pamiątkowa. – Pierwszego wpisu w 1936 roku dokonał w niej prezydent Ignacy Mościcki. Przez kolejne lata znalazło się tu wiele nazwisk wielkich Polaków, a w ostatnim 25-leciu m.in. Jana Pawła II, prezydenta Aleksandra Kwaśniewskiego a także prezydenta Lecha Kaczyńskiego i jego małżonki – przypomniał prezes PKL.Na szczyt Kasprowego wjechał też metropolita warszawski, kardynał Kazimierz Nycz wraz z członkami Episkopatu Polski, który obraduje w Zakopanem. Kardynał przyznał, że już wiele razy jeździł słynną kolejką. Biskupi uczestniczyli też w obchodach stulecia „Księżówki” – zakopiańskiego domu rekolekcyjnego dla księży.Kolej linowa na Kasprowy Wierch powstała jako pierwsze tego typu urządzenie w Polsce i po obu stronach Tatr. Jej budowę rozpoczęto 1 sierpnia 1935 roku, a już 26 lutego 1936 ruszyła z Kuźnic na Myślenickie Turnie. Na Kasprowy wjechała 15 marca tego samego roku, czyli po 227 dniach budowy.",,
„Mamy próbę wprowadzenia dyktatury środowisk LGBT”,"Zawieszenie przez władze Uniwersytetu Mikołaja Kopernika prof. Aleksandra Nalaskowskiego za krytyczny felieton o środowisku LGBT wprowadziło nową oś sporu na scenie politycznej. – Decyzja rektora (o zawieszeniu Nalaskowskiego – przyp. red.) po raz kolejny pokazała, że uczelnie nie są niestety miejscem, gdzie powinna się toczyć spokojna, rzeczowa debata – ocenił w programie „Woronicza17” prof. Andrzej Zybertowicz z Kancelarii Prezydenta.","Prof. Aleksander Nalaskowski, wykładowca Uniwersytetu Mikołaja Kopernika w Toruniu został zawieszony przez władze uczelni za opublikowany na łamach tygodnika „Sieci” artykułu „Wędrowni gwałciciele”.„Odurzeni złą ideologią, zwykli nieszczęśnicy, których dopadła tęczowa zaraza. (…) Mają prawa wyborcze, nikt im nie zagląda do alkowy, nie zmusza do spowiedzi, nie zakazuje seks wyjazdów do Tajlandii. Tak jak nam nie zakazuje. Ale mają coś więcej – mają przywileje, których nikt z nas nie ma. Mogą lżyć nasz Kościół, drwić z nas bezkarnie zza muru policyjnych tarcz, oczekiwać darmowej ochrony policyjnych legionów, która wszak nie jest za darmo. (…) Już dawno zgwałcili Warszawę, Poznań, Wrocław i Gdańsk. Niedawno brutalnie zdeflorowali Białystok” – pisał.– Moim zdaniem reakcja powinna być taka: zorganizowanie debaty na UMK z udziałem prof. Nalaskowskiego, z udziałem tych badaczy, którzy mają inne podejście do sprawy, wyjście poza dyskurs felietonowy, publicystyczny, który mi osobiście się nie podoba i pokazanie, że na uniwersytetach można w spokojnej i rzeczowej atmosferze przeanalizować te zagadnienia – dowodził prof. Zybertowicz.Według doradcy prezydenta środowisko naukowe nie poradziło sobie z sytuacją. – Mamy do czynienia z reakcją typową dla wielu ludzi ze świata akademickiego – włożeniem głowy w piasek. Udajemy, że nie ma problemu, rezygnujemy z szansy, jaką jest przestrzeń akademicka, która mogłaby ucywilizować debatę – wskazał socjolog.Dariusz Joński, kandydat Koalicji Polskiej do Sejmu, wyraził zdziwienie, że prof. Nalaskowski został tylko zawieszony, a nie wyrzucony. – To są oszczerstwa. Uczelnia nie jest miejscem do popisywania się nienawiścią i dlatego uważam, że w tej sprawie powinna być szybka reakcja rektora – tyle. Z naszej strony nie ma zgody na taki język – skwitował. Nalaskowski kontra HartmanWiceminister sprawiedliwości Sebastian Kaleta zwrócił uwagę nierówne reakcje uczelni. – Kiedy profesor o konserwatywnych poglądach krytykuje lewicową ideologię to jest zawieszenie, odsunięcie od obowiązków, z drugiej strony prof. Jan Hartman używa knajackiego języka i jakoś nie ma problemu z tym, żeby miał ograniczony dostęp do studentów. Kilka miesięcy temu powiedział, że PiS wyniosły do władzy „hołota, chamy, prostacy, głupi naród” – przypomniał.Anna Maria Żukowska z SLD oświadczyła, że Lewica zaproponuje zmianę w prawie dotyczącą mowy nienawiści, co powinno ukrócić taki język w przestrzeni publicznej. – Musi być przepis prawa karnego, który będzie pozwalał pewne rzeczy penalizować. Jest przepis o mowie nienawiści wobec osób ze względu na rasę, wyznanie, my chcemy do tego dołożyć tożsamość i orientację seksualną – wyjaśniła.Marek Suski, szef Gabinetu Politycznego Prezesa Rady Ministrów ocenił, że „to co się stało z prof. Nalaskowskim to skandal”. – To wprowadzenie cenzury prewencyjnej. Wyrzucanie ludzi z uczelni za poglądy jest rzeczą, którą stosuje tylko lewa strona. Swoich, którzy wyrażają zdecydowanie bardziej ostre i kontrowersyjne opinie bronią – przekonywał.",,
Małe ubojnie będą mogły działać przy gospodarstwach domowych,"Od połowy lutego 2020 r. w gospodarstwach rolnych będzie można prowadzić małe ubojnie zwierząt – poinformował w czwartek minister rolnictwa Jan Krzysztof Ardanowski. Dodał, że rolnicy będą mogli później sprzedawać takie mięso.","Ardanowski podczas odbywającej się w Kolnie konferencji „Perspektywy dla mieszkańców obszarów wiejskich” przekonywał, że rząd PiS wprowadził szereg rozwiązań korzystnych dla rolników, pozwalając sprzedawać im wyprodukowane przez siebie produkty.   Wymienił m.in. rolniczy handel detaliczny czy możliwość zakładania tzw. MOL-i. W tym ostatnim przypadku chodzi o tzw. działalność marginalną, ograniczoną i lokalną, która umożliwia zakładanie firm produkujących żywność pochodzenia zwierzęcego.  – Podjąłem pod koniec roku decyzję, podpisałem rozporządzenie o możliwości, od połowy lutego – jest trochę czasu, żeby się tego nauczyć – uruchamiania w gospodarstwach małych ubojni dla wszystkich gatunków zwierząt. To pozwoli (...) rozwinąć możliwość sprzedawania mięsa i jego przetworów bezpośrednio przez rolników – powiedział szef resortu rolnictwa.  Rozporządzenie ministra rolnictwa wejdzie w życie 18 lutego. Jak podał czwartkowy „Dziennik Gazeta Prawna”, nowe przepisy pozwolą na zakładanie małych ubojni przy gospodarstwach domowych,tym samym zostanie zniesiony obowiązek pośrednictwa wielkich ubojni. Do tej pory, rolnik chcąc sprzedać mięso musiał skorzystać z pośrednictwa dużych zakładów.  Powołując się na przedstawicielkę resortu rolnictwa wyjaśniono, że aby móc założyć taką ubojnię, trzeba będzie odbyć bezpłatne szkolenie organizowane przez powiatowego lekarza weterynarii oraz mieć trzymiesięczną praktykę na stanowisku ubojowym.  Dodano, że ubitego mięsa nie będzie można przetwarzać w rzeźniach przy gospodarstwach. Resort tłumaczy, że będzie można w nich dokonywać rozbioru, natomiast przetwarzanie ma się odbywać w ramach innych form działalności np. rolniczego handlu detalicznego. Rolnik będzie mógł też dokonać uboju zwierząt na potrzeby innych gospodarstw, o ile te znajdować się będą w tym samym powiecie.",,
Donald Trump spotkał się z Andrzejem Dudą w Nowym Jorku,"Prezydent Andrzej Duda spotkał się w Nowym Jorku z prezydentem Stanów Zjednoczonych Donaldem Trumpem. Polska i USA uzgodniły lokalizacje dla zwiększonej obecności amerykańskich wojsk w Polsce - głosi deklaracja podpisana przez prezydentów obu państw. Donald Trump obiecał, że wkrótce, „niebawem”, odwiedzi Polskę. Stwierdził również, że „w bardzo krótkim czasie będzie możliwe” zniesienie wiz dla Polaków.","Prezydenci Andrzej Duda i Donald Trump spotkali się w jednym z nowojorskich hoteli przy al. Lexington. Prezydent USA nawiązał do swojej ostatniej wizyty w Polsce, podkreślając, że nasze kraje nawiązały w krótkim czasie bardzo przyjacielskie stosunki. Trump stwierdził, że Polska ostatnio bardzo dobrze się rozwija. Docenił też jakość polskich produktów podkreślając, że coraz więcej z nich kupowanych jest w USA. Podczas rozmowy została podpisana deklaracja o współpracy obronnej. Dokument ten określa miejsce rozmieszczenia dodatkowych wojsk amerykańskich w naszym kraju. Trump zaprzeczył, że ma to związek z zagrożeniem ze strony Rosji. Wyjaśnił, że współpraca wojskowa między naszymi państwami wynika z faktu, że  „lubi i szanuje polskiego prezydenta”. Wśród lokalizacji są m.in. Wrocław, Łask i Lubliniec. Trwa dialog o miejscu stacjonowania pancernej brygadowej grupy bojowej. Podpisana deklaracja na temat pogłębiania współpracy obronnej jest uszczegółowieniem deklaracji o współpracy obronnej z 12 czerwca, która potwierdzała pobyt w Polsce ok. 4,5 tys. osób personelu wojskowego Stanów Zjednoczonych i zapowiadała rozlokowanie ok. tysiąca kolejnych.Na główną siedzibę Centrum Szkolenia Bojowego do wspólnego wykorzystania przez siły zbrojne obu państw wyznaczono Drawsko Pomorskie. Wrocław-Strachowice wskazano jako siedzibę bazy lotniczej załadunkowo-rozładunkowej. Łask wyznaczono na siedzibę eskadry zdalnie sterowanych statków powietrznych Sił Powietrznych USA.Na siedzibę lotniczej brygady bojowej batalionu bojowego wsparcia logistycznego oraz obiektu sił specjalnych wyznaczono Powidz. Miejscem ulokowania kolejnego obiektu sił specjalnych ma być Lubliniec, a siedzibą wysuniętego dowództwa dywizyjnego oraz grupy wsparcia na teatrze Sił Lądowych USA ma być – zgodnie z zapowiedziami – Poznań. „Stany Zjednoczone i Polska podzielają optymizm co do uzgodnienia lokalizacji pancernej brygadowej grupy bojowej” – głosi deklaracja. W dokumencie wskazano, że  Stany Zjednoczone i Polska „prowadzą obszerny dialog na temat najbardziej odpowiedniej lokalizacji w Polsce dla pancernej brygadowej grupy bojowej”. Podkreślono w niej również, że oba kraje kontynuują wzmacnianie strategicznych i obronnych relacji, „które poprawiają nasze wzajemne bezpieczeństwo i bezpieczeństwo Organizacji Traktatu Północnoatlantyckiego”. W deklaracji potwierdzono też „wolę dążenia do zawarcia międzynarodowych umów i porozumień niezbędnych do realizacji zwiększonej współpracy w zakresie infrastruktury oraz współpracy obronnej, w tym usprawnienia funkcjonowania Sił Zbrojnych USA w Polsce”. Zapytany o kwestię zniesienia wiz dla Polaków, Trump odparł: „w bardzo krótkim czasie będzie to możliwe, jak zostaną wszystkie dane potwierdzone”. Dodał, że sprawa wiz powinna zostać doprowadzona do końca w ciągu kilku miesięcy. – Może pan powiedzieć swoim rodakom w Polsce i w Stanach Zjednoczonych, że prezydentowi Trumpowi się udało, a nikomu innemu się to nie udało – powiedział prezydent USA Andrzejowi Dudzie. Trump odniósł się również do sprawy pomocy Ukrainie.  Zaznaczył, że Stany Zjednoczone wydają najwięcej pieniędzy ze wszystkich państw  na wspieranie Kijowa. – Dlaczego Niemcy nie wydają więcej pieniędzy. Dlaczego Francja nie wydaje więcej pieniędzy? Dlaczego inne kraje europejskie nie pomagają Ukrainie bardziej? Dlaczego zawsze muszą to być Stany Zjednoczone? To jest nie fair, nie podoba mi się to, że to tylko my musimy płacić – stwierdził Trump. Prezydent USA ocenił, że administracja Baracka Obamy wysyłała Ukrainie tylko „poduszki i prześcieradła”, podczas gdy teraz Amerykanie dostarczają jej czołgi i broń. Trump potwierdził także, że wkrótce uda się do Polski. – W ciągu następnych dwóch tygodni odbędzie się szereg różnych spotkań, ale muszę powiedzieć, że Polska to wspaniały kraj, jeżeli chodzi o współpracę ze Stanami Zjednoczonymi – powiedział.",,
Rząd dorzuci się do rachunków za prąd,"Rzecznik rządu zapowiada wprowadzenie mechanizmu kompensacyjnego za wyższe ceny prądu w przyszłym roku. To po decyzji URE, która zgodziła się na podwyżki cen w Tauronie.","– Faktycznie to jest w tej chwili jedna spółka, pozostałe mają 14 dni na zracjonalizowanie oczekiwań co do podwyżek. Myślę, że będą na podobnym poziomie. Wtedy będziemy decydować co do mechanizmu, ale ten mechanizm chcemy wprowadzić – zadeklarował Piotr Müller w Radiu Plus. Rzecznik pytany, czy zwrócona zostanie cała podwyżka, mówi że to będzie jeszcze podlegało dyskusji. – Pamiętajmy, że korekty ceny są naturalne we wszystkich obszarach. Zastanawiamy się, w jaki sposób to realizować, czy bezpośrednio do operatora, czy do obywateli. Raczej do obywateli, ale rozstrzygnięcia jeszcze nie ma – powiedział.Müller odniósł się też do projektu zmian w sądownictwie. – Nie wykluczam, że jakieś korekty będą, ale nie zasadnicze. Z kolei o możliwych zmianach w projekcie ustawy wprowadzającej przepisy dyscyplinujące sędziów powiedział: „pan premier Gowin ma jakieś propozycje zmian, poprawek w tym zakresie, pan minister Ziobro jest na ewentualne korekty otwarty, będziemy dyskutować. Nie wykluczam, że jakieś korekty będą, ale nie zasadnicze”.",,
Grzegorz Schetyna murem za Hanną Zdanowską. „Życzę PiS totalnej porażki”,"Lider PO Grzegorz Schetyna poparł prezydent Łodzi Hannę Zdanowską, która jest jednym z dwóch kandydatów na szefa regionu Platformy w Łódzkiem. O fotel lidera będzie walczyć z byłym ministrem Cezarym Grabarczykiem. Oboje kandydaci mają nierozwiązane problemy z prawem.","– Prezydent Hanna Zdanowska zdecydowała się kandydować na szefową regionu łódzkiego; to dla nas bardzo dobra informacja. Chcielibyśmy, by Platforma w Łódzkiem była tak dobrze zorganizowana i prowadzona jak miasto Łódź i żeby była dumna ze swojej przewodniczącej, tak jak Łódź jest dumna ze swojej prezydent. Trzymam za to kciuki – powiedział Schetyna w piątek podczas wizyty w Łodzi. Kandydaci na szefa regionu PO w Łódzkiem mają nierozwiązane problemy z prawem. Do Sejmu wpłynął wniosek prokuratury o uchylenie immunitetu Grabarczykowi w związku ze śledztwem w sprawie otrzymania przez niego kilka lat temu pozwolenia na broń. Według prokuratury poseł zdobył je nielegalnie i taki właśnie zarzut chce mu postawić. Grabarczyk uważa sprawę za motywowaną politycznie, choć – jak deklaruje – nie będzie się krył za immunitetem. Z kolei przeciwko Zdanowskiej ruszył niedawno proces, w którym jest ona oskarżona o poświadczenie nieprawdy w dokumentach w celu uzyskania kredytu przez jej byłego partnera życiowego. Prezydent Łodzi czuje się niewinna; wiele razy podkreślała, że zarzuty wobec niej są bezzasadne. „Życzę PiS totalnej porażki” Schetyna zaznaczył, że zbliżające się wybory w PO to nie tylko wewnętrzna sprawa partii, ale wydarzenie, które będzie miało wpływ na wszystkie miasta i miejscowości w całym kraju. Schetyna skrytykował zmiany w kodeksie wyborczym, które chce wprowadzić PiS, określając je jako „upartyjnienie całej ordynacji”. – Zaledwie pięć tygodni przed wyborami poznamy, jakie są okręgi wyborcze i kto może z nich kandydować. To jest faworyzowanie pisowskiej reprezentacji i jej kandydatów; to nieuczciwe, niesprawiedliwe i nieprzyzwoite. Będziemy walczyć o każdy zapis tej ordynacji. W takich sytuacjach objawia się prawda – kto majstruje przy ordynacji i chce oszukać, pisać ją pod siebie, zawsze przegrywa. Życzę PiS totalnej porażki w wyborach – podkreślił lider PO.",,
Taksówkarz uratował sędziwą pasażerkę. Udaremnił oszustwo »na policjanta«,"Dzięki czujności gdańskiego taksówkarza 79-letnia pasażerka nie padła ofiarą oszustwa. Przestępcy chcieli wyłudzić od kobiety  pieniądze. Kierowca pokrzyżował ich plany przekonując kobietę, że zamiast do banku po pieniądze, powinna zgłosić się na policję.","Jak poinformowała w czwartek asp. Karina Kamińska, rzecznik prasowa Komendy Miejskiej Policji w Gdańsku, zdarzenie miało miejsce w środę. – Do taksówki jednej z gdańskich korporacji wsiadła roztrzęsiona starsza kobieta, prosząc o kurs do banku. Podczas kursu i rozmowy z taksówkarzem zdradziła, że musi pomóc policji w zdemaskowaniu oszustów, którzy wyłudzają pieniądze od starszych osób – poinformowała Kamińska.Dodała, że opowieść pasażerki wzbudziła czujność kierowcy, który – jak później poinformował – wielokrotnie słyszał w mediach apele policjantów dotyczące działalności oszustów wyłudzających pieniądze od starszych osób. Kamińska podała, że taksówkarz przekonał kobietę, by zamiast do banku, pojechali na komisariat w gdańskiej Oliwie. W rozmowie z 79-letnią gdańszczanką policjanci dowiedzieli się, że zadzwoniła do niej kobieta, podająca się za pracownicę poczty. Dzwoniąca poinformowała seniorkę, że na poczcie czeka na nią ważna przesyłka, wypytywała starszą panią o jej adres i inne dane. Chwilę po tym telefonie starsza pani odebrała kolejny. Tym razem dzwonił mężczyzna, podający się za „policjanta biura śledczego”. Poinformował on, że starsza pani jest obserwowana przez przestępców oszukujących seniorów. – Oszust poprosił kobietę, żeby pomogła w rozpracowaniu grupy przestępczej. W tym celu pokrzywdzona miała pojechać do banku i wziąć kredyt – wyjaśniła Kamińska. Funkcjonariusze z oliwskiego komisariatu, gdzie taksówkarz zawiózł seniorkę, przyjęli od niej zawiadomienie o usiłowaniu oszustwa. – Policjanci dziękują kierowcy taksówki, który wykazał się czujnością i refleksem. Mężczyzna udaremnił oszustwo metodą »na policjanta«. Dzięki niemu seniorka nie straciła pieniędzy – podkreśliła Kamińska w przesłanym mediom komunikacie. Dodała, że funkcjonariusze szukają sprawców usiłowania oszustwa. – I po raz kolejny przypominamy: seniorze bądź ostrożny – podkreśliła Kamińska. Zaznaczyła, że policjanci nigdy nie informują o swoich działaniach, nie namawiają do współpracy, a – co najważniejsze, nie proszą o przekazanie pieniędzy. – Jeżeli w rozmowie telefonicznej wystąpią elementy, o których mówimy, należy natychmiast się rozłączyć, powiadomić o tym policjantów oraz swoich bliskich – zaznaczyła rzecznik.Podkreśliła też, by w trakcie podobnych rozmów nie udostępniać nikomu swoich danych dotyczących kont bankowych, pieniędzy na nich zgromadzonych, numerów telefonów komórkowych ani adresu.",,
Kolizja z udziałem Beaty Szydło w Krakowie,Do kolizji z udziałem samochodu byłej premier Beaty Szydło doszło nocy z niedzieli na poniedziałek nieopodal domu handlowego Jubilat w Krakowie. Nikt nie odniósł obrażeń.,,,
Erdogan rzuca wyzwanie USA? Namawia światowych liderów do działań przeciw Gulenowi,Prezydent Turcji Recep Tayyip Erdogan zaapelował we wtorek w ONZ do światowych przywódców o podjęcie działań przeciwko - jak to określił - „zagrażającej ich bezpieczeństwu terrorystycznej sieci” mieszkającego w USA islamskiego kaznodziei Fethullaha Gulena.,"– Apeluję z tej trybuny do wszystkich przyjaciół o natychmiastowe podjęcie niezbędnych działań przeciwko terrorystycznej organizacji Gulena dla własnego bezpieczeństwa i przyszłości swych państw – powiedział Erdogan.– Jasno wynika z naszych doświadczeń, że jeśli nie zwalczycie sieci Gulena na tym etapie, potem może być za późno – twierdzi Erdogan.Władze Turcji oskarżają Gulena o zaaranżowanie nieudanego przewrotu w Turcji w lipcu. Gulen zaprzecza, by miał udział w puczu. Zaangażowanie Turcji w Syrii  Apelując o niezwłoczne polityczne rozwiązanie kryzysu w Syrii, Erdogan zapewnił, że „wejście Turcji do północnej Syrii na początku września doprowadziło do ustanowienia pokoju, równowagi i stabilności w regionie, gdzie panowała bezradność”.Turcja zdecydowała się na wejście do Syrii po kilkuletnich bezskutecznych nawoływaniach o utworzenie tzw. bezpiecznej strefy wzdłuż granicy z Syrią – pisze Reuters.Ankara rozpoczęła na północy Syrii operację, której celem jest m.in. oczyszczenie turecko-syryjskiego pogranicza z bojowników IS, lecz także z wspieranych przez USA kurdyjskich bojowników oraz powstrzymywanie fali migracji.Turcja nie ma zamiaru pozostawać w Syrii. – Szanujemy integralność terytorialną Syrii – powiedział Erdogan.Zarzucił Unii Europejskiej, że nie dotrzymuje swych obietnic w związku z trwającymi od wielu lat wysiłkami Turcji, by dołączyć do tej organizacji.",,
Miał uderzyć policjanta w twarz. Prokuratura chce wznowić postępowanie ws. Biedronia,"Prokuratura chce uchylenia wyroku uniewinniającego
Roberta Biedronia, obecnie prezydenta Słupska, z zarzutu uderzenia
policjanta podczas blokady marszu nacjonalistów w 2010 r. 11 lutego sąd zbada apelację prokuratury w tej sprawie. Obrona chce utrzymania wyroku.","Biedroń został oskarżony przez Prokuraturę Rejonową Warszawa-Śródmieście onaruszenie nietykalności cielesnej policjanta. Miało do tego dojść 11listopada 2010 r., gdy Biedroń – wówczas działacz środowisk LGBT (posłem zlisty Ruchu Palikota został w 2011 r.) był wśród blokujących legalny marsznacjonalistów, który w Święto Niepodległości przechodził przez Warszawę.  „Próbował wyrwać policjantowi pałkę i uderzyć go w twarz” Według prokuratury Biedroń miał najpierw chwycić policjanta, sierż. Tomasza B.i próbować mu wyrwać pałkę, a potem uderzyć w twarz. Biedroń twierdził, żesam został wtedy pobity przez policję.We wrześniu ub.r. Sąd Rejonowy dla Warszawy-Śródmieścia uniewinnił Biedronia;uznał, że prokurator nie wykazał jego winy. Sędzia Marek Krysztofiukuzasadniał orzeczenie tym, że „wszelkie niedające się usunąć wątpliwości sądzmuszony jest rozstrzygać na korzyść oskarżonego”. Sąd miał zastrzeżenia do wiarygodności zeznań niektórychświadków policjantów. Sędzia zwrócił uwagę, że relacja jednego z policjantów,który miał widzieć moment uderzenia funkcjonariusza, „była w sprzeczności zzeznaniami pokrzywdzonego co do istotnego elementu zdarzenia”. „Zamiarem Biedronia nie było agresywne zachowanie wobec policjanta”Aby stwierdzić przestępstwo naruszenia nietykalności, niezbędne jestudowodnienie zamiaru sprawcy – bezpośredniego lub ewentualnego. – Sprawca musizatem chcieć popełnić taki czyn, ewentualnie przewidywać możliwość jegopopełnienia i godzić się z tym – mówił sędzia Krysztofiuk. W jego oceniezamiarem Biedronia nie było agresywne zachowanie wobec policjanta. Sędzia przyznał zaś rację oskarżycielowi posiłkowemu Tomaszowi B. co do tego,że Biedroń na demonstracji znalazł się nie jako obserwator – jak utrzymywałposeł – ale włączył się w nią i stał się jej uczestnikiem, choć mógł sięoddalić.Po wyroku prokurator, który wnosił o skazanie Biedronia na 10 tys. złgrzywny, zapowiedział apelację. Policjant ukarany grzywną za poświadczenie nieprawdy w dokumentacjiZatrzymaniaUsatysfakcjonowana uniewinnieniem obrona podkreślała wtedy, że w związku zzatrzymaniem Biedronia doszło do nieprawidłowości i że wytoczył on prywatnyproces karny sierż. B. Jak powiedział w poniedziałek obrońca Biedroniamec. Jacek Dubois, Tomasz B. został niedawno skazany nieprawomocnie w tymprocesie na 3 tys. zł grzywny za poświadczenie nieprawdy w dokumentacjizatrzymania.11 lutego Sąd Okręgowy wWarszawie zbada apelację prokuratury. Wnosi ona o uchylenie uniewinnienia izwrot sprawy do SR.Prokuratura: działanie Biedronia było umyślne– Prokurator zarzucił sądowi I instancji błąd w ustaleniach faktycznych co do zamiaru oskarżonego – powiedział rzecznik Prokuratury Okręgowej wWarszawie Przemysław Nowak. Dodał, że prokuratura podtrzymuje, iż działanieoskarżonego było umyślne.38-letni Biedroń wygrał w ub.r. wybory na prezydenta Słupska. Dostał 57,08proc. głosów, pokonując w drugiej turze posła PO Zbigniewa Konwińskiego.Politolodzy uznali to za największą niespodziankę tych wyborów. Media, nietylko polskie, podkreślały, że został on pierwszym polskim prezydentem miasta, który jest zdeklarowanym homoseksualistą. Po wyborze Biedroń zrzekł się mandatuposła.",,
NBA: Były koszykarz pozwany za rzekomą napaść seksualną,"Reporterka sportowa Kelli Tennanta oskarżyła byłego koszykarza Los Angeles Lakers, obecnie trenera Sacramento Kings Luke’a Waltona o napaść seksualną. Do zdarzenia miało dojść kilka lat temu.","Dziennikarka złożyła pozew w Sądzie Najwyższym w Los Angeles twierdząc, że Walton zaatakował ją w pokoju hotelowym w Santa Monica. Do zdarzenia miało dojść, gdy był on asystentem trenera Golden State Warriors (2014-16). Nie podano jednak dokładnej daty domniemanego ataku.Z dokumentów zdobytych przez TMZ Sports wynika, że dziennikarka spotkała się z Waltonem, aby wręczyć mu napisaną przez siebie książkę, w której epizod miał również były koszykarz. Tennanta twierdzi, że podczas tej wizyty, były koszykarz rzucił ją siłą na łóżko i zaczął dotykać.ESPN, powołując się na anonimowe źródła, poinformowało, że NBA wszczęło dochodzenie w tej sprawie.Pracodawca Waltona poinformował, że wie o sprawie i zbiera dodatkowe informacje, jednak w tej chwili nie ma nic więcej do dodania. Oświadczenie wydało także Los Angeles Lakers, gdzie Walton pracował przez ostatnie trzy lata. „Ten domniemany incydent miał miejsce przed tym, jak Luke Walton został pierwszym trenerem Los Angeles Lakers” – napisano. Podkreślono, że gdyby chodziło o okres, w którym był on zatrudniony w „Jeziorowcach”, klub natychmiast wszcząłby dochodzenie i powiadomił władze ligi.",,
Spotkania z misjonarzami i Polonią.  Historyczna wizyta prezydenta w Meksyku,Od odwiedzenia parafii pallotyńskiej prowadzonej przez polskich księży w miejscowości Tenango del Aire na południe od miasta Meksyk para prezydencka Andrzej Duda i Agata Kornhauser-Duda rozpoczęła w niedzielę wizytę w Meksyku.,"Prezydent z małżonką przybyli na uroczystości z okazji Święta Bożego Miłosierdzia w sanktuarium prowadzonym przez polskich księży. Mszy świętej przewodniczył nuncjusz apostolski w Meksyku arcybiskup Franco Coppola.  Prezydent z małżonką przed nabożeństwem spotkali się z biskupami i pallotynami posługującymi w Sanktuarium Bożego Miłosierdzia.  Para prezydencka otrzymała od pallotynów obraz Jezusa Miłosiernego wykonany przez więźniów z Puebli.  Został przekazany w torbie wykonanej z włókna kaktusa z symbolem Meksyku.  Proboszcz parafii, rektor Sanktuarium Miłosierdzia Bożego ks. Bartłomiej Pałys poinformował, że pallotyni są w Tenango del Aire od blisko dwudziestu lat. Podkreślił, że do tej miejscowość zaprosił Polaków meksykański biskup. Spotkanie z Polonią  W niedzielnym planie wizyty pary prezydenckiej znalazły się także spotkanie z Polonią w ambasadzie i  wizyta w Bazylice Matki Boskiej z Guadalupe.  Para prezydencka przybyła do Meksyku w sobotę wieczorem czasu lokalnego. Andrzej Duda w trakcie trzydniowej wizyty będzie rozmawiał z prezydentem Meksyku Enrique Pena Nieto, weźmie udział w polsko-meksykańskim forum gospodarczym oraz uroczystej sesji Senatu.Z prezydentem do Meksyku przybyła grupa polskich przedsiębiorców, przedstawiciele ministerstw, PAIH i BGK. Podpisanych ma zostać szereg dwustronnych porozumień, m.in. o wspieraniu wzajemnych inwestycji, wzajemnym kredytowaniu. To pierwsza w historii wizyta polskiego prezydenta w Meksyku. W 2018 r. Polska i Meksyk będą obchodzić 90. rocznicę nawiązania stosunków dyplomatycznych.",,
Zełenski nie przyjął dymisji premiera Honczaruka,"Prezydent Ukrainy Wołodymyr Zełenski nie przyjął dymisji premiera Ołeksija Honczaruka, który napisał podanie o zwolnienie w związku ze skandalem wokół nagrań audio, na których mówi, że szef państwa ma „prymitywne wyobrażenie” o gospodarce.","Zełenski spotkał się z Honczarukiem w piątek wieczorem i oświadczył, że daje mu szansę dalszej pracy pod warunkiem, że jego rząd rozwiąże problemy, które poważnie nurtują społeczeństwo. – Otrzymałem dziś od pana podanie o dymisję w związku z sytuacjami konfliktowymi, czy ze skandalami, czyli z bardzo niemiłą sytuacją. Wie pan, jaki jest mój stosunek do pana i pańskiego młodego rządu. Pomyślałem, że będzie to prawidłowe; zdecydowałem się dać panu i pańskiemu rządowi szansę, jeśli rozwiążecie pewne problemy, które są dziś bardzo ważne i bardzo niepokoją nasze społeczeństwo - powiedział Zełenski. Honczaruk złożył podanie o dymisję w piątek rano. Poinformował wówczas, że przekazał je Zełenskiemu, upoważniając prezydenta, by po rozpatrzeniu jego prośby sam zdecydował, czy wnieść ten dokument do parlamentu. Zgodnie z prawem premier powinien jednak zwrócić się w tej sprawie do parlamentu samodzielnie. Dymisja szefa rządu pociąga za sobą ustąpienie jego całego gabinetu.",,
„Władza nie ma wyjścia. Ma krew na rękach”,"– Kijów spłynął krwią. Bardzo trudno sobie wyobrazić pozytywne rozwiązanie sytuacji.  To, co było  niezmiernie skomplikowane ze względu na brak wzajemnego zaufania między stronami konfliktu, dzisiaj staje się wręcz niemożliwe.  Władza już właściwie nie ma wyjścia, ma krew na rękach –  tak były prezydent Aleksander Kwaśniewski, komentował w TVP Info dramatyczne wydarzenia na Ukrainie.","Aleksander Kwaśniewski, były wysłannik Parlamentu Europejskiego na Ukrainę, spotkał się w poniedziałek z prezydentem Niemiec Joachimem Gauckiem.  – W tych rozmowach, które prowadziłem wcześniej w urzędzie kanclerskim z doradcami pani Angeli Merkel , tuż przed wizytą liderów opozycji u pani kanclerz, rozpatrywaliśmy różne scenariusze. Niestety wiele wskazywało na taki scenariusz,  jaki rozegrał się we wtorek  – mówił polityk. – Niestety wobec tego, że władza nie jest gotowa do jakiegokolwiek kompromisu, że Janukowycz chce z jednej strony za wszelką cena utrzymać władzę, ochronić swoje pieniądze i zapewnić sobie bezpieczeństwo.  A z drugiej strony opozycja ma wyraźnie coraz mniejszy wpływ na ludzi, którzy protestują w Kijowie i w innych miastach.  Po tylu miesiącach ludzie po prostu się radykalizują, są zmęczeni, sfrustrowani. Rozpatrywaliśmy najgorszy scenariusz jako najbardziej prawdopodobny – dodał. Były prezydent przyznał jednak, że liczył na to, że nic się nie stanie do czasu zakończenia zimowych igrzysk w Soczi. Jego zdaniem liderzy opozycji, którzy wczoraj podjęli decyzję o protestach przed ukraińskim sejmem popełnili dwa błędy. Pierwszy polegał na próbie wymuszenia na parlamentarzystach zmian w konstytucji i powrotu do stanu sprzed dekady.  Drugim błędem było przesunięcie się demonstrantów z Majdanu, co przyśpieszyło działanie służb porządkowych. Kwaśniewski uważa, że obecnie rozwiązanie sytuacji na Ukrainie będzie bardzo trudne. – Władza już właściwie nie ma wyjścia. Władza już ma krew na rękach. Nie ma już znaczenia,  czy ofiar będzie 25 czy 70. Z punktu widzenia prawnego, ci  którzy podjęli decyzję o użyciu Berkutu,  ponoszą odpowiedzialność prawną.  Władze nie mają się już gdzie się cofnąć i są w sytuacji, w której muszą walczyć. I będą walczyć, bo ja znam tych ludzi – mówił. –  A opozycja jest w trudnej sytuacji, bo nie ma planu.  Nie ma partnera do negocjacji z jednej strony, a z drugiej wie, że używanie  argumentu ulicznego może przynieść kolejne ofiary, które będą obciążały także opozycje. Zaś ludzie na Majdanie są coraz bardziej wściekli. I ten poziom emocji wciąż rośnie – wyjaśniał. Jedyną szansą na stłumienie emocji na Ukrainie winno być, zdaniem byłego prezydenta, zwrócenie się do OBWE o mediację w konflikcie. – Wówczas byłaby przynajmniej szansa, by zatrzymać rozlew krwi. I być może kupić trochę czasu na negocjacje – zauważył. Kwaśniewski stwierdził, że to Janukowycz odpowiada za to, że w Kijowie giną ludzie, nawet jeżeli sam nie wydawał takich rozkazów. – Niewątpliwie jest szefem państwa, który ma krew na rękach. Zdaje sobie sprawę z powagi sytuacji i w jakimś sensie jest w sytuacji bez wyjścia – mówił.  Kwaśniewski pytany, czy Ukrainie grozi rozpad na trzy części: Wschód, Zachód i Krym odparł: – To ciągle jest bardziej wyobrażenie niż realna groźba. Bardzo realne jest, że to państwo straci swoją sterowność. Będzie dryfować. Przestanie wypełniać swoje funkcje, a mówimy o tym w warunkach głębokiego kryzysu ekonomicznego. Były prezydent nie wykluczył sytuacji, że rządząca Partia Regionów w przyszłorocznych wyborach prezydenckich wystawi innego reprezentanta niż Janukowycz, choć widać, że ukraiński przywódca nie zamierza ustępować.",,
Putin: stosunki Rosji z UE przechodzą poważną próbę,"Władimir Putin pogratulował Jean-Claude'owi Junckerowi wyboru na przewodniczącego Komisji Europejskiej. Prezydent Rosji podkreślił, że Luksemburczyk obejmuje urząd w chwili, gdy stosunki Rosji z UE są poddawane poważnym próbom.","Informując o depeszy gratulacyjnej Putina do Junckera służba prasowa Kremlapisze, że prezydent Rosji wyraził nadzieję, iż mimo to „stosunki Rosji i Unii będą się dalej aktywnie rozwijać w duchu wzajemnie korzystnego partnerstwa strategicznego”. Putin wyraził też przekonanie, że „duży autorytet międzynarodowy, bogatedoświadczenie polityczne i oddanie Junckera idei jedności Europy” będąsprzyjać konstruktywnej pracy Komisji Europejskiej, a także rozszerzaniurelacji Rosji z UE.  Unijne sankcje za rosyjską politykę  Stosunki Rosji z Zachodem, w tym z Unią Europejską, bardzo się pogorszyły w związku z kryzysem na Ukrainie. 18 marca prezydent Rosji podpisał traktat o aneksji ukraińskiego Krymu, czego nie uznała społeczność międzynarodowa. USA i UE wprowadziły też sankcje wobec szeregu rosyjskich osobistości i firm za wspieranie przez Rosję separatystów na wschodzie Ukrainy. Na szczycie pod koniec czerwca UE postawiła prorosyjskim separatystomultimatum i zagroziła Rosji zaostrzeniem sankcji. Warunki ultimatum nie zostały w większości spełnione. Jedyną konsekwencją wyciągniętą dotąd przez UE było rozszerzenie sankcji wizowych i finansowych na 11 prorosyjskich separatystów na Ukrainie. Ogółem w związku z kryzysem ukraińskim Unia objęła sankcjami 72 osoby. CZYTAJ TAKŻE Moskwa: nasza cierpliwość ma granicę",,
Katalońscy „niepodległościowcy” przed trudnym zadaniem sformowania rządu,"Po czwartkowych wyborach w Katalonii ich zwycięzcy, zwolennicy niepodległości regionu, stoją przed trudnym zadaniem: sformować rząd, gdy trzech spośród ich nowo wybranych 66 deputowanych jest w więzieniu, piątka jest na emigracji, a 17 ma zarzuty prokuratorskie.","Koalicja separatystyczna mimo sukcesu wyborczego utraciła część miejsc w parlamencie w porównaniu z wynikami uzyskanymi w 2015 roku. Jej wewnętrzne podziały utrudnią stworzenie nowego rządu, a liberalne, przeciwne secesji Katalonii ugrupowanie Ciudadanos (Obywatele) zyskało w wyborach i stało się najsilniejszą partią.Ciudadanos będą mieli 37 deputowanych w katalońskim parlamencie regionalnym.Centroprawicowa partia Razem dla Katalonii (Junts Per Catalunya) jest reprezentowana przez 34 deputowanych, a centrolewicowa Republikańska Lewica Katalonii (ERC) – 32 deputowanych. Dla zapewnienia sobie większości w 135-osobowym parlamencie muszą zawrzeć sojusz z małą, skrajnie lewicową („antysystemową”) Kandydaturą Jedności Ludowej (CUP). Art. 155 konstytucji znów w użyciu? Premier Mariano Rajoy ostrzegł z góry zwolenników niepodległości Katalonii: nowy kataloński rząd, „jakikolwiek by był, będzie poddany rygorom obowiązującego prawa”.Agencja AFP komentuje te słowa jako wyraźną zapowiedź, iż rząd w Madrycie nie zawaha się przed ponownym odwołaniem się do artykułu 155 hiszpańskiej konstytucji, którego użył po raz pierwszy 27 października, aby rozwiązać rząd Katalonii i kataloński parlament, gdyby od nowa chciały ogłosić niepodległość regionu.Partia Ludowa Rajoya wielkim przegranym wyborówWedług eksperta z zespołu Grupa Euroazjatycka, Federico Santiego, „należy najprawdopodobniej spodziewać się utworzenia mniejszościowego rządu opowiadającego się za niepodległością”. Będzie to długi i trudny proces w związku z tym, że część potencjalnych jego członków jest uwięziona lub przebywa na emigracji.Europejscy komentatorzy są dość zgodni co do tego, że niezależnie od tego, co się wydarzy w Katalonii w najbliższych tygodniach, wielkim przegranym katalońskich wyborów jest Partia Ludowa Mariano Rajoya: jej obecność w katalońskim parlamencie skurczyła się z dotychczasowych 11 do trzech deputowanych. Jest to, jak sugeruje AFP, nie tylko następstwo ostatnich wydarzeń, ale – być może – sygnał, iż wraz z umacnianiem się partii Ciudadanos następuje w Hiszpanii „redystrybucja” elektoratu prawicowo–liberalnego.Jeśli do końca marca rząd w Barcelonie nie powstanie, w ciągu dwóch następnych miesięcy trzeba będzie zwołać nowe wybory.",,
Maliszewski: Zmiana kandydata KO na premiera – nieudolna kopia zabiegu Kaczyńskiego,"Zmiana kandydata Koalicji Obywatelskiej na premiera jest nieudolną kopią zabiegu prezesa PiS Jarosława Kaczyńskiego z 2015 r. – ocenił politolog prof. Norbert Maliszewski. Dodał, że lider PO Grzegorz Schetyna jest źle postrzegany przez wyborców – także własnej partii. Polityk poinformował we wtorek, że kandydatką Koalicji Obywatelskiej na przyszłego premiera będzie obecna wicemarszałek Sejmu Małgorzata Kidawa-Błońska z PO.","– Grzegorz Schetyna wyciąga wnioski z badań, według których jest on źle oceniany, nie tylko przez wyborców niezdecydowanych, ale także przez własny elektorat – zaznaczył Maliszewski. – Ta zmiana jest bardzo problematyczna, gdyż jest nieudolną kopią zabiegu Jarosława Kaczyńskiego, który miał silny negatywny elektorat wśród »wielkomiejskich«  wyborców PO – wyborców akcyjnych, on ich mobilizował i taka zmiana (na Beatę Szydło, jako kandydata na premiera – red.) dała w 2015 r. dobry rezultat, ale dziś w przypadku Schetyny nie ma takiego mechanizmu – stwierdził politolog i specjalista od marketingu politycznego. – Lider PO jest po prostu ogólnie źle postrzegany przez wyborców – ocenił i dodał, że powtórzenie tego zabiegu odbiera wiarygodność zarówno samemu Schetynie, jak i nowej kandydatce – Kidawie-Błońskiej. W jego ocenie, takie działanie jest „słabe i przypadkowe”, a także pokazujące opinii publicznej, że „tonący brzytwy się chwyta”. – Wybór Małgorzaty Kidawy-Błońskiej wynika z tego, że jest ona postrzegana jako osoba ugodowa, która nie budzi silnych emocji. Jej wizerunek jest raczej pozytywny – powiedział Maliszewski. – Ludzie interesują się teraz nie kwestiami emocji i kulturowymi, ale tym, jakie programy przedstawiają, a przede wszystkim realizują partie. Polska scena polityczna pod tym względem się zmieniła – podkreślił. Zmianę na listach wyborczych KO polegającą na tym, że listy w Warszawie nie otworzy Schetyna, a będzie on „jedynką” we Wrocławiu, Maliszewski postrzega, jako wyraz lęku przed przegraną w stolicy. Zdaniem politologa pomimo przewagi KO w Warszawie, która obserwowana jest w kolejnych wyborach, mogłoby się okazać, że nawet tak dobry trend dla tej formacji w tym mieście mógłby zostać zaprzepaszczony przez złe postrzeganie lidera PO przez wyborców. – Na 40 dni przed wyborami Schetyna i KO w chaotyczny sposób szukają pomysłu na kampanię. Schetyna w Warszawie nie jest szczególnie dobrze postrzegany. Lider PO nie chce – moim zdaniem – ryzykować porażki w stolicy i utraty resztek autorytetu we własnym ugrupowaniu – dodał Maliszewski. Odnosząc się do wyborów do Senatu i uzgodnień opozycji w tym względzie Maliszewski ocenił, że „prawda jest taka, iż w kuluarach trwa zacięta walka pomiędzy KO, PSL i lewicą”.  – W wielu miejscach udaje się uzgodnić jednego kandydata, ale są także miejsca, gdzie jest to znacznie trudniejsze. Wtedy zaczyna się walka, bo są ambicje osobowe i lokalne. Tę kampanię (parlamentarną – red.) ustawiły kampania i wyniki wyborów do Parlamentu Europejskiego – podkreślił ekspert.  Powiedział też, że „PiS zrozumiał strategicznie, że kampania do PE jest kluczowa, bo później nie będzie czasu na przegrupowanie po ewentualnej porażce”. – I teraz mamy taki efekt w postaci chaotycznych oraz przypadkowych działań opozycji, jak również konfliktów. Jest też wrażenie braku przewidywalności – stwierdził.",,
Putinowska oświata w Rosji. Młodzież sympatyzująca z opozycją zastraszana,"W Rosji nauczyciele zastraszają uczniów sympatyzujących z opozycją. Według rozgłośni Echo Moskwy, w kilkunastu regionach Federacji Rosyjskiej wobec młodych ludzi stosowane są groźby, a w jednym przypadku ucznia wyrzucono z uczelni.","Kadet jednej ze szkół w Kaliningradzie został skreślony z listy uczniów za to, że wziął udział w ubiegłotygodniowej akcji antyputinowskiej. Młody człowiek napisał list do Władimira Putina z prośbą, aby wycofał się z życia politycznego i ponownie nie kandydował na urząd prezydenta. W Samarze na rozmowę z dyrektorem szkoły i psychologiem wezwano młodych ludzi, którzy wyrazili solidarność z liderem opozycji Aleksiejem Nawalnym.  We Włodzimierzu zagrożono uczniom sympatyzującym z opozycją umieszczeniem w Domu Dziecka. Przy tym zastępca dyrektora szkoły stwierdził, że nie mają oni prawa do wygłaszania politycznych opinii.  Z Kolei w Kałudze jeden z uczniów, nie przejmując się groźbami ze strony nauczycieli, złożył wniosek o przeprowadzenie akcji protestacyjnej.",,
"Agitacja na rzecz PO na Facebooku. 2,5 mln odbiorców propagandowych fanpage'ów","Memy, agitacja i niesprawdzone wiadomości z mało wiarygodnych źródeł – tak wygląda co najmniej kilkanaście popierających Platformę Obywatelską stron na Facebooku, obserwowanych przez blisko 2,5 mln Polaków. Partia Grzegorza Schetyny nie przyznaje się do tych fanpage’ów.","Te strony to m.in. „sok z buraka” (ponad 770 tys. fanow), „Nie lubię PiS-u”, „PiS na księżyc” „mygorszysort.pl – nie damy się zastraszyć PiSowi” czy „Solidarni z Donaldem Tuskiem”. Oficjalnie są niezależne od siebie i od partii politycznych, jednak, jak pisze Wirtualna Polska, „wystarczy porównać je ze sobą, by zobaczyć, że za ich pomocą prowadzona jest zorganizowana agitacja polityczna.” Portal zauważa, że przed Świętem Konstytucji wspomniane strony zgodnie zapraszały na wykład Donalda Tuska (ten sam, przed którym Leszek Jażdżewski porównał Kościół i wiernych do „świń w błocie”), teraz zaś udostępniają materiały propagandowe Andrzeja Halickiego. Polityk PO kandyduje z drugiego miejsca listy KE w Warszawie. „Jedynką” jest Włodzimierz Cimoszewicz – na jego rzecz wspomniane fanpage'e nie agitują. Halicki twierdzi, że nic o tym nie wie. Jak podaje wp.pl, poseł zaprzeczył, by znał takie strony, jak „PiS na Księżyc” czy „Chcemy delegalizacji PiS”. - Nic mi nie wiadomo, aby jakieś obce strony mnie promowały. Nie znam tych fanpage’ów, a wszelkie moje działania w mediach społecznościowych prowadzone są oficjalnymi i legalnymi kanałami – mówi Halicki. - Tego typu strony mają często dużo większą „siłę rażenia” niż oficjalne strony polityków. Ich posty są bardziej emocjonalne i angażujące niż te oficjalne. Użytkownicy chętniej udostępnią post z „niezależnego” fanpage'a niż z oficjalnej strony polityka, bo ten wydaje im się „reklamą” - mówi cytowany przez wp.pl dr Sergiusz Trzeciak, ekspert ds. komunikacji strategicznej. Portal podał, że w trybie dostępu do informacji publicznej poprosił obie największe partie o informacje na temat prowadzonych przez nie stron. Prawo i Sprawiedliwość odpowiedziało, że prowadzi tylko własną oficjalną stronę.",,
Gen. Czempiński o kłopocie z uchodźcami: w tej sprawie było złe rozeznanie wywiadów,"– Angela Merkel szukała humanitarnego rozwiązania. Niemcy wciąż czują się winni za skutki II wojny światowej. Ale w tej sprawie musiało być złe rozeznanie wywiadów – powiedział w programie „Minęła dwudziesta”, w TVP Info o problemie z uchodźcami gen. Gromosław Czempiński. Były szef Urzędu Ochrony Państwa podkreślił, że do sprawy trzeba podchodzić systemowo i wywiad musi mieć informacje o imigrantach.","Generał Czempiński zwrócił uwagę, że Polska na pewno nie jest przygotowana na taką liczbę imigrantów, przed którą stoją kraje z południa Europy. – To, co się dzieje teraz w Europie, przerosłoby nasze możliwości. Na nasze szczęście to jest jednak daleko – mówił gość TVP Info, podkreślając, że dzięki temu zanim imigranci dotrą do naszego kraju, nastąpi ich selekcja.Nieprzygotowani Według emerytowanego wojskowego cała Europa zupełnie nie spodziewała się aż takiej fali uchodźców. – Europa nie była przygotowana na taką sytuację, która powstała wskutek konfliktów na Bliskim Wschodzie, nie tylko w Syrii. Raptem ruszyła tu fala imigracyjna, która jednak wcześniej gdzieś się gromadziła. I w końcu ruszyła, a Europa zdecydowała się powiedzieć: otwieramy granice – podkreślił, dodając, że nie było to właściwe wyjście. – Wydawało się, że zrobimy taki wentyl dla ujścia tej negatywnej energii, a daliśmy sygnał na Bliski Wschód, że Europa nie ma możliwości odmówić uchodźcom, bo to otwarte, demokratyczne społeczeństwo – wskazał. Jaką winną takiego stanu rzeczy wskazał kanclerz Niemiec Angelę Merkel, która miała szukać „humanitarnego rozwiązania” problemu. Według niego jest szansa na rozwiązanie problemu, ale trzeba zacząć od źródła. – Zaczął się dialog Zachodu z Rosją ws. Syrii, która od dawna jest tam obecna i pokazuje, że nie da się tego rozwiązać bez nich. Asad by już dawno upadł, gdyby nie Rosja – zauważył. ",,
Znów wzajemny ostrzał na linii Syria-Izrael,Syryjska obrona powietrzna otworzyła ogień w kierunku „obcych obiektów” w pobliżu Damaszku – podały  we wtorek wieczorem rządowe media. W stolicy kraju słychać było głośne eksplozje. Z kolei Izrael przechwycił pocisk przeciwlotniczy wystrzelony z Syrii – poinformował rzecznik izraelskiej armii.,"„Nasze systemy obrony powietrznej przechwyciły szereg wrogichcele w pobliżu Damaszku” – poinformowała syryjska telewizja państwowa. Nie jest jasne, o jakie cele chodzi. „Atak nadszedł znad terytoriów libańskich i pewna liczba obcych obiektów została zestrzelona” – podkreślono.Libańska państwowa agencja informacyjna przekazała doniesienia o przelotach izraelskich samolotów wojskowych nad południowym Libanem.Natomiast izraelski dziennik „Haaretz” podał na swojej stronie internetowej, powołując się na rzecznika armii, że pocisk przeciwlotniczy wystrzelony z Syrii został przechwycony przez izraelskie systemy obrony powietrznej.Syryjskie Obserwatorium Praw Człowieka poinformowało, że nad Damaszek nadleciały izraelskie samoloty, które ostrzelały składy amunicji położone na południowy zachód i na południe od syryjskiej stolicy. Należą do Hezbollahu lub Iranu. Tak też twierdzą lokalne media syryjskie.",,
"Prezydent: Chcemy doprowadzić do pakietu decyzji, które będą oznaczały wdrożenie pakietu COP 24","– Polska w ramach Porozumienia z Kioto została zobowiązana do redukcji emisji CO2 na poziomie 6 proc., zrealizowaliśmy to z gigantyczną nadwyżką, redukując emisje o 29 proc. – podkreślił prezydent Andrzej Duda. Dodał, że ws. polityki klimatycznej możemy chodzić „z podniesionym czołem”.","Prezydent w czwartek uczestniczy w posiedzeniu Narodowej Rady Rozwoju, która obraduje ws. rozpoczynającego się w niedzielę szczytu klimatycznego ONZ w Katowicach.– Jesteśmy gospodarzem konferencji klimatycznej ONZ COP24 i trzeba jasno powiedzieć, że przed nami stoi bardzo ważne zadanie. Cele są dwa. Doprowadzić do przyjęcia pakietu decyzji, które będą oznaczały wdrożenie Porozumienia paryskiego z 2015 r. Po drugie chcemy to zrealizować w na zasadzie dialogu Talanoa, co również jest kwestią bardzo istotną – podkreślił prezydent.Tzw. dialog Talanoa ma być ważnym elementem COP24. To debata państw i partnerów pozarządowych na temat możliwości zwiększenia skuteczności wdrażanych polityk i działań w zakresie ochrony klimatu. Szefowie państw i rządów podkreślili, że wynik tego procesu powinien zostać również uwzględniony przez wszystkie strony w przygotowaniach wkładów ustalonych na poziomie krajowym na spotkanie w Katowicach. Duda zwrócił uwagę, że Polska może chodzić z ""podniesionym czołem"", jeśli chodzi o realizację polityki klimatycznej. Przypomniał, że zgodnie z Protokołem z Kioto Polska została zobowiązana do redukcji emisji CO2 na poziomie 6 proc. (w stosunku do 1989 roku). ""Zrealizowaliśmy to z gigantyczną nadwyżką, zredukowaliśmy emisje o 29 proc., to był ogromny sukces"" - zaznaczył.Prezydent dodał, że Polska nadal ogranicza emisje dwutlenku węgla. ""W 2005 roku emisja była szacowana na ok. 1 tonę CO2 na MWh w przypadku elektrowni, gdzie był spalany węgiel. Obecnie ten wynik to 730 kg CO2 na MWh"" - powiedział.Andrzej Duda zwrócił jednak uwagę, że Porozumienia paryskie mówi nie tylko o redukcji emisji CO2, ale także o pochłanianiu tego gazu. – Stoimy na stanowisku, że każde państwo powinno się w tych ramach rozwijać w sposób suwerenny, tzn. stosować takie ograniczenia emisji i stosować takie metody pochłaniania, jakie są dogodne dla jego rozwoju gospodarczego – podsumował. „Wierzę, że szczyt COP24 zakończy się sukcesem”– Ważne jest przede wszystkim to, aby zrównoważony rozwój był tak realizowany, żeby zapewniać krajom możliwie największy wzrost gospodarczy z jednej strony, ale z drugiej strony nie tylko nie spowodować obniżenia poziomu życia ludzi na świecie, ale żeby ten poziom życia (...) w miarę możliwości mógł się podnosić - mówił Duda.Prezydent przyznał, że „negocjacje, które będą się toczyły podczas katowickiego szczytu, będą negocjacjami bardzo trudnymi”. Dodał, że „mówi się również”, iż uzyskanie porozumienia „będzie bardzo trudne”. – Wierzę w to, że przedstawiciele wszystkich państw podejdą do tego odpowiedzialnie i uda nam się te decyzje finalnie wypracować i ten szczyt katowicki zakończy się sukcesem - powiedział.Zaznaczył, że Polska „ma się czym poszczycić, jeśli chodzi o ograniczenia emisji”. – Także jeśli chodzi o zmienianie krajobrazu przemysłowego, a właśnie Katowice i Śląsk są tego doskonałym przykładem, dlatego to bardzo dobrze, że udało nam się tę konferencję zorganizować właśnie w Katowicach - podkreślał Andrzej Duda.Zwrócił uwagę, że „symboliczne” będzie np. to, że centrum konferencyjne jest zlokalizowane na terenie byłej kopalni. W przyszłym tygodniu w Katowicach rozpocznie się konferencja Narodów Zjednoczonych w sprawie zmian klimatu (COP 24). Dziś na temat celów szczytu rozmawiano w Pałacu Prezydenckim podczas posiedzenia Narodowej Rady Rozwoju. W Konferencji Narodów Zjednoczonych w sprawie Zmian Klimatu w Katowicach wezmą udział przedstawiciele niemal 200 państw i delegaci Unii Europejskiej. Podczas COP 24 będą prowadzone negocjacje co do sposobów powstrzymania globalnego ocieplenia. Wydarzenie potrwa jedenaście dni. Pierwsze w historii powszechne, prawnie wiążące światowe porozumienie w dziedzinie klimatu przyjęto na konferencji w grudniu 2015 roku w Paryżu.",,
"Korwin o Hitlerze, Braun o Żydach. Chodzi o podatki i bunkier przy CPK [WIDEO]","Podatki za Hitlera były znacznie niższe i ludzi było stać – powiedział w Sejmie poseł Konfederacji Janusz Korwin-Mikke. Równie osobliwą opinię wydał jego partyjny kolega poseł Grzegorz Braun. Ten z kolei wskazał, że Centralny Port Komunikacyjny to przykrywka i „tajny bunkier dowodzenia” dla Izraela.","Poseł Korwin-Mikke zabrał głos podczas posiedzenia Sejmu, jakie odbyło się w czwartek, a które dotyczyło szczególnych rozwiązań służących realizacji ustawy budżetowej na rok 2020, czyli tzw. ustawy okołobudżetowej. W swoim przemówieniu nawiązał do Adolfa Hitlera. – Podatki za Hitlera były znacznie niższe i ludzi było stać – oznajmił. Zwracając się do posłów rzekł: „Wam jest wstyd, że gnębicie Polaków bardziej niż narodowy socjalizm. To jest hańba, że nakładacie na Polaków wyższe podatki niż Adolf Hitler”. – Moja partia nie dopuszcza tego, że można zabierać jednym i dawać drugim, bo wówczas zamiast na pracy ludzie skupiają się na tym, jak zabrać coś innym – mówił.  Równie kontrowersyjną opinię – tym razem dotyczącą budowy CPK – wydał poseł Konfederacji Grzegorz Braun. Jak mówił, w okolicach tej inwestycji „wytypowano lokalizację alternatywnego bunkra dowodzenia, zaakceptowaną przez zieloną i niebieską bezpiekę państwa położonego w Palestynie”. – To tam mają być przeniesione jakieś istotne aktywa militarne i polityczne państwa położonego w Palestynie – oświadczył.",,
Pomagać Ukrainie? „Sąsiad jest bity. Dalsze wygłaszanie apeli to dość podejrzana polityka”,"– Europa, a szczególnie Niemcy, pamięta drugą wojnę światowa i panicznie boi się wszystkich decyzji, które prowadzą do zaostrzenia konfliktu. Ale tu sytuacja jest oczywista, sąsiad jest bity. Więc dalsze wygłaszanie apeli i poparcia moralnego stało się już po prostu dojść podejrzaną polityką – mówił o konflikcie na wschodzie Ukrainy Zbigniew Bujak, działacz opozycji w czasach PRL, a obecnie współzałożyciel Komitetu Solidarności z Ukrainą. O pomoc ukraińskiej armii apelowała w programie „Po przecinku” w TVP Info Natalia Zubar, przewodnicząca „Majdan Monitoring”.","Bujak krytykując działania Europy ws. konfliktu na wschodzie Ukrainy podkreślił, że „siedzenie i analizowanie sytuacji w sztabach w Polsce nic nie da”.– Trzeba być na linii frontu, żeby umieć pomóc. Trzeba dobrze rozumieć sytuację. Nie można siedzieć i analizować – podkreślił Bujak. Zaznaczył, że Ukraina potrzebuje wsparcia. – Potrzebni są obserwatorzy. To jest inna wojna, to trzeba obserwować tam na wschodzie – dodał.Pomóc osłabionej armiiO wsparciu armii ukraińskiej mówiła też Natalia Zubar, przewodnicząca ukraińskiego Centrum Informacji „Majdan Monitoring”  działającego na rzecz przestrzegania praw człowieka i praw politycznych na Ukrainie. – Ukraińskiej armii potrzebni są instruktorzy. Nie ma ani nowoczesnej strategii, ani broni. Tam potrzeba wszystkiego – alarmowała. Odniosła się tym samym do deklaracji polskiego ministra obrony, Tomasza Siemoniaka, który zapowiedział, że na Ukrainę pojadą polscy instruktorzy do szkolenia ukraińskich podoficerów. Przyjazd instruktorów na Ukrainę zapowiedzieli też przedstawiciele innych państw, m.in. USA. USA wspiera UkrainęGoście programu „Po przecinku” byli zgodni w kwestii pomocy, którą zadeklarowały się dostarczyć na Ukrainę Stany Zjednoczone. Kijów ma otrzymać m.in. pojazdy humvee oraz niewielkie drony. – Trzeba z jednej strony zaopatrywać samą armię, która jest już coraz większa, ale trzeba pamiętać, że oni są na linii frontu, a to tam rozgrywa się najwięcej. W skutek tego braku wyposażenia wciąż ginie mnóstwo ludzi i wielu jest ranionych – powiedział Bujak.– Te nowoczesne drony, które oferują USA, to jest coś, czego potrzebuje ukraińska armia. Teraz te drony, które są na Ukrainie są bardzo łatwe do namierzenia przez rosyjską armię – dodała Zuber. Woja propagandowaUkraińska działaczka podkreśliła, że Ukraina docenia zarówno wkład Polski, jak i Europy w pomoc Ukrainie.Opowiadała też o rosyjskiej propagandzie, która próbuje przekonać Ukraińców, że są pozostawieni sami sobie. – Rosja prowadzi wojnę informacyjną. Mówi się, że Ukraina nikomu nie jest potrzebna i wszyscy nas zdradzili – mówiła. – A Europa robi wszystko co może. Europa to demokracja, to procedury, na to potrzeba czasu i zgody społeczeństwa. A Polska jest w niej ambasadorem Ukrainy – podkreśliła Zubar.",,
"Stal, pizza i whisky. Ottawa wprowadza cła odwetowe","Kanada wprowadza cła odwetowe na stal i aluminium ze Stanów Zjednoczonych. Rząd w Ottawie ogłosił spis produktów, które od niedzieli będą opodatkowane. Są na niej m.in. sprzęt kuchenny, pizza, ketchup oraz amerykańska whisky.","Lista obejmuje ponad 200 pozycji. Produkty stalowe będą objęte 25-procentowym podatkiem, a aluminiowe 10-procentowym. Cła odwetowe obejmą także między innymi sprzęt kuchenny, pizzę, ketchup oraz wyroby czekoladowe. Kanada nałożyła taryfy również  na amerykańską whisky oraz łodzie motorowe. Łączna kwota nowych opłat to ponad 16 miliardów dolarów kanadyjskich.  Rząd zapowiedział jednocześnie pakiet pomocowy dla przemysłu oraz chęć poszukiwania nowych rynków zbytu dla własnych wyrobów ze stali i aluminium.  Nowe taryfy są reakcją na działania administracji prezydenta Donalda Trumpa. Stany Zjednoczone przed miesiącem wprowadziły cła w tej samej wysokości na stal i aluminium z Kanady. Restrykcje finansowe objęły także produkty z Unii Europejskiej.",,
"Dała mężczyźnie 45 tys. zł. Obiecał sprawdzić legalność banknotów, ale zniknął z nimi","Jedna z zielonogórzanek przekazała oszustom 45 tys. zł w reklamówce, po które zgłosił się rzekomy mężczyzna „z policji”.
Wcześniej usłyszała historię o konieczności sprawdzenia autentyczności banknotów, bo zatrzymany został dyrektor banku i kasjerki za rozprowadzanie fałszywych banknotów.","Do 68-letniej kobiety na telefon stacjonarny zadzwonił mężczyzna, który przedstawił się jako policjant, podał imię i nazwisko oraz „numer służbowy” i poinformował „poufnie”, że zatrzymany został dyrektor banku oraz kasjerki za rozprowadzanie fałszywych pieniędzy. Zaproponował, że może „sprawdzić autentyczność” pieniędzy, które ma w domu. Kobieta zapakowała do reklamówki 45 tys. zł i pod blokiem przekazała pieniądze nieznanemu mężczyźnie. Po pewnym czasie 68-latka zorientowała się, że żadnej akcji policji nie ma i została prawdopodobnie oszukana. Sprawę zgłosiła funkcjonariuszom.Policja ostrzega osoby starsze przed oszustami, którzy usiłują wyłudzać pieniądze, dzwoniąc przez telefon i podając się za policjanta, który „prowadzi operacyjne działania przeciwko oszustom” lub chce pomóc członkowi rodziny i uchronić go przed „aresztowaniem” za spowodowanie wypadku.",,
"Kaczyński: Chcemy Europy, w której Polska nie będzie wykonywała niczyich poleceń","Chcemy Europy, w której Polska nie będzie wykonywała niczyich poleceń, będzie krajem samodzielnym, nie będzie niczyim klientem i będzie mogła realizować własne interesy, oczywiście we współpracy z innymi – oświadczył w trakcie konwencji PiS w Krakowie prezes partii Jarosław Kaczyński.","Na początku swojego wystąpienia podczas niedzielnej konwencji regionalnej w Krakowie Kaczyński wspomniał swojego zmarłego brata, b. prezydenta Lecha Kaczyńskiego. – Bez niego by nas tu nie było i nie moglibyśmy złożyć społeczeństwu, naszym rodakom, obywatelom pewnej propozycji, która odnosi się do kształtu Europy, kształtu UE – powiedział Kaczyński. Jak wskazał, wybory do PE mają wielkie znaczenie dla Polski i naszej przyszłości. – Chcemy Europy, w której Polska nie będzie wykonywała niczyich poleceń, będzie krajem samodzielnym, nie będzie niczyim klientem i będzie mogła realizować własne interesy, oczywiście we współpracy z innymi, także idąc na różnego rodzaju kompromisy, bo one są nie do uniknięcia w tego rodzaju wielkim związku państw – oświadczył prezes PiS.Na początku konwencji wyświetlono film, na którym poseł PO Rafał Grupiński został zapytany podczas sobotniego marszu „Polska w Europie”, co Koalicja Europejska zrobi z postulatem wprowadzenia związków partnerskich. – My na pewno w tej sprawie będziemy działać progresywnie, ale po dwudziestym którymś października. Po prostu musimy prowincje przyciągnąć do głosowania. (…) Stąd też dzisiaj nie eksponujemy tego za bardzo. Może to Rafał (Trzaskowski – PAP) mówił w Warszawie, ale my już tego nie możemy mówić w... czy Świebodzinie. Tam nas ludzie przepędzą. To jest problem – odparł polityk Platformy. Jak mówił, PiS nie chce także tego, o czym mówił Rafał Grupiński (PO-KO) podczas sobotniego marszu w Warszawie. – Do czego nie chce się w tej chwili publicznie przyznawać, ale to na pewno będzie realizowane, jeżeli oni zwyciężą. My takiej Europy nie chcemy i będziemy zabiegać o to, żeby była inna – powiedział prezes PiS. Grupiński został zapytany podczas sobotniego marszu „Polska w Europie”, co Koalicja Europejska zrobi z postulatem wprowadzenia związków partnerskich. – My na pewno w tej sprawie będziemy działać progresywnie, ale po dwudziestym którymś października. Po prostu musimy prowincje przyciągnąć do głosowania. (...) Stąd też dzisiaj nie eksponujemy tego za bardzo. Może to Rafał (Trzaskowski – PAP) mówił w Warszawie, ale my już tego nie możemy mówić w... czy Świebodzinie. Tam nas ludzie przepędzą. To jest problem – odparł polityk PlatformyPrezes PiS poruszył również temat euro. – Nie chcemy wprowadzania w Polsce euro. Ten eksperyment przyniósł korzyści kilku państwom, głównie Niemcom, ale bardzo wielu państwom przyniósł gospodarczą i społeczną klęskę. W Polsce także przyniósłby taką klęską – mówił Kaczyński. Jego zdaniem, „jest kwestią polskiej racji stanu, bezpieczeństwa naszej gospodarki i naszych gospodarstw domowych to, by w Polsce była jeszcze przez wiele lat złotówka”. Kaczyński przekonywał, że Zjednoczona Prawica „chce Europy i Polski bezpiecznej tzn. takiej gdzie nie będzie kontrolowanej i narzucanej imigracji”. – Gdzie nie będzie rządów szariatu w różnych częściach kraju; gdzie będziemy rzeczywistymi gospodarzami w naszej ojczyźnie – dodał. Jak mówił prezes PiS, „chcemy, by to była Europa tych wartości, na których była ufundowana; a została ufundowana na wartościach, które wyrastają z tego wszystkiego, co stworzyło Europę - a więc przede wszystkim na chrześcijaństwie, prawie rzymskim, filozofii greckiej”. – Chcemy Europy wolności we wszystkich dziedzinach, także w internecie; żadnych ACTA 2. Ta wolność jest zagrożona nie tylko w internecie, ona jest dzisiaj nie tyle zagrożona, co nawet można powiedzieć, że zniesiona w wielu krajach europejskich – powiedział prezes PiS. Jak dodał, bywa i tak, że interweniuje już niekiedy prawo karne. – Ale nawet tam, gdzie tak nie jest, mamy do czynienia z radykalnym ograniczeniem wolności na uczelniach wyższych i w innych sferach życia. Tego w Polsce być nie może – ocenił. Jak dodał, „jest jedna gwarancja tego, że Polska nie będzie płaciła za niemieckie zbrodnie II wojny światowej, tą gwarancją jest władza PiS. I to jest nasze stalowe, granitowe przekonanie, że nasza władza nie dopuści do takiej sytuacji, do takiej niesprawiedliwości, do takiego kłamstwa”. – Zwracam się nie do działaczy (...), ale zwracam się do wyborców – zastanówcie się, nawet jeżeli nigdy żeście nas nie popierali, i nawet w tym momencie nie popieracie, zastanówcie się, czy nasza oferta nie jest jednak dla Polski i dla Europy lepsza – powiedział prezes PiS.",,
Katastrofa podwodnego wywiadu Rosji. Testowali „broń Sądu Ostatecznego”?,"Ściśle tajna katastrofa – to określenie najlepiej pasuje do dramatu, jaki rozegrał się 1 lipca wieczorem na pokładzie Łoszarika. Nic w tym dziwnego – wszak okręt wchodzi w skład specjalnego zarządu ministerstwa obrony, uważanego za podwodny wywiad Rosji.","Przeszło dwa tygodnie po awarii wiadomo tylko tyle, że wybuchł pożar, którego ofiarą padło aż 14 wysokich rangą oficerów. Jednostkę uratowano, a specjalna komisja prowadzi dochodzenie. Już jednak wiadomo, że na część pytań nigdy nie udzieli odpowiedzi, choć je już zna. Jak brzmią najważniejsze pytania? Co wywołało pożar? Dlaczego zginęło tak wielu członków załogi? Jaką misję wykonywał Łoszarik? Dlaczego na jednym okręcie znalazło się tak wielu doświadczonych wysokich oficerów? Wreszcie, co na pokładzie robił cywil i dlaczego – z tego co wiadomo – jego uratowanie było priorytetem załogi? Łoszarik ma podwójny kadłub. Zewnętrzny, podłużny, typowy dla okrętów podwodnych. Wewnętrzny składa się z połączonych kul o tytanowej powłoce, co ma pozwalać wytrzymać ciśnienie nawet przy zanurzeniu do głębokości 6000 metrów. Okręt ma ok. 60-70 m długości, 2100 ton wyporności przy zanurzeniu, składa się z sześciu lub siedmiu przegród, załoga wynosi 20–25 osób, ma się zanurzać na głębokość nawet 6000 m, rozwija prędkość do 6 węzłów, ma napęd atomowy. Oczywiście AS-31 nie jest w stanie pokonywać duże odległości, więc w rejon działania płynie zadokowany do większego, bojowego okrętu podwodnego. W przypadku Łoszarika przez wiele lat był to BC-136 Orenburg, strategiczny atomowy okręt podwodny zmodyfikowanego Projektu 667BDR (Delta III). Ostatnio było jednak dużo informacji, że ta stara jednostka ma być wycofana ze służby. Wiele wskazuje na to, że gdy na pokładzie Łoszarika doszło do pożaru, jego okrętem-nosicielem był już nowszy BS-64 Podmoskowje (Delta IV) – atomowa jednostka, w służbie od 2017 roku. Niewiele wiadomo o wcześniejszych misjach AS-31. Na pewno brał udział w podmorskich ekspedycjach naukowych w głąb Arktyki. Ale jego podstawowym zadaniem jest praca dla wojska – a to już jest okryte głęboką tajemnicą. W każdym bądź razie przełożenie musieli być zadowoleni z Łoszarika, bo członkowie załogi byli wielokrotnie odznaczani i awansowani. Do takiej właśnie eksplozji miało dojść 1 lipca, gdy Łoszarik dokował do swego okrętu-nosiciela. Wybuch i pożar miał spustoszyć wnętrze jednostki, zabijając 14 członków załogi. Kilku pozostających w głównym miejscu dowodzenia oficerów miało zablokować przegrody, dokończyć procedurę dokowania, wyłączyć reaktor i ewakuować się na pokład okrętu-nosiciela. Ten z kolei wykonał awaryjne wynurzenie, czego świadkiem była wystraszona grupa rybaków – ok. godz. 21.30 niedaleko Zatoki Ura (na północny zachód od wejścia do Zatoki Kolskiej). Załoga bojowej atomowej jednostki, najwyraźniej bojąc się kolejnych wybuchów i tego, że pożar rozprzestrzeni się na ich pokład, przeprowadzili procedurę pełnego zalania wodą morską kadłuba Łoszarika po czym wrócili do bazy w Siewieromorsku z uszkodzonym okrętem, wewnątrz którego znajdowały się – zalane wodą morską – zwłoki marynarzy. Zginęło siedmiu kapitanów 1. rangi (dwaj z nich mieli tytuł Bohatera Federacji Rosyjskiej za udział w misjach – jeden był dowódcą Łoszarika), trzech kapitanów 2. rangi, podpułkownik służby medycznej, dwóch kapitanów 3. rangi oraz kapitan-lejtnant. Przeżyło czterech członków załogi oraz cywil.  ",,
USA wstrzymują import wieprzowiny z Polski,Stany Zjednoczone zawiesiły import wieprzowiny z Polski – informuje Agencja Reutera.  Powodem jest występujący w naszym kraju afrykański pomór świń.,"Zakaz importu polskiej wieprzowiny do USA obowiązuje od czwartku. Jak informuje portal rmf24.pl, Inspektorat Weterynarii uspokaja, że nie jest to embargo, tylko czasowe zawieszenie dostaw. – Amerykanie mają zastrzeżenia do dwóch zakładów, które mają uprawnienia do eksportu na tematem rynek, ale znajdują się w strefach zagrożonych (Sokołów, Morliny). Jednak te zakłady zgodnie z decyzją KE o regionalizacji są wyłączone z tych stref – powiedział szef Inspekcji Weterynaryjnej Paweł Niemczuk.– Teraz trwają wyjaśnienia, nie było tutaj żadnego błędu, eksport trwa od 2014 r. (...), dotąd nie było żadnych uwag ze strony amerykańskiej – dodał. ASF, zakaźna choroba wirusowa, szybko rozprzestrzenia się w Europie Wschodniej, nie występuje natomiast w Stanach Zjednoczonych. Wirus nie stanowi zagrożenia dla ludzi, jest jednak śmiertelnie groźny dla świń, a dla hodowców oznacza poważne straty.",,
Ambasador Izraela zszokowany decyzją w sprawie roku Bandery,"Ambasador Izraela na Ukrainie Joel Lion oświadczył, że był zszokowany decyzją Lwowskiej Rady Obwodowej, która ogłosiła, iż rok 2019 będzie rokiem Stepana Bandery oraz Organizacji Ukraińskich Nacjonalistów (OUN).", ,,
"„Hołownia to kolejny produkt fabryki, która wyprodukowała Biedronia, Petru, Palikota”","– Mam nadzieję, że coraz więcej Polaków będzie wiedziało, że to jest nieświeży, odgrzewany, pomielony kotlet, obsypany nową panierką – na nowo opakowany i sprzedawany po raz piąty – powiedział w programie „Kwadrans polityczny” Marcin Horała, pełnomocnik rządu ds. budowy Centralnego Portu Komunikacyjnego. To jego komentarz do doniesień, że publicysta, gospodarz programów rozrywkowych Szymon Hołownia wystartuje  w wyborach prezydenckich.","Media donoszą, że Hołownia ma w niedzielę ogłosić swój start w wyborach prezydenckich. Zdaniem Marcina Horały „na ten moment zanosi się, że to będzie produkt”.  – Kolejny produkt z tej samej fabryki, która wyprodukowała Roberta Biedronia, Ryszarda Petru, Janusza Palikota – powiedział Marcin Horała. Poseł przyznał, że liczy na to, iż jeszcze mniej osób nabierze się na to niż poprzednio.",,
„Niejasne są intencje europejskich przywódców”. Libia krytykuje unijne plany niszczenia łodzi przemytników,"„Bardzo niepokojący” – tak Ibrahim Dabbashi, libijski ambasador przy ONZ ocenił plan Unii Europejskiej na walkę z przemytem ludzi. Unijny pomysł polega na tropieniu i niszczeniu łodzi wykorzystywanych przez przemytników do szmuglowania nielegalnych imigrantów do Europy.","Podczas niedawnego szczytu Unii Europejskiej w Brukseli władze Wspólnoty uznały, że jednym z najskuteczniejszych sposobów walki z przemytem ludzi będzie tropienie i niszczenie jeszcze u wybrzeży Afryki łodzi wykorzystywanych do przestępczego procederu. W tym celu wdrażany jest program „Tryton”. Liderzy UE powierzyli szefowej unijnej dyplomacji Federice Mogherini uzyskanie zgody od ONZ na użycie siły.Swoje stanowisko zajęła już Libia, kraj z którego wypływa większość statków z nielegalnymi imigrantami szukającymi lepszego życia w Europie. Władze tego państwa są niezadowolone z planów Wspólnoty. Węszą podejrzane zamiary.„Niejasne intencje”– Unia Europejska nie konsultowała swoich planów z libijskim rządem. Niejasne są intencje europejskich przywódców, nie wiemy jakiej natury ma być to użycie siły, wykonane na naszych wodach terytorialnych. To wszystkie jest bardzo niepokojące. Nie wiemy nawet, jak marynarka wojenna ma zamiar rozróżniać łodzie przemytników od rybackich – przekonywał Ibrahim Dabbashi,  libijski ambasador przy ONZ. Plany Unii Europejskiej krytykują również obrońcy praw człowieka. Amnesty International twierdzi, że pozostawienie uchodźców w Libii i innych państwach sprawi, że dojdzie do katastrofy humanitarnej. – Walka z przemytnikami bez znalezienia alternatywnych metod pomocy uciekinierom nie rozwiąże problemów tych drugich – ostrzegał Philip Luther, dyrektor oddziału Amnesty International zajmującego się Bliskim Wschodem i północną Afryką.Orban wykpił pomysłNajbardziej obciążone napływem nielegalnych imigrantów są kraje południowej Europy – Grecja, Włochy, Malta i Hiszpania. Władze tych państw zaapelowały do Wspólnoty o chociaż częściowe zdjęcie z ich barków odpowiedzialności za zapewnianie nielegalnym imigrantom pomocy. Niemcy obiecały pomoc, a przywódcy Węgier, Słowacji i Estonii uznały, że to ich przerasta. Premier Węgier Viktor Orban nazwał to wręcz „szalonym pomysłem”.Władze Unii Europejskiej oceniają, że w tym roku Morze Śródziemne próbowało nielegalnie przekroczyć około 60 tys. osób (20-krotny wzrost w porównaniu z analogicznym okresem w ubiegłym roku). Szacuje się, że około 1,8 tys. utonęło.",,
Konrad Szymański o osobnym budżecie strefy euro: Nie mamy powodów do obaw,Postulat utworzenia osobnego budżetu dla strefy euro wysunęła kanclerz Niemiec Angela Merkel i prezydent Francji Emmanuel Macron na spotkaniu w podberlińskim zamku Meseber. Propozycja ta wzbudziła duży niepokój w całej Unii. Powstała obawa o powstanie tzw. Europy dwóch prędkości. Wiceminister spraw zagranicznych Konrad Szymański jednak tonuje emocje.,"Zdaniem podsekretarza stanu Polska nie ma powodów do obaw, ponieważ zapowiedzi Merkel i Macrona na razie są zbyt ogólnikowe. W rozmowie z „Super Expressem” Szymański podkreśla, że po pierwsze nie została ustalona wysokość budżetu dla strefy euro. Według Szymańskiego oznacza to, że podstawowe rozbieżności między Francją a Niemcami nie zostały rozwiązane. Jako drugi argument pokazujący na brak zagrożenia tą propozycją dla Polski – wskazuje, że brak jest stwierdzenia skąd mają pochodzić te środki.  Wiceminister jest zdania, że w najbliższych miesiącach Francja i Niemcy nie będą w stanie zaproponować żadnych konkretnych rozwiązań w ramach osobnego budżetu strefy euro.  Na pytanie czy Polska mogłaby przystąpić do strefy euro Szymański odpowiada, że musiałoby być to zgodne z naszym interesem. – Polska jest krajem przedkandydackim do strefy euro, ale przesłanki do jego przyjęcia muszą się wiązać z naszym interesem,a  nie z tym, co się dzieje w innych stolicach.",,
Po ataku USA w Syrii ceny ropy w górę. Importerzy zaniepokojeni,Ceny ropy naftowej na giełdzie paliw w Nowym Jorku mocno wzrosły w reakcji na atak przeprowadzony przez USA w nocy z czwartku na piątek na bazę syryjskich sił rządowych w prowincji Hims – podają maklerzy.,"Baryłka ropy West Texas Intermediate w dostawach na maj na giełdzie paliw NYMEX w Nowym Jorku jest wyceniana po 52,94 USD, po zwyżce o 1,24 USD, czyli 2,0 proc.Brent w dostawach na czerwiec na giełdzie paliw ICE Futures Europe w Londynie zwyżkuje o 1,19 USD do 56,08 USD za baryłkę.W nocy z czwartku na piątek USA dokonały ataku na bazę lotnictwa syryjskiego z użyciem 59 pocisków samosterujących Tomahawk. Była to odpowiedź na wtorkowy atak chemiczny na opanowane przez rebeliantów miasto Chan Szajchun, o który Stany Zjednoczone oskarżyły reżim prezydenta Syrii Baszara el-Asada. Opozycyjne Syryjskie Obserwatorium Praw Człowieka poinformowało, że zaatakowana baza lotnicza Szajrat została „niemal całkowicie zniszczona”.Obawy przed eskalacją napięcia w regionieSzefowie dwóch komisji w wyższej izbie parlamentu Rosji ocenili w piątek, że atak amerykański na syryjską bazę lotniczą może przekreślić współpracę wojskowych Rosji i USA w Syrii i stawia pod znakiem zapytania stworzenie koalicji z udziałem obu krajów. – Syria nie jest jakimś dużym producentem ropy, ale potencjalnie rośnie ryzyko eskalacji napięcia w całym regionie – mówi Ric Spooner, główny analityk rynku w CMC markets w Sydney.– Jest ryzyko odpowiedzi na ten atak na bazę lotnictwa. Jednak biorąc pod uwagę rosnącą produkcję ropy (w USA), rekordowo wysoki poziom amerykańskich zapasów surowca i wzrost produkcji ropy z łupków, to obecne wzrosty cen ropy mogą zostać zahamowane – dodaje.Zamieszanie na rynkuOd początku stycznia trwa zmniejszanie dostaw ropy na rynki paliw. Produkcja surowca przez OPEC i kraje niezrzeszone w kartelu ma być niższa o ok. 1,8 mln baryłek ropy dziennie.Takie ustalenia dotyczą pierwszych sześciu miesięcy 2017 r. Porozumienie o zmniejszeniu dostaw ropy przez kartel może zostać jednak przedłużone jeszcze na II połowę roku. Decyzja w tej sprawie może zapaść na majowym posiedzeniu kartelu.Ropa naftowa na NYMEX w Nowym Jorku zdrożała podczas poprzedniej sesji o 55 centów do 51,70 USD za baryłkę. W tym tygodniu surowiec w USA zdrożał o 4,1 proc. Będzie to drugi z kolei tydzień ze wzrostem cen ropy.",,
Senat przyjął bez poprawek nowelizację ustaw sądowych,"Senat przyjął w poniedziałek bez poprawek nowelizację ustaw o ustroju sądów powszechnych, SN i KRS. Zmiany zakładają m.in. dwustopniową procedurę konsultacji przy odwołaniu prezesa sądu.","Nowelizację ustaw - Prawo o ustroju sądów powszechnych, o Sądzie Najwyższym i o Krajowej Radzie Sądownictwa - bez poprawek poparło 51 senatorów, przeciw było 24, zaś jeden wstrzymał się od głosu.Wcześniej senatorowie nie poparli wniosku PO w sprawie odrzucenia tej nowelizacji. Senatorowie PO zgłosili również do nowelizacji propozycje 14 poprawek m.in. skreślających część jej zapisów, jednak Izba opowiedziała się za wnioskiem komisji praw człowieka, praworządności i petycji o przyjęcie noweli bez poprawek.Sejm uchwalił zmiany w ustawach o ustroju sądów, KRS i SN w ostatni czwartek. Teraz nowelizacja trafi do prezydenta. Odwołanie prezesa lub wiceprezesa SNW przepisach nowelizacji przewidziano procedurę konsultacji przy odwołaniu prezesa lub wiceprezesa sądu. Zgodnie z przyjętymi zapisami, minister sprawiedliwości najpierw zasięga opinii kolegium sądu, a jeżeli ta jest negatywna – zwraca się do KRS.KRS będzie mogła większością dwóch trzecich głosów odmówić zgody na odwołanie prezesa sądu - co jest wiążące dla ministra. Jeśli KRS nie zajmie stanowiska w tej sprawie w terminie 30 dni, to brak tego stanowiska nie będzie stał na przeszkodzie w odwołaniu prezesa sądu przez ministra.Przejście sędziego w stan spoczynkuPrzyjęte przepisy zakładają też zrównanie wieku przejścia w stan spoczynku kobiet i mężczyzn sędziów do 65 lat. Jednocześnie pozostawiona została kobietom sędziom możliwość przejścia w stan spoczynku w wieku 60 lat, niezależnie od stażu pracy.Zgodnie z nowymi przepisami to KRS - a nie prezydent - może wyrazić zgodę na dalsze zajmowanie stanowiska sędziego po ukończeniu przez sędziego 65. roku życia. Decyzje Rady w tym zakresie mają być ostateczne. ""Wyłączenie Prezydenta RP z całej procedury pozostawia całość uprawnień w tym zakresie kolegialnemu organowi złożonemu w ponad 2/3 z przedstawicieli środowiska sędziowskiego - nie ma zatem potrzeby, by od jego decyzji przysługiwało dalsze odwołanie"" - uzasadniał takie rozwiązanie PiS podczas prac w Sejmie.",,
"Priam, socjalista, gej i pani szeryf. Demokraci walczą o Biały Dom","Pomału zaczyna się rozkręcać jedna z najdłuższych kampanii politycznych na świecie – kampania przed wyborami prezydenckimi w USA. Przywódca wolnego świata będzie musiał udowodnić swoją wyższość w trakcie kilkunastomiesięcznego objazdowego cyrku ze spotkaniami, debatami, spotami, pluciem na rywali, wybielaniem. Na razie najintensywniej do pracy wzięli się politycy Demokratów, zwolennicy tej partii będą mogli przebierać w kandydatach jak w ulęgałkach.","Wymagania dla tych, którzy planują zgłosić chęć startowania w wyborach prezydenckich w USA, nie są szczególne. Wystarczy jako tako znane nazwisko, choćby w kręgach lokalnych, i duży zapas gotówki. Ostatnio doszedł jeszcze jeden element – aktywność i popularność w mediach społecznościowych. Kto nie ma co najmniej siedmiocyfrowej liczby followersów na Twitterze może zapomnieć o Białym Domu.Chęć zostania 46. prezydentem USA zgłosiły aż 24 osoby z kręgu Partii Demokratycznej. W 230-letniej historii wyborów w Ameryce nie zdarzyło się, by tylu chętnych walczyło o nominację z ramienia jakiegoś ugrupowania. Ostatecznie Demokratyczny Komitet Narodowy USA ogłosił nazwiska 20 kandydatów, którzy wezmą udział w pierwszej debacie, zaplanowanej na 26 i 27 czerwca w Miami. Kto zatem zdecydował się zaryzykować swoje zaskórniaki, przychylność sponsorów i własną przyszłość? Tak, przyszłość, ponieważ wyborcy nie lubią przegranych i drugiej szansy może już nie być.Pierwszy śmiałekJako pierwszy swoją kandydaturę ogłosił niejaki John Delaney, do stycznia członek Izby Reprezentantów ze stanu Maryland. Nazwisko jest i zapewne pozostanie w zasadzie anonimowe, ale warto odnotować polityka, który swoją kampanię rozpoczął już w lipcu 2017 roku, ledwie kilkanaście miesięcy po zaprzysiężeniu Donalda Trumpa.Wyjątkowego programu nie ma. Szermuje sztandarowym dla swojego ugrupowania hasłem podniesienia podatku dochodowego dla firm. Sam optuje za 23-proc., co ma dać – jak porachował – 200 miliardów dolarów na rozwój infrastruktury. Choć Delaney namawia, obiecuje i reklamuje się od niemal dwóch lat, efekty są mizerne. W najnowszym sondażu telewizji Fox News może liczyć na 1 proc. poparcia.Faworytem wszystkich sondaży wśród kandydatów Partii Demokratycznej jest Joe Biden. Były wiceprezydent u boku Baracka Obamy może liczyć obecnie na od 32 do 37 proc. poparcia. Traktując jednak sondaż jako swoisty test popularności, wynik ten mówi przede wszystkim, że ludzie go znają, a dopiero w dalszym etapie, że popierają prezentowane przez niego poglądy i zgadzają się z jego ewentualnym programem. W Stanach Zjednoczonych wykształcił się swoisty duopol. Jeżeli prezydent jest leciwy (powiedzmy Priam), ma przy sobie przeciwwagę – „młodego” (Hektor). Jeżeli natomiast prezydent ma być tym „młodym”, krzepkim przywódcą, wiceprezydentem zostaje ktoś stateczny, którego wyborcy mogą traktować jako pewną ostoję tradycji, kogoś godnego zaufania, kto pokrzepi mądrą radą. Kimś takim przy Obamie był właśnie Biden.Przeciwny wiatrCzęstym mechanizmem w USA jest też to, że jeżeli urzędujący prezydent wyczerpał limit kadencji, albo nie zamierza ubiegać się o reelekcję, o prezydenturę stara się urzędujący wiceprezydent. Biden nie skorzystał z tej możliwości cztery lata temu, najwyraźniej rozumiejąc, że wiatr zaczął wiać z przeciwnego kierunku i większą szansę mają Republikanie, szczególnie rozpychający się łokciami miliarder Donald Trump. Do tego dochodziły sprawy osobiste.Teraz jednak Biden postanowił ponownie zaangażować się w kampanię, choć dość długo zwlekał z ogłoszeniem decyzji i nie chciał jednoznacznie niczego deklarować. Swoją kandydaturę ogłosił dopiero w kwietniu 2019 roku, ale zrobił to zgodnie z wymogami współczesnej polityki, czyli w nagraniu wideo opublikowanym na Twitterze.Rozpoczął z grubej rury. Zapowiedział zwrot ku wartościom stanowiącym kwintesencję Ameryki, ale – argumentował – zagrożonym przez rządy Donalda Trumpa, czyli ku liberalnej demokracji, tolerancji, otwartości na innych. Na filmie wykorzystano nagrania z zamieszek między lewicowymi aktywistami a neonazistami w Charlottesville w stanie Virginia w 2017 roku. Trump skomentował, że między walczącymi stronami jest „moralny znak równości”. Biden oświadczył, że będzie „walczył o duszę naszego narodu”.Ponieważ kampania prezydencka w USA jest szczególnie bezlitosna, Biden, który rzucił się do ataku, od razu sam został zaatakowany. Oskarżono go o molestowanie seksualne. W świętoszkowatych Stanach, szczególnie po aferze z Harveyem Weinsteinem i akcji #MeToo, to ciężka zbrodnia. Okazało się, że polityk do najmniej opornych na niewieście wdzięki nie należy i zdarzało się, że w trakcie publicznych zgromadzeń czule obejmował kobiety, fundował im niespodziewany „masaż” pleców, głaskał, a czasem nawet całował włosy.                                                    Bernie Sanders namieszał podczas poprzedniej kampanii prezydenckiej (fot. TT/Bernie Sanders) Smrodek byłKilka kobiet zaczęło opowiadać w mediach, że nie mogły się bronić, były sparaliżowane ze strachu, wciąż przeżywają traumę i tak dalej. Oczywiście nie ma niczego podejrzanego w fakcie, że oskarżenia zbiegły się w czasie z ogłoszeniem przez polityka chęci ubiegania się o prezydenturę. Smrodek był, ale Biden wyszedł z tego obronną ręką. Najpierw tłumaczył, że nie przyszło mu do głowy, że robi coś niewłaściwego, że jest starej daty, a jego intencje były czysto przyjacielskie.Pomógł mu także mit „wujka Joe” odkopany przez sztabowców. Przy Obamie był bowiem takim opiekuńczym, pocieszającym staruszkiem, który wspierał ludzi dotkniętych nieszczęściem, koncyliacyjnym, wielkodusznym. Empatia – brzmiał przekaz podprogowy – jest wpisana w jego naturę, gdyż sam poniósł wielką stratę. Wiele lat temu jego żona i kilkuletnia córeczka zginęły w wypadku samochodowym w Wigilię Bożego Narodzenia, zaś w 2015 roku na raka zmarł jego syn Beau.Byłemu wiceprezydentowi upiekło się, choć kariery amerykańskich polityków łamały się już za mniejsze przewiny, takie jak choćby zatrudnianie jako niańkę nielegalnej imigrantki z Meksyku. Okrzepnąwszy Biden przeszedł do kontrataku. Wybrał najbardziej oczywisty cel, na którym najłatwiej jest zbić kapitał polityczny – zaatakował urzędującego prezydenta Donalda Trumpa.– Jeśli Amerykanie chcą prezydenta, który pogłębia podziały, oczernia swych przeciwników i szerzy nienawiść, to nie potrzebują mnie. Od tego jest Donald Trump – przekonywał Biden podczas swojego pierwszego oficjalnego wiecu wyborczego w Filadelfii. – Zagrożenie dla naszego narodu, dla naszej demokracji jest realne – dowodził. Słowa te mają co najmniej dwa wymiary. Przede wszystkim osobisty – jego syn Beau zmarł bowiem na raka mózgu. Oprócz tego to zapowiedź realizacji idei państwa opiekuńczego, można się spodziewać zatem reformy systemu opieki medycznej po ewentualnej wygranej polityka. Po wojnach Obamacare pamiętamy, że może to oznaczać spore zamieszanie na scenie politycznej. Melodia przyszłościTo jednak melodia przyszłości. Nie jest bowiem przesądzona nawet kwestia zwycięstwa 76-letniego Bidena w prawyborach Partii Demokratycznej. Owszem, ma wyraźną przewagę procentową, której pomaga fakt, że już brał udział w rządzeniu krajem, ale inni pretendenci nie zasypiają gruszek w popiele. Najpoważniejszym kontrkandydatem, przynajmniej na obecnym etapie, wydaje się być Bernie Sanders, który może liczyć na poparcie rzędu od 9 do kilkunastu procent. Niewiele, do tego tendencja jest spadkowa, ale w poprzednich wyborach namieszał i teraz też może to zrobić.Mający polskie korzenie Sanders (jest synem żydowskiego emigranta ze Słopnic na Nowosądecczyźnie, Eliego Sandersa) prezentuje bardzo mocno lewicowe skrzydło Partii Demokratycznej. Choć jest jeszcze starszy od Bidena, potrafił przyciągnąć młodych swoimi socjalistycznymi postulatami. Senator ze stanu Vermont, podobnie jak cztery lata temu, obiecuje podwyżkę płacy minimalnej, powszechne ubezpieczenia zdrowotne finansowane z podatków, wysokie podatki dla najbogatszych oraz bezpłatne studia na uniwersytetach. Do tego obiecuje zajęcie się legalizacją marihuany także w celach rekreacyjnych oraz rezygnację z kary śmierci.Podczas poprzedniej kampanii był jednym z fenomenów. Choć był zwalczany przez lewicowy establishment, który w Polsce nazywalibyśmy lewicą kawiorową, zebrał niewiele mniej delegatów na przedwyborczą konwencję niż Hillary Clinton, która ostatecznie otrzymała nominację, choć przegrała z socjalistą aż w 23 stanach. Wtedy był jedynym socjalistą w stawce, teraz jest jednak więcej kandydatów prezentujących podobne wartości. Wprawdzie przekonują, że są demokratami „postępowymi”, ale w praktyce ich program niewiele odbiega od tego prezentowanego przez zadeklarowanego socjalistę Sandersa, który potrafił poklepywać się przyjaźnie z Fidelem Castro.Należy przy tym wziąć pod uwagę, że 30 lat po upadku Muru Berlińskiego socjalizm przestał być traktowany w USA jak zło wcielone. Starsi, pamiętający rywalizację z ZSRR pomału odchodzą, a młodsi nie wiedzą, co oznacza ta ideologia. Dla młodych osób o poglądach liberalnych, antyglobalistycznych to jedynie kusząca alternatywa dla niesprawiedliwej polityki i nie ma żadnych konotacji z gospodarką niedoboru, łamaniem praw człowieka, czy innymi znanymi nam skutkami budowania systemu powszechnej szczęśliwości.                                                    Akcje 27-letniego Pete'a Buttigiega stale rosną (fot. TT/Pete Buttigieg) Skrajne skrzydłoNa niekorzyść Sandersa działa jednak kilka czynników. Przede wszystkim jego dotąd wyraziste poglądy zaczęły się rozmywać na tle innych kandydatów, młodszych i bez piętna przegranego w najważniejszych wyborach, takich jak Kemala Harris, Cory Booker, Sherrod Brown czy Beto O'Rourke. Są to jednak kandydaci raczej nieznani szerszemu gronu wyborców i zapewne z czasem skrajne skrzydło Partii Demokratycznej będzie się jednoczyło wokół jednego kandydata i przekazywało mu poparcie (przypuszczalnie będzie to Sanders, ale nie jest to przesądzone). Obecnie to rozmycie działa na korzyść jedynie Bidena.Poza tym kandydatura Sandersa nigdy nie cieszyła się poparciem bardzo ważnych grup wyborców Partii Demokratycznej – Afroamerykanów i Latynosów oraz feministek. Tych pierwszych zraża radykalizm poglądów socjalisty, a drugich – podobnie jak w przypadku Bidena – niezbyt chlubna łatka seksisty. Z byłym wiceprezydentem łączy go jeszcze jedno. Jego wadą również jest wiek. Gdyby wygrał, objąłby urząd jak 79-latek, a jakby jeszcze wywalczył reelekcję, pod koniec drugiej kadencji miałby 88 lat.W kampanii żaden z rywali tego wprost nie poruszy, bo bardzo łatwo nadziać się na protekcjonalną kontrę, ale wyborcy wiedzą, że prezydent musi być sprawny i silny, żeby móc kierować supermocarstwem atomowym. Wizja staruszka w Gabinecie Owalnym może się z tym kłócić. Mimo to Sanders jest pewny swego. Zapytany u progu kampanii, czym będzie się różniła jego obecna walka o głosy od tej z 2016 roku, odparł niewzruszony: „Tym razem wygram”. – Chcę dokończyć rewolucję – oznajmił.Na tym etapie rewolucjonista Sanders ma nieoczekiwanego sojusznika. To... sam Donald Trump. „Szalony Bernie włączył się do wyścigu. Życzę mu jak najlepiej” – napisał na Twitterze prezydent gdy senator ogłosił chęć ponownego starania się o najwyższy urząd. Była w tym ironiczna przekora, ale też szczera chęć, żeby to właśnie Sanders uzyskał nominację Demokratów. Dla Trumpa to bowiem dobry kandydat, który mógłby zniechęcić część umiarkowanych wyborców Partii Demokratycznej swoimi najbardziej radykalnymi postulatami.Największy atutSilną pozycję w sondażach ma również Elizabeth Warren, która może liczyć na poparcie rzędu nawet kilkunastu procent. Akcje senator ze stanu Massachusetts cały czas idą do góry i ma – co nie jest bez znaczenia – najmniejszy elektorat negatywny. Aż 78 proc. wyborców Partii Demokratycznej ma o niej pozytywną opinię. Wydaje się, że to jest obecnie największy atut tej kandydatki. Warren ma kilka ograniczeń. To również jest wiek – kilka dni przed czerwcową debatą w Miami skończy 70 lat. Poza tym jest profesorem Uniwersytetu Harvarda, a wyborcy nie lubią szczególnie mądrych kandydatów, podskórnie czując dzielący ich dystans intelektualny. Próby pokonywania tego dystansu przez Warren podczas wieców na razie jednak skutkują.Podczas kampanii negatywnej rywale mogą jej również wytknąć osobliwe podejście do swoich korzeni. Pani senator twierdzi, że ma korzenie czirokeskie, ale poza jej własnymi słowami nie ma dowodów na potwierdzenie tego i sami Czirokezi tego nie potwierdzają. Na razie walczy o głosy programem, w którym obiecuje zniesienie długów studentów i darmową edukację na studiach oraz powszechne prawo do aborcji. Do tego dochodzą m.in. sztandarowe hasło podnoszenia podatków dla najbogatszych.Co najmniej równie radykalna jest inna walcząca o bycie pierwszą prezydent USA Kamala Harris. W partii upatruje się w niej połączenie Obamy i Hillary Clinton z socjalistycznym programem podobnym do Sandersa. Czarnoskóra, charyzmatyczna, aktywna i młodsza od głównych konkurentów 55-letnia senator ze stanu Kalifornia walczy o swoją pozycję i na zasadzie „dla każdego coś miłego” może stanowić kuszącą kandydatkę.Szeryf w sukienceWyróżnia się m.in. zdecydowanymi słowami o chęci ograniczenia dostępu do broni. Inni pretendenci tej kwestii nie podnoszą tak otwarcie, oceniając że ten postulat w USA może w praktyce oznaczać zamknięcie furtki do Białego Domu. Mimo to Harris udaje się pogodzić ten postulat z pozowaniem na szeryfa – tak lubianym przez Amerykanów – pomaga jej w tym fakt, że w przeszłości pełniła funkcję prokuratora generalnego Kalifornii.Nawet na kilkunastoprocentowe poparcie może liczyć również Pete Buttigieg, inny kandydat spełniający wiele warunków poprawności politycznej. Wprawdzie burmistrz miasta South Bend w stanie Indiana jest biały, ale jest też zdeklarowanym homoseksualistą, który w czerwcu ubiegłego roku wziął ślub z wieloletnim partnerem Chastenem Glezmanem. Głosy społeczności LGBT oraz osób popierających ten ruch ma więc w zasadzie zagwarantowane.                                                    Elizabeth Warren walczy o głosy (fot. PAP/EPA/CJ GUNTHER) Istnieje zatem pewne prawdopodobieństwo, że nawet jeżeli żadna kandydatka Demokratów nie wygra wyborów, Ameryka będzie miała pierwszego w historii pierwszego dżentelmena. Sam polityk twierdzi, że w przeszłości byli już prezydenci homoseksualiści, ale nazwisk nie podaje. Oczywiście jeżeli faktycznie tak było, żaden nigdy się nie przyznał.Bardzo młody jak na standardy amerykańskiej polityki, bo 37-letni (John F. Kennedy miał niecałe 44 lata gdy został zaprzysiężony na prezydenta – przyp. red.) Buttigieg ma wiele przydatnych w kampanii wyborczej atutów. Jest weteranem wojny w Afganistanie, może więc grać nutą patriotyczną, zdobył świetne wykształcenie, jest bowiem absolwentem Uniwersytetu Harvarda i Uniwersytetu Oksfordzkiego, do tego włada siedmioma językami. Jednocześnie, nie kryje się ze swoją wiarą, w jego gabinecie jest nawet kopia Matki Boskiej Częstochowskiej, ale już bez profanujących tęczowych flag.Ma czasOdpowiednio prezentujący siebie i swój program oraz lawirujący w politycznym stawie Buttigieg może być bardzo wymagającym konkurentem dla faworytów. Oprócz tego, jeżeli uniknie wpadek, nawet w przypadku porażki w prawyborach może tylko zyskać i budować swoją pozycję przed kolejnymi wyborami prezydenckimi albo jeszcze następnymi. Jako jeden z niewielu ma czas.Pozostali z dwudziestki kandydatów, którzy wezmą udział w czerwcowej debacie są tylko tłem. To grupa polityków o poglądach od sasa do lasa – ekolodzy, socjaliści, establishmentowi liberałowie, trochę rozmaitego folkloru. Starają się wyróżnić, ale najpewniej ich rola będzie ograniczała się w zasadzie do przekazywania swojego niewielkiego poparcia innym kandydatom na dalszym etapie kampanii i przepraszaniu sponsorów, że utopili ich pieniądze.Wśród przyszłych pokonanych jest m.in. burmistrz Nowego Jorku Bill de Blasio, który ma poparcie na poziomie 1 proc. i nic mu nie daje zwykle skuteczna metoda zdobywania głosów, czyli atakowanie Trumpa. De Blasio zażądał nawet impeachmentu prezydenta za – jak się wyraził – zdradę. Ten skomentował start zwolennika aborcji De Blasio w wyścigu o prezydenturę jako „żart”. Uwagę zwraca co innego. Poparcie dla burmistrza ponad ośmiomilionowego Nowego Jorku wśród samych wyborców Partii Demokratycznej jest na granicy błędu statystycznego. W tym samym czasie Buttigieg, który zarządza 100-tysięcznym miastem pośrodku niczego w Indianie ma poparcie bez porównania większe. Ciekawe.Ostatni dzwonekWydaje się, że niezależnie od tego, kto otrzyma nominację Partii Demokratycznej przed przyszłorocznymi wyborami, drogę do Białego Domu będzie miał bardzo trudną. Przede wszystkim faworytem zawsze jest urzędujący prezydent. Donald Trump ogłosił już zresztą decyzję o ubieganiu się o reelekcję. Teoretycznie zatem Demokraci mieliby większe szanse za cztery lata, ale dla wielu czołowych kandydatów jak Biden czy Sanders właśnie teraz jest ostatni dzwonek.Po drugie, podobnie jak Europie, także w USA myśl liberalna czy też lewicowa jest generalnie w odwrocie. Jedynie wyjątkowa charyzma kandydatów oraz umiarkowany program mogłyby sprawić, że odebraliby oni głosy kandydatowi Partii Republikańskiej. Sęk w tym, że umiarkowany oznacza nijaki, szary, topiący się w tłumie, tymczasem trzeba się wyróżnić. Żeby się wyróżnić, trzeba mieć program nie tylko wyraźny, ale przede wszystkim odróżniający kandydata od rywali, czyli właśnie podążający w części punktów ku skrajności.W zasadzie jedynie Biden może sobie pozwolić na pewne umiarkowanie, co zawdzięcza wysokiemu poparciu i możliwości grania kartą przywódcy, który wie już jak rządzić krajem. Duży folklor polityczny innych kandydatów może natomiast świadczyć o krótkiej ławce Demokratów i faworyzuje Republikanów.Po trzecie, na obecnym etapie kampanii wygląda na to, że Demokraci być może będą musieli grać zgranymi kartami jak Biden czy Sanders, a za takimi wyborcy również nie przepadają. Najbliższa debata może doprowadzić do pewnych wahnięć w sondażach, ale zapewne dopiero w połowie przyszłego roku stanie się jasne, który kandydat Partii Demokratycznej powalczy o Biały Dom. Oznacza to, że kampania zapowiada się niezwykle ciekawie. Będzie kolorowo, przaśnie, do tego trochę skandali, grzebania w śmieciach... Show must go on.",,
"Adam Bielan: Kaczyński trafił w dziesiątkę, zmieniając Szydło na Morawieckiego","Jarosław Kaczyński trafił w dziesiątkę, zmieniając byłą premier Beatę Szydło na obecnego szefa rządu Mateusza Morawieckiego – mówi Adam Bielan w wywiadzie dla „Polska The Times”. Zdaniem wicemarszałka Senatu było to możliwe dzięki temu, że prezes Prawa i Sprawiedliwości „słynie z niesamowitej intuicji politycznej”.","– Mniej więcej od listopada spodziewaliśmy się pewnych komplikacji na arenie międzynarodowej. Wiedzieliśmy już o planach Komisji Europejskiej uruchomienia procedury z artykułu 7.1 Traktatu UE. Nie mogliśmy oczywiście przewidzieć, że pojawią się również zawirowania w relacjach z USA i Izraelem – mówił Bielan. Jednak Jarosław Kaczyński, który, jak stwierdził wicemarszałek Senatu, „słynie z niesamowitej intuicji politycznej”, „trafił w dziesiątkę”, zmieniając byłą premier Beatę Szydło na Morawieckiego. Bielan ocenił, że Polska jest „blisko kompromisu” z Unią Europejską. Według niego olbrzymia w tym zasługa premiera Mateusza Morawieckiego. Jak stwierdził, odkąd Morawiecki został szefem rządu, „doszło do zbliżenia stanowisk” w sporze Polski z Komisją Europejską.– Oczywiście na efekt końcowy potrzeba czasu. Jestem przekonany, że w ciągu następnego kwartału, dzięki osobistemu zaangażowaniu, kompetencjom dyplomatycznym i pragmatycznemu podejściu do dialogu z Brukselą właśnie premiera Morawieckiego, konflikt ten będzie zakończony – ocenił Bielan. Dodał, że jeśli chodzi o ustawę o Instytucie Pamięci Narodowej, to została ona przeprowadzona niezależnie od premiera Morawieckiego. – Mimo to jego osobiste kontakty międzynarodowe, a także nabyte umiejętności negocjacyjne, pomagają wyciszyć ten konflikt – powiedział Bielan cytowany przez gazetę.",,
"„Donald jest bardziej nowoczesny”. Putin przyznaje, że nie ćwierka","Władimir Putin w wywiadzie dla amerykańskiej stacji NBC zwierzył się, że nie jest zwolennikiem mediów społecznościowych. Przyznał, że nie czyta wypowiedzi prezydenta Trumpa na Twitterze i sam nie udziela się na tej platformie. – Mam inne sposoby wyrażania swoich poglądów czy wprowadzania w życie decyzji. Donald jest bardziej nowoczesny –  ocenił.","Putin udzielił wywiadu dziennikarce NBC Megyn Kelly. Rozmowa została wyemitowana w piątek wieczorem czasu miejscowego. Pytany o przyszłość stosunków rosyjsko-amerykańskich, przedstawił swój kraj jako ofiarę wrogich posunięć ze strony USA. – Czy to my nałożyliśmy sankcje na USA? To USA nałożyły sankcje na nas – powiedział. Dodał, że gotowy byłby do naprawy relacji z Waszyngtonem. – Usiądźmy spokojnie, porozmawiajmy i rozwiążmy te sprawy – powiedział. – Wierzę, że obecny prezydent tego chce, ale są siły, które mu na to nie pozwalająؘ – ocenił. Pytany o swoją ocenę Trumpa, Putin nazwał go „biznesmenem z dużym doświadczeniem” i powiedział, że chociaż jest „nowy” w polityce, to „szybko się uczy”. Dodał, że nie czyta wypowiedzi prezydenta USA na Twitterze i sam nie udziela się na tej platformie. – Mam inne sposoby wyrażania swoich poglądów czy wprowadzania w życie decyzji. Donald jest bardziej nowoczesny – powiedział. „My się w interesy Prigożyna nie wtrącamy” Putin oświadczył, że nie uważa za swojego przyjaciela biznesmena Jewgienija Prigożyna, wiązanego przez media m.in. z rosyjską firmą najemniczą (tzw. grupą Wagnera) i „fabryką trolli” z Petersburga.  – Znam tę osobę, ale nie uważam go za swojego przyjaciela – powiedział prezydent, pytany o Prigożyna. Putin nie wykluczył, że Prigożyn może prowadzić „jakieś interesy w energetyczno-paliwowym sektorze w Syrii”. Podkreślił przy tym, że w tej sferze biznesmen współpracuje z Damaszkiem, a nie z Moskwą. – Jeśli coś robi, nie robi tego w porozumieniu z nami, a najprawdopodobniej w porozumieniu z władzami syryjskimi albo syryjskim biznesem (...) My się w to nie wtrącamy – oznajmił. Prigożyn, objęty amerykańskimi sankcjami za działalność na wschodniej Ukrainie, jak pisała agencja Associated Press, utrzymuje dobre stosunki z Putinem od 10 lat. Oligarcha nazywany jest w mediach „kucharzem Putina”, ponieważ zbił fortunę na restauracjach, zamówieniach publicznych i cateringu dla dygnitarzy Kremla i jego zagranicznych gości.  W lutym w USA Prigożyn został przez wielką ławę przysięgłych postawiony w stan oskarżenia w związku z ingerencją w amerykańskie wybory prezydenckie w 2016 roku. Z oskarżenia wynika, że był on kluczowym fundatorem petersburskiej „farmy trolli”, znanej jako Agencja Studiów Internetowych, która zamieszczała prokremlowskie materiały w mediach społecznościowych. Media wiążą również Prigożyna z firmą najemniczą, zwaną Grupą Wagnera, która wspierała prorosyjskich separatystów w ukraińskim Donbasie, a obecnie walczy w Syrii.  „Nie liczyłem, ile wiolonczelista  Rołdugin ma pieniędzy” Prezydent nazwał z kolei swoim przyjacielem i wspaniałym muzykiem wiolonczelistę Siergieja Rołdugina. Zaprzeczył przy tym doniesieniom dotyczącym tego, że na rachunkach bankowych Rołdugina przechowuje swoje pieniądze. – To na pewno nie moje pieniądze. Nawet nie liczyłem, ile pan Rołdugin ich (pieniędzy) ma. Ale, jak mi wiadomo, w ramach swojej działalności zarówno twórczej, jak i biznesowej, nigdy niczego nie naruszył, ani jednej rosyjskiej ustawy, ani jednego przepisu – podkreślił.  Nazwisko Rołdugina stało się głośne w związku z aferą Panama Papers i ujawnieniem danych o aktywach w rajach podatkowych. Doniesienia o interesach wiolonczelisty w rajach podatkowych skomentował wcześniej Putin, mówiąc, że Rołdugin wszystkie zarobione w biznesie pieniądze przeznaczył na zakup za granicą instrumentów muzycznych, które chce przekazać na własność państwu.",,
Dziennikarz „Gazety Wyborczej” pisze o porażce Dudy. „Władimir Putin lubi to”,W żadnym z zagranicznych artykułów opisywanych w „Gazecie Wyborczej” nie ma mowy o „polskiej porażce dyplomatycznej - napisał podsekretarz stanu w MSZ Paweł Jabłoński. To jego odpowiedź na tekst dziennika o „porażce” prezydenta Andrzeja Dudy w kontekście jego decyzji co do obchodów wyzwolenia Auschwitz.,"Chodzi o tekst pt. „Prezydent Polski nie jedzie do Izraela. Media na świecie piszą o porażce Dudy” zamieszczony 8 stycznia na stronie internetowej „GW”. Autor, Stanisław Skarżyński, pisze o „polskiej porażce dyplomatycznej” jako efekcie decyzji prezydenta, który nie weźmie udziału w jerozolimskich obchodach rocznicy wyzwolenia niemieckiego obozu koncentracyjnego Auschwitz. Skarżyński przywołuje publikacje zagranicznych mediów, jednoznacznie sugerując, że w tekstach pojawiają się negatywne opinie dotyczące decyzji prezydenta Polski. Tymczasem w żadnej z przytoczonych publikacji nie pada określenie „porażka”.  Jednym z tekstów, na które powołuje się Skarżyński, jest ten autorstwa berlińskiego korespondenta dziennika „The Times” Olivera Moody’ego. „Prezydent Polski nie został uwzględniony na liście mówców, choć 3 mln polskich Żydów zginęło podczas nazistowskiej okupacji kraju, a Warszawa w przeszłości w przeważającej mierze finansowała upamiętnienie i muzeum w Auschwitz” – zwraca uwagę dziennikarz. Skarżyński powołuje się też na Agencję Reutera, która również podkreśla, że Dudzie nie zaproponowano zabrania głosu w trakcie obchodów w Yad Vashem, w przeciwieństwie do prezydenta Rosji. Dziennikarze zaznaczają, że polską opinię publiczną oburzyły słowa Putina, który w grudniu powiedział, że Polska ponosi współodpowiedzialność za wybuch wojny w 1939 r.„Putin twierdził, że Polska, która we wrześniu 1939 r. została zaatakowana najpierw przez nazistowskie Niemcy z zachodu, a potem przez siły sowieckiej Rosji ze wschodu, sama pomogła w sprowadzeniu na siebie katastrofy poprzez udział w planach rozbioru swojego południowego sąsiada Czechosłowacji” – piszą Joanna Plucińska i Anna Koper. Do tekstu Skarżyńskiego odniósł się m.in. podsekretarz stanu w Ministerstwie Spraw Zagranicznych Paweł Jabłoński.",,
Szef ukraińskiej dyplomacji dziękuje Morawieckiemu za decyzję ws. „Siedowa”,Minister spraw zagranicznych Ukrainy Pawło Klimkin podziękował premierowi Polski Mateuszowi Morawieckiemu za decyzję o odmowie wstępu na polskie wody terytorialne rosyjskiego żaglowca „Siedow”.,"„Z wdzięcznością przyjęliśmy decyzję @Morawiecki o odmowie wejścia na wody terytorialne Polski rosyjskiego żaglowca »Siedow«. Polska wraz z Estonią stanęły w obronie prawa międzynarodowego. Krym jest terytorium Ukrainy, a Rosja powinna ponieść odpowiedzialność za bezprawne działania” – napisał Klimkin w sobotę na Twitterze. W piątek rzeczniczka MSZ RP Ewa Suwara poinformowała, że decyzją premiera Morawieckiego Polska odmówiła rosyjskiej jednostce wstępu na swoje wody terytorialne. – Uznajemy, że dopuszczenie żaglowca na wody terytorialne Polski byłoby sprzeczne z polityką poszanowania integralności terytorialnej Ukrainy i nieuznawania aneksji Krymu – wyjaśniła. Wskazała, że żaglowcem podróżują studenci z akademii w Kerczu na terytorium okupowanego przez Rosję Krymu. ",,
"Premier: Opozycja proponuje rewolucję obyczajową, my robimy rewolucję godnościową","Opozycja proponuje rewolucję obyczajową, my robimy rewolucję godnościową – z jednej strony stawiamy na codzienną sprawność działania instytucji państwa, a z drugiej strony na wsparcie rodzin i ich godność – powiedział premier Mateusz Morawiecki w wywiadzie udzielonym „Gazecie Polskiej”. Szef rządu ocenił, że najbliższe wybory „będą w dużej mierze głosem i wyborem polskich rodzin”.","We wtorek na portalu niezależna.pl opublikowano fragment wywiadu premiera Morawieckiego dla „Gazety Polskiej”. Premier został zapytany m.in. o to, czy Polsce grozi widmo wojny kulturowej. W ocenie Morawieckiego, opozycja „chciałaby serwować Polakom dość szokujące trendy obyczajowe i wokół nich budować przekaz oparty na skrajnych emocjach”. Jak mówił, opozycja proponuje „rewolucję obyczajową”, podczas gdy rząd robi „rewolucję godnościową”. – Zobaczcie Państwo sami – ci, którzy najbardziej promują skrajności kulturowe, nie potrafią sobie poradzić z realnym rządzeniem i zagrożeniem dla milionów obywateli. W Warszawie rząd zdążył wybudować most i awaryjny rurociąg, zanim władze miasta w ogóle ustaliły przyczyny awarii! Teraz mamy potężną awarię spalarni »Czajka« i znów widzimy bezradność. Ale do promocji spraw światopoglądowych są pierwsi – mówił premier. Morawiecki przekonywał, że jego rząd idzie zupełnie inną drogą – z jednej strony stawia na codzienną sprawność działania instytucji państwa, a z drugiej strony na wsparcie rodzin i ich godność. – To chrześcijaństwo stworzyło najwspanialszą cywilizację, w której godność człowieka, wolność, prawo do kierowania swym życiem w szacunku do innych rozkwita w pełni. Dlatego, gdy nasi konkurenci proponują, aby tę tradycję unieważnić, aby o niej zapomnieć, my mówimy stanowcze »nie« – oświadczył. – Zdajemy sobie sprawę, że ukształtowanie polskiej kultury politycznej i gospodarczej było pracą wielu pokoleń naszych przodków – mówił premier.  Jego zdaniem, pracy tej nie należy traktować jak przestarzałych pomysłów na Polskę, a wręcz przeciwnie, powinniśmy się nią inspirować. – To ideowy skarbiec, z którego czerpiemy siłę i dzięki któremu budujemy – wzorem naszych ojców – wolne i tolerancyjne państwo. I łączymy tę propozycję z nowoczesnością i solidarnością społeczną – dającą szansę na rozwój gospodarczy, dobrobyt i bezpieczeństwo finansowe. Tak chcemy budować przyszłość, a nie jak nasi oponenci poprzez obrazoburcze profanacje czy pomysły niszczące małżeństwo i rodzinę – przekonywał szef rządu. Morawiecki mówił też o programie 500 Plus. – Obiecaliśmy, zrealizowaliśmy. Przede wszystkim dlatego, że potrafiliśmy zdobyć pieniądze na finansowanie tego programu. Dzięki skutecznemu działaniu zdobyliśmy tych pieniędzy nawet więcej, niż obiecaliśmy. I co się z nimi stało? To, co stać się powinno. Rozszerzyliśmy program 500 Plus, tak że teraz może z niego korzystać każde polskie dziecko. Tak właśnie działa profesjonalne państwo – podkreślił premier. – Tylko profesjonalne państwo może zagwarantować solidarną politykę społeczną. A tej gwarancji udziela tylko rząd Prawa i Sprawiedliwości. I dlatego, moim zdaniem, wybory 13 października będą w dużej mierze głosem i wyborem polskich rodzin. Jakiej Polski chcemy: zapewniającej rodzinie bezpieczeństwo finansowe i godność na co dzień, czy zapewniającej niebezpieczne ataki na codzienność tradycyjnej polskiej rodziny? – powiedział szef rządu.",,
"Posłanka PO: Nie zdradzę naszych pomysłów, bo PiS je nam ukradnie i wprowadzi","– Proszę mi wierzyć, Platforma Obywatelska ma świetny pomysł na wyższą płacę i niższe podatki, ale nie namówi mnie pani, żebym go teraz powiedziała, bo PiS nam ukradnie i we wrześniu wprowadzi takie ustawy – powiedziała posłanka PO i była wiceminister finansów Izabela Leszczyna.","Leszczyna, która była gościem radia TOK FM, pytana o to, czy opozycja poprze propozycje programowe PiS, określane jako „piątka Kaczyńskiego” odparła: „Analiza polityczna jest taka, że żeby przykryć aferę Kaczyńskiego, nagle wybiegli i bez żadnego rozsądnego pomysłu rzucili pomysły Platformy Obywatelskiej, które nam skradli. Ale oczywiście poprzekręcali je”.Zaznaczyła przy tym, że w Sejmie wszystkie z pięciu propozycji zostaną przez PO poparte. Była wiceminister finansów stwierdziła dalej, że jej partia wie, jak obniżyć podatki i zwiększyć płace. – Ale nie namówi mnie pani, żebym go teraz powiedziała, bo PiS nam ukradnie i we wrześniu wprowadzi takie ustawy – mówiła Leszczyna dodając, że PiS „oczywiście zrobi to źle i będzie trzeba nowelizować”.",,
Prezydent Duda: Ochrona klimatu to nie tylko ograniczenie emisji,"– Mam nadzieję, że „reguły katowickie”, które chcemy tu przyjąć, mające na celu wdrożenie porozumienia paryskiego, zostaną zrealizowane, a tym samym szczyt COP24 w Katowicach zakończy się pełnym sukcesem - powiedział w poniedziałek prezydent Andrzej Duda.","Na konferencji prasowej po spotkaniu z sekretarzem generalnym ONZ Antonio Guterresem na marginesie konferencji klimatycznej w Katowicach Duda podkreślił, że jest ona jednym z fundamentalnych wydarzeń jeśli chodzi o „funkcjonowanie świata, gospodarek światowych i kwestie naszego bezpieczeństwa”.– Mam nadzieję, że (...) te ważne dokumenty, które chcemy tutaj przyjąć, jako coś, co nazwaliśmy  „Katowice Rulebook”, reguły katowickie, mające na celu wdrożenie porozumienie paryskiego, (...) że to zostanie zrealizowane, a będzie to w efekcie oznaczało, że ten szczyt katowicki zakończył się pełnym sukcesem – oświadczył prezydent.Wyraził też zadowolenie z faktu, że – w ramach przyjętego z inicjatywy Polski przez światowych liderów dokumentu „Just Transition” – podkreślono, że realizacja założeń ochrony klimatu, czyli ograniczanie emisji, „musi się odbywać w taki sposób, aby uwzględniało również potrzeby społeczne”. „Na ochronę klimatu trzeba spojrzeć w sposób całościowy” – Na ochronę klimatu i tworzenie lepszych warunków życia na naszej planecie trzeba spojrzeć w sposób całościowy – powiedział prezydent Duda. Ochrona klimatu to nie tylko ograniczenie emisji, ale też walka z pustynnieniem i dbałości o bioróżnorodność – dodał.Prezydent podkreślił podczas wspólnej z sekretarzem generalnym ONZ Antonio Guterresem konferencji prasowej, że w procesie ochrony klimatu ważne są trzy elementy – technologia, człowiek, przyroda.– Te wszystkie trzy czynniki we wszystkich działaniach związanych z ochroną klimatu muszą być uwzględniane. Oczywiście chronimy klimat dla człowieka, ale w tej ochronie klimatu chcemy również uwzględnić warunki życia. Ochrona klimatu to nie tylko ograniczenie emisji, ale to także walka z pustynnieniem, to kwestia dbałości o bioróżnorodność, co jest objęte kolejnymi konwencjami przyjętymi przez ONZ – mówił prezydent Duda.Jak dodał, na ochronę klimatu i tworzenie lepszych warunków życia na naszej planecie trzeba spojrzeć w sposób całościowy. – To jest polska propozycja, żeby realizować podejście holistyczne, patrzeć na te kwestię ochrony klimatu z bardzo wielu punktów widzenia – powiedział Duda. „W polityce klimatycznej muszą być uwzględniane interesy zwykłych ludzi” – W polityce klimatycznej, ale także jeżeli chodzi o tworzenie ogólnych warunków życia, muszą być uwzględniane interesy zwykłych ludzi, musi być zachowana równowaga – powiedział Duda. Prezydent został spytany podczas konferencji prasowej m.in. o protest żółtych kamizelek przeciwko podwyżce podatku od paliw, jaki trwa od kilku dni w Paryżu.– Tam pojawia się silny głos protestu, że w tej polityce, która jest realizowana, nie są uwzględniane interesy zwykłych ludzi, że zwykli ludzie nie są słuchani w tym procesie i w związku z tym polityka, która jest realizowana, jest polityką realizowaną wbrew społeczeństwu – odparł.Dodał, że również polityka klimatyczna nie może być realizowana wbrew zwykłym obywatelom.– Musi być tutaj zachowana równowaga (...). Ten balans jest konieczny zarówno jeżeli chodzi o tworzenie ogólnych warunków życia, jak również jeżeli chodzi o kwestię miejsc pracy, cen energii elektrycznej - to są czynniki niezwykle istotne dla codziennego poziomu życia ludzi – powiedział Andrzej Duda. „Suwerenność energetyczna musi być fundamentem” – Węgiel jest naszym strategicznym surowcem i trudno, żebyśmy całkowicie zrezygnowali z surowca, dzięki któremu mamy zapewnioną suwerenność energetyczną – podkreślił prezydent. Suwerenność energetyczna musi być fundamentem – dodał.– Nie ma dzisiaj strategii całkowitej rezygnacji z węgla w Polsce – oświadczył Duda. Prezydent zaznaczył, że Ministerstwo Energii przedstawiło ostatnio strategię rozwoju energetyki polskiej, gdzie – jak zaznaczył Andrzej Duda – „jest przewidziana stopniowa zmiana tego tzw. miksu energetycznego poprzez zwiększanie ilości energii pochodzącej ze źródeł odnawialnych”.Jak dodał, poza wzrostem udziału energii odnawialnej, Ministerstwo Energii zakłada również „w perspektywie energetykę jądrową” oraz stopniową redukcję energetyki opartej na węglu.– Natomiast węgiel jest naszym strategicznym surowcem. Jak podają eksperci mamy jeszcze zapasy węgla na 200 lat i trudno, żebyśmy z naszego surowca, dzięki któremu mamy zapewnioną suwerenność energetyczną, całkowicie zrezygnowali. Byłoby to z punktu widzenia polityki, jaką realizuje nasze państwo, dziwne – oświadczył prezydent.Jak podkreślił, „suwerenność energetyczna musi być fundamentem”. – W tej chwili staramy się o suwerenność energetyczną w zakresie energii pochodzącej z gazu i walczymy o to, by taką suwerenność całkowitą uzyskać. Trudno, żebyśmy w tym samym czasie rezygnowali z węgla, jako surowca energetycznego – dodał prezydent. Guterres: Mamy ogromne nadzieje jeśli chodzi o szczyt klimatyczny w Katowicach – Mamy ogromne nadzieje jeśli chodzi o szczyt klimatyczny w Katowicach; jest on istotnym instrumentem w zwalczaniu zmian klimatycznych, nie stać nas na to, by nie odnieść sukcesu – powiedział sekretarz generalny ONZ Antonio Guterres.Sekretarz generalny ONZ podkreślił, że zmiany klimatyczne postępują szybciej niż ktokolwiek wcześniej się spodziewał, zatem szybciej wzrasta temperatura wód i powietrza oraz topnieją lodowce. – Musimy ten trend odwrócić – oświadczył.Powiedział, że aby tak się stało, konieczne jest zwiększenie świadomości ekologicznej wszystkich krajów – przede wszystkim dotyczącej tego, że jeśli temperatura globalnie wzrośnie o więcej niż 2 stopnie, to świat czeka katastrofa. Podkreślił, że liczy tutaj „na dynamiczne przywództwo Polski jako silnego gracza, który potrafi budować mosty pomiędzy różnymi krajami i pomóc w opracowywaniu rozwiązań”.Guterres podkreślił też konieczność osiągniecie porozumienia podczas tego szczytu. Oznacza to – jak mówił – że ostateczne wnioski szczytu niekoniecznie będą tak sformułowane, by w pełni zadowolić każdy kraj, za to będą miały charakter kompromisowy. „Zobowiązania są już niewystarczające” Sekretarz generalny ONZ wskazał, że aby zapobiec katastrofie ekologicznej, potrzebna jest wola polityczna, której - jak zauważył - nie ma tak wiele jak po szczycie w Paryżu, w czasie którego wiele krajów podjęło zobowiązania zmierzające do zmniejszenia emisji CO2. Wskazał jednak, że te zobowiązania są już niewystarczające i dziś potrzeba większych ambicji i mobilizacji poszczególnych społeczeństw.– Katowice to miejsce, gdzie jesteśmy przekonani, że program roboczy odnośnie realizacji Porozumienia paryskiego będzie zrealizowany, i to właśnie w Katowicach wyznaczymy kierunek dalszego działania, realizacji porozumienia – oczywiście biorąc pod uwagę to, że każdy kraj ma swoje interesy, inne możliwości i potencjał – powiedział Guterres.Zaznaczył, że trzeba przekuć działania w konkretne efekty jeśli chodzi o przejrzystość, współpracę, raportowanie do ONZ, transparentność procesów finansowych i w innych obszarach, które – jak ocenił – muszą być zdefiniowane w Katowicach. – Mamy ogromne nadzieje jeśli chodzi o ten szczyt klimatyczny; jest on niezmiernie istotnym instrumentem w zwalczaniu zmian klimatycznych. Nie stać nas na to, by nie odnieść sukcesu – przekonywał.",,
Senator Rulewski o Platformie: Obiecano mi partię środka. Nie ma jej,"W kategoriach wartościowania przemian Koalicja Europejska jest dla mnie nie do przyjęcia; nie może być zwycięstwa za wszelką cenę – mówi w wywiadzie dla magazynu „Polska” senator Jan Rulewski, który ogłosił odejście z klubu PO. Jego zdaniem Platforma „za bardzo” skręciła w lewo.","Senator pytany, czy PO za bardzo skręciła w lewo, odparł: „jest wyraźny zwrot w stronę lewicy”. – Nie ma partii środka, jak obiecał mi (poseł PO) Paweł Olszewski, gdy przed laty namawiał mnie, bym wystartował do parlamentu pod szyldem PO – zaznaczył.Zdaniem Rulewskiego w PO zmieniło się też podejście do spraw światopoglądowych. – To było widać już wcześniej, gdy w klubie pojawili się ludzie ze środowisk lewicowych, czasami wprost z PZPR – podkreślił. – To dotyczy nie tylko „wyznania wiary”, jak bym powiedział, ale również stosunku do instytucji wiary, czyli Kościołów, dotyczy też polityki historycznej i społecznej – dodał.Powstanie Koalicji Europejskiej Rulewski określił jako dopuszczalne jedynie w kategoriach politycznych. – W kategoriach wartościowania przemian jest to dla mnie nie do przyjęcia. Szczególnie dla mnie – podkreślił.– Wiadomo, chodzi o ludzi, którzy zapewnią zwycięstwo. Ale nie może być zwycięstwa za wszelką cenę – zauważył. – Wyborcy też mają swoją perspektywę historyczną rozumianą jako nauka, a nie jako pamięć – dodał senator.Jak przyznał, często słyszy zarzuty, że „żyje historią”. – Ale żyją ludzie, świadkowie, ofiary tej historii. I nad tym nie mogę przejść do porządku dziennego, ponieważ czuję się cząstką tej zbiorowości. Niemałe wysiłki czyniłem, żeby te krzywdy naprawić – powiedział Rulewski.Odnosząc się do kandydującego z listy Koalicji Europejskiej do PE z woj. kujawsko-pomorskiego polityka SLD Janusza Zemke podkreślił, że prawdopodobnie będzie on nadal miał swoje miejsce w PE. – Ale to nie oznacza, że PO musi mu oddawać pole – mówił. – Pan Janusz Zemke jest dla mnie człowiekiem, z którym trzeba polemizować, walczyć politycznymi środkami, absolutnie nie mówię o mowie nienawiści, ale on na naszym terenie jest symbolem komunizmu.",,
Dziki zniszczyły kokainę zakopaną w lesie. Dilerzy stracili tysiące euro,"Grupa handlarzy narkotyków straciła kokainę wartą tysiące euro. Jak informują włoskie media, paczki zakopane przez dilerów w toskańskim lesie zostały przebite przez kły ryjących w ziemi dzików.","Do zdarzenia doszło w lesie nieopodal doliny Valdichiana. Jak podaje lokalna prasa, wszystko wyszło na jak za sprawą  policyjnych podsłuchów. Według informacji włoskiego dziennika „Il Tirreno” funkcjonariusze z prowincji Siena i Arezzo mieli przechwycić telefoniczne rozmowy dilerów, w których jeden z członków gangu narzekał na incydent z dzikami. Kokaina miała być schowana w wodoodpornych opakowaniach, umieszczonych dodatkowo w szklanych słoikach. Z rozmowy handlarzy wnika, że jeden z dzików rozbił słoiki, a pozostałe zwierzęta zniszczyły opakowania, rozsypując znajdującą się w  nich zawartość. Wartość zniszczonych paczek z kokainą jest szacowana na ok. 22 tys. euro. Policja zatrzymała czterech członków gangu: trzech Albańczyków i jednego Włocha. Wszyscy usłyszeli zarzut handlu narkotykami.",,
Prof. Modzelewski: Faktura opublikowana w „GW” jest formalnie wadliwa,"– Faktura wystawiona na spółkę Srebrna, którą opublikowała w czwartek „Gazeta Wyborcza”, jest formalnie wadliwa – ocenił ekonomista prof. Witold Modzelewski. – Ten, kto ją wystawił, naruszył obowiązek określenia przedmiotu czynności; żaden księgowy by jej nie przyjął – dodał.","„Gazeta Wyborcza” ujawniła w czwartek fakturę z czerwca 2018 roku, którą wystawiła spółka Nuneaton, powołana przez spółkę Srebrna do budowy bliźniaczych wieżowców w centrum Warszawy. Jak podała „GW”, w sumie z podatkiem VAT austriacki biznesmen Gerald Birgfellner, który kierował Nuneatonem, chce od Srebrnej zapłaty 1 mln 580 tys. zł. Dziennik podkreśla, że jest to jedna z czterech faktur, którą miał wystawić Birgfellner. Według „GW” to właśnie brakiem faktur prezes PiS Jarosław Kaczyński miał uzasadniać odmowę wypłaty należnych Austriakowi pieniędzy. Gazeta dodała, że oryginały wszystkich faktur ma prokuratura. Ekonomista prof. Witold Modzelewski, odnosząc się do tej publikacji, powiedział, że ujawniona w „Wyborczej” faktura jest „wadliwa w sensie prawnopodatkowym”, ponieważ nie określa jakiejkolwiek czynności, którą wykonał jej wystawca. Modzelewski zwrócił uwagę, że na fakturze napisano: „Refaktura kosztów” (jako nazwa towaru/usługi), co w jego ocenie stanowi „żargon”. – Pomylono żargon księgowy z dokumentem – dodał. Wskazał, że inna byłaby sytuacja, gdyby do faktury załączono szczegółową specyfikację. Wówczas w dokumencie powinna znaleźć się też informacja, że faktura ta dotyczy „usługi zgodnie ze szczegółową specyfikacją stanowiącą integralną część faktury”. – Twierdzenie ogólne, że wykonano „refakturę kosztów” jest po prostu niezgodne z obowiązującym formalnie w Polsce i w państwach członkowskich prawem – podkreślił Modzelewski. – Na podstawie tej faktury nikt by nie uznał roszczenia po stronie dłużnika. Nie można refakturować kosztów, refakturuje się świadczenie, a tu nie wiadomo, jakie to świadczenie było – dodał. – To bezsporne. Ameryki nie odkrywamy. Żaden księgowy nie przyjmie faktury, gdzie jest napisane „refaktura kosztów”, a nie wiadomo, co w ogóle było wykonane. Faktura jest wadliwa w sensie prawnopodatkowym, bo nie określa przedmiotu świadczenia – powiedział ekonomista. Zaznaczył ponadto, że odrębnym zagadnieniem jest ocena prawna, czy faktura jest zgodna z prawdą albo poświadcza nieprawdę.  – Pytanie, czy stwierdzenie polegające na „refakturze kosztów” jest zgodne z prawdą – to trzeba ocenić. Jeżeli to rodzi podejrzenie, że to nie jest zgodne z prawdą, to siłą rzeczy nigdy w życiu nabywca takiej faktury niczego nie może odliczyć na podstawie tego dokumentu – dodał. Rzeczniczka PiS Beata Mazurek oceniła, że opublikowana w „GW” faktura nie jest podstawą do dokonania płatności, bo nie wiadomo, o co w niej chodzi. – Taką fakturę każdy może wystawić każdemu – powiedziała.",,
Dziennikarskie ustalenia: Koalicja Obywatelska opłacała największą hejterską stronę w sieci,"Hejterska strona SokzBuraka, której celem jest niszczenie Prawa i Sprawiedliwości, była finansowana przez Platformę Obywatelską; stworzył ją człowiek, którego zatrudniła Platforma Obywatelska oraz warszawski ratusz – to ustalenia dziennikarzy „Sieci”.","Materiał ukaże się w najnowszym tygodniku „Sieci” w poniedziałek. Część ustaleń dziennikarzy ujawnia portal wPolityce.pl. Chodzi o stronę, która masowo tworzyła fake newsy oraz oczerniała m.in. polityków Prawa i Sprawiedliwości – SokzBuraka.Według dziennikarzy za „maszyną politycznego hejtu stanęła Platforma Obywatelska i jej pieniądze”. Stronę stworzył – jak donosi gazeta – „człowiek zatrudnionego nie tylko w PO, ale też w warszawskim ratuszu”.„To tutaj internauci zostali nakarmieni kłamstwem o aborcji, której miała dokonać Małgorzata Wassermann oraz niewybrednymi kpinami z prezydenta Andrzeja Dudy i premiera Mateusza Morawieckiego. To tutaj była największa chyba kumulacja fotografii Beaty Szydło czy Jarosława Kaczyńskiego z powykrzywianymi twarzami. Trzeba naprawdę się postarać, by znaleźć tak złe ujęcia i dodać do nich jeszcze zmyślone cytaty. Robione jest to z zajadłością i konsekwencją, która wskazuje, że nie mamy do czynienia ze spontaniczną działalnością pasjonata PO” – napisano w artykule. Człowiekiem, który stworzył hejt jest – według dziennikarzy – piarowiec Mariusz Kozak-Zagozda, który od kwietnia br. jest zatrudniony w warszawskim urzędzie miasta, w biurze marketingu. Według ustaleń mężczyzna zarobił dotychczas 25 tys. zł. Kozak-Zgoda jest też od lutego 2018 r. zatrudniony w Platformie. „Jego wynagrodzenie to miesięcznie od kilku do kilkunastu tysięcy złotych (w sumie ponad 150 tys.)” – czytamy.",,
Prezydent po wręczeniu awansów: Przed generałami poważne zadania,"Prezydent Andrzej Duda wręczył we wtorek na poligonie w Orzyszu awanse generalskie dla płk. Dariusza Lewandowskiego i gen. bryg Piotra Błazeusza. – Przed panami generałami zadania bardzo poważne, ale i trafiają one na żołnierzy, na ludzi, z wielkim doświadczeniem – podkreślił prezydent.","Prezydent awansował na stopień gen. dywizji Piotra Błazeusza, który obejmie stanowiska zastępcy szefa sztabu ds. planowania w Naczelnym Dowództwie Sojuszniczych Sił w Europie (SHAPE), wręczył też nominację na pierwszy stopień generalski - gen. brygady dowódcy 21. Brygady Strzelców podhalańskich Dariuszowi Lewandowskiemu.– To są nominacje do czynnej służby. To wydarzenie wyjątkowe, o charakterze polowym, o charakterze najbardziej czynnej służby, nie tej koszarowej – powiedział prezydent.Podkreślił przygotowanie nominowanych do wypełniania nowych zadań. – Przed panami generałami zadania bardzo poważne, ale i trafiają one na żołnierzy, na ludzi z wielkim doświadczeniem - dodał. Szef MON: Polska staje się ważnym państwem na mapie światowego bezpieczeństwa Szef MON podkreślił, że 20 lat po przystąpieniu do NATO 21. Brygada Strzelców Podhalańskich otrzymała certyfikację, a w przyszłym roku weźmie odpowiedzialność za tzw. szpicę NATO.– To wszystko świadczy o rosnącej pozycji Rzeczpospolitej Polskiej w Sojuszu Północnoatlantyckim, to wszytko świadczy o tym, że stopniowo odchodzimy od tych wszystkich praktyk, które powodowały, że Polska była przedmiotem, tylko przedmiotem, jeśli chodzi o politykę zagraniczną, jeśli chodzi o kwestie obronności, a staje się podmiotem, ważnym państwem na mapie światowego bezpieczeństwa - mówił Błaszczak.",,
Laptopy na pokładzie lotów do USA z Dubaju i Stambułu. Zakaz zniesiony,Stany Zjednoczone zniosły zakaz zabierania do kabiny urządzeń elektronicznych większych niż smartfon w przypadku lotów z Dubaju i Stambułu – poinformowały w środę linie lotnicze Emirates i Turkish Airlines.,"Rzeczniczka linii Emirates powiedziała, że zakaz zostaje zniesiony ze skutkiem natychmiastowym. Decyzję podjęto po ogłoszeniu przez USA w zeszłym tygodniu nowych środków bezpieczeństwa w porcie lotniczym Dubai International.  Także linie Turish Airlines poinformowały w oświadczeniu o zniesieniu zakazu. Według tureckiej agencji prasowej Dogan przedstawiciele władz USA i Wlk. Brytanii przeprowadzili we wtorek kontrolę środków bezpieczeństwa w stambulskim porcie lotniczym. Linie Turkish Airlines akceptowały wnoszenie laptopów na pokład przez pasażerów lecących w środę rano ze Stambułu do Nowego Jorku. Względy bezpieczeństwa W marcu Stany Zjednoczone wprowadziły zakaz zabierania do kabiny urządzeń elektronicznych większych niż smartfony. Obostrzenie dotyczyło bezpośrednich lotów do USA z 10 portów lotniczych na Bliskim Wschodzie, w Afryce Północnej i w Turcji. Zakaz motywowano względami bezpieczeństwa. Śladem USA poszła wkrótce Wielka Brytania, wprowadzając obostrzenia dotyczące sześciu krajów. Zgodnie z nowymi zasadami pasażerowie lecący do Stanów Zjednoczonych z objętych zakazem portów lotniczych muszą umieścić sprzęty elektroniczne o rozmiarach większych niż smartfon w bagażu rejestrowanym. W niedzielę zakaz zniesiono w przypadku lotów do USA z Abu Zabi.",,
"„Głosowanie nad pakietem mobilności pokazało, że PO nic nie znaczy w PE”","Głosowanie w PE nad pakietem mobilności pokazało, że PO i szeroko rozumiana Koalicja Europejska nic nie znaczą w Parlamencie Europejskim; zaskarżymy pakiet do TSUE – mówili na konferencji europosłowie PiS Tomasz Poręba, Karol Karski i Ryszard Czarnecki.","Poręba podkreślił, że PiS starał się przez ostatnie miesiące przeformułować raporty dot. pakietu mobilności, aby były korzystne dla polskiego sektora transportowego. Jego zdaniem przyjęcie pakietu mobilności nastąpiło przy złamaniu „wszelkich możliwych reguł”.Europoseł zauważył, że komisja transportu odrzuciła 2 z 3 raportów dotyczących pakietu mobilności. Mimo to – dodał – przy wsparciu Francji i Niemiec wróciły one na sesję plenarną PE.– Nasza grupa, Europejskich Konserwatystów i Reformatorów, protestowała i zgłaszała poprawki, żeby odsunąć raport w czasie, ale nie udało nam się. Największe grupy jak Europejska Partia Ludowa, gdzie jest PO i PSL, i grupa socjalistów, gdzie jest SLD, zdecydowały wbrew prawu i regulaminowi, że te raporty będą procedowane – powiedział Poręba.– To głosowanie nad pakietem mobilności pokazało, że PO i szeroko rozumiana Koalicja Europejska nic w PE nie znaczą, działają pod dyktando największych krajów, posłów, którzy reprezentują Niemcy, Francję, Włochy, którzy tak naprawdę decydują o tym, jakie raporty są przez te największe grupy podejmowane – dodał europoseł PiS. Zdaniem europosła Karola Karskiego podczas procedowania nowych przepisów w sprawie przewoźników drogowych, czyli pakietu mobilności, został złamany regulamin PE. Karski ocenił również, że zostały złamane traktaty o UE i o funkcjonowaniu UE. Podkreślił, że przepisy te są niekorzystne dla polskich przewoźników. – Nie są to niewielkie naruszenia, to jest podeptanie całej określonej regulaminem PE procedury prawodawczej – uważa europoseł PiS.– Biorąc pod uwagę, że wejście w życie tych aktów jest niekorzystne dla Polski, ale również dla całej UE, bo stanowi złamanie podstawowych zasad funkcjonowania UE, te akty zostaną zaskarżone do TSUE – zapowiedział Karski.Jak zauważył, komisarz Elżbieta Bieńkowska ma w swoim portfolio kwestie polityki transportowej i choć to nie ona przygotowywała pakiet mobilności, to nie zaprotestowała przeciwko niemu. – Przedstawicielka wysunięta tam przez rząd PO i PSL-u nie reaguje w Komisji Europejskiej, nie zabiera głosu, nie głosuje przeciw w sytuacjach, gdy są przyjmowane rozwiązania niekorzystne dla Polski – zaznaczył europoseł PiS. Według niego niezależnie od tego, że pakiet mobilności będzie poddawany dalszemu procedowaniu w instytucjach unijnych, to posiada on wadę prawną.Zdaniem byłego wiceszefa PE Ryszarda Czarneckiego głosowanie nad pakietem mobilności nie było pierwszym złamaniem unijnego prawa. Europoseł PiS ocenił, że złamanie prawa nastąpiło również przy odwoływaniu go z funkcji wiceszefa PE, a także kiedy uruchomiono art. 7 unijnego traktatu wobec Węgier. Jak podkreślił, głosowanie nad pakietem mobilności to przykład tego, że PO nie jest w stanie przekonać swoich niemieckich i francuskich partnerów do tego, żeby głosowali zgodnie z polskim interesem.– Ani CDU, ani CSU w Europejskiej Partii Ludowej, ani republikanie francuscy nie zagłosowali tak jak PO. Platforma pokazuje, że nie jest w stanie przekonać tych najważniejszych rozgrywających w swojej frakcji do tego, żeby te polskie postulaty poparli – zauważył Czarnecki. – Takich przykładów jest więcej. Mówimy to, aby pokazać coś, co ja określam jako hi-PO-kryzja. Co innego mówią, a kompletnie co innego robią – dodał. Poręba był też pytany o czwartkową konferencję Koalicji Europejskiej, podczas której zaprezentowano wspólną deklarację programową i hasło –„Przyszłość Polski. Wielki wybór”. Jak ocenił, deklaracja ta to „wielkie oszustwo”. – W wielu przypadkach, punktach programowych, które zgłosiła KE, jeżeli chodzi o swoją przyszłą obecność w PE, PO w latach swoich rządów nie zrobiła nic – mówił europoseł PiS.– Jest to zbiór punktów, które tak naprawdę są dowodem na to, że oni rządząc osiem lat, nie zrobili nic w tych kluczowych tematach, o których teraz mówią i je promują w deklaracji europejskiej. To nie wielki wybór, tylko wielkie oszustwo – oświadczył Poręba.Europarlament poparł w czwartek propozycje nowych przepisów w sprawie przewoźników drogowych. To kontrowersyjny projekt regulacji niekorzystnych dla Polski i krajów regionu, który zakłada m.in. objęcie przewoźników drogowych przepisami o delegowaniu pracowników. Zwiększy to koszty działania polskich firm.",,
"Kapitan samolotu, którego 41 pasażerów spłonęło, stanie przed sądem","Kapitan rosyjskiego Superjeta, który spłonął na moskiewskim lotnisku stanie przed sądem – podało Radio Svoboda. Do katastrofy doszło w maju. W pożarze, który wybuchł na pokładzie maszyny, życie straciło 41 osób.","Suchoj Superjet 100 wystartował z lotniska Szeremietiewo; kilka minut później załoga poinformowała o kłopotach technicznych. Maszyna zawróciła i w trakcie awaryjnego lądowania stanęła w płomieniach. Według prokuratorów Komitetu Śledczego kapitan samolotu, 43-letni Denis Jewdokimow, naruszył procedury i popełniając błędy, doprowadził do katastrofy. Mężczyźnie grozi do siedmiu lat łagru. Rosyjskie media przypominają, że o „błędach pilotów” eksperci informowali już kilka godzin po katastrofie. Do takiego wniosku doszli też eksperci Międzypaństwowego Komitetu Lotniczego. Specjaliści w swoim raporcie zwrócili uwagę, że maszyna podeszła do lądowania pod zbyt ostrym kątem i ze zbyt dużą prędkością.",,
Uwaga na fałszywe maile od Pekao. Bank ostrzega przed oszustami,"Bank Pekao ostrzega swoich klientów przed fałszywymi e-mailami z informacją o błędnych przelewach za faktury split payment. Wiadomości przychodzą z konta ksiegowosc@pekao24.pl, które nie ma nic wspólnego z bankiem.","„Korespondencja wysyłana jest z podszywającej się pod bank skrzynki pocztowej. Dołączony jest do niej załącznik z rzekomą fakturą, którego otwarcie grozi infekcją komputera niebezpiecznym, złośliwym oprogramowaniem. Dzięki niemu przestępcy mogą uzyskać możliwość śledzenia działań użytkownika komputera lub będą próbować przejąć dostęp do danych pozwalających na logowanie i autoryzację w usłudze Pekao24” – czytamy w komunikacie banku Pekao. Klienci, którzy otworzyli załącznik nie powinni logować się z tego urządzenia do usługi Pekao24. Jeżeli jednak już do tego doszło, bank radzi niezwłoczną weryfikację operacji na rachunku. Niezbędna jest także zmiana hasła „z innego, bezpiecznego urządzenia lub blokada usługi Pekao24”.",,
Sejm przyjął uchwałę upamiętniającą byłego premiera Jana Olszewskiego,"Sejm przyjął uchwałę upamiętniającą byłego premiera Jana Olszewskiego. „Był człowiekiem honoru, pełnym godności, skromności i uczciwości; w historii zapisał się jako patriota, mąż stanu i wzór do naśladowania” – napisano w uchwale.",,,
15 tys. euro kary za selfie z kartą do głosowania,"Mieszkaniec Florencji został prawomocnie skazany na karę 15 tysięcy euro grzywny za to, że podczas ostatnich wyborów sfotografował się w kabinie wyborczej, gdy zaznaczał, na kogo głosuje. Włoski Sąd Najwyższy utrzymał wyrok wydany w niższej instancji.","Decyzja ta została ogłoszona tuż przed niedzielnymi wyborami parlamentarnymi we Włoszech. Nagłośniono ją, by przypomnieć, że zgodnie z obowiązującymi od 2008 r. przepisami wyborca nie tylko nie może fotografować karty do głosowania, ale także wejść do kabiny wyborczej z telefonem komórkowym, aparatem fotograficznym i jakimkolwiek urządzeniem rejestrującym obraz i dźwięk. Wszystkie te aparaty trzeba zostawić przed wejściem do kabiny.Mieszkaniec Florencji bezskutecznie, jak się podkreśla, próbował przekonać sędziów Sądu Najwyższego, że nie powinien zostać ukarany, ponieważ zanim wszedł do kabiny, przewodniczący komisji wyborczej nie powiedział mu, by nie wnosił aparatu.W ocenie sędziów takie zachowanie wyborcy jest bardzo poważnym naruszeniem przepisów. Jednocześnie zaznaczono, że choć przewidują one przypominanie przez szefa komisji o konieczności zdania telefonu komórkowego przed wejściem do kabiny, to niewywiązanie się z tego zadania nie podlega karze.Adwokatka mieszkańca Florencji nie zdołała nawet, jak się zauważa, obniżyć wysokości zasądzonej kary.",,
Trump: Wszystkie opcje wobec „perwersyjnej dyktatury” Korei Płn. są możliwe,"W wystąpieniu podsumowującym podróż do Azji prezydent USA Donald Trump powiedział, że wszystkie opcje wobec Korei Płn. „pozostają na stole”. Podkreślił, że wizyta w krajach azjatyckich była sukcesem i miała „wymiar historyczny”.","Trump zaznaczył, że „perwersyjna dyktatura” Korei Płn. nie może dyktować warunków całemu światu Dodał, że Chiny wywrą presję gospodarczą na Pjongjang. Wskazał, że prezydent ChRL Xi Jinping uznaje północnokoreański reżim za „wielkie zagrożenie”, a on sam obiecuje wywarcie „maksymalnej presji” na Pjongjang.Prezydent oświadczył również, że będzie pracował „tak szybko, jak to tylko możliwe” nad zredukowaniem deficytu handlowego USA z jego azjatyckimi partnerami oraz renegocjacją porozumienia handlowego z Koreą Płd., które nazwał „katastrofą”, a zawartego przez poprzednią administrację.Trump dodał, że jego podróż do Azji dowiodła, że pozycja USA na świecie „jest silniejsza niż kiedykolwiek”, a Stany Zjednoczone zostały potraktowane przez azjatyckich partnerów „z niewiarygodnym ciepłem, gościnnością i – przede wszystkim – z szacunkiem”.– Kiedy jesteśmy pewni siebie i wierzymy w naszą flagę oraz wartości, inne narody darzą nas zaufaniem – powiedział dodając, że świat zobaczył silną i dumną Amerykę.",,
"Sankcje uderzą w Putina? „Mam nadzieję, że wykorzysta to jako okazję do refleksji”","– KE starała się, aby te sankcje były mniej więcej równoważne w sensie niedogodności dla państw członkowskich. Nie możemy sobie jednak wyobrażać, że Unia to są „jacyś oni”. To jesteśmy także my i my również ponosimy konsekwencje wszystkich unijnych decyzji. Jesteśmy na granicy UE, sąsiadujemy z Rosją oraz Ukrainą i mamy największe powody do zaniepokojenia rosyjską polityką.  Musimy więc ostrożnie kalkulować wszystkie koszta – skomentował nałożenie przez UE sankcji na Rosję Radosław Sikorski.","Minister Spraw Zagranicznych ma nadzieję, że transza sankcji spowoduje, że prezydent Rosji powróci do przestrzegania prawa międzynarodowego. – Prezydent Putin nie do końca wierzył, że UE wprowadzi trzecią fazę sankcji, czyli sankcje sektorowe na rynki kapitałowe, na technologie wydobycia ropy, na technologie podwójnego zastosowania i na eksport uzbrojenia – powiedział Sikorski i dodał, że sankcjami objęto również dodatkowe osoby, których „jest już w tej chwili ponad 80”. Czas refleksji Sikorski podkreśla, że sankcje nałożone przez UE i USA powinny skłonić Putina do zastanowienia się nad dalszym postępowaniem Rosji na arenie międzynarodowej. – Mam nadzieję, że wykorzysta to jako okazję do refleksji i do wycofania się z  polityki aneksji i znowu będzie przestrzegać prawa międzynarodowego i integralności terytorialnej Ukrainy – podkreślił Sikorski. Minister MSZ dodał również, że Polska musi liczyć się z kosztami sankcji, które poniosą wszyscy członkowie Unii Europejskiej.  CZYTAJ TAKŻE – Sikorski: sankcje trzeciego stopnia wobec Rosji; Polska też straci  Sankcje po raz trzeci Unia Europejska podjęła wspólną decyzję ws. sankcji gospodarczych wobec Rosji. Uzgodnione sankcje mają obowiązywać przez rok; będą stale monitorowane i w każdej chwili mogą być zaostrzone. Po 12 miesiącach zostaną przedłużone, jeśli Rosja nadal będzie zaogniać konflikt na Ukrainie i nie będzie współpracować z Zachodem. Sankcje zostały uzgodnione na podstawie propozycji przygotowanych przez Komisję Europejską. Chodzi o ograniczenie dostępu do rynków kapitałowych głównym bankom w Rosji, częściowy zakaz sprzedaży nowoczesnych technologii oraz embargo na dostawy broni. Sankcje mają dotyczyć wyłącznie nowych rosyjskich kontraktów, umowy zawarte wcześniej, w tym np. z Francją na dostawę okrętów Mistral, zostaną zrealizowane.  Decyzja o sankcjach gospodarczych ma być opublikowana do końca lipca w Dzienniku Urzędowym Unii Europejskiej i ma wejść w życie 24 godziny później. „Nie można akceptować faktu, że Rosja wciąż zbroi i szkoli separatystów” Również Stany Zjednoczone wydłużają i zaostrzają listę sankcji. Prezydent Barack Obama poinformował, że USA nakładają sankcje na sektor energetyczny, finansowy i zbrojeniowy Rosji w odpowiedzi na rolę, którą Moskwa odgrywa w konflikcie ukraińskim. Wcześniej poinformowano, że USA wydłużyły listę rosyjskich instytucji objętych sankcjami o trzy banki.  – Blokujemy eksport specyficznych dóbr i technologii dla rosyjskiego sektora energetycznego, rozszerzamy nasze sankcje na kolejne rosyjskie banki i firmy zbrojeniowe oraz zawieszamy kredyty, które wspierają eksport do Rosji i finansowanie projektów rozwoju gospodarczego w Rosji – wyliczał prezydent USA w specjalnym wystąpieniu przed Białym Domem.  – Nie, nie jest to nowa zimna wojna – zastrzegł Obama.  Ale przyznał, że nie można akceptować faktu, że Rosja wciąż zbroi i szkoli separatystów na wschodzie Ukrainy. – Im szybciej Rosja zrozumie, że ma większe szanse wpływać na Ukrainę, jeśli będzie dobrym sąsiadem i partnerem handlowym, a nie traktując Ukrainę jak wasala,(...) tym szybciej możemy rozwiązać ten kryzys w sposób, który nie skutkuje śmiercią ludzi, jak to widzimy na wschodzie Ukrainy – dodał Obama.  CZYTAJ TAKŻE – Ambasadorzy UE dogadali się w sprawie finansowych sankcji wobec Rosji Unijni ambasadorowie w Brukseli dogadali się w sprawie sankcji dla Rosji  (fot. PAP/EPA/JULIEN WARNAND)",,
Kerry ostrzega Turcję przed pochopnym oskarżaniem  USA,"Sugestie tureckiego ministra spraw zagranicznych Mevluta Cavosoglu, jakoby USA były w jakikolwiek sposób zaangażowane w przygotowanie przewrotu w Turcji, są szkodliwe dla Stanów Zjednoczonych i Turcji jako członków NATO – powiedział amerykański sekretarz stanu John Kerry.","John Kerry oświadczył w rozmowie telefonicznej z Cavusoglu, że „wszelkie insynuacje czy przypuszczenia dotyczące roli Stanów Zjednoczonych w inspirowaniu puczu są z gruntu fałszywe i mogą okazać się głęboko szkodliwe dla relacji dwóch sojuszników w NATO” –  poinformował w sobotę rzecznik Białego Domu John Kirby. Zdaniem szefa amerykańskiej dyplomacji Stany Zjednoczone i Turcja „powinny się skoncentrować na zwalczaniu Państwa Islamskiego” – zaznaczył rzecznik. Nieudany zamach stanu   W trakcie piątkowego, nieudanego zamachu stanu w Turcji zginęło 265 osób – podało biuro prezydenta kraju. 161 z nich to cywile. Spośród nich 20 osób, według administracji Recepa Tayyipa Erdogana, organizowało pucz. Pozostałe 104 osoby to prawdopodobnie żołnierze. Są oni określani jako „spiskowcy”.  Wcześniej premier Binali Yildirim informował o 161 zabitych i przeszło 1400 rannych.W związku z zamachem aresztowano prawie 3000 żołnierzy. Wśród nich jest dowódca Drugiej Armii, generał Adem Huduti, i dowódca Trzeciej Armii, generał Erdal Ozturk. Według nieoficjalnych informacji, zatrzymano też jednego z 17 sędziów sądu konstytucyjnego, Alparslana Altana i 10 członków Rady Państwa, czyli najwyższego sądu administracyjnego. Pracę po puczu straciło też 2745 sędziów.",,
Homoseksualiści z prawem do adopcji,"Zgromadzenie Narodowe, izba niższa francuskiego parlamentu, przyjęło  rządowy projekt ustawy pozwalającej na legalizację małżeństw homoseksualnych i adopcję przez nie dzieci. 2 kwietnia projektem zajmie się Senat, gdzie rządząca lewica ma większość.","Projekt, za którym głosowało 329 deputowanych, a przeciw – 100 mniej,przeszedł w izbie mimo licznych we Francji w ostatnich tygodniachdemonstracji przeciwników tego rozwiązania.  Intensywna debata nad projektem w Zgromadzeniu Narodowym trwała od końcastycznia. Dokument został przyjęty głosami lewicowej większości, przeciwnibyli deputowani prawicowej Unii na Rzecz Ruchu Ludowego (UMP), choć po jednej i po drugiej stronie było kilka znaczących wyjątków – zauważa „Le Figaro” na swej stronie internetowej.  Rzecznik socjalistycznych deputowanych Thierry Mandon wyraził zadowolenie zwyników głosowania, które „pozwoli Republice dokonać wielkiego kroku naprzód w sferze równych praw”. Mandon podkreślił też, że debata toczyła się „dzień i noc, bez stosowania żadnych sztuczek proceduralnych”.  Projekt ustawy nie tylko umożliwia zawieranie cywilnych związków małżeńskich przez osoby homoseksualne, ale także – co wywoływało główne kontrowersje – pozwala na adoptowanie dzieci na identycznych zasadach, jak w wypadku par heteroseksualnych. Proponowany tekst dokonuje licznych zmian w kodeksie cywilnym; zachowuje jednak dotychczasowe pojęcia „ojca” i „matki”, wprowadzając przy tym nowy termin „rodzice tej samej płci”.  Projekt nie pozwala natomiast na korzystanie przez pary tej samej płci zmetod medycznie wspomaganego rozrodu, jak technika in vitro czy sztucznezapłodnienie. Prawo do tego przysługiwać będzie – jak do tej pory – tylkozwiązkom heteroseksualnym.  Zanim projekt trafił do parlamentu, przez Francję przetoczył się gorący spóro zmiany i fala wielotysięcznych demonstracji, zarówno zwolenników jak iprzeciwników małżeństw osób tej samej płci. W sondażu pod koniec styczniawiększość Francuzów (63 proc.) poparła małżeństwa homoseksualne. W sprawieadopcji dzieci przez osoby tej samej płci opinia publiczna była już bardzopodzielona: 49 proc. było za, a przeciwko – 51 proc.  Przeciwnicy ustawy nie negowali na ogół prawa homoseksualistów do zawieraniazwiązków cywilnych, ale sprzeciwiali się nazywaniu ich małżeństwem. Przedewszystkim jednak nie chcieli zgodzić się na adoptowanie przez takie parydzieci.  We Francji geje i lesbijki mogą już zawierać od 1999 roku rejestrowanezwiązki partnerskie, tzw. PACS. Legalizowane są związki nieformalne międzydwojgiem ludzi bez względu na płeć; dają takim parom w wielu dziedzinachprawa identyczne z tymi, które mają małżeństwa heteroseksualne, jakrozliczanie się z fiskusem czy dziedziczenie.",,
„Corriere della Sera”: papież apeluje do ochrony Trumpa o spokój,"Papież Franciszek poprosił Amerykanów, aby ochrona prezydenta Donalda Trumpa i środki bezpieczeństwa w czasie jego środowej wizyty w Watykanie nie przeszkadzały wiernym uczestniczącym w audiencji generalnej - czytamy w niedzielnym „Corriere della Sera”.","Pora pierwszej audiencji dla nowego prezydenta USA jest wyjątkowa. Franciszek przyjmie Donalda Trumpa w środę o godz. 8.30, czyli na godzinę przed rozpoczęciem tradycyjnej audiencji generalnej na placu Świętego Piotra.Dziennik podaje, że w ostatnich dniach delegacje USA i Watykanu ustalały szczegóły wizyty, ale jakie – nie ujawnia.Publicysta Massimo Franco twierdzi, że Franciszek poprosił o to, aby środki bezpieczeństwa towarzyszące wizycie prezydenta USA, nie przeszkadzały pielgrzymom zmierzającym na audiencję generalną.Negocjacje w tej sprawie zaczęły się od propozycji strony watykańskiej, aby Trump przyleciał śmigłowcem na lądowisko znajdujące się za Spiżową Bramą. Ostatecznie postanowiono, że prezydent USA w kolumnie limuzyn wjedzie do Watykanu przez boczną bramę wjazdową Perugino.W artykule przytacza się opinię, że dla Trumpa audiencja u papieża jest ważniejsza niż szczyt przywódców G7 dwa dni później na Sycylii.",,
Konferencja „Energy Summit 2019 – warunki zrównoważonej transformacji energetycznej” [TRANSMISJA],"Uczestnicy konferencji ekonomicznej  „Energy Summit 2019 – warunki zrównoważonej transformacji energetycznej” mają okazję wypracować wspólne stanowisko, w którym wyrażone zostaną m.in. oczekiwania w odniesieniu do polityki gospodarczej i komatycznej realizowanej przez UE. O godz. 16 rozpoczął się panel tematyczny zatytułowany „Społeczeństwo i kapitał ludzki”.","1 października w Warszawie rozpoczęła się konferencja „Energy Summit 2019 – warunki zrównoważonej transformacji energetycznej”.Konferencja organizowana jest przez Ministerstwo Energii, Polską Grupę Górniczą oraz stowarzyszenie Euracoal. Obrady stanowią kontynuację pracy i międzynarodowego dialogu, które swoje początki miały podczas Kongresu Energy 24 w Katowicach, w grudniu 2018 roku.O godzinie 16 rozpoczął się panel tematyczny „Społeczeństwo i kapitał ludzki”, którego moderatorem jest Tomasz Rogala – prezydent EURACOAL oraz prezes zarządu Polskiej Grupy Górniczej S.A.",,
Łukasz Warzecha po sponsorowanej wycieczce do RFN: „antyniemieckie emocje elektoratu PiS”,"„Poziom antyniemieckich emocji urósł do granic absurdu. Zimna wojna z Niemcami to głupota. Elektorat dostaje opowieść o strasznych Niemcach” – to fragmenty artykułu Łukasza Warzechy, jaki ukazał się na „Wirtualnej Polsce”. Autor nie wspomina, że opublikował go wkrótce po sponsorowanym przez władze RFN wyjeździe do tego kraju.","„Poziom antyniemieckich emocji, buzujących w elektoracie partii rządzącej, dawno już wymknął się racjonalnym ocenom. Niemcy wyrosły na naszego największego przeciwnika, wroga, który chce naszego zniewolenia i pognębienia” – ocenia Warzecha. Zdaniem publicysty „swoją rolę” w tym zjawisku „odgrywają też bardzo prominentni politycy PiS – by wspomnieć tylko powtarzające się co jakiś czas tłity o »niemieckich mediach polskojęzycznych«. Między tą narracją a praktyką panuje, według autora „rozjazd”, którego skala „poraża”. Praktyką jest m.in. współpraca, która „toczy się gładko, gdy idzie o kwestie czysto resortowe”. Warzecha przypomina o wielkości obrotów handlowych . „W 2017 r. nasz eksport do Niemiec wyniósł ponad 242 mld złotych, import – ponad 183 mld” – informuje Łukasz Warzecha.  „W niemieckim rankingu eksportu Polska jest (dane na 2016 rok) ósma, a w rankingu importu – szósta. Nasz główny strategiczny sojusznik, Stany Zjednoczone, jest daleko za podium. W 2017 r. wartość polskiego eksportu do USA wyniosła 7,11 mld dolarów (ok. 26 mld zł po dzisiejszym kursie), a importu – 4,53 mld dolarów (ok. 17 mld złotych)” – wylicza. Publicystę skrytykował korespondent TVP w Berlinie, Cezary Gmyz, współpracujący z tygodnikiem „Do Rzeczy”, w którym publikuje również Warzecha.",,
"Spryskał psa gazem, wpadł przez monitoring. Usłyszał zarzuty","Mężczyzna, który na poznańskim Piątkowie spryskał psa gazem pieprzowym, został zatrzymany – poinformował rzecznik wielkopolskiej policji.","Do zdarzenia doszło we wtorek w Poznaniu, na osiedlu Jagiełły. Na nagraniu zamieszczonym przez właściciela zwierzęcia w mediach społecznościowych, widać, jak mężczyzna kierujący się do wejścia do sklepu zatrzymuje się w drzwiach, dokładnie rozgląda po okolicy, a następnie używa gazu, pryskając nim w oczy psa przywiązanego przed sklepem.Właściciel psa relacjonował, że wychodząc ze sklepu od razu zauważył, że wobec zwierzęcia użyto gazu. Jak relacjonował, pies oblizywał się, przecierał i mrużył oczy. Mężczyzna bezskutecznie próbował ścigać sprawcę. W następnej kolejności udał się z psem do weterynarza, gdzie zwierzę otrzymało leki przeciwbólowe. Lekarz ocenił, że istnieje prawdopodobieństwo, że pies będzie tracił wzrok.Rzecznik wielkopolskiej policji mł. insp. Andrzej Borowiak poinformował na Twitterze, że mężczyzna został zatrzymany.",,
„Ten rząd prowadzi wojnę z konkretną formułą funkcjonowania Unii Europejskiej”,"– Odbyła się istotna bitwa. Trochę za duże siły zostały w niej położone oraz zbyt duże nadzieje były z nią związane. Tu można było honorowo przegrać, ale to jest tylko jedna z cyklu bitew. Ten rząd prowadzi „wojnę” z Unią Europejską, czyli z pewną konkretną formułą jej funkcjonowania, która jest dla Polski niekorzystna. Walczy o pozycję – powiedział w programie „Cztery strony” Jarosław Guzy” ekspert do spraw międzynarodowych.","Jarosław Guzy, komentator spraw międzynarodowych uważa, że przegrana batalia polskiego rządu na forum RE to prestiżowa porażka polskiego rządu. – To także porażka z punktu widzenia z trudem budowanych relacji w regionie. Siła Polski w UE jest mniejsza niż niektórym politykom i dyplomatom się wydawało. Jest to też oczywiście porażka UE – stwierdził Guzy. Ekspert zwrócił uwagę na komentarze wskazujące, że to przejaw kryzysu UE. Jego zdaniem fakt, że jeden, a nie kilka krajów się wyłamało z pewnych niejawnych reguł rządzących w UE, to nie znaczy, że to była manifestacja jedności. – To często zwykły konformizm. Bo nowe kraje członkowskie mają ciągle pozycję klienta – ocenił.„Wojna” o pozycję w UEGuzy podkreślił, że w czwartek odbyła się istotna bitwa. Jego zdaniem trochę za duże siły były w nią zaangażowane i zbyt duże nadzieje z nią wiązano. – Tu można było honorowo przegrać, ale to jest tylko jedna z cyklu bitew. Ten rząd prowadzi „wojnę” z Unią Europejską, czyli z pewną konkretną formułą jej funkcjonowania, która jest dla Polski niekorzystna. Walczy o pozycję – mówił i dodał, że Polska podejmuje heroiczną walkę o swoją pozycję w UE. Ekspert uważa, że Donald Tusk to mistrz w zarządzaniu konfliktem. – On ten konflikt przed szczytem w Brukseli w dużej mierze kreował. Myślę, że to były przemyślane wystąpieniate które zahaczały o wewnętrzne sprawy polskie – dodał. ",,
Sekretarz stanu USA: Rosjanie mogą próbować otworzyć tu drugi front,"– To, co dzieje się na Ukrainie, otworzyło nam oczy, że Rosjanie mogą próbować otworzyć tu drugi front – mówił sekretarz stanu USA Mike Pompeo podczas wizyty w batalionowej grupie bojowej NATO w Bemowie Piskim (woj. warmińsko-mazurskie).","Pompeo, który przebywa od wtorku z wizytą w Polsce, odwiedził batalionową grupę bojową NATO wraz z szefem polskiego MSZ Jackiem Czaputowiczem.– 30 lat temu patrolowałem żelazną kurtynę w Niemczech, byłem wtedy młodym oficerem kawalerii. Sytuacja wydawała się wtedy zupełnie inna. Mam gdzieś jeszcze kasety Van Halena w moim samochodzie, razem z kasetą VHS z „Top Gunem”, ale wiele się zmieniło od tego czasu. W moich czasach bardzo się generałowie martwili o inwazję sowiecką na Niemcy Zachodnie – podkreślił sekretarz stanu USA.– Dzisiaj musimy się martwić o zwiększanie możliwości obronnych NATO, z kolei znowu na możliwą agresję rosyjską. Wojna na ziemi europejskiej, to, co się dzieje na Ukrainie, otworzyło nam oczy na to, że Rosjanie mogą próbować otworzyć drugi front właśnie tutaj. Sojusz NATO ma niezbędną rolę w celu obrony wolnych narodów Europy – oświadczył Pompeo podczas wizyty w Bemowie Piskim, gdzie spotka się z żołnierzami Batalionowej Grupy Bojowej NATO, która stacjonuje tu w ramach inicjatywy wysuniętej wzmocnionej obecności, której celem jest wzmocnienie wschodniej flanki Sojuszu.– Rosja ma wielkie plany dominacji w  Europie i zwiększenia swojej dominacji na arenie światowej, a my – zarówno USA, jak i demokracje zachodnie, musimy robić co w naszej mocy, aby zatrzymać takie ataki, jak np. inwazja na Ukrainę, aneksja Krymu czy niesprowokowany niczym atak Rosjan na ukraińskie okręty na Morzu Czarnym – mówił Pompeo.Jak dodał, należy pamiętać o tym, że próby destabilizacji ze strony Rosji „muszą się spotkać z naszym zdecydowanym sprzeciwem”.– Jednym z naszych kroków jest obecność na wschodniej flance NATO. Jest to jedna z podstawowych zasad NATO, że atak na jeden kraj to atak na cały Sojusz – podkreślił.Pompeo mówił ponadto, że historia Polski „przypomina nam, że środki odstraszania powinny być na pierwszym planie naszego myślenia strategicznego”. – Jest to tym bardziej słuszne na forum rywalizacji między supermocarstwami – dodał sekretarz stanu USA. Pompeo podkreślił, że Polska wydaje duży procent swojego PKB na obronę. – To jest to, za czym powinni podążać inni sojusznicy NATO – powiedział Pompeo.Jak mówił, w Waszyngtonie będzie spotkanie z okazji 70. rocznicy powstania NATO. – Wszyscy sojusznicy NATO muszą odświeżyć Sojusz podążając śladem Polski, abyśmy wszyscy wypełniali te same ideały, które przyświecały twórcom NATO, tym którzy służą w mundurach w celu obrony nas wszystkich – mówił sekretarz stanu USA.",,
Timmermans: Będę walczył o demokrację i wolność Polaków,"Wiceprzewodniczący Komisji Europejskiej Frans Timmermans zapowiedział podczas kongresu Partii Europejskich Socjalistów (PES) w Lizbonie, że będzie walczył o zapewnienie demokracji i wolności Polaków. Polityk został wybrany przez socjalistów na kandydata na szefa KE.","W swoim wystąpieniu Timmermans przypomniał, że dwudniowy kongres europejskich socjalistów w stolicy Portugalii służył opracowaniu programu ugrupowania przed majowymi wyborami do Parlamentu Europejskiego.Pierwszy wiceprzewodniczący KE ujawnił, że priorytetowym punktem manifestu wyborczego PES będzie walka z nacjonalizmami w Europie. Wśród swoich głównych planów Timmermans wymienił dążenie do odsunięcia od władzy obecnych ekip rządzących w Polsce i na Węgrzech. – Uroczyście obiecuję moim przyjaciołom w Polsce, że nigdy nie opuszczę narodu polskiego w jego walce o demokrację i wolność – oświadczył.Kandydat europejskich socjalistów na szefa KE wyraził przekonanie, że Polacy „chcą być Europejczykami i z dumą machać niebieską flagą z żółtymi gwiazdami”. Dodał, że wierzy, iż Unia Europejska „reprezentuje dla nich wartości, w które wierzą”. – Zwyciężymy również na Węgrzech! – zapewnił w swoim przemówieniu Timmermans, otrzymując od zgromadzonych uczestników kongresu gromkie brawa.",,
Mocne słowa przed spotkaniem Jarosława Kaczyńskiego z prezydentem Dudą,"– Jeżeli prezydent będzie dalej robił tak, jak robi, to przejdzie do historii tak, jak wspominamy dziś prezydenta Kwaśniewskiego, który zawetował ustawę reprywatyzacyjną – powiedział wiceszef resortu sprawiedliwości Patryk Jaki. – Prezydent nie zgodzi się na to, żeby minister sprawiedliwości decydował, co się będzie działo w wymiarze sprawiedliwości – oceniła  Zofia Romaszewska, doradczyni prezydenta i działaczka opozycji z czasów PRL.","Na piątkowe popołudnie zaplanowano czwartą rundę rozmów prezydent Duda – prezes Kaczyński w sprawie reformy wymiaru sprawiedliwości. Wiceminister sprawiedliwości Patryk Jaki powiedział w Radiu Warszawa, że ma nadzieję na kompromis. – Nie czuję entuzjazmu, bo jak widzę triumfujących w telewizjach pana Żurka i panią Gersdorf, to wiem, że gdyby nie weta, to już dawno reformę mielibyśmy za sobą. Mielibyśmy odcięcie ziarna od plew – dodał Jaki. Nieczysta gra?Głos w sprawie konsultacji zabrała także doradczyni prezydenta Zofia Romaszewska.  Jej zdaniem poprawki autorstwa PiS, zgłoszone do prezydenckich projektów ustaw reformujących sądownictwo, sprawiają, że sytuacja niemalże wraca do stanu pierwotnego, czyli stanu sprzed prezydenckich wet.– Prezydent nie zgodzi się na to, żeby w gruncie rzeczy, przy pomocy niesłychanie zawiłego „okrążenia go”, spowodować, że na końcu to jedna partia będzie wybierała (sędziów). A nawet nie jedna partia, ale po prostu minister sprawiedliwości, prokurator generalny będzie decydował, co się będzie działo w naszym kraju w sprawie sprawiedliwości – podkreśliła w Radiu Zet Romaszewska.– Uważam, że PiS nieczysto gra z prezydentem – oceniła. Dodała, że Andrzej Duda nie ma nic przeciwko temu, żeby „stosowne osoby, które mają złą przeszłość” odeszły z Sądu Najwyższego, jednak nie można wprowadzać jednowładztwa po to, by wymienić pewne osoby.Romaszewska zaznaczyła, że w tej sprawie nie chodzi o kompromis korzystny dla prezydenta, ale o kraj, w którym musimy mieć porządne sądownictwo. Przyznała, że bardzo ceni prezesa PiS Jarosława Kaczyńskiego, który, jak się wyraziła,  jest bliski jej sercu, jednak w tej konkretnej sprawie zupełnie go nie rozumie.  – Strasznie mi jest przykro i nie rozumiem, jak można robić coś podobnego. Te wszystkie manipulacje polityczne, myślę, że mu się po prostu nie udały – podkreśliła Romaszewska.– Nie może jedna opcja, niezależnie jak wspaniała, wybierać tylko sędziów, dlatego że teraz jest ta opcja, a potem będzie inna, i będziemy się bardzo denerwować w innym przypadku – dodała.",,
Nowe sankcje dla Korei Płn. Rada Bezpieczeństwa ONZ jednomyślna,Rada Bezpieczeństwa ONZ jednomyślnie przyjęła rezolucję o nałożeniu dodatkowych sankcji na Koreę Północną. Obejmują one zakaz eksportu ropy naftowej do tego kraju i zakaz importu tekstyliów.,"Projekt rezolucji przygotowały Stany Zjednoczone w reakcji na ostatnią, szóstą już próbę nuklearną przeprowadzoną przez komunistyczny reżim. Poparło go wszystkich 15 członków Rady, w tym początkowo sceptyczne wobec niej Chiny. Jak mówiła amerykańska ambasador przy ONZ Nikki Haley, kluczową rolę w trakcje negocjacji przed głosowaniem odegrała „silna więź” jaka wytworzyła się między przywódcami USA i Chin Donaldem Trumpem i Xi Jingpingiem. Reakcja Korei Płd. i Japonii   Korea Południowa i Japonia z zadowoleniem przyjęły rezolucję Rady Bezpieczeństwa ONZ. Według władz w Seulu jedynym sposobem, by Pjongjang uniknął izolacji i trudności gospodarczych, jest zaprzestanie programu jądrowego.   – Korea Północna musi zdać sobie sprawę z tego, że zuchwałe przeciwstawianie się pokojowi międzynarodowemu będzie skutkowało jeszcze silniejszymi sankcjami międzynarodowymi – oświadczył Błękitny Dom, czyli kancelaria prezydenta Korei Południowej. Seul wyraził też uznanie dla konsensusu, który został osiągnięty w tej sprawie przez wspólnotę międzynarodową.    Premier Japonii Shinzo Abe powiedział, że „ważne jest, aby zmieniać północnokoreańską politykę poprzez wywieranie większej niż kiedykolwiek wcześniej presji na ten kraj”. W rozmowie z dziennikarzami w Tokio wskazał, że Japonia chce sprawować przywództwo, aby doprowadzić do zmiany polityki w Pjongjangu poprzez ścisłą współpracę ze społecznością międzynarodową.  Test bomby jądrowej  Ostatnie miesiące przyniosły wzrost napięcia na Półwyspie Koreańskim, spowodowany m.in. kolejnymi próbami rakietowymi, realizowanymi przez reżim Kim Dzong Una. W zeszłym tygodniu północnokoreańskie władze ogłosiły, że przeprowadziły test bomby jądrowej, co zostało potępione przez społeczność międzynarodową. W ostatnim czasie Kim Dzong Un groził m. in. Stanom Zjednoczonym, zapowiadając atak na wyspę Guam na Pacyfiku, na której znajdują się amerykańskie bazy wojskowe o strategicznym znaczeniu.",,
Azyl dla terrorystów w Pakistanie? Trump: Dali nam tylko kłamstwa i krętactwa,Prezydent USA Donald Trump oskarżył na Twitterze Pakistan o kłamstwa i matactwa w stosunku do Stanów Zjednoczonych. W swym pierwszym noworocznym wpisie w tym portalu zarzucił też władzom w Islamabadzie udzielanie schronienia terrorystom.,"„Stany Zjednoczone nierozsądnie przekazały Pakistanowi ponad 33 miliardy dolarów w ramach pomocy w ciągu ostatnich 15 lat, a oni dali nam tylko kłamstwa i krętactwa. (...) Udzielają schronienia terrorystom, których ścigamy w Afganistanie (...)” – napisał Trump. Islamabad gniewnie zareagował na wpis prezydenta, informując, że środki zostały rozliczone i że „Pakistan jest gotowy publicznie rozliczyć wszelką pomoc”, którą otrzymał od USA.",,
Policja zatrzymała w Petersburgu szefową sztabu Aleksieja Nawalnego,"Jak poinformowali w mediach społecznościowych współpracownicy opozycyjnego polityka, „policja w Petersburgu zatrzymała we wtorek szefową lokalnego sztabu Aleksieja Nawalnego, Polinę Kostylewą”. Kostylewej zarzucono niepodporządkowanie się poleceniom policji. Ze sztabu Nawalnego w Petersburgu funkcjonariusze zabrali materiały agitacyjne, które zostaną poddane ekspertyzie.","Policja pojawiła się we wtorek w sztabie, powołując się na skargę dotyczącą plakatów informujących o mityngu zwolenników Nawalnego. Wiec ten ma się odbyć w najbliższą sobotę na Polu Marsowym w Petersburgu. Administracja miasta twierdzi, że wiec nie uzyskał zgody władz. Nawalny utrzymuje, że mityng jest legalny, a władze po zgłoszeniu zgromadzenia przez organizatorów nie odpowiedziały w wymaganym przez prawo terminie trzech dni.Nękany przez rosyjskie władze opozycjonista prowadzi kampanię w miastach Rosji, mobilizując poparcie na rzecz dopuszczenia go do wyborów prezydenckich w marcu przyszłego roku. Jego współpracownicy ogłosili niedawno, że organizowanie wieców spotyka się z coraz większymi przeszkodami ze strony władz lokalnych.",,
Niemcy zapłacą za blokadę Leningradu podczas II wojny światowej,"W związku z 75. rocznicą zakończenia blokady Leningradu (dzisiejsza nazwa to Sankt Petersburg) rząd niemiecki poinformował, że zamierza wydać 12 mln euro na modernizację szpitala dla rosyjskich weteranów II wojny światowej oraz na inne projekty w Rosji.","We wspólnym oświadczeniu ministrowie spraw zagranicznych Rosji Siergiej Ławrow i Niemiec Heiko Maas popierają decyzję niemieckiego rządu.„Niemcy uznają swoją odpowiedzialność za brutalne czyny popełnione wobec mieszkańców Leningradu podczas blokady miasta w czasie II wojny światowej przez Wehrmacht. Dlatego dobrowolnie wydatkują ponad 12 milionów euro, uznając to jako gest humanitarny” – czytamy we wspólnym oświadczeniu szefów dyplomacji Niemiec i Rosji. Obie strony są przekonane, że dobrowolne działania przyczynią się do poprawy jakości życia ofiar, a także do historycznego pojednania, które będzie stanowiło podstawę dwustronnych rosyjsko-niemieckich stosunków w przyszłości – stwierdzają w oświadczeniu Heiko Maas i Siergiej Ławrow.",,
Czechy: Nie będzie zmiany rządu. Andrej Babisz z votum zaufania,"Premier Andrej Babisz wygrał w czwartek nad ranem głosowanie nad votum zaufania dla swojego koalicyjnego rządu. Opozycja domagała się jego dymisji w związku z wstępnym projektem audytu Komisji Europejskiej, wg, którego premier jest w konflikcie interesów.","Według czeskich mediów, konflikt interesów, wykazany przez wstępną wersje audytu, ma być związany z faktem, że Babisz, który przekazał zarząd nad swoimi firmami funduszom powierniczym, w rzeczywistości nadal ma na nie wpływ. Jednocześnie jako premier wpływa na decyzje, które mogą ich dotyczyć. Przeciwko Babiszowi toczy się postępowanie karne związane z możliwym wyłudzeniem przez jego firmę europejskich dotacji. Premier może kierować państwem tak jak firmą, ale nie może kierować nim jak swoją firmą – mówił jeden z sygnatariuszy wniosku o jego odwołanie, lider konserwatywnej partii Tradycja Odpowiedzialność Prosperity 09 Miroslav Kalousek.  Przewodniczący Czeskiej Partii Piratów Ivan Bartosz podkreślał, że nie może być mowy o pozostawaniu na stanowisku szefa gabinetu osoby, przeciwko, której toczy się postępowanie karne. Oświadczył, że premier ma konflikt interesów a rząd nie realizuje swojego programu. Szef prawicowej Obywatelskiej Partii Demokratycznej Petr Fiala stwierdził, że premier powinien podać się do dymisji, ponieważ jego publiczne wypowiedzi nie przekonują, że podda się postępowaniu wymiaru sprawiedliwości i uzna jego ewentualne decyzje. Lider ugrupowania Burmistrzowie i Niezależni (STAN), Vit Rakuszan stwierdził, że Republika Czeska powinna wyjść z holdingu Agrofert (b. firma premiera). Zaapelował także o stworzenie szerokiej koalicji wyborczej, która mogłaby pokonać ruch ANO premiera. Babisz przekonywał, że nie wpływa na publikacje w mediach i nie ma żadnego konfliktu interesów. Przyznał, że próba przegłosowania votum nieufności należy do uprawnień opozycji, ale nie rozumie, dlaczego sięga ona do tego rozwiązania. – To próba destabilizacji naszego kraju, przeciwko interesom obywateli naszej republiki, przeciwko interesom wszystkich nas – mówił premier i podkreślał, że kraj nigdy nie miał się tak dobrze jak obecnie. Odrzucił zarzuty o ewentualnym konflikcie interesów mówiąc, że aktywa swoich firm przekazał do funduszy inwestycyjnych zgodnie z wymogami prawa, które w 2017 roku uchwalono w związku z funkcjonowaniem w polityce jednego z oligarchów. Rządzący ruch ANO, którego przewodniczącym jest premier, wybrał obronę swojego lidera poprzez wykazywanie sukcesów rządu i poszczególnych resortów. Na mównicy parlamentu zmieniali się ministrowie wymieniający swoje osiągnięcia. Wstępna debata, w której mogli uczestniczyli ministrowie i liderzy głównych partii politycznych trwała sześć godzin. Później na temat odwołania gabinetu głos mógł zabrać każdy poseł. Mówiono zarówno o polityce rządu, jak i wymieniano bardziej ogólne uwagi o sytuacji w Republice Czeskiej. Debatowano o reformie emerytalnej, sytuacji w resorcie kultury, którego szef formalnie podał się dymisji, ale prezydent Milosz Zeman wstrzymuje się z jej przyjęciem. Posłowie opozycji krytykowali także fakt, że Babisz kieruje rządem mimo faktu, że jego nazwisko znajduje się w spisie agentów służby bezpieczeństwa komunistycznej Czechosłowacji. W ostatecznym głosowaniu, do którego doszło nad ranem w czwartek, gabinet Babisza poparli członkowie kierowanego przez premiera ruchu ANO i koalicyjnej Czeskiej Partii Socjaldemokratycznej (CSSD). Wspierający rząd posłowie Komunistycznej Partii Czech i Moraw nie uczestniczyli w debacie a podczas głosowania wyszli z sali obrad. Do odwołania gabinetu potrzebnych było 101 głosów w 200-osobowej Izbie Poselskiej. Opozycja zgromadziła tylko 85 głosów. Do debaty i głosowania doszło po niedzielnej demonstracji przeciwko premierowi, która mogła zgromadzić nawet 280 tys. uczestników.",,
Jarosław Kaczyński: Od wyników wyborów zależy wykorzystanie szansy na pozytywne zmiany w UE,"Jesteśmy w takim momencie dziejów Unii Europejskiej, w którym mogą nastąpić pozytywne zmiany i od wyników wyborów zależy, czy ta szansa będzie wykorzystana – mówił w czwartek prezes PiS Jarosław Kaczyński.","Prezes PiS w TVP3 Lublin powiedział, że „w obecnym momencie dziejów Unii mogą nastąpić zmiany i to zmiany pozytywne”. – I od wyników wyborów ,także w Polsce, chociaż oczywiście nie tylko w Polsce - zależy, czy ta szansa będzie wykorzystana – zaznaczył.– Czy te siły, które dotychczas były niedopuszczane do współwładzy w UE, zostaną dopuszczone, czy też nie? Czy ci, który uważają, że UE jest bezwzględnie potrzebna Europie, poszczególnym państwom, także Polsce, ale jednocześnie trzeba dokonać w niej zmian, będą mogli prowadzić politykę zmierzającą do tych zmian, czy też będzie to w dalszym ciągu niemożliwe. To jest bardzo ważne dla przyszłości Unii, dla przyszłości Polski – wskazał prezes PiS.Dodał, że wybory do PE mają także znaczenie w kontekście późniejszych wyborów parlamentarnych i prezydenckich. Dodał, że w szczególności „nie był poważnie traktowany interes tych ziem, które są na wschód od Wisły, a więc także Lubelszczyzny”.Kaczyński powiedział, że popiera kandydatów do PE zajmujących pierwsze miejsca na listach PiS; w Lubelskiem – Elżbietę Kruk.– Popieram jedynki dlatego, że myśmy dobrali je w sposób nieprzypadkowy. Wiemy, że nasza reprezentacja będzie liczyła mniej więcej dwadzieścia, dwadzieścia kilka osób, no i wiemy, że kwalifikacje różnych kandydatów nie są równe. Wszystkich są przyzwoite, ale są tacy, którzy mają szczególnie dobre kwalifikacje i chcielibyśmy, żeby oni z całą pewnością byli (wybrani), bo oni nadają wysoką jakość naszej reprezentacji, a od tego bardzo dużo zależy – powiedział Kaczyński.– Kilkunastu dobrych, dużo więcej zdziała niż nawet 50 czy 100 nieprzygotowanych. Akurat pani poseł Kruk jest osobą bardzo dobrze przygotowaną. Chcemy ten skład uzupełniać, bo jest wielu dotychczasowych europosłów, którzy są dobrze przygotowani, ale do tego muszą dochodzić kolejni – dodał. Kaczyński wezwał mieszkańców Lubelszczyzny do głosowania na kandydatów PiS. – Powinni głosować na listę nr 4, bo my uważamy, że droga do wyrównania poziomu różnych regionów Polski, to jest zasadnicza droga, którą musimy przebyć. Ona nie będzie krótka, nie ma cudów, ale my tą drogą idziemy, już pewne wyniki tego są i my będziemy tą drogą szli w dalszym ciągu. Przy tym tutaj na Lubelszczyźnie są wielkie szanse – powiedział prezes PiS.Wskazał m.in. na powstającą drogę ekspresową Via Carpatia, przez wschodnią Polskę z północy na południe. – To będzie taka oś strategiczna, także w takim sensie szerszym, gospodarczym, ale także i politycznym, daj Boże, da bardzo duże szanse – podkreślił Kaczyński. – Nie można „mieć gdzieś” ziem wschodnich tylko trzeba je traktować jako te, które wymagają szczególnego wsparcia. W czasie naszych rządów w latach 2005-2007 bardzo intensywnie się tym zajmowaliśmy i uzyskaliśmy pewne sukcesy – mówił Kaczyński.Prezes PiS zaznaczył, że szybki rozwój gospodarczy Polski pozwala na „proponowanie społeczeństwu coraz więcej”, co dotyczy też Lubelszczyzny. Jako przykład podał wzrost płacy minimalnej.",,
„Wróciłem”. Durczok: Nie będę milczał przez „utrudniających życie” prokuratorów,"Wróciłem. Polityka trzymania mordy na kłódkę, to durna polityka – pisze Kamil Durczok i zaznacza, że nie będzie milczał z powodu „utrudniających mu życie” prokuratorów. Dziennikarz zabrał głos w mediach społecznościowych po raz pierwszy od 30 kwietnia 2019 roku. W komentarzach pod twitterowym wpisem przyznaje też: „Tak. Jestem alkoholikiem”.","Prokuratura zarzuca Kamilowi Durczokowi oszustwo i podrobienie weksla. W związku z tą sprawą dziennikarz został zatrzymany przez Centralne Biuro Śledcze Policji na początku grudnia 2019 roku, sąd jednak nie zastosował wobec niego aresztu tymczasowego.   Wobec Durczoka prowadzone jest również śledztwo w sprawie jazdy pod wpływem alkoholu, zakończonej kolizją.  Teraz, jak pisze dziennikarz, „wrócił” – przynajmniej do aktywności w sieci. Swój powrót uzasadnia w następujący sposób: „Polityka trzymania mordy na kłódkę, tylko dlatego, że ktoś w prokuraturze, wysoko, w samej Warszawie, może mi utrudnić życie, to durna polityka” – stwierdził Durczok i zapewnił, że jego czytelnicy dostaną to, co „jest im winien” – prawdę. Na tym wpisie dziennikarz nie poprzestał, zaczął bowiem odpisywać większości z komentujących internautów.  Jeden z użytkowników Twittera zapytał dziennikarza o to, jak ma się jego owczarek niemiecki, który – jak spekulowały media – podróżował z dziennikarzem w czasie feralnej podróży z lipca 2019 roku. „Dymitr? Ma się świetnie” – odpowiedział Durczok.",,
„W Sądzie Najwyższym sędziów dublerów nie ma”,"W Sądzie Najwyższym nie będzie tzw. dublerów, zapewnił sędzia Michał Laskowski, rzecznik Sądu Najwyższego. – Stanowiska, które objęte zostały w Izbie Karnej, Izbie Cywilnej, Izbie Pracy, to nie są jeszcze te stanowiska, które ewentualnie zostały zwolnione przez przeniesionych w stan spoczynku sędziów. Jeśli w ogóle mielibyśmy się posługiwać tym określeniem dublerów, to na razie w Sądzie Najwyższym sędziów dublerów nie ma – podkreślił sędzia Laskowski.","Prezes Sądu Najwyższego Małgorzata Gersdorf wezwała „wszystkich sędziów SN objętych zakresem zastosowania środków tymczasowych orzeczonych w tej sprawie do stawienia się w SN w celu podjęcia służby sędziowskiej”. To reakcja na orzeczenie Trybunału Sprawiedliwości UE dotyczącego części przepisów ustawy o Sądzie Najwyższym. – W poszczególnych izbach jest to 12 sędziów w Izbie Cywilnej, 6 w Izbie Karnej oraz 4 w Izbie Pracy i Ubezpieczeń Społecznych plus pani prezes. Wśród nich są prezesi izb SN: Izby Karnej, sędzia Stanisław Zabłocki oraz Izby Pracy i Ubezpieczeń Społecznych, sędzia Józef Iwulski – stwierdził Michał Laskowski, który powiedział, że w poniedziałek do pracy stawiło się siedmiu sędziów.Laskowski został zapytany przez dziennikarzy, czy stanowiska, na które wróci 23 sędziów SN, zostały już obsadzone (w naborze przeprowadzonym na mocy czerwcowego obwieszczenia prezydenta), a co za tym idzie, czy nie dojdzie do tego, że w SN będą tzw. sędziowie dublerzy?",,
Polska wyprzedza Wielką Brytanię. Jest szóstym partnerem handlowym Niemiec,"W pierwszych pięciu miesiącach 2019 r. Polska wyprzedziła Wielką Brytanię i stała się szóstym, pod względem wielkości, partnerem handlowym Niemiec – informuje Polski Instytut Ekonomiczny w zaprezentowanym w środę raporcie „Nowe oblicze handlu Polski z Niemcami”.","Dodano, że wśród krajów Unii Europejskiej w tym okresie tylko z Holandią, Francją i Włochami Niemcy miały większe obroty handlowe niż z Polską.W raporcie wskazano, że Niemcy są największym zagranicznym dostawcą półproduktów i usług dla polskiego eksportu, a także największym zagranicznym odbiorcą polskich półproduktów i usług ponownie eksportowanych przez ich nabywców.Polski Instytut Ekonomiczny (PIE) przypomina, że od początku lat 90. XX wieku największym partnerem handlowym Polski są Niemcy. W 2018 r. eksport za Odrę stanowił 28,2 proc. polskiego eksportu towarów, a import – 22,4 proc. Nadwyżka w obrotach z Niemcami sięgnęła w 2018 r. 13,7 mld euro.",,
„Bild”: Niemiecki rząd zmyślał w sprawie porozumienia Moskwa-Kijów,"Dziennik „Bild” ujawnił, że rząd Niemiec najprawdopodobniej zmyślał w sprawie osiągnięcia ostatecznego porozumienia między Moskwą a Kijowem, dotyczącego tranzytu rosyjskiego gazu przez Ukrainę od 2020 roku.","Miała to być próba powstrzymania w ostatniej chwili prezydenta USA Donalda Trumpa przed podpisaniem sankcji na firmy biorące udział w budowie gazociągu Nord Stream 2, biegnącego po dnie Bałtyku z Rosji do Niemiec.  Jak ustalił niemiecki tabloid, w piątek o godz. 14 MSZ RFN poinformowało władze USA, że godzinę wcześniej Ukraina i Rosja zawarły umowę w sprawie tranzytu gazu od 1 stycznia 2020 roku. Zgodnie z argumentacją rządu w Berlinie oznacza to, że sankcje stają się zbędne.  Oficjalnie porozumienie miało zostać przedstawione opinii publicznej następnego dnia, w sobotę. Nic takiego nie miało miejsca. Co ważniejsze jednak, w momencie, kiedy Amerykanie dostali informację o rzekomym podpisaniu umowy, negocjacje wciąż jeszcze trwały.  Dopiero na oficjalne pytanie „Bilda” niemieckie MSZ oświadczyło, że w piątek w Berlinie ministrowie energetyki Rosji i Ukrainy osiągnęli jedynie ramowe porozumienie, a dokładna umowa ma być zawarta do końca roku.  Najpoczytniejszy niemiecki dziennik zwraca uwagę, że w ostatnich dniach RFN przyjęła strategię negocjacyjną, powtarzając, że sankcje USA wobec Nord Stream 2 mają zagrażać umowie dotyczącej tranzytu.",,
Meksyk zamierza wzmocnić południową granicę i ograniczyć napływ migrantów,"Meksyk wyśle 6 tys. żołnierzy na swoją południową granicę, aby wzmocnić ją przed napływem migrantów z Ameryki Środkowej – poinformowała Agencja Reutera, powołując się na źródła zbliżone do rozmów w Waszyngtonie w sprawie kryzysu migracyjnego.","Jak pisze Agencja Reutera, deklaracją tą Meksyk chce przekonać Waszyngton do odstąpienia od karnych ceł na meksykański import, które miałyby wejść w życie 10 czerwca.Wcześniej także minister spraw wewnętrznych Meksyku Olga Sanchez Cordero oświadczyła, że jej kraj zamierza wzmocnić południową granicę i ograniczyć napływ migrantów z Gwatemali, Hondurasu i Salwadoru. „Nikt nie może naruszać naszych praw i suwerenności naszego kraju, wkraczając na terytorium Meksyku często w sposób bardzo agresywny” – powiedziała.Nawiązała w ten sposób do środowych wydarzeń, gdy meksykańscy policjanci i agenci imigracyjni zablokowali pochód około 1 tys. imigrantów z Ameryki Środkowej, którzy szli autostradą w południowym Meksyku.Narodowy Instytut Migracji w Meksyku poinformował, że 420 migrantów z zatrzymanej grupy zgodziło się na przewiezienie do ośrodka w mieście Tapachula, gdzie zostaną poddani procedurom administracyjnym. Jak pisze agencja AP, pozostali uchodźcy uciekli przed służbami bezpieczeństwa, niektórzy z nich skierowali się z powrotem w kierunku granicy z Gwatemalą.",,
Wulgarny tweet Palikota o napadniętej dziennikarce TVP: Ale co robić z k...ą,"„Ale co robić z k...ą” – to usunięty już tweet, który zamieścił Janusz Palikot w odpowiedzi na wpis Dominiki Wielowieyskiej. Dziennikarka „Gazety Wyborczej” potępiała atak na Magdalenę Ogórek, do jakiego doszło pod siedzibą TVP. Wielowieyska podkreślała, że zajście „miało cechy linczu”.","Wielu polityków opozycji i dziennikarzy sympatyzujących z nią stanowczo potępiło napaść na Magdalenę Ogórek, jakiej dokonała grupa osób zebranych pod siedzibą TVP przy stołecznym Placu Powstańców Warszawy.  Zupełnie inaczej zareagował Janusz Palikot, niegdyś polityk Platformy Obywatelskiej, później założyciel Ruchu Palikota, który wsławił się między innymi konferencjami prasowymi, na których wymachiwał sztucznym penisem i wulgarnymi atakami na prezydenta Lecha Kaczyńskiego, również po jego tragicznej śmierci.  Pod tweetem Dominiki Wielowiejskiej Palikot zamieścił własny wpis, który szybko zniknął, jednak kilka osób, m.in. dziennikarz Krzysztof Stanowski, zdążyło go zarchiwizować.",,
„Wreszcie zacząć przywozić jakieś pieniądze i zrobić krajowy cymesik”. Jak się udał plan dla Tuska? TAŚMY,"Donald Tusk „idzie w zupełnie inną orbitę, odseparowuje się od tego planktonu i tego syfu” i zostaje „dużym misiem”. Zaczyna z Brukseli „przywozić jakieś pieniądze do domu”, syn Michał znajduje „normalną pracę”, a on sam na stanowisku przewodniczącego RE robi „z europejskiego stanowiska krajowy cymesik krajowy”, żeby później „wrócić na prezydenta”. Taki był plan Pawła Grasia i Jacka Krawca. W jakim stopniu się zrealizował, każdy może ocenić odsłuchując rozmowę tych panów.","W listopadzie 2013 r. w restauracji Sowa i Przyjaciele spotkał się ówczesny rzecznik rządu PO-PSL i prawa ręka Donalda Tuska, Paweł Graś z prezesem Orlenu, Jackiem Krawcem. To właśnie wtedy zarejestrowane zostały szczegóły negocjacji o nowe stanowisko dla Donalda Tuska (szefa KE albo RE) oraz wymiana argumentów za i przeciw takiej perspektywie. BFragmenty tej rozmowy jako pierwszy ujawnił pół roku później tygodnik „Wprost”, potem inne media. Co ciekawe, rozmowa miała miejsce przed tym, jak Donald Tusk kilkukrotnie publicznie odciął się od spekulacji dotyczących jego wyjazdu do pracy w Brukseli, a nawet obiecywał, że „nie wybiera się do Brukseli”. Tusk zanim poleciał do Brukseli, kilka razy się jej wyparł – Pamiętając o ważnej zasadzie w polityce, żeby nigdy nie używać słowa „nigdy”, mogę tylko potwierdzić, że nie wybieram się do Brukseli z jakimiś własnymi ambicjami zawodowymi. Przede mną dużo roboty w kraju – oświadczył Tusk w Brukseli w grudniu 2013 r., zapewniając, że obsada unijnych stanowisk nie była tematem jego rozmowy z kanclerz Niemiec Angelą Merkel. Z kolei w lutym 2014 r. w TVN24 na pytanie, czy chce po raz trzeci zostać premierem, odparł: „Znam ludzi, którzy dłużej ciągną tego typu obowiązki. Ja na pewno nie zostawię tej sytuacji –  szczególnie dzisiaj. Czuję się za nią współodpowiedzialny, więc ja na pewno pola nie oddam”. Dopytywany, czy „nie wyjedzie do Brukseli?”, zadeklarował: „Nie, nie jestem tym zainteresowany. Warto byłoby w ogóle przeciąć te spekulacje, bo trochę mi jest głupio, że muszę raz na trzy tygodnie tłumaczyć, że nawet jeśli komuś w Europie zależy na tym, albo ktoś uważa, że do czegoś się nadaję, ale ja już bardzo wyraźnie powiedziałem, że jestem zainteresowany tym, aby zajmować się sprawami polskimi.” Pięć miesięcy później powtórzył to samo. „Odpowiadając na każde ze 153 pytań w tej kwestii, mniej więcej od wczesnej zimy, a nawet jesieni zeszłego roku, że nie wybieram się do Brukseli i każdy dzień, każdy miesiąc potwierdza sens tej decyzji. Mamy wystarczająco dużo powodów, żeby się troszczyć o to, co się dzieje w Polsce i wokół Polski. Wydaje mi się, że tutaj będę skuteczniejszy” – mówił Donald Tusk na konferencji prasowej. Rzeczywistość zweryfikowała prawdomówność Donalda Tuska  Nie tylko dlatego rozmowa Pawła Grasia z Jackiem Krawcem nt. planu zrobienia z Tuska „dużego misia” w Brukseli po latach nabiera szczególnego charakteru. Niezmiernie ciekawy jest również plan powrotu do krajowej polityki i tego, co się może stać z Platformą Obywatelską po odejściu Tuska oraz ocena zdolności przywódczych Grzegorza Schetyny. Dlatego portal tvp.info publikuje dziś w oryginale dźwięk oraz dokładny zapis kilkuminutowej rozmowy Graś-Krawiec. Stenogram:                                                teraz odtwarzaneJak się udał plan dla Tuska? Taśmy byłego rzecznika rządu PO-PSL i ówczesnego prezesa Orlenu Jacek Krawiec (prezes Orlenu): Jest to kuszące, ale ryzykowne chyba trochę. No bo po czterech latach tam, cztery lata kadencja (…), tylko co on tu może jeszcze więcej zrobić? Paweł Graś (rzecznik rządu PO-PSL): Chyba że wiesz, wraca na prezydenta. Jacek Krawiec:To też jest jakaś opcja fajna. Paweł Graś:Przy jego sposobie funkcjonowania i aktywności, i umiejętności zrobienia z europejskiego stanowiska cymesiku krajowego.Jacek Krawiec:Jeżeli jest taka opcja pogodzenia tego i trzymania partii i wszystkich spraw w ręku, to k**a tak. Chyba, że pójdziesz tam i tutaj się wszystko rozj**bie, no to wtedy się trzeba zastanowić, nie? Paweł Graś:Tu nie widzę, kim by to można k**a utrzymać. Jacek Krawiec:No właśnie, to jest ten problem.Paweł Graś:Grzegorz na pewno nie, nie ma szans. Zresztą to widać po tym Dolnym Śląsku, jak tam, k***a, ludzie odetchnęli, stary, jakby się z kolan podnieśli, jakby ich z jakiejś, k***a, z jakiejś niewoli egipskiej wyprowadzić. Tam tak wszystkich, k***a, za mordę trzymał, że nawet jego zwolennicy oddychają z ulgą, że się skończyło, jak się skończyło. Jacek Krawiec:Takich tutaj chętnych, żeby po nim to wszystko wziąć, to by się paru znalazło, tylko pytanie, czy on by chciał, k***a.Paweł Graś:Tylko żaden nie ma na to papierów. Ale na razie... mieliśmy dobrą rozmowę nawet teraz na ten temat. Jacek Krawiec:To jest, k***a, ciężka decyzja. Mówię, bardzo kusząca sprawa, nie? Bo to jednak idziesz w zupełnie inną orbitę, k***a, odseparowujesz się od tego planktonu, od tego syfu, k***a, jesteś dużym misiem...Paweł Graś:Yhy.Jacek Krawiec:Tak naprawdę pytanie jest o motywacje. Można mieć w życiu różne motywacje do życia. Czy ma motywację dla bycia trzecią kadencję premierem? Paweł Graś:[Donald Tusk]  ma motywację jedną, najważniejszą, czyli wygrać wybory w 2015 [roku]. Pytanie, czy taka decyzja pomoże, czy zaszkodzi, tak? Czy jeśli pójdzie tam... Wiesz co, różnie na to… Wiesz, to jest Polska i nigdy nie wiesz, jak ludzie co ocenią, czy powiedzą: dobra, super, kurde, świetny dla Polski, rewelacja, dobrze się stało, niech pan walczy o Polskę dzielnie, mamy osłonę, tak? Czy powiedzą, k***a zdradził, uciekł, wiesz, poszedł na kasę. Nigdy nie wiesz…(…)Jacek Krawiec:A jakby tam poszedł, to musi się zrzec szefostwa partii formalnie? Paweł Graś:Niby praktycznie nie, bo jak go docisnąłem, kurde… akurat przedwczoraj mieliśmy taką długą rozmowę na ten temat. Jak jest, k***a, wymóg formalny, to gdzie jest zapisane, że nie może być? Nie ma nigdzie zapisane, ale jakby to wyglądało? (…)Jacek Krawiec:Ja ci powiem, że na jego miejscu bym się, k***a, ale tak szczerze ci teraz powiem: oczywiście wolałbym, żeby nie poszedł z osobistych, k***a, pobudek, natomiast jakbym był nim, to tak, k***a, 60 na 40, żebym chciał pójść. To jest jednak duża rzecz, k***a, inna w ogóle liga, nie? Paweł Graś:To jest duża rzecz, to jest inna liga, to jest oczywiście...Jacek Krawiec:Ryzyko jest takie, że przepi***oli Platforma wybory, przyjdą te oszołomy, k***a, i zrobią tu, k***a, kocioł taki, że wszyscy, k***a, będą mieli, wiesz... To jest ryzyko. Paweł Graś:Jak patrzysz osobiście, to rodzina też by bardzo chciała. Gosia też by chciała, żeby wreszcie zaczął jakieś pieniądze do domu przywozić, a nie wypłatę tą w kopercie swoją, k***a, wiesz, która, k***a, się w 10 dni rozchodzi na pokrycie rachunków i cześć, więc... Dzieci by odetchnęły wreszcie, k***a, wreszcie by się odpi***olili od nich. Michał mógłby jakąś pracę znaleźć może normalną, bo wiesz… Tak że z rodzinnych i prestiżowych punktów widzenia, to na pewno jest na „tak”. Z drugiej strony, ta polska polityka go rajcuje bardzo; się wkur***a, się denerwuje, się martwi, jak go j***ą codziennie w internetach, ale to mu daje z drugiej strony power, to mu daje adrenalinę do takiego codziennego funkcjonowania na takich obrotach, że w ogóle nie wiem, jak to jest, k***a, możliwe? Jacek Krawiec:Biega cały czas? Paweł Graś:Teraz nie może, bo oczywiście, k***a, za wcześnie po tej kontuzji zaczął biegać. Ty mówiłeś, ja mu to mówiłem dokładnie, lekarze mu mówili i oczywiście spier***ił tę nogę, tak?",,
Rozbudowywali szerokopasmowy internet. CBA zatrzymało dwie osoby,Funkcjonariusze katowickiej delegatury CBA zatrzymali dwóch mężczyzn wyłudzających dofinansowania ze środków unijnych. Usłyszą zarzuty pomocnictwa do wyłudzenia środków finansowych w kwocie ponad 10 mln złotych.,"Fakt zatrzymania potwierdził w rozmowie z portalem tvp.info rzecznik CBA. Temistokles Brodowski wskazał, że chodzi o dofinansowania ze środków UE w formie dotacji w ramach programu Operacyjnego Innowacyjna Gospodarka 2007–2013.   Mężczyźni zatrzymani przez Biuro byli powiązani z katowicką spółką informatyczną, w związku z realizacją dwóch projektów budowy internetu. Działali od 2013 do 2015 roku.   – Przestępczy proceder polegał na przedłożeniu poświadczających nieprawdę oraz nierzetelnych dokumentów i oświadczeń w celu osiągnięcia korzyści majątkowej i uzyskania dofinansowania na projekt budowy szerokopasmowego dostępu do internetu na terenie 21 miejscowości w powiecie łęczyckim oraz 8 miejscowości w powiecie żywieckim – informuje Brodowski.   Teraz zatrzymani usłyszą zarzuty pomocnictwa w wyłudzeniu środków finansowych w kwocie ponad 10 mln złotych z dotacji uzyskanej za pośrednictwem Władzy Wdrażającej Programy (obecna nazwa Centrum projektów Polska Cyfrowa), poświadczenia nieprawdy w dokumentacji księgowej, a także prania pieniędzy.",,
"Kidawa-Błońska o akcji „Nie świruj…”: Widziałam jeden spot, nie było w nim nic takiego","– Widziałam jeden taki spot i w nim nic takiego nie było – ocenia akcję „Nie świruj, idź na wybory” kandydatka Koalicji Obywatelskiej na premiera Małgorzata Kidawa-Błońska. Wicemarszałek Sejmu przyznała w Radiu ZET, że kolejnych nagrań nie widziała, ale wie, że akcja „spowodowała negatywne reakcje”.","Z osób chorych psychicznie żartowała wcześniej kandydatka KO do Sejmu Klaudia Jachira, teraz jednak Kidawa-Błońska twierdzi, że to nie ona decydowała o tym, kto będzie na listach jej ugrupowania. Kandydatka KO na premiera powiedziała, że z prowadzonej w mediach społecznościowych akcji sympatyków opozycji widziała jedynie nagranie Janusza Gajosa i nie „nie miała obiekcji”. Nie obejrzała jednak innych spotów – także filmu nagranego przez Wojciecha Pszoniaka, w którym aktor przedrzeźniał osoby z zaburzeniami psychicznymi. Spot został skrytykowany przez internautów, głos zabrał także Rzecznik Praw Pacjentów i RPO Adam Bodnar.– Wypowiedział się na temat akcji Rzecznik Praw Obywatelskich i wydaje mi się, że kampanię należy zmienić; powinna działać pozytywnie, a nie negatywnie – stwierdziła Kidawa-Błońska.Jednak to jej ugrupowanie wystawiło w wyborach do Sejmu Klaudię Jachirę, która wcześniej sugerowała, że wyborcy PiS to osoby chore psychiczne. – Ja nie podejmowałam decyzji, kto będzie na naszych listach – odpowiedziała Kidawa-Błońska.Posłanka nie chciała też powiedzieć, jaką rolę przewiduje w ewentualnym rządzie dla Grzegorza Schetyny. Zdziwiła ją jednak sugestia, że „trudno sobie wyobrazić” by był podwładnym. – Musi być podział ról, by każdy wiedział, co do niego należy i nie wchodził sobie w kompetencje – stwierdziła kandydatka KO na premiera.Jednocześnie zapewniła, że w jej rządzie nie będzie miejsca dla posła Stanisława Gawłowskiego – obciążonego zarzutami prokuratorskimi w związku z tzw. aferą melioracyjną. Najwyraźniej jednak to nie podejrzenia o korupcję stanowią przeszkodę. Kidawa-Błońska zadeklarowała, że myśli o innym kandydacie na ministra środowiska.",,
Błaszczak: Schetyna uwłacza pamięci powstańców śląskich. Nie jestem tym zdumiony,"– Schetyna w ten sposób uwłacza pamięci powstańców śląskich – powiedział minister obrony narodowej, Mariusz Błaszczak, proszony o odniesienie się do wypowiedzi Grzegorza Schetyny. Lider PO twierdził, że defilada z okazji święta Wojska Polskiego, jaka odbyła się w setną rocznicę powstańczego zrywu Górnoślązaków, została zorganizowana w Katowicach dlatego, że to okręg wyborczy premiera Mateusza Morawieckiego.","– Schetyna uwłacza pamięci tych ludzi, którzy sto lat temu chwycili za broń dlatego, że chcieli, żeby Górny Śląsk był częścią Polski – ocenił szef MON w programie „Gość Wiadomości” na antenie TVP Info. – Powstańcy Śląscy ginęli za ideę włączenia Śląska w odradzającą się Rzeczpospolitą Polską. A więc tego rodzaju teorie uwłaczają pamięci powstańców śląskich – podkreślił Błaszczak.  Minister obrony przyznał, że nie jest zdumiony tą wypowiedzią lidera PO. – To się układa w całość. Oni nie mają pozytywnego przesłania. Koncentrują się na negacji. Dla nich wszystko jest złe. Dla nich nie ma żadnego projektu, który byłby dobry. Tymczasem Polska się rozwija, rozwija się Śląsk, rozwija się Górny Śląsk – wskazał rozmówca TVP Info. – 200 tys. ludzi, którzy dziś przyszli: mieszkańców Katowic, Górnego Śląska, ludzi, którzy przyjechali do Katowic; udowodniło że biało-czerwone barwy są dla nich najważniejsze. Udowodniło że Wojsko Polskie jest przedmiotem ich dumy. To jest wielka siła, to jest dowód na to, że na Górnym Śląsku mieszkają polscy patrioci – ocenił szef MON. ",,
Będzie lista do PE pod patronatem Kwaśniewskiego,"Stworzenie centrolewicowej, wspólnej listy do Parlamentu Europejskiego zapowiedział Aleksander Kwaśniewski. Były prezydent spotkał się w tej sprawie z Januszem Palikotem i Markiem Siwcem. Wybory do PE odbędą się wiosną 2014 roku. Przeciwny tworzeniu wspólnej listy z Ruchem Palikota jest Sojusz Lewicy Demokratycznej.","– Chcę prowadzić rozmowy ze środowiskiem centrolewicowym, m.in. z SLD – powiedział Aleksander Kwaśniewski. – Wiem, że to jest zadanie niełatwe, ale jestem przekonany, że jest to możliwe – podkreślił były prezydent. Dodał, że nie wyklucza swojego startu w wyborach do PE, ale tego nie przesądza. Aleksander Kwaśniewski opowiedział się przeciwko „wykluczaniu kogokolwiek, kto przyznaje się docentrolewicowości, nawet, jeśli tożsamość tych ruchów politycznych dopierosię tworzy”. Odnosząc się do Ruchu Palikota, Kwaśniewski powiedział, że fakt, iż lokuje się on po lewej stronie sceny politycznej, stwarza „szansę inadzieję”. Jak ocenił, w odróżnieniu odwcześniejszych deklaracji, Sojusz dopuszcza stworzenie wspólnej listy do PE. –  Przyjmuję za krok ciągle niewystarczający, ale w dobrą stronę, wczorajsząuchwałę zarządu SLD, który - w odróżnieniu od poprzednich swoich deklaracji - dopuszcza współdziałanie, współpracę i tworzenie takiej wspólnej listy do PE –powiedział. Kalisz łącznikiemKwaśniewski dodał, że zwrócił się też o to, by jego łącznikiem z ważnymi dla lewicyśrodowiskami feministycznymi, walczącymi o równouprawnienie i tolerancję byłaosoba, która cieszy się w tych grupach dużym autorytetem, czyli RyszardKalisz (SLD). B. prezydent poinformował, że polityk Sojuszu wyraził na tozgodę. Kwaśniewski zaznaczył, że liczy też na pomoc Kalisza w rozmowach zSLDDziałania, o których mówił były prezydent, koordynować ma Marek Siwiec w ramach projektu Europa Plus. Listę do PE ma współtworzyć m.in. Ryszard Kalisz. Kwaśniewski pytany o nazwę projektu, odparł, że w najbliższych miesiącach będzie używana nazwa to właśnie Europa Plus. – Bo ta nazwa jest bardzo pojemna. Europa,bo chodzi o wybory do PE, a Plus, bo może być to plus Ruch Palikota, plusSLD, plus Unia Pracy, plus Partia Kobiet, im więcej tych plusów, tym efektbędzie pełniejszy – tłumaczył. Sprzeciw SLDSceptycznie na nową listę patrzy Sojusz Lewicy Demokratycznej. – SLD nie zgodzi się na żaden biznesowo-liberalny projekttworzony przez Aleksandra Kwaśniewskiego i Janusza Palikota – powiedział późnym popołudniem sekretarz generalny SLD Krzysztof Gawkowski.– Sojusz Lewicy Demokratycznej nie zdradzi milionów wyborców – dodał. – Mam wrażenie, że (Aleksander Kwaśniewski) zapomniał, że Sojusz Lewicy Demokratycznej, którego sam był przewodniczącym, dał szansę, aby AleksanderKwaśniewski sprawował urząd prezydenta Polski. Przez te wszystkie latałudziliśmy się, że mamy do czynienia z prawdziwą twarzy lewicy. Dzisiaj mamy co do tego wątpliwości – dodał.",,
Ukraiński parlament zmienił nazwę „promoskiewskiego” Kościoła prawosławnego,"Parlament w Kijowie postanowił, że Ukraiński Kościół Prawosławny Patriarchatu Moskiewskiego (UKP PM) będzie odtąd nosił nazwę „Rosyjski Kościół Prawosławny na Ukrainie”. Przeciwko decyzji protestują wierni i duchowni Patriarchatu.","20 grudnia Rada Najwyższa Ukrainy uchwaliła w tej sprawie poprawki do Ustawy „O wolności sumienia i organizacjach religijnych”. Zmiany przyjęto 240 głosami przy 31 przeciwnych i 1 wstrzymującym się, 17 posłów było nieobecnych w czasie głosowania. Spiker (marszałek) Rady Andrij Parubij ogłosił, że projekt ustawy przyjęto na osobistą prośbę honorowego patriarchy ukraińskiego Filareta. Uchwalony dokument autorstwa posła Ołeksandra Bryhyncia i pięciu innych deputowanych ludowych proponuje wniesienie zmian do ustawy „O wolności sumienia i organizacjach religijnych”. Zmierzają one do tego, aby organizacja religijna, której ośrodek znajduje się w kraju, uznanym za agresora wobec Ukrainy lub okupującym jej część, zawierała w swojej nazwie pełną statutową nazwę owego ośrodka religijnego. Ponadto zabrania się jej pełnić służbę kapelańską w organizacjach wojskowych Ukrainy. Wielu analityków uważa, że projekt ten będzie się stosował nie tylko do UKP PM, ale także do innych wspólnot prawosławnych i staroobrzędowych, podporządkowanych ośrodkom religijnym w Rosji. UKP PM już rok temu na Soborze Biskupim próbował zabezpieczyć się przed skutkami prawnymi proponowanych przepisów, wpisując do swego statutu, że jego ośrodek kierowniczy znajduje się w Kijowie. Sami hierarchowie UKP PM zwrócili się do prezydenta Ukrainy Petra Poroszenki, by zawetował ustawę, nakazującą jej zmianę nazwy. „Uważamy tę ustawę za antykonstytucyjną i zamierzamy bronić swoich praw wszelkimi sposobami prawnymi. Zwracamy się do prezydenta Ukrainy, by zastosował wobec tej ustawy weto” – oświadczyło biuro prawne Cerkwi. UKP PM sprzeciwiła się zjednoczeniu ukraińskich Kościołów prawosławnych, które 15 grudnia w Kijowie powołały do życia Cerkiew Prawosławną Ukrainy. Weszły do niej Kościoły, które nie były uznawane za kanoniczne przez inne Kościoły prawosławne na świecie: Ukraińska Cerkiew Prawosławna Patriarchatu Kijowskiego oraz Ukraińska Autokefaliczna Cerkiew Prawosławna. 15 grudnia uczestnicy soboru zjednoczeniowego wybrali zwierzchnika nowej Cerkwi, którym został 39-letni Epifaniusz (Dumenko). 6 stycznia ma on odebrać z rąk ekumenicznego patriarchy Konstantynopola Bartłomieja I tomos (akt) o autokefalii Cerkwi Prawosławnej Ukrainy.",,
Ucieczka z Poggioreale. Polak szybko został schwytany,"32-letni Polak, który uciekł z więzienia Poggioreale w Neapolu, został schwytany w poniedziałek wieczorem przez policjantów i karabinierów. Jego ucieczka trwała nieco ponad dobę.","Mężczyzna został dostrzeżony przez funkcjonariuszy na ulicy, w odległości kilku kilometrów od więzienia.Polak zbiegł w niedzielę z zakładu karnego zjeżdżając na prześcieradle po więziennym murze w chwili, gdy skazani udawali się na mszę do kaplicy. To była pierwsza ucieczka z tego zakładu karnego od 100 lat – zwracały uwagę media.Robert L. osadzony był w areszcie śledczym w Poggioreale od grudnia zeszłego roku i czekał na proces oskarżony o zabójstwo murarza z Ukrainy.Służby porządkowe prowadziły intensywne poszukiwania zbiega podkreślając, że jest on bardzo niebezpieczny.Neapolitańskie więzienie uchodzi za najbardziej przepełnione w Europie. Panują w nim bardzo ciężkie warunki, a kary odbywają tam między innymi mafiosi.",,
"„Trump, w przypadku Putina, postawił na swoim”. Buchanan staje w obronie prezydenta USA","Patrick Buchanan, były polityk i znany konserwatywny publicysta, w komentarzu opublikowanym w piątek broni postępowania prezydenta USA Donalda Trumpa podczas szczytu w Helsinkach przed – jego zadaniem – „bezprecedensowymi atakami politycznych elit”.","Komentarz Buchanana, w przeszłości doradcy prezydentów z Partii Republikańskiej (w tym Ronalda Reagana) ukazał się w piątek pod tytułem „Trump, w przypadku Putina, postawił na swoim” na jego stronie internetowej oraz w kilku amerykańskich i kanadyjskich konserwatywnych czasopismach, które przedrukowują komentarze publicystów związanych ze spółdzielnią prasową „Creators Syndicate”.79-letni Buchanan twierdzi, że elity polityczne, a przede wszystkim amerykański establishment kształtujący politykę zagraniczną Stanów Zjednoczonych, w swojej krytyce postępowania prezydenta Trumpa wobec Putina podczas spotkania w Helsinkach, zarzucił obecnemu prezydentowi „zdradę, łapówkarstwo i inne poważne przestępstwa bądź wykroczenia” – czyny, które na podstawie konstytucji Stanów Zjednoczonych mogą być podstawą do postawienia prezydenta przed sądem Kongresu w ramach procedury impeachmentu. „Jeśli się słucha naszych elit Donald Trump jest winny wszystkich tych czynów”  – podsumowuje Buchanan i nazywa te ataki „posthelsińską histerią” amerykańskich elit. „Brutalny atak” na prezydenta USABuchanan dwukrotnie ubiegał się o nominację Republikanów w wyborach prezydenckich (w 1992 i 1996 roku ), a w roku 2000 był kandydatem na prezydenta z ramienia nowoutworzonej, populistycznej Partii Reform.Teraz Buchanan twierdzi, że odkąd przywódca skrajnie prawicowej, antykomunistycznej organizacji John Birch Society Robert Welch, „nazwał ówczesnego prezydenta Dwighta Eisenhowera »świadomym agentem komunistycznego spisku« nie było równie brutalnego ataku na urzędującego prezydenta Stanów Zjednoczonych”.Konserwatywny publicysta argumentuje, że krytycy obecnego prezydenta swoimi atakami chcą doprowadzić „do jego złamania i obalenia, chcą, aby doszło do jego impeachmentu, usunięcia, oskarżenia, postawienia przed sądem, aby jego program wyborczy, dzięki któremu otrzymał nominację (Partii Republikańskiej) i wygrał wybory, znalazł się na śmietniku historii”.Buchanan był doradcą prezydenta Richarda Nixona (1969–74), którego groźba impeachmentu zmusiła – jako jedynego prezydenta w historii USA – do rezygnacji z urzędu przed końcem kadencji; teraz publicysta argumentuje, że ataki elit na prezydenta Trumpa, są podyktowane przede wszystkim, ich obawą, że „jeśli obecnemu prezydentowi uda się zrealizować swój program wyborczy zostaną zmarginalizowane i stracą jakiekolwiek znaczenie”. Decydująca bitwa TrumpaDo tej pory – wylicza – Trump „zmniejszył liczbę regulacji krępujących gospodarkę, ograniczył podatki, nominował rekordową liczbę sędziów federalnych, zmienił kształt Sądu Najwyższego, używa taryf celnych do zredukowania deficytu handlowego, a mównicy do napiętnowania sojuszników przyzwyczajonych do brania za darmo”.Zdaniem Buchanana, który jest identyfikowany z „paleokonserwatywną frakcją Republikanów, uważa, że teraz Trump zbliża się do decydującej bitwy swojej prezydentury, jaką jest obiecana podczas kampanii wyborczej obietnica poprawy stosunków z Rosją Putina.Celem tej bitwy – zdaniem publicysty – „będzie zmiana kształtu amerykańskiej polityki zagranicznej, aby uniknąć konfrontacji i konfliktów z Rosją oraz pozbycie się przez Stany Zjednoczone zobowiązań z okresu zimnej wojny, które nie są już zakorzenione w narodowych interesach” Stanów Zjednoczonych. „Jeśli Trump będzie starał się zrealizować te cele – wyjście z Syrii, wycofanie wojsk amerykańskich z Niemiec, ponowne spojrzenie na Artykuł 5. NATO, który zobowiązuje USA do pójścia na wojnę w obronie 29 państw, w tym takich jak Czarnogóra, o której większość Amerykanów nie słyszała – Trumpa czeka najbardziej brutalna bitwa jego prezydentury” – ostrzega Buchanan w komentarzu napisanym już po nieoczekiwanym zaproszeniu przez Trumpa prezydenta Rosji do złożenia wizyty w Białym Domu.Buchanan, który podczas swoich kampanii wyborczych zajmował izolacjonistyczne stanowisko i używał populistycznych haseł do złudzenia przypominających naczelne hasło wyborcze Donalda Trumpa „America First” („Ameryka przede wszystkim”) często jest nazywany przez amerykańskich politologów „ideowym prekursorem” Trumpa.",,
„Opozycja wykorzystuje każdą sytuację do tworzenia zadymy wokół prac Sejmu”,Koalicja Obywatelska przygotowała wniosek o odwołanie Elżbiety Witek powołanej zaledwie tydzień temu na marszałka Sejmu. Powodem jest anulowanie powtórzenie głosowania. – Opozycja wykorzystuje każdą sytuację do tworzenia zadymy wokół prac Sejmu. Wynika to przede wszystkim z nieliczeniem się z demokratycznym werdyktem Polaków – powiedział portalowi tvp.info senator Prawa i Sprawiedliwości Jan Maria Jackowski.,"Wybór członków Krajowej Rady Sądownictwa  w nocy z czwartku na piątek miał burzliwy przebieg.  Wielu posłów skarżyło się na problemy z działaniem urządzeń do głosowania. Marszałek Witek zdecydowała się na anulowanie głosowania. – Krzyki z sali były, że nie działają urządzenia. Inni (wołali – red.) proszę powtórzyć głosowanie. Pani marszałek musiała jakąś decyzję podjąć i zdecydowała, żeby powtórzyć głosowanie. Bez zakończenia pierwszego, czyli niewyświetlane były wyniki tego pierwszego. Nikt nie znał wyników pierwszego głosowania. Wynik jest znany, kiedy jest wyświetlony. Te urządzenia tak działają, że nie ma podglądu pani marszałek. Pani marszałek poznaje wynik razem z nami, kiedy wyświetla się na sali obrad – stwierdził poseł PiS Kazimierz Smoliński.  Takie tłumaczenia nie przekonują jednak polityków KO. – Marszałek Witek zachowała się niezgodnie z regulaminem, niezgodnie z prawem, etyką i było to zachowanie hańbiące. Aby mogło dojść do reasumpcji głosowania, musi być złożony wniosek 30 posłów na piśmie i muszą być ogłoszone wyniki. Tej sytuacji nie było w związku z prośbą posłów PiS – mówiła posłanka KO Monika Rosa. Politycy Zjednoczonej Prawicy twierdzą, że takie zarzuty to gruba przesada, bo opozycji nie przeszkadzało podobne zachowanie marszałek Sejmu podczas innego głosowania. – Analogiczna sytuacja miała miejsce kilkanaście minut wcześniej. Poseł Szczerba biegał po całej sali, bo jedna karta do głosowania mu nie działała, druga też. Pani marszałek Witek wykazała wyrozumiałość wobec niego. Nie rozumiem, dlaczego posłowie PO po analogicznej sytuacji kilkanaście minut później nie są w stanie wykazać wyrozumiałości wobec drugiej strony – powiedział Sebastian Kaleta, wiceminister sprawiedliwości i poseł PiS.  – Nigdy nie zgłaszałem takiego problemu przy głosowaniu członków KRS. Miałem problemy z kartą do głosowania, które zakomunikowałem w trakcie głosowania nad kandydaturą pani Krystyny Pawłowicz do Trybunału Konstytucyjnego. Karta została mi wymieniona i ten problem już nigdy więcej się nie powtórzył – tłumaczył poseł KO Michał Szczerba.  Poseł Cezary Grabarczyk z tego samego klubu zapowiada, że jego partia rozważy złożenie przygotowanego już wniosku o odwołanie marszałek Witek. – Pod presją prezesa Kaczyńskiego pani marszałek gubi się, traci pewność i nie potrafi zapanować nad głosowaniem. To spowodowało nie tylko naruszenie reguł głosowania, ale to także rodzi podejrzenie, że zostało złamane prawo – powiedział parlamentarzysta. Zjednoczona Prawica jest zaskoczona determinacją opozycji. Gdyby nawet doszło do reasumpcji, to PiS wygrałby głosowanie, bo na sali byli obecni wszyscy posłowie tej formacji. – Opozycja ma pomysł na zadymy w Sejmie i to widać wyraźnie. Wiem, że już chcą odwoływać marszałek Sejmu i nawet ministra finansów, który dopiero zaczął urzędowanie. Nie widzę dobrych perspektyw. Myślę, że może być jeszcze gorzej niż w poprzedniej kadencji – ocenił poseł Smoliński z PiS.",,
"Zginął rosyjski prokurator, który przekazał Polsce akta ws. Katynia i Smoleńska",W Rosji w wypadku lotniczym zginął zastępca prokuratora generalnego Saak Karapetjan. Jako szef wydziału współpracy międzynarodowej Prokuratury Generalnej przekazywał Polsce w latach 2010-11 akta śledztw ws. zbrodni katyńskiej i katastrofy smoleńskiej.,"Śmigłowiec, którym leciał 58-letni Karapetjan, rozbił się w obwodzie kostromskim. O samej katastrofie poinformowano w środę wieczorem; w czwartek agencje powiadomiły, że wśród trzech ofiar śmiertelnych był zastępca prokuratora generalnego Federacji Rosyjskiej. Karapetjan przebywał na urlopie.Do wypadku według wstępnych ustaleń doszło w wyniku naruszenia zasad bezpieczeństwa. Wcześniej informowano, że mogły się do niego przyczynić również złe warunki pogodowe.Karapetjan od 2016 r. był jednym z kilkunastu zastępców prokuratora generalnego Rosji Jurija Czajki. W latach 90. był deputowanym rosyjskiego parlamentu i należał do frakcji demokratycznej partii Jabłoko. Od 2006 r. w Prokuraturze Generalnej kierował zarządem międzynarodowej współpracy prawnej. W 20 tomach dokumentów przekazanych przez Karapetjana znajdowały się m.in. wykazy jeńców, rozporządzenia o skierowaniu ich do obozów oraz protokoły przesłuchań. Materiały te zawierały także akty zgonu, akty pochówku, akty wydania ciał, ekspertyzy sądowo-medyczne. Kolejny zestaw dokumentów – 11 tomów akt – Karapetjan przekazał w imieniu Prokuratury Generalnej w kwietniu 2011 r. Również w kwietniu 2011 r. wręczył przedstawicielom ambasady RP w Moskwie 14 tomów akt rosyjskiego śledztwa w sprawie katastrofy smoleńskiej. Wcześniej Rosja przekazała pierwszych 28 tomów akt śledztwa. Rosyjskie śledztwo w sprawie katastrofy smoleńskiej, prowadzone przez Komitet Śledczy Federacji Rosyjskiej, wciąż nie jest zakończone. Jego kontynuacją Komitet Śledczy uzasadnia nieprzekazanie do tej pory wraku samolotu Tu-154M, który rozbił się pod Smoleńskiem.",,
"Beata Mazurek: Będą konsekwencje dla ministrów, którzy nie zwrócą nagród","„W sprawie nagród sprawa jest oczywista i jasna; mają być zwrócone do połowy maja. Będą konsekwencje dla tych, którzy tego nie zrobią” – napisała w sobotę na Twitterze rzeczniczka PiS Beata Mazurek.","Prezes PiS Jarosław Kaczyński poinformował w czwartek, że Komitet Polityczny PiS na jego wniosek ustalił, iż w Sejmie zostanie złożony projekt przewidujący obniżenie o 20 proc. pensji poselskich i senatorskich. Mają też zostać wprowadzone nowe „limity obniżające” wynagrodzenia dla wójtów, burmistrzów, prezydentów, marszałków i starostów, a także dla ich zastępców. Kaczyński powiedział również, że ministrowie konstytucyjni i sekretarze stanu, którzy są politykami, zdecydowali się na przekazanie swoich nagród na cele społeczne, do Caritasu.  Przyznania nagród broniła była premier W marcu decyzji o przyznaniu nagród w Sejmie broniła b. premier Beata Szydło. Powiedziała wówczas, że „ministrowie, wiceministrowie w rządzie PiS, otrzymywali nagrody za ciężką uczciwą pracę”. Mówiła, że to były „nagrody oficjalne, które zostały przyznane w ramach budżetu uchwalonego w tej Izbie, a nie zegarki od kolegów-biznesmenów”.„Po wystąpieniu Beaty Szydło Polacy nie zaakceptowali jej wyjaśnień, dlatego zdecydowaliśmy się na taki ruch. My poważnie traktujemy głos Polaków (ws. nagród)” – powiedziała w sobotę Mazurek. „Rewelacje mediów to szukanie sensacji” Również w sobotę „Super Express” napisał na stronie internetowej, że „parlamentarzyści PiS otrzymali dokładną instrukcję, jak mają komentować sprawę zwrotu ministerialnych nagród i obniżenia pensji polityków”. »Ta decyzja wynika ze wsłuchiwania się w głos Polaków« - oto główna teza tajnego przekazu” – czytamy na portalu se.pl.   „Rewelacje mediów o rzekomych tajnych instrukcjach to tylko szukanie sensacji. My po prostu mówimy o decyzji prezesa Kaczyńskiego” – napisała w odpowiedzi rzeczniczka PiS. Premier zapowiedział likwidację nagród W piątek lider PO Grzegorz Schetyna zażądał informacji na temat nagród, które otrzymali ministrowie, ich zastępcy oraz inni pracownicy poszczególnych resortów, wojewodowie i wicewojewodowie, a także członkowie gabinetów politycznych ministrów i wojewodów.W grudniu ubiegłego roku w odpowiedzi na interpelację PO ws. nagród przyznanych członkom Rady Ministrów wiceszef kancelarii premiera Paweł Szrot przedstawił tabelę z łącznymi kwotami nagród brutto dla poszczególnych ministrów w 2017 r. Według tabeli nagrody otrzymało 21 konstytucyjnych ministrów –  od 65 tys. zł do ponad 80 tys. zł rocznie; 12 ministrów w KPRM od blisko 37 tys. do prawie 60 tys. zł rocznie oraz ówczesna premier Beata Szydło (65 100 zł). Informacja o przyznanych nagrodach wywołała oburzenie opozycji, która wielokrotnie apelowała do rządzących o ich zwrot. Politycy PO w kilku miastach zorganizowali też „konwój wstydu” – kolumnę samochodów, które ciągnęły na przyczepach plakaty z wizerunkami polityków PiS i kwotami przyznanych im nagród. Na początku marca premier Mateusz Morawiecki zapowiedział likwidację wszelkich nagród, premii dla ministrów i wiceministrów. Zapowiedział również, że w ciągu najbliższych 2-3 miesięcy chce zredukować liczbę ministrów i wiceministrów o 20-25 proc., a także przejście podsekretarzy stanu do grupy urzędników służby cywilnej. Dotąd Morawiecki przyjął dymisję 21 wiceministrów.",,
"Papież w Chile. „Jeśli nie kocha się swojego kraju, nie pokocha się też Jezusa i Boga”","Aby być blisko wiary nie wystarczy słuchać nauczania religii albo doktryny. Trzeba żyć jak Jezus – powiedział papież Franciszek podczas spotkania z młodzieżą w sanktuarium w Maipu koło Santiago. Ojciec Święty wskazał młodym wiernym „hasło”, którego powinni używać; to słowa: „Co Jezus zrobiłby na moim miejscu?”.","W częściowo improwizowanym przemówieniu wyznał: „W mojej posłudze biskupiej mogłem odkryć, że istnieje wiele, bardzo wiele dobrych pomysłów w sercach i umysłach młodych ludzi”.– Są niespokojni, poszukiwacze, idealiści. Problemem jesteśmy my, dorośli, którzy wielokrotnie z twarzą mędrców mówimy: „Myśli tak, bo jest młody, wkrótce dojrzeje” – dodał papież. Jak zauważył, może się wydawać, że dojrzewać oznacza „akceptować niesprawiedliwość, wierzyć, że nie możemy nic zrobić, że wszystko zawsze tak było”.Młoda twarz KościołaFranciszek mówił, że postanowił zwołać w tym roku synod biskupów poświęcony młodym ludziom po to, by „poczuli się i byli protagonistami w sercu Kościoła”, „aby Kościół miał młodą twarz”. – Oczywiście nie dlatego, że zostaną zastosowane regenerujące kremy, ale dlatego, że z głębi serca zadaje sobie pytania, pozwala swym dzieciom na zadawanie pytań, aby każdego dnia być bardziej wiernym Ewangelii – wyjaśnił.Wskazywał, że Kościół chilijski potrzebuje młodzieży, aby nim „wstrząsnęła”. Dodał też odnosząc się tego, że Kościół potrzebuje młodzieży: „Boję się filtrów , bo czasem opinie młodych mogą napłynąć do Rzymu bardzo przefiltrowane; nie z winy linii lotniczych, ale tych, którzy je zapisują”.Franciszek opowiedział, że pewnego razu zapytał młodego człowieka, co mogłoby wprawić go w zły humor. Papież wspominał: „On powiedział mi: »Kiedy w telefonie komórkowym wyczerpuje się bateria, albo gdy tracę sygnał internetowy«. Zapytałem go: »Dlaczego?«. On odpowiedział: »Ojcze, to jest proste, tracę wszystko, co się dzieje, jestem poza światem, zawieszony. W takich momentach spieszę się, aby znaleźć ładowarkę lub sieć Wi-Fi i hasło, aby ponownie się połączyć«”. To samo zdaniem Franciszka może przydarzyć się z wiarą. – Są momenty, w których, nie zdając sobie z tego sprawy, zaczyna zanikać nasz zasięg i zaczynamy pozostawać bez połączenia, bez baterii, i popadamy w zły nastrój, stajemy się nieufni, smutni, bezsilni i zaczynamy widzieć wszystko negatywnie – mówił młodzieży.Kłopoty z ładowaniemW swym wystąpieniu kilkakrotnie używał języka nowych technologii. Podkreślał: „Kiedy pozostaje się bez połączenia, które daje życie naszym marzeniom, serce zaczyna tracić siłę, wyczerpuje się”. Zacytował przy tym słowa z chilijskiej piosenki: „Hałas wokół i samotność miasta oddzielają nas od wszystkiego; świat wywraca się, usiłuje mnie pogrążyć w sobie, zatapiając moje idee”.– Bez połączenia z Jezusem zatapiamy nasze idee, nasze marzenia, naszą wiarę i napełnia nas złe samopoczucie, nie mamy połączenia z tym, co dzieje się na świecie – ostrzegł.",,
Poniedziałkowy przegląd prasy w TVP Info,"Czy czeka nas wojna religijna w Polsce?; jak Platforma chroniła pedofilów; wojna handlowa między Chinami a USA; drogi prezent na komunię trzeba zgłosić fiskusowi – to tylko niektóre z informacji, które w poniedziałek z samego rana redaktor Antoni Trzmiel przedstawił w przeglądzie prasy w TVP Info. Najświeższe informacje z Polski i świata codziennie na antenie i portalu tvp.info.",,,
Spotkanie środowisk centrolewicowych,"7 czerwca odbędzie się w Sejmie spotkanie środowisk centrolewicowych i demokratycznych, podczas którego zostaną przyjęte podstawowe wspólne założenia programowe – zapowiedzieli liderzy Europy Plus.","W środę w Warszawie odbyło się kolejne spotkanie liderów Europy Plus z udziałem b. prezydenta Aleksandra Kwaśniewskiego, przewodniczącego Ruchu Palikota Janusza Palikota, eurodeputowanego Marka Siwca oraz posła RyszardaKalisza. Podczas spotkania powołano zespół koordynacyjny, „który ma przyspieszyć konsolidację środowisk centrolewicowych”. W jego skład weszli Kalisz, Palikot i Siwiec. – Sytuacja społeczno-polityczna jest coraz trudniejsza i potrzeba nam pełnej koordynacji i wypracowania personalnej, programowej i społecznie akceptowalnej alternatywy – ocenili liderzy Europy Plus.",,
Pościg za rabusiami w skradzionym furgonie. Nie żyją cztery osoby [WIDEO],"Cztery osoby zginęły podczas policyjnego pościgu za furgonetką, którą rabusie próbowali uciec po nieudanym napadzie na sklep jubilerski. Wśród ofiar jest kierowca furgonu, który porwali bandyci, oraz jeden z gapiów. Do incydentu doszło w czwartek około godz. 4 po południu czasu lokalnego na Florydzie.","W sklepie jubilerskim Regents Jewelers w Coral Gables został uruchomiony cichy alarm oznaczający, że ktoś próbuje go obrabować. Gdy funkcjonariusze przybyli na miejsce, doszło do strzelaniny. Raniona została pracownica sklepu, ale media nie precyzują, czy została postrzelona.Rabusie zdecydowali się uciec swoim vanem, ale wkrótce porwali furgonetkę firmy kurierskiej UPC. Pościg natychmiast zainteresował stacje telewizyjne, które wysłały helikoptery, by prowadziły relację na żywo.Uciekający po hrabstwie Broward furgon z policyjnymi pojazdami „na ogonie” łamał przepisy, wjeżdżał na skrzyżowania na czerwonym świetle, zderzał się z innymi pojazdami. Po ok. 30 km korek na jednym ze skrzyżowań w mieście Miramar uniemożliwił dalszą ucieczkę.Ponownie doszło do strzelaniny z policją. Lokalne media informują, że w pewnym momencie z furgonetki wypadło ciało kuriera UPC. Śledczy ustalą, czyje kule go zabiły. Zginęli także dwaj rabusie i jeden z gapiów. Jedna z kul trafiła również okno ratusza Coral Gables, w wyniku czego urząd zamknięto.",,
Merkel przyznaje rację Jarosławowi Kaczyńskiemu,"– Niemcy chcą być solidarne z Włochami w kwestii migrantów – stwierdziła Angela Merkel po spotkaniu z premierem Giuseppe Conte. Wskazała, że chodzi o to, na ile problemem uchodźców można się zająć jeszcze w Afryce Północnej. Kanclerz Niemiec po raz kolejny przychyliła się w ten sposób do linii trzymanej od 2015 r. przez polski rząd.","Merkel podkreśliła, że Niemcy chcą być solidarne z Włochami. Wskazała zarazem, że chodzi m.in. o to, na ile problemem uchodźców można się zająć jeszcze w Afryce Północnej, zwłaszcza w Libii. Słowa kanclerz Niemiec korespondują z wypowiedziami prezesa PiS Jarosława Kaczyńskiego, który wielokrotnie podkreślał, że uchodźcom – zamiast sprowadzać ich masowo do Europy – należy pomagać na miejscu. – Nie można podejmować decyzji, które mogą godzić w interesy obywateli – podkreślał Jarosław Kaczyński w październiku 2015 r.  – My chcemy pomóc, ale tam na miejscu – mówił Kaczyński rok później. – Trzeba zabezpieczyć granice europejskie i trzeba pomagać na miejscu. UE, w tym Polska, musi się zdobyć na wysiłek, by im pomóc, ale nie można zgodzić się na proces, który doprowadzi do upadku porządku europejskiego i cywilizacji, która wywodzi się z chrześcijaństwa, a która jest najbardziej przyjazna do życia – dodawał prezes PiS. To nie pierwsza wypowiedź kanclerz Niemiec w tym tonie. W marcu 2018 r., na spotkaniu z wicepremierem Jarosławem Gowinem Merkel stwierdziła: „Podkreśliliśmy dzisiaj, że również Polska przyjmuje uchodźców; być może pod względem geograficznym są to inni uchodźcy, z innych regionów, ale Polska tutaj też wkłada swój wkład”. Z kolei w wysłanym w grudniu 2017 r. liście do stolic krajów Unii Europejskiej także przewodniczący Rady Europejskiej Donald Tusk stwierdzał, że przymusowy podział uchodźców – wcześniej przez niego popierany – jest „nieskuteczny”.",,
Prezydent powołał nowy rząd Mateusza Morawieckiego,Prezydent Andrzej Duda powołał w piątek nowy rząd. Mateusz Morawiecki został Prezesem Rady Ministrów. Szef rządu tymczasowo pokieruje również Ministerstwem Sportu. Po południu odbędzie się pierwsze posiedzenie rządu.,"Piotr Gliński powołany został na wicepremiera, ministra kultury i dziedzictwa narodowego, przewodniczącego Komitetu ds. Pożytku Publicznego, Jarosław Gowin na wicepremiera, ministra nauki i szkolnictwa wyższego, a Jacek Sasin na wicepremiera, ministra aktywów państwowych.    Andrzej Adamczyk pokieruje Ministerstwem Infrastruktury. Mariusz Błaszczak powołany został na ministra obrony narodowej, Jan Krzysztof Ardanowski na ministra rolnictwa i rozwoju wsi, Jacek Czaputowicz na ministra spraw zagranicznych, natomiast Jadwiga Emilewicz na ministra rozwoju. Marek Gróbarczyk powołany został na ministra gospodarki morskiej i żeglugi śródlądowej, Mariusz Kamiński na ministra spraw wewnętrznych i administracji oraz ministra – członka Rady Ministrów, a Małgorzata Jarosińska-Jedynak na ministra funduszy i polityki regionalnej. Dariusz Piontkowski pokieruje Ministerstwem Edukacji Narodowej, a Łukasz Szumowski Ministerstwem Zdrowia.Tadeusz Kościński powołany został na ministra finansów, Michał Kurtyka na ministra klimatu, Marlena Maląg na ministra rodziny, pracy i polityki społecznej. Zbigniew Ziobro powołany został na ministra sprawiedliwości, a Marek Zagórski na ministra cyfryzacji. Michał Woś został powołany na ministra – członka Rady Ministrów.Michał Dworczyk powołany został na ministra – członka Rady Ministrów, Łukasz Schreiber na ministra – członka Rady Ministrów, a Konrad Szymański na ministra – członka Rady Ministrów ds. europejskiech.  Mateusz Morawiecki złożył we wtorek na ręce prezydenta dymisję poprzedniego rządu. Do czasu powołania nowego gabinetu prezydent powierzył dotychczasowemu pełnienie obowiązków. Zgodnie z konstytucją po przyjęciu dymisji dotychczasowego rządu, jest 14 dni na desygnację nowego premiera i powołanie nowego rządu. W czwartek prezydent desygnował Mateusza Morawieckiego na premiera i powierzył mu misję utworzenia rządu. Najpóźniej 14 dni po powołaniu Rady Ministrów nowy premier przedstawia program działania rządu (wygłasza exposé) i składa wniosek o wotum zaufania dla rządu, którego udziela Sejm bezwzględną większością głosów w obecności co najmniej połowy ustawowej liczby posłów. „Rząd będzie kontynuował misję poprawy życia Polaków” Premier Mateusz Morawiecki powiedział w czwartek, że jego rząd będzie kontynuował misję poprawy życia Polaków. – Mam nadzieję, że pierwsze cztery lata były swego rodzaju rozbiegiem, a kolejne cztery będą skokiem rozwojowym – powiedział.Na popołudnie zaplanowane jest pierwsze posiedzenie nowego rządu. We wtorek Mateusz Morawiecki wygłosi w Sejmie exposé.",,
Katarzyna Piekarska: Korwin-Mikke dał mi klapsa. Europoseł: posłanki nie można ten-tego...,"– Kilka lat temu zapytana o komentarz do kontrowersyjnej wypowiedzi Janusza Korwin-Mikkego o dzieciach niepełnosprawnych powiedziałam, że takiemu człowiekowi nie można podać ręki.  Minęło trochę czasu i spotkaliśmy się w trakcie „Reality Shopka Show” w Krakowie. Janusz Korwin-Mikke podszedł i dał mi klapsa –  powiedziała w TVP Info posłanka SLD Katarzyna Piekarska.","–   Może wtedy należało mocniej zareagować.  Brak reakcji powoduje, że Janusz Korwin-Mikke staje się coraz bardziej bezczelny – powiedziała Piekarska. Do incydentu, o którym mówi posłanka, doszło w 2009 r.  W ubiegły piątek Janusz Korwin-Mikke spoliczkował Michała Boniego w pałacyku MSZ przy ul. Foksal w Warszawie. Odbywało się tam spotkanie eurodeputowanych, na którym mieli oni omówić zasady współpracy w PE.   Janusz Korwin-Mikke zapowiadał miesiąc temu na łamach prasy, że jak tylko dostanie się do europarlamentu, to zaatakuje Michała Boniego. Lider KNP tłumaczył swój zamiar tym, że podczas prac nad ustawą lustracyjną w 1992 roku, Boni obrażał go z mównicy sejmowej.  – Tak, spoliczkowałem pana Boniego, co zresztą zapowiadałem już z góry. Pan Boni miał okazję mnie przeprosić, ale nigdy tego nie zrobił. Pan Boni odebrał mi honor nazywając mnie „idiotą” i „człowiekiem niespełna rozumu” – mówił na antenie Korwin-Mikke na antenie TVP Info.  CZYTAJ TAKŻE  „Nie boję się Korwin-Mikkego. Nie będę przed nim uciekał” Korwin-Mikke: posłanki nie można rzucić na łóżko i ją ten-tego...      „Niestety: nie przypominam sobie takiego zdarzenia. Zaprzeczam przy okazji na wszelki wypadek wszystkim plotkom o moich intymnych związkach nie tylko z p.Piekarską, ale też z jakąkolwiek Senatoressą czy Posłanką (na wszelki wypadek: i z Senatorem lub Posłem...). Albo się kogoś traktuje jak obiekt seksualny – albo jako Wielce Czcigodną Koleżankę. A WCzc. Posłanki nie można rzucić na łóżko i ją ten-tego... Niektóre Panie chciałyby mieć i jedno, i drugie.   To się nie udaje. Przykro mi... „ – napisał na swoim profilu na Facebooku Janusz Korwin-Mikke komentując wypowiedź Piekarskiej.                                                    fot.",,
Aresztowany przez FSB za rzekome szpiegostwo Amerykanin był gościem weselnym,"Aresztowany w Rosji pod zarzutem szpiegostwa Amerykanin Paul Whelan przybył do Moskwy na ślub swego przyjaciela – informuje brytyjski dziennik „The Guardian”, powołując się na rodzinę zatrzymanego.","Paul Whelan, były żołnierz piechoty morskiej, przyjechał do Rosji na ślub przyjaciela, także byłego Marine, który żenił się z Rosjanką – wynika z e-maila, jaki wysłał do „Guardiana” brat-bliźniak Paula, David Whelan.  „Z tego co wiem, była to wizyta o charakterze rozrywkowym"" – podkreślił brat aresztowanego.  Rodzina Whelana wydała oświadczenie, w którym poinformowała, że Amerykanin on od roku 2007 wielokrotnie odwiedzał Rosję, a obecnie pracuje w dziale bezpieczeństwa wytwarzającej podzespoły samochodowe firmy BorgWarner.   „Jest bez żadnych wątpliwości niewinny i mamy nadzieję, że jego prawa będą szanowane” - głosi oświadczenie. Departament Stanu USA oświadczył, że Moskwa został powiadomiony przez Rosję o aresztowaniu obywatela USA i oczekuje zapewnienia amerykańskim służbom konsularnym dostępu do niego. Nie podał jednak personaliów zatrzymanego ani powodów akcji FSB. Stosunki amerykańsko-rosyjskie są bardzo napięte z powodu konfliktu na Ukrainie i rosyjskiej aneksji Krymu, wojny w Syrii oraz podejrzeń, że Moskwa mogła ingerować w przebieg wyborów prezydenckich w USA w 2016 roku. W związku z rolą Rosji w ukraińskim konflikcie USA oraz inne kraje Zachodu nałożyły sankcje na przedstawicieli rosyjskich władz, a także na rosyjskie firmy i banki. Rosja jest też oskarżana o liczne cyberataki i afery szpiegowskie na Zachodzie, m.in. o usiłowanie otrucia byłego podwójnego rosyjskiego szpiega Siergieja Skripala i jego córki w Anglii. Prezydent Rosji Władimir Putin na niedawnej dorocznej konferencji prasowej ponownie ocenił, że kraje zachodnie poprzez tego rodzaju oskarżenia chcą osłabić umacniającą się pozycję Moskwy na arenie międzynarodowej. Spekuluje się, że zatrzymanie Whelana może być reakcją na sprawę aresztowanej w lipcu w USA obywatelki Rosji Marii Butiny. W ramach ugody z amerykańską prokuraturą przyznała się ona w grudniu przed sądem do próby zinfiltrowania amerykańskich ugrupowań konserwatywnych z zamiarem przekazywania zdobywanych informacji wyższemu przedstawicielowi rosyjskich władz. Media wskazują, że prokuratura ma nadzieję, iż współpraca z Butiną pozwoli na pozyskanie informacji dotyczących ingerowania Rosji w amerykańską politykę.",,
"„Być może Orban wyciągnął właściwe wnioski, że na tych w Brukseli nie ma co liczyć”","– Myśmy zaufali, że jakiś element wspólnej polityki zagranicznej ma sens, tymczasem postaci kluczowe, jak Frederica Mogherini i Donald Tusk, zamieniły się w komentatorów politycznych. Oni mają konkretne role, których nie wypełniają – powiedział w programie „Gość poranka” Paweł Kowal z Instytutu Studiów Politycznych PAN, krytykując unijną politykę wobec konfliktu rosyjsko-ukraińskiego. – Czy ci ludzie się nie boją, że umrze nam w tym wszystkim idea europejska, że Putin rozmontuje nam Unię? Być może Orban ma rację, być może wyciągnął właściwe wnioski, że na tych w Brukseli nie ma co liczyć – powiedział polityk Polski Razem.","– Rezultat pozytywny, ale niewystarczający – tak tydzień temu szefowa unijnej dyplomacji Federica Mogherini komentowała porozumienie z Mińska o rozejmie na wschodzie Ukrainy. Zapewniała, że jest to inicjatywa ogólnoeuropejska, a nie tylko Niemiec i Francji. – Mogherini  ma na sumieniu niewykonywanie swoich obowiązków. Bo  jej obowiązki to nie jest komentowanie porozumień, tylko aktywne działanie. Mam coraz bardziej wrażenie, że największy problem mamy z Unią Europejską – dlatego, że zaufaliśmy, że jakiś element wspólnej polityki zagranicznej ma sens. A teraz nagle postaci kluczowe, jak Federica Mogherini, jak Donald Tusk, zamieniły się w komentatorów politycznych – powiedział Paweł Kowal w TVP Info. – Komentować to my sobie możemy, natomiast oni mają konkretne role, których nie wypełniają.  Mamy taką sytuację, że Niemcy i Francja działają niejako na własną rękę. Dla mnie to jest niepojęte – dodał. „Mińsk gorszy od Jałty” – Kiedyś porównałem spotkanie w Mińsku do Jałty, a teraz myślę, że Jałta to była super, bo tam przynajmniej wszystko przygotowano, wiadomo było, co się dzieje. Tutaj ktoś prowadzi jakieś dzikie, nocne obrady, z których wychodzą nielogiczne punkty, które są właściwie otwieraniem kolejnych bram dla Putina. I to wszystko w kompletnym chaosie, u Łukaszenki. A osoby, które za to odpowiadają, czyli Tusk i Mogherini, przemieniają się w komentatorów politycznych i kibicują – mówił Paweł Kowal. – To  wszystko jest nie na miejscu. Czy ci ludzie się nie boją, że umrze nam w tym wszystkim  idea europejska, że Putin  rozmontuje nam UE? – pytał w programie „Gość Poranka”.   „Być może Orban ma rację” W ocenie Pawła Kowala dyplomacja ożyje, ale dwustronna. – Być może w tej sprawie Viktor Orban (rozmawiając z Władimirem Putinem – red.) ma rację, być może wyciągnął właściwe wnioski – że na tych w Brukseli nie ma co liczyć – powiedział gość TVP Info.                                                teraz odtwarzane„Rosjanie rozumieją słabości Europy” „Rosjanie rozumieją słabości Europy”  – Mam wrażenie, że całe to przedstawienie reżyseruje Kreml. Rosjanie rozumieją, czego się boi Angela Merkel, czego się boi Francois Hollande, jakie traumy mają politycy w Europie. Rozumieją słabości Europy i idą dalej, dopóki nie napotkają oporu. Na razie nie napotkali – mówił Paweł Kowal. – Więc trudno się dziwić Putinowi, że on wyciągnął lekcję  z zimnej wojny – wygrywa ten, kto się wojny nie boi. Jeżeli ktoś się boi wojny, nie ochroni pokoju – powiedział.  Dodał, że „rolą polityków w takich czasach jest umieć odstraszać, to ostateczny sposób na zachowanie pokoju”.   „Wołodia, spoko. Możesz robić co chcesz”  Zapytany, czy jest za dozbrajaniem Ukrainy, powiedział: – Jestem za przestrzeganiem prawa. Ukraina nie podlega sankcjom, więc jeśli chce kupić broń to nikt nie powinien nieć oporów, aby ją sprzedawać. – Publiczne oświadczenie „nie sprzedamy broni” jest wysyłaniem pocztówki do Putina, na której jest napisane: „Wołodia, spoko. My już dalej nie pójdziemy, możesz robić co chcesz”.",,
Rosja zapowiada wzmocnienie wojsk w Kaliningradzie,"Rosja zamierza w przyszłym roku rozmieścić w obwodzie kaliningradzkim dywizję zmechanizowaną – podają rosyjskie media. Eksperci państw NATO zauważają, że Moskwa od ponad 10 lat systematycznie wzmacnia swoje siły w obwodzie graniczącym z Polską i Litwą.","Rządowy dziennik „Rosyjskaja Gazieta” podał, że dywizja zmechanizowana miałaby zostać sformowana w ramach działającego już 11. korpusu armijnego obrony wybrzeża. Zdaniem dziennika wzmocnienie sił jest odpowiedzią na zwiększoną obecność wojsk NATO w pobliżu granic Rosji. Część analityków wojskowych ze względu na koncentrację różnego rodzaju formacji wojskowych w tym regionie nazywa Kaliningrad „nadbałtycką twierdzą”. Eksperci Sojuszu Północnoatlantyckiego wielokrotnie zwracali uwagę na rozmieszczanie w obwodzie kaliningradzkim nowych formacji obrony wybrzeża, obrony powietrznej, wojsk desantowych oraz zwiększanie liczebności Floty Bałtyckiej. Eksperci przypominają także, że w tym rejonie Rosja rozmieściła stacje radiolokacyjne działające w ramach systemu wczesnego ostrzegania i kompleksy rakietowe S-400 oraz Iskander. Te ostatnie, zdaniem części wojskowych, mogą przenosić głowice jądrowe.",,
Józwiak: nietykalni dotychczas sędziowie będą mogli być wymieniani,"– Dotychczas nietykalni sędziowie będą mogli być wymieniani. I prezes Sądu Najwyższego Małgorzata Gersdorf jest klasycznym przykładem mentalnych patologii wśród sędziów. Na sądy trzeba patrzeć systemowo, bo czynnik ludzki jest zawsze słaby. Prawo i Sprawiedliwość musi się liczyć z tym, że wygrywający następne wybory pójdzie tą samą drogą – stwierdził w programie „Gość poranka” poseł Kukiz'15 Bartosz Józwiak.","Sejm uchwalił w czwartek nową ustawę o Sądzie Najwyższym autorstwa posłów PiS, która przewiduje m.in. możliwość przeniesienia obecnych sędziów Sądu Najwyższego w stan spoczynku. Opozycja, według której ustawa jest niekonstytucyjna, apeluje o weto prezydenta. Za ustawą głosowało 235 posłów, przeciw było 192, 23 wstrzymało się od głosu. Nową regulację o SN poparli posłowie PiS; przeciw były: PO, Nowoczesna i PSL. Podzielony był klub Kukiz'15 – część posłów wstrzymała się od głosu, część zagłosowała przeciw ustawie. Teraz trafi ona do Senatu.",,
Ministerstwo Sprawiedliwości kwestionuje uchwałę SN: Wydana z rażącym naruszeniem prawa,"Uchwała Sądu Najwyższego została wydana z rażącym naruszeniem prawa, wbrew obowiązującym przepisom – tak resort sprawiedliwości odniósł się do czwartkowej uchwały SN. Sprawa dotyczy udziału w składach sędziowskich osób wyłonionych przez KRS w nowym składzie i statusu takich sędziów. „Istota sporu polega na tym, że żaden Sąd nie może badać, a tym bardziej kwestionować nominacji sędziowskich, ani ustaw regulujących statusu sędziów i sposobu  wyboru kandydatów” – stwierdzono w komunikacie ministerstwa.","W czwartek Izby Karna, Cywilna i Pracy Sądu Najwyższego podjęły uchwałę dotyczącą udziału w składach sędziowskich osób wyłonionych przez KRS w nowym składzie i statusu takich sędziów.  „Nienależyta obsada sądu występuje wtedy, gdy w składzie sądu znajduje się osoba wyłoniona na sędziego przez Krajową Radę Sądownictwa w obecnym składzie” – wynika z tej uchwały. Uchwała nie ma zastosowania do orzeczeń wydanych przez sądy przed dniem jej podjęcia.  Ministerstwo Sprawiedliwości wydało w czwartek oświadczenie dotyczące tej uchwały.  „Uchwała z mocy prawa jest nieważna. Została wydana z rażącym naruszeniem prawa. Narusza art. 179, art. 180 ust. 1 oraz art. 10 Konstytucji RP. Wbrew obowiązującym przepisom ustawowym Sąd Najwyższy podjął uchwałę w postępowaniu w sprawie podważenia statusu sędziów powołanych z udziałem obecnej Krajowej Rady Sądownictwa” – napisał resort sprawiedliwości w oświadczeniu.  MS przypomina też, że wspomniane postępowanie uległo zawieszeniu z mocy prawa dzień wcześniej – 22 stycznia 2020 r., z chwilą wszczęcia przed Trybunałem Konstytucyjnym sporu kompetencyjnego między SN a Sejmem i Prezydentem RP.  MS w oświadczeniu wydanym w czwartek zakwestionowało uchwałę SN, uznając ją za nieważną. „Do czasu orzeczenia przez Trybunał Konstytucyjny nie wolno podejmować działań w tej sprawie. Uchwała SN jest więc z mocy prawa nieważna” – napisał resort. „Zgodnie z Ustawą o organizacji i trybie postępowania przed Trybunałem Konstytucyjnym wszczęcie sporu kompetencyjnego powoduje zawieszenie z mocy prawa postępowania przed Sądem Najwyższym. Wszystkie czynności Sądu w okresie zawieszenia są nieważne. Do czasu orzeczenia przez Trybunał Konstytucyjny nie można podejmować żadnych działań w sprawie. Strona sporu nie może sama oceniać, czy do sporu doszło. Konstytucja przyznała to uprawnienie jedynie Trybunałowi Konstytucyjnemu” – podkreśliło MS.  Jak stwierdził resort, „istota sporu polega na tym, że żaden Sąd nie może badać, a tym bardziej kwestionować nominacji sędziowskich, ani ustaw regulujących statusu sędziów i sposobu wyboru kandydatów”.   „Sąd Najwyższy nie może zatem wkraczać w kompetencje Krajowej Rady Sądownictwa, Prezydenta RP ani Sejmu, a idąc dalej, nawet Trybunału Konstytucyjnego, który sprawą KRS się już zajmował i uznał aktualne brzmienie ustawy za zgodne z konstytucją. Postępowanie przed SN należało zawiesić także dlatego, że przed TK rozpoznawana jest sprawa dotycząca przepisu kodeksu postępowania cywilnego, którego dotyczy ta uchwała (tj. art. 379 pkt 4 kpc)” – dodaje resort sprawiedliwości.  „Uchwała składu trzech izb Sądu Najwyższego jako niezgodna z prawem nie wywołuje skutków prawnych. SN nie jest uprawniony do badania i oceny, czy udział w składzie sędziego sądu powszechnego, wojskowego lub Sądu Najwyższego, powołanego na stanowisko sędziego przez prezydenta RP na wniosek KRS po 2018 r., powoduje nieważność postępowania. Żaden organ, także sądowy, nie może bowiem kwestionować powołania i inwestytury sędziego” – podkreślono.Ponadto – zauważa MS – po wejściu w życie ustawy z 20 grudnia 2019 r., gwarantującej konstytucyjny porządek w wymiarze sprawiedliwości i usprawniającej pracę sądów, uchwała SN tym bardziej stanie się bezprzedmiotowa. „Nowa ustawa usuwa bowiem pojawiające od niedawna wątpliwości dotyczące możliwości kwestionowania statusu sędziów powołanych przez Prezydenta RP. Stwierdza niedopuszczalność takich czynności, zgodnie z orzecznictwem Naczelnego Sądu Administracyjnego oraz Trybunału Konstytucyjnego” – twierdzi MS. W posiedzeniu nie uczestniczyli sędziowie z Izby Dyscyplinarnej i Izby Kontroli Nadzwyczajnej SN oraz siedmioro sędziów z Izby Cywilnej SN. Wszyscy oni zostali wyłonieni w postępowaniach prowadzonych już przed obecnym składem KRS. Na posiedzeniu nie stawił się przedstawiciel prokuratury.  W środę marszałek Sejmu Elżbieta Witek skierowała do Trybunału Konstytucyjnego wniosek o rozstrzygnięcie sporu kompetencyjnego między Sejmem a Sądem Najwyższym oraz prezydentem RP a SN. Chodzi m.in. o przepisy konstytucji odnoszące się do podziału władz i powoływania sędziów. Prezes TK Julia Przyłębska przekazała, że w związku ze wszczęciem przez Trybunał postępowania z wniosku marszałek Sejmu czwartkowe posiedzenie trzech Izb SN – z mocy ustawy – uległo zawieszeniu.  Z kolei prezes Gersdorf w piśmie do prezes TK napisała w czwartek, że „nie ma sporu kompetencyjnego między Sejmem i prezydentem a Sądem Najwyższym”. Julia Przyłębska odpowiedziała w piśmie do I prezes, że pismo Gersdorf jest bezprzedmiotowe, a zawieszenie posiedzenia trzech Izb SN następuje z mocy prawa.",,
Ponad 30 supernowoczesnych F-35 w polskiej armii. Wkrótce decyzje,"– To będzie ważne wydarzenie, ważna data w historii naszego kraju (...). To porozumienie jest na miarę wydarzenia, jakim 20 lat temu było wejście Polski do Sojuszu Północnoatlantyckiego – podkreślił szef MON Mariusz Błaszczak po spotkaniu z doradcą prezydenta USA Johnem Boltonem. Błaszczak zapowiedział w ten sposób ogłoszenie w środę przez prezydentów obu państw porozumienia w sprawie zwiększenia obecności amerykańskich wojsk w Polsce. Szef MON mówił również o zakupie przez Polskę myśliwców F-35.","Prezydent Andrzej Duda udał się we wtorek po południu do USA, gdzie w środę rozpocznie kilkudniową wizytę. W Białym Domu będzie rozmawiał z prezydentem Donaldem Trumpem m.in. o zwiększeniu obecności wojsk amerykańskich w Polsce; planowane jest ogłoszenie porozumienia politycznego w tej sprawie. Od poniedziałku w USA przebywa już szef MON. Rozmowy, które Błaszczak prowadzi m.in. w Waszyngtonie, dotyczą zwiększenia obecności wojsk amerykańskich w Polsce. – Rezultaty naszych negocjacji poznamy już jutro, kiedy prezydenci ogłoszą opinii publicznej ustalenia – zapowiedział Błaszczak po wtorkowym spotkaniu z Boltonem, który jest doradcą prezydenta USA ds. bezpieczeństwa narodowego. Podkreślił również, że „inwestycje w infrastrukturę będą inwestycjami służącymi nie tylko wojsku amerykańskiemu, ale przede wszystkim wojsku polskiemu”. – Chodzi nam o interoperacyjność, chodzi nam o współpracę wojska polskiego z wojskiem Stanów Zjednoczonych. To jest droga zapewniająca Polsce bezpieczeństwo – zaznaczył Błaszczak. – Czekamy z niecierpliwością na jutrzejsze spotkanie prezydenta Andrzeja Dudy z prezydentem Donaldem Trumpem – dodał. Minister obrony powiedział, że kupno amerykańskich samolotów myśliwskich F-35 jest w pełni uzasadnione. Minister, który składa wizytę w Stanach Zjednoczonych, podkreślił, że nowe samoloty zwiększą bezpieczeństwo kraju. – Moja decyzja, by zastąpić postsowieckie samoloty samolotami najnowszymi jest decyzją uzasadnioną. Dziwię się, że moi poprzednicy zwlekali z podjęciem takich decyzji – powiedział. Ministerstwo Obrony Narodowej złożyło list ofertowy w sprawie zakupów myśliwców najnowszej generacji F-35. Minister Błaszczak powiedział, że w pierwszej fazie jesteśmy przygotowani na zakup 32 tych myśliwców.",,
Uchodźca szykował zamach na kościół,W USA aresztowano syryjskiego uchodźcę pod zarzutem terroryzmu. Mężczyzna podejrzany jest o planowanie ataku na kościół w Pensylwanii w imieniu Państwa Islamskiego – poinformował amerykański Departament Sprawiedliwości.,"Według władz Mustafa Mousab Alowemer, który przybył do USA z Syrii jako uchodźca w 2016 roku, planował atak bombowy na kościół w dzielnicy North Side w Pittsburghu. – 21-latek planował przeprowadzić w imieniu Państwa Islamskiego atak na kościół, w którym mógłby zabić i ranić wielu ludzi – powiedział przedstawiciel FBI Michael McGarrity.– Federalne Biuro Śledcze bardzo poważnie traktuje ataki na kościoły i inne instytucje religijne, a my wykorzystamy wszystkie środki, aby powstrzymać ataki terrorystyczne przeciwko nim – zapewnił McGarrity.Podejrzany rzekomo ujawnił dokumenty instruktażowe dotyczące użycia materiałów wybuchowych mężczyźnie, którego uważał za sympatyka Państwa Islamskiego, a który w rzeczywistości był działającym pod przykryciem agentem FBI. Syryjczyk miał także przygotować szczegółowy plan ataku, do którego miało dojść w lipcu, oraz mapę okolicy, w której znajduje się kościół, z zaznaczonymi drogami dojazdowymi.",,
Zagrożenie koronawirusem: radny apeluje o pilne informacje,O pilne udzielenie informacji dotyczących stanu przygotowania władz województwa mazowieckiego i mazowieckich szpitali do przeciwdziałania zagrożeniu koronawirusem z Wuhan zaapelował do marszałka województwa mazowieckiego Adama Struzika radny sejmiku Artur Czapliński (PiS). Złożył on interpelację zawierającą pięć pytań na ten temat.,"Jak pisze Czapliński, interpelację składa w związku z niepokojącymi informacjami na temat zagrożenia epidemiologicznego związanego z rozprzestrzenianiem się koronawirusa w Chinach. Radny prosi o pilne informacje dotyczące stanu przygotowania mazowieckich szpitali do walki z ewentualnym zagrożeniem. Pytania dotyczą tego, jak szpitale i oddziały zakaźne przygotowują się na przeciwdziałanie i leczenie w sytuacji zagrożenia, ile miejsc szpitalnych przewidziano na ewentualne przyjęcie chorych pacjentów, czy istnieją procedury działania władz województwa na wypadek wykrycia wirusa oraz czy województwo ma w planach podjęcie adekwatnych działań we współpracy ze służbami rządowymi mające na celu zabezpieczenie zdrowia i życia obywateli.",,
Szef NIK Marian Banaś wydał oświadczenie,"– Byłem gotów złożyć urząd prezesa NIK – ogłasza Marian Banaś w specjalnym oświadczeniu, które znalazło się na stronie NIK.","– Wobec pojawiających się w mediach różnych doniesień związanych z moją działalnością, ale przede wszystkim powodowany troską o przyszłość NIK, pragnę oświadczyć, że byłem gotów złożyć urząd prezesa NIK. Z przykrością stwierdziłem jednak, że moja osoba stała się przedmiotem brutalnej gry politycznej – zaczyna swoje oświadczenie Banaś. Banaś podkreślił, że NIK jest jedną z najważniejszych urzędów państwowych  i cieszy się niekłamanym autorytetem. Powiedział, że jako prezes nie może pozwolić, by stała się przedmiotem politycznych rozgrywek i targów. Ocenił, że wątpliwości związane z jego przeszłością są kłamliwe i krzywdzące.  Zadeklarował ponownie, że jest gotów odpowiedzieć na wszystkie pytania śledczych.  – Jeśli zajdzie taka potrzeba, jestem gotów zrzec się immunitetu prezesa NIK – powiedział. Stwierdził, że będzie stawał w obronie dobrego imienia swojego i rodziny. – W poczuciu odpowiedzialności za NIK będę kontynuował powierzoną mi przez parlament misję – podsumował Banaś.",,
Timmermans do unijnych ministrów: Polska musi zrobić więcej,"Jest postęp w rozmowach z Polską ws. praworządności, ale potrzebne są dalsze działania – ocenił wiceszef Komisji Europejskiej Frans Timmermans. Minister ds. europejskich Konrad Szymański deklarował gotowość dalszych zmian, ale nie pod presją międzynarodową.","– Robimy postępy. Istnieje wyraźna chęć po obu stronach, żeby to kontynuować. Musimy kontynuować ten dialog, żeby osiągnąć bardziej konkretne postępy. Zachęcamy polskie władze, żeby kontynuowały (ten kierunek) z nami – mówił na konferencji prasowej po spotkaniu unijnych ministrów w Luksemburgu Timmermans.W dyskusji na temat Polski wypowiedziały się wszystkie państwa członkowskie, w zdecydowanej większości wspierając dialog, który prowadzi z Polską Komisją. Z nieoficjalnych informacji ze źródeł dyplomatycznych wynika, że Francja i Niemcy wskazywały, iż praworządność to kwestia zasadnicza, a konkretne rezultaty rozmów są konieczne. Kilka krajów członkowskich mówiło też o wpływie praworządności na wspólny rynek UE. Po stronie Warszawy opowiedziały się Węgry.  „Solidne rozwiązanie” Timmermans – według relacji dyplomatów – za zamkniętymi drzwiami oświadczył, że przyjęte przez polski parlament ustawy sądowe nie rozwiązują problemów, na jakie wskazała KE. Mówił, że potrzebne jest „solidne rozwiązanie”. Zwrócił się też do bułgarskiej prezydencji, żeby na następnym posiedzeniu Rady UE ds. ogólnych sprawa Polski znowu została omówiona. Polski minister ds. europejskich Konrad Szymański, który przedstawiał na forum Rady UE informacje na temat przyjętych w poniedziałek przez parlament zmian, podkreślał, że na finalną ocenę wszystkich działań będzie czas, kiedy proces legislacyjny się skończy.Nowy ton– Jest nowy ton. Jest bardzo duża grupa państw, która wykorzystała tę okazję, aby pogratulować tych wszystkich wysiłków, które zostały podjęte za sprawą premiera Mateusza Morawieckiego, większości parlamentarnej, aby uznać, że to jest bardzo istotna zmiana, która daje możliwość na bardziej polubowne, mniej konfrontacyjne rozwiązanie tego sporu – podkreślił Szymański.Jak relacjonował, deklaracja premiera Morawieckiego, który mówił, że prawdopodobne jest wprowadzenie paru kolejnych zmian w reformie wymiaru sprawiedliwości, jest bardzo dobrze znana na forum UE. Zdaniem ministra czy do tego dojdzie, zależy teraz tylko i wyłącznie od partnerów europejskich. – Zwróciłem uwagę, że polski parlament nie może działać na pewno pod presją międzynarodową. Może z całą pewnością działać w duchu porozumienia i wzajemnego szanowania racji. To jest – moim zdaniem – politycznie kluczowe – oświadczył wiceszef MSZ.Jego zdaniem „biorąc pod uwagę to, co do tej pory działo się w parlamencie, są to sprawy, które już teraz mogły być załatwione”. To, że tak się nie stało – ocenił – wynika z tego, że „planowane uściślenia” muszą być przeprowadzone ze względów konstytucyjnych w inny sposób, niż wydawało się na początku. Nie wyjaśnił jednak konkretnie, co ma na myśli.Szymański zaznaczył, że Polska oczekuje szczegółowej oceny ze strony państw UE zmian przyjętych przez parlament, ale również – jeśli są jakieś wątpliwości – bardzo dokładnego zdefiniowania, gdzie leży problem.",,
Afera GetBack. Prokuratura pozywa Idea Bank,"Cywilny zespół prokuratorów, który zajmuje się aferą GetBacku, skierował pozew cywilny do Sądu Okręgowego w Warszawie w związku ze sprzedażą obligacji wrocławskiego windykatora – wynika z ustaleń „Dziennika Gazety Prawnej”.","Gazeta pisze, że sprawa dotyczy Idea Banku oraz Polskiego Domu Maklerskiego. Śledczy wnoszą o zasądzenie dla emerytki, która zakupiła trefne papiery, kwoty 380 tys. zł wraz z odsetkami.Według „DGP” pozew cywilny, który ma pomóc poszkodowanym szybciej odzyskać pieniądze, to rzadki ruch ze strony prokuratury.„Jak twierdzi nasz informator znający szczegóły śledztwa, będzie ich więcej. Dotychczas śledczy koncentrowali się na stawianiu zarzutów karnych w tej sprawie. Status podejrzanych w aferze ma już 49 osób, w tym byli prezesi, członkowie zarządu i pracownicy zarówno GetBacku, jak i sprzedającego jego obligacje bez stosownego zezwolenia Idea Banku” – napisano w dzienniku.",,
"PSL o poparciu Wałęsy: „Może ktoś z KO uznał, że warto ten gorący kartofel wrzucić w zielony ogródek”","– Mamy podejrzenie, choć może jest niesłuszne, że w związku z tą haniebną wpadką Lecha Wałęsy ws. Kornela Morawieckiego, być może ktoś ze sztabu KO doszedł do wniosku, że może ten gorący kartofel warto wrzucić w zielony ogródek. Ale na szczęście w ciągu dnia to poparcie zniknęło, więc jesteśmy już o to spokojni – powiedział w „Kwadransie politycznym” Marek Sawicki z PSL.","Polityk PSL komentował poparcie, jakiego na Facebooku udzielił ludowcom były prezydent Lech Wałęsa. Zwrócił się on do Platformy Obywatelskiej o zwolnienie go z danego publicznie słowa, że będzie głosował na PO; zadeklarował, że w tych wyborach chce wesprzeć prezesa Polskiego Stronnictwa Ludowego Władysława Kosiniaka-Kamysza.  – Nie było trwogi w tej sprawie  – powiedział Sawicki komentując wpis. Przyznał, że był zdumiony i o to poparcie jego partia nie zabiegała. – Bo w niedzielę prezydent Lech Wałęsa wspierał Koalicję Obywatelską, Grzegorza Schetynę, więc mamy podejrzenie, choć może jest niesłuszne, że w związku z tą haniebną wpadką Lecha Wałęsy ws. Kornela Morawieckiego, być może ktoś ze sztabu KO doszedł do wniosku, że może ten gorący kartofel warto wrzucić w zielony ogródek. Ale na szczęście w ciągu dnia to poparcie zniknęło, więc jesteśmy już o to spokojni – powiedział.",,
Gowin: Skład nowego rządu jest już w większości przesądzony,"Wicepremier Jarosław Gowin powiedział, że nie należy się spodziewać rewolucji, jeśli chodzi o skład nowego rządu. W jego ocenie będzie to rząd „kontynuacji i przyspieszenia”. Polityk odniósł się również do kwestii utrzymania 30-krotności składek ZUS.","Wicepremier, szef Porozumienia Jarosław Gowin pytany o skład nowego rządu, powiedział, że w ogromnej większości resortów sprawy personalne są już przesądzone, a o wszystkich decyzjach poinformuje przyszły premier. Zadeklarował, że szefem rządu będzie Mateusz Morawiecki. Wicepremier odniósł się również do kwestii składek ZUS. – W mojej ocenie ustalenia polityczne są jednoznaczne: 30-krotność składek na ZUS zostanie utrzymana. Wiąże się to jednak z koniecznością wprowadzenia zmian do budżetu na 2020 r. – podkreślił Gowin. Wyjaśnił, że „być może wiąże się to z koniecznością uwzględnienia jakiegoś niewielkiego deficytu budżetowego”. Zdaniem wicepremiera jest to jednak coś, za co warto zapłacić. W projekcie budżetu na 2020 r. założono zniesienie ograniczenia rocznej podstawy wymiaru składek na ubezpieczenia emerytalne i rentowe (30-krotność prognozowanego przeciętnego wynagrodzenia w gospodarce). W ocenie Gowina likwidacja 30-krotności oznaczałaby realne podniesienie podatków dla wolnych zawodów i dla najwyżej wykwalifikowanych specjalistów. Jak ocenia Gowin, w składzie rządu „nie należy się spodziewać rewolucji”. – W przypadku większości resortów będzie to kontynuacja programowa i personalna. Natomiast będzie to rząd kontynuacji i przyspieszania, bo są takie obszary, chociażby energetyka, sprawy gospodarcze, gdzie potrzebujemy intensyfikacji działań  – chociażby po to, aby zapewnić trwałe źródła finansowania dla rekordowo szerokich w skali Unii programów w społecznych  – powiedział wicepremier. Pytany, czy Porozumienie będzie miało więcej ministerstw, powiedział, że jego partia od początku negocjacji formułowała oczekiwania, żeby wziąć odpowiedzialność za dwa resorty. – Co prawda zmieniły się proporcje wewnątrz koalicji rządowej, natomiast uważamy, że solidarna współpraca w ramach Zjednoczonej Prawicy jest wartością nadrzędną –  przekonywał. Pytany, za które resorty będzie odpowiadało Porozumienie, Gowin powiedział, że przez ostatnie cztery lata Porozumienie brało odpowiedzialność za kwestie związane z gospodarką i innowacyjnością. – To są obszary, na których chcemy się skoncentrować - także w obliczu wielkich wyzwań, przed którymi stoi polska energetyka  – podkreślił. Gowin pytany, czy to on będzie dalej szefem resortu nauki, odpowiedział: „W ciągu paru tygodni ogłosi to pan premier Morawiecki”. Pytany, czy powstaną nowe ministerstwa, powiedział, że „wydaje się przesądzone, iż powstanie co najmniej jedno nowe ministerstwo, które weźmie na siebie ciężar odpowiedzialności za funkcjonowanie spółek skarbu państwa”.",,
Sondaż: PiS faworytem jesiennych wyborów do Sejmu,"Gdyby wybory do Sejmu odbyły się w najbliższą niedzielę wygrałoby PiS z poparciem 36 proc. Drugie miejsce zajęłaby PO (21,6 proc.) – wynika z sondażu pracowni Social Changes dla portalu wPolityce.pl.","„Partia Jarosława Kaczyńskiego według sondażu cieszy się poparciem niemal 36 proc. badanych, co oznacza wzrost o 0,9 punktu w porównaniu z poprzednim badaniem. Stabilne poparcie utrzymuje Platforma Obywatelska, na którą oddałoby głos 21.6 proc. badanych - o 0.6 punktu proc. mniej niż w w poprzednim badaniu” – czytamy na portalu. Jak podaje wPolityce.pl na Wiosnę Roberta Biedronia w wyborach do parlamentu chce głosować 14,2 proc. badanych. Jest to wzrost o 1,5 proc. Poparcie dla Kukiz'15 utrzymuje się bez zmian i wynosi 8,1 proc. „Do Sejmu weszłoby także SLD z poparciem 5,7 proc. W poprzednim badaniu Sojusz wskazało 5,1 proc. badanych” – podano. Wyborczego progu - według sondażu Social Changes – nie przekracza PSL z poparciem 4,5 proc. Pozostałe partie nie przekroczyłyby progu wyborczego. Badanie zostało zrealizowane metodą CAWI (Computer Assisted Web Interview) na panelu internetowym. Zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków. W badaniu wzięło udział N=1102. Zostało zrealizowane w dniach 10-15 maja 2019 roku.",,
Powstaje serial o zasypanym przez lawinę hotelu w Abruzji,"Dwa tygodnie po wydobyciu ciała ostatniej z 29 ofiar lawiny, jaka zeszła na hotel w Abruzji we Włoszech, ogłoszono, że już trwają prace nad serialem telewizyjnym o tym tragicznym wydarzeniu. Ma on zostać wyemitowany w styczniu przyszłego roku, w jego rocznicę.","Składający się z czterech odcinków serial  „Lawina”, przedstawiający to, co stało się w luksusowym hotelu Rigopiano w rezultacie trzęsienia ziemi, zapowiedziała firma kierowana przez znanego włoskiego producenta filmowego Pietro Valsecchiego. Wyprodukował on wcześniej dla telewizji między innymi dwa filmy o Janie Pawle II z Piotrem Adamczykiem w roli głównej, a także fabułę o życiu obecnego papieża.   Zdjęcia do serialu rozpoczną się we wrześniu – poinformowano w wydanym komunikacie. Producenci ujawnili, że w pracach nad scenariuszem udział biorą też osoby, które doświadczyły tragedii w masywie Gran Sasso, a zatem ludzie wydobyci z gruzów, rodziny ofiar i ratownicy.   Przywołując tydzień obserwowanej przez światowe media akcji ratunkowej w gruzach zasypanego i zburzonego hotelu, w nocie podkreślono: „To były wydarzenia, które śledziliśmy z emocjami i zaangażowaniem, przy zmieniających się uczuciach: od obaw o los uwięzionych, ulgę z powodu uratowania ludzi po wzruszenie na wieść o ofiarach oraz podziw dla ratowników”.",,
Obama ostrzegł Brytyjczyków przed Brexitem,Po spotkaniu z królową Elżbietą II w Windsorze prezydent USA Barack Obama odbył rozmowę z premierem Wielkiej Brytanii Davidem Cameronem. Podczas konferencji prasowej zachęcał Brytyjczyków do pozostania w Unii Europejskiej.,"– Stany Zjednoczone chcą mieć w Wielkiej Brytanii silnego partnera. Najlepsze dla Zjednoczonego Królestwa jest bycie liderem silnej Europy. Unia Europejska zwiększa znaczenie Wielkiej Brytanii – przekonywał Obama.Na koniec kolejkiGospodarz Białego Domu ostrzegł, że ewentualny Brexit spowoduje, iż Wielka Brytania trafi na „koniec kolejki” państw, z którymi USA będą robić interesy. – Wspólny rynek daje jej duże korzyści gospodarcze. Stany Zjednoczone także korzystają na silnej gospodarce tak bliskiego sojusznika. Amerykanie chcą wpływu Wielkiej Brytanii na rozwój, wspólnie z Europą – mówił Obama.– Nie ma większego zwolennika specjalnej relacji Wielkiej Brytanii ze Stanami Zjednoczonymi niż ja. Nie czuję jednak, aby fakt członkostwa w Unii Europejskiej był jakimkolwiek ograniczeniem dla naszych relacji – wręcz przeciwnie – zapewnił Cameron.Problemy czyhająBrytyjski premier podkreślił również, że globalne wyzwania, które dotyczą obu państw, muszą być rozwiązywane na poziomie międzynarodowym. Zwrócił także uwagę na czyhające zagrożenia dla światowego ładu, m.in. ze strony terrorystów, kryzys migracyjny, konflikty na Bliskim Wschodzie i w Libii, a także problem rozbrojenia atomowego w Iranie i napięte relacje z Rosją w obliczu wojny na Ukrainie. Prezydent USA skomentował również procesy pokojowe w Syrii, wskazując że nie da się rozwiązać problemów w tym kraju bez politycznego porozumienia. Podkreślił, że zdaje sobie sprawę, iż oznacza to „zadawanie się z ludźmi, z którymi się nie zgadza”.Elżbieta II skarbemObama złożył również życzenia królowej Elżbiecie II, która w czwartek obchodziła 90. urodziny. Nazwał monarchinię „skarbem nie tylko Brytyjczyków, ale całego świata”. Z królową spotkał się przed wizytą u Camerona. Po lądowaniu przed zamkiem Windsor, gdzie został przyjęty, przejechał z królową odcinek samochodem terenowym. Kierowcą był mąż Elżbiety książę Filip.Referendum dotyczące dalszego członkostwa Wielkiej Brytanii w Unii Europejskiej zaplanowano na 23 czerwca. Sondaże wskazują, że w tej kwestii wyborcy są podzieleni niemal po równo.",,
PiS bierze prawie połowę mandatów do PE. Najnowszy sondaż wyborczy,"PiS może liczyć na 35 proc. poparcia w wyborach do Parlamentu Europejskiego, a Koalicja Europejska na 23 proc. – tak wynika z sondażu Kantar Polska dla tygodnika „Polityka”.","Według sondażu szansę wejścia do Parlamentu Europejskiego mają jeszcze Wiosna z 8-proc. poparciem, Kukiz′15 z 6 proc. i Konfederacja (Janusz Korwin-Mikke i narodowcy) z 5 proc. Z badania wynika, że 21 procent pytanych deklarujących udział w wyborach wciąż nie wie, na którą partię zagłosuje.  „Polityka” wyliczyła, że taki wynik głosowania dałby PiS 24 mandaty w PE. To niemal połowa z 51 miejsc dla naszych europosłów przy założeniu, że nie dojdzie do brexitu.  Koalicja Europejska mogłaby liczyć na 16 mandatów, Wiosna – na 5, Kukiz′15 – 4, a Konfederacja – na 2.",,
„Gazeta Wyborcza” wzywa do obalenia Grzegorza Schetyny,"– W polityce władzy nikt nie daje. W polityce władzę się bierze. (…) Jeśli młodzi liderzy Koalicji Obywatelskiej nie podejmą teraz wyzwania (…), sprawią, że obóz demokracji przegra czwarte kluczowe wybory – mówi Jarosław Kurski, zastępca redaktora naczelnego „Gazety Wyborczej”. Dziennikarz nazwał wynik KO w ostatnich wyborach „katastrofą”.","– Zamiast jęczeć „Tusku musisz”, lepiej tworzyć przyjazne warunki dla jego decyzji. Wiadomo natomiast jak jest z negatywnym elektoratem Grzegorza Schetyny. To zostało sprawdzone niestety po wielokroć – mówi Kurski.  Jak dodaje, w ostatnich wyborach PiS poprawił swój wynik o 2 mln głosów, PSL i SLD po ok. 600 tys., a KO „o marne 200 tys.”  – To katastrofa, zwłaszcza gdy zważy się na wielkość innych partii – podsumowuje. – W polityce władzy nikt nie daje. W polityce władzę się bierze. Gdy młody Tusk przegrał wybory z Bronisławem Geremkiem, wyszedł z Unii Wolności i założył Platformę Obywatelską. Sam wziął władzę – mówi. Jego zdaniem, jeśli młodzi politycy PO nie przejmą władzy, „sprawią, że obóz demokracji przegra czwarte kluczowe wybory”.",,
Pastor Brunson przybył do Waszyngtonu. Donald Trump liczy na poprawę stosunków z Turcją,"Uwolnienie amerykańskiego pastora Andrewa Brunsona, który przez dwa lata był przetrzymywany w Turcji, jest „ogromnym krokiem” w kierunku poprawy stosunków z tym krajem – powiedział rezydent USA Donald Trump. Andrew Brunson w sobotę przybył do Waszyngtonu na spotkanie z Trumpem.","„Z tureckiego więzienia do Białego Domu w 24 godziny, to całkiem nieźle” – zażartował Donald Trump na początku konferencji prasowej po spotkaniu z Brunsonem w Gabinecie Owalnym.Prezydent USA zaprzeczył, jakoby w sprawie uwolnienia pastora zawarł z Turcją umowę. – Jedyną rzeczą, jeśli można to nazwać układem, jest kwestia psychologiczna. Myślę, że mamy szansę naprawdę poprawić nasze relacje z Turcją – powiedział Trump.Na poprawę obustronnych stosunków liczy także turecki prezydent Recep Tayyip Erdogan. „Szanowny Panie Prezydencie, jak zawsze podkreślałem, sądownictwo tureckie w sprawie pastora podjęło decyzję niezależnie – napisał Erdogan na Twitterze – Mam nadzieję, że Stany Zjednoczone i Turcja będą kontynuowały współpracę jako sojusznicy i będą walczyć razem z terroryzmem”.",,
Transseksualiści będą mogli pracować w polskim wojsku,Transseksualizm nie będzie już powodem do stwierdzenia niezdolności do służby wojskowej – przewiduje projekt rozporządzenia ministra obrony. Został on opublikowany przez Rządowe Centrum Legislacji.,"Poprzednie rozporządzenie z 2004 r. utraciło moc z początkiem bieżącego roku w związku z nowelizacją ustawy o powszechnym obowiązku obrony. Projekt - dzięki zmianom w orzecznictwie o zdolności do służby - ma także zapewnić  „płynne formowanie brygad Wojsk Obrony Terytorialnej”, której żołnierze pełnia służbę czynną.Unijne wytyczneProjektowane rozporządzenie ma ponadto dostosować przepisy do wytycznych raportu Europejskiej Komisji przeciwko Rasizmowi i Nietolerancji (ECRI) na temat Polski. Raport – jak przypomniano w uzasadnieniu –  „zawierał szereg szczegółowych zaleceń wobec władz Polski, które powinny zostać zrealizowane przed kolejną procedurą monitoringową ECRI”.– Komisja poleciła przygotowanie i przedłożenie parlamentowi projektów przepisów lub nowelizacji istniejących regulacji w celu zagwarantowania w polskim prawie równości i godności osób LGBT we wszystkich sferach życia.  Analiza aktualnego stanu prawnego wskazała, iż dla realizacji wskazanych przez Komisję celów niezbędna jest zmiana zapisów dotyczących orzekania o zdolności do czynnej służby wojskowej, które w dotychczasowym brzmieniu wymieniają jako schorzenie/ułomność powodującą niezdolność do czynnej służby wojskowej transseksualizm – podkreślono w uzasadnieniu.W załączniku do poprzedniego rozporządzenia transseksualizm występował w tej samej rubryce co obojnactwo. W nowym projekcie transseksualizmu już nie ma. – Jestem bardzo pozytywnie zdziwiona, że PiS w tej kwestii stara się postępować zgodnie z trendami, jakie obowiązują w UE – powiedziała Anna Grodzka, współfundatorka fundacji Trans-Fuzja, która przed kilku laty występowała w tej sprawie do MON. – To jest dopiero projekt, nie wiadomo, jaki będzie efekt końcowy. Mam nadzieję, że to prawo, które przeciwdziała dyskryminacji grupy osób, zostanie uchwalone – dodała Grodzka.Oszczędności na badaniach Projekt zawiera również zapis umożliwiający wykonywanie przez wojskowe pracownie psychologiczne badań psychologicznych na rzecz wojskowych komisji lekarskich. Ma to pozwolić na oszczędności, ponieważ za badania zlecone wojskowym pracowniom wojskowe komisje lekarskie nie będą musiały płacić komercyjnym podmiotom zewnętrznym. Autorzy argumentują też, że wojskowe pracownie psychologiczne jako jednostki organizacyjne MON zapewniają właściwą ochronę informacji wrażliwych dla resortu oraz osób badanych.",,
Mularczyk: Sprawa reparacji będzie kontynuowana,"W obecnej kadencji Sejmu nie powołano parlamentarnego zespołu ds. reparacji wojennych. Ale Arkadiusz Mularczyk (PiS) zapewnił, że sprawa reparacji będzie kontynuowana, choć kwestią otwartą pozostaje, na jakim szczeblu teraz będą toczyć się prace. Trwa tłumaczenie raportu, nie ma daty publikacji.","W wykazie zespołów parlamentarnych IX kadencji brak jest zespołu ds. reparacji wojennych. Zespół taki działał w Sejmie poprzedniej kadencji, a na jego czele stał poseł Mularczyk. Zadaniem zespołu było opracowanie raportu dotyczącego strat Polski poniesionych w wyniku II wojny światowej.  W połowie roku Mularczyk podsumowywał prace swoje zespołu. Mówił wówczas, że raport ws. strat wojennych Polski będzie gotowy na 1 września, a wysokość strat została oszacowana na ponad 850 mld dolarów.  Mularczyk pytany, czy w obecnej kadencji Sejmu będzie działał parlamentarny zespół ds. reparacji wojennych, odparł, że zespół „jeszcze nie został powołany”. – Jesteśmy przed decyzją co do zakresu i obszaru, w jakim (praca) będzie kontynuowana. Na chwilę obecną jeszcze zespół nie jest powołany, natomiast sprawa reparacji będzie w tej kadencji prowadzona czy realizowana – zapewnił.  Dopytywany, czy zatem decyzja polityczna ws. ponownego powołania zespołu już zapadła i wznowienie prac jest tylko kwestią czasu, odparł, że nie chciałby teraz tego deklarować. – Sprawa reparacji wojennych będzie w tej kadencji kontynuowana i prowadzona, natomiast jest kwestią otwartą, czy to będzie w parlamencie i na jakim szczeblu w parlamencie – powiedział Mularczyk. Na pytanie, kiedy raport zostanie przedstawiony odparł jedynie, że nastąpi to wtedy, kiedy będzie już gotowy cały raport oraz tłumaczenia. – Trudno publikować go tyko w języku polskim w sytuacji, gdy ten raport wywoła dyskusję na świecie – powiedział Mularczyk.  Pytany, czy w PiS jest jakaś koncepcja, kiedy raport mógłby zostać opublikowany odparł, że nie chce składać takich deklaracji. – To jest uzależnione od ukończenia raportu i od decyzji politycznej o charakterze i miejscu publikacji – zaznaczył Mularczyk.  Parlamentarny zespół ds. oszacowania wysokości odszkodowań należnych Polsce od Niemiec za szkody wyrządzone w trakcie II wojny światowej powstał pod koniec września 2017 r. z inicjatywy PiS.  Zgodnie z opinią Biura Analiz Sejmowych - o którą wnioskował Mularczyk - zasadne jest twierdzenie, że Rzeczypospolitej Polskiej przysługują wobec Republiki Federalnej Niemiec roszczenia odszkodowawcze, a twierdzenie, że roszczenia te wygasły lub uległy przedawnieniu jest nieuzasadnione. Polskie władze wielokrotnie w ostatnim czasie zapowiadały, że będą się domagać od Niemiec reparacji wojennych, gdyż, jak wyjaśniano, sprawa ta nie została po II wojnie światowej w należyty sposób załatwiona.  Niemiecki rząd stoi na stanowisku, że z punktu widzenia Berlina sprawa reparacji jest zamknięta.",,
"„Lubię, bo polskie”. Wręczono Nagrody Gospodarcze Polskiego Radia","Wręczono Nagrody Gospodarcze Polskiego Radia „Lubię, bo polskie”. Przyznano je w pięciu kategoriach. W tym roku z okazji stulecia odzyskania przez Polskę niepodległości przyznano specjalną nagrodę „Firma 100-lecia”, której laureatem został bank PKO Bank Polski.","W kategorii „Najlepszy polski produkt ekologiczny 2018” zwyciężyła firma Symbio Polska Żywność ekologiczna. Laureatem w kategorii „Najlepsza polska usługa 2018” została firma LINK4 za usługę „Kasa wraca”, w kategorii „Najlepszy polski produkt eksportowy 2018” triumfowała Fabryka Mebli „FORTE”, „Polskim produktem innowacyjnym 2018” został PKO Bank Polski za aplikację mobilną IKO, a „Polska Marka 2018” to firma Hortex.Nagrody wręczono podczas uroczystej gali w Muzycznym Studiu im. Agnieszki Osieckiej w Warszawie. Podczas uroczystości wystąpili artyści Studia Piosenki Teatru Polskiego Radia, którzy wykonali największe przeboje z repertuaru Czesława Niemena.Najważniejszym celem zorganizowanego przez Polskie Radio Rankingu „Lubię, bo polskie” jest promowanie polskich produktów i usług, a także wspieranie rodzimych przedsiębiorców, których praca, talent i zaangażowanie stoją u podstaw sukcesu krajowej gospodarki.",,
UOKiK wszczął postępowanie przeciw Allegro,"UOKiK wszczął postępowanie przeciwko platformie Allegro, gdyż podejrzewa, że faworyzowała własną działalność sprzedażową kosztem innych sprzedawców na platformie – poinformował prezes Urzędu Marek Niechciał na wtorkowej konferencji prasowej. Firma zaprzecza zarzutom.","Urząd zarzuca Allegro nadużywanie pozycji dominującej, co jest zabronione przez prawo antymonopolowe. Jak poinformowali przedstawiciele UOKiK, w sprawie tej wpływały liczne skargi, a wszczęcie trzy dni temu postępowania przeciw firmie poprzedziło 30 miesięczne postępowanie wyjaśniające. Jak poinformowano, UOKiK przeprowadził przeszukanie w siedzibie firmy.  Marek Niechciał wyjaśniał, że w zarzutach chodzi o wykorzystywanie sytuacji, że platforma pełni jednocześnie funkcję placu rynkowego oraz prowadzi własny sklep – Oficjalny Sklep Allegro. – Jeśli ma wiedzę, której inni nie mają i potrafi ją wykorzystać, to jest w lepszej sytuacji konkurencyjnej niż inni sprzedawcy. A ma do niej dostęp, bo jest organizatorem tego rynku – mówił.  Zarzuty dotyczą m.in. wykorzystywania informacji na temat funkcjonowania platformy (w tym dotyczące tzw. algorytmu trafności) niedostępnych dla innych sprzedawców do lepszego pozycjonowania i wyświetlania własnych ofert w wynikach wyszukiwania według kryterium trafności.   Ponadto –według UOKiK –niektóre funkcje sprzedażowe i promocyjne, np. banery, były dostępne tylko dla oficjalnego sklepu Allegro, a dla innych oferentów nie. Według Urzędu wskutek tych działań Allegro klienci mogli rzadziej wybierać produkty niezależnych sprzedawców niż własne oferty Allegro. Ich zdaniem sprawa jest precedensowa, więc postępowanie może trwać dosyć długo i nie wiadomo jeszcze, kiedy Urząd wyda decyzję w tej sprawie. Przedstawiciele Allegro zaprzeczają zarzutom Urzędu. Jak przekonywał rzecznik firmy Paweł Klimiuk, na Allegro prowadzi działalność 140 tys. firm, a Oficjalny Sklep Allegro, który wystartował w 2016 r., jest tylko jednym z nich i jego obroty nie sięgają 1 proc. obrotów na platformie.   – Trudno się zgodzić, że ten 1 procentowy udział jest w jakiś sposób zaburzający konkurencję. Klienci mają szereg narzędzi, które umożliwiają dowolne przeglądanie ofert. Tak samo sprzedawcy mają bardzo dużo różnych narzędzi, które umożliwiają im konkurowanie między sobą o uwagę klientów. Będziemy w ramach tego postępowania starali się przekonać Urząd do słuszności naszej opinii – powiedział dziennikarzom. Zaznaczył, że firma będzie w pełni współpracować z UOKiK.  Maksymalna kara, jaka grozi Allegro, to 10 proc. rocznych obrotów.  UOKiK podkreśla, że podobne sprawy prowadziły lub prowadzą organy antymonopolowe na całym świecie, wskazując jako przykład decyzję Komisji Europejskiej, która uznała, że Google nadużywał swojej pozycji na rynku wyszukiwarek internetowych poprzez promowanie innych oferowanych przez siebie produktów. Kara nałożona na koncern wyniosła 2,4 mld euro. KE oraz kilka innych krajów prowadzi obecnie podobne postępowania dotyczące podwójnej roli spółki Amazon.",,
Media: Brazylia wycofała się z paktu migracyjnego ONZ,"Brazylia wycofała się z oenzetowskiego paktu migracyjnego – podał w nocy z wtorku na środę Reuters, powołując się na pragnącego zachować anonimowość brazylijskiego dyplomatę, który jest bezpośrednio zaangażowany w tę sprawę.","Minister spraw zagranicznych Brazylii Ernesto Araujo powiedział w grudniu, czyli jeszcze przed zaprzysiężeniem na szefa dyplomacji, że jego celem jest wycofanie kraju z układu. Wyjaśnił, że porozumienie jest „niewłaściwym sposobem” na rozwiązanie kwestii związanych z migracją i państwa powinny ustalać własną politykę w tej kwestii. Araujo zapewnił, że Brazylia nadal będzie przyjmować uchodźców z sąsiedniej, dotkniętej potężnym kryzysem politycznym i gospodarczym Wenezueli, ale kluczową sprawą jest przywrócenie demokracji w tym kraju. MSZ odmówiło komentarza na temat wycofania się Brazylii z paktu. Brazylia była jednym ze 164 państw, które w grudniu w Marrakeszu zatwierdziły treść paktu migracyjnego. Wśród krajów, które nie były obecne na konferencji, znalazły się m.in. Stany Zjednoczone, Australia, Izrael, Polska, Czechy, Węgry, Austria, Włochy. Uważają one, że pakt spowoduje zwiększenie migracji.",,
„Płynące wieżowce”– zakazana miłość,"Historia o miłości i dojrzewaniu czy pierwszy polski film gejowski? „Płynące wieżowce” Tomasza Wasilewskiego, jeden z 14 filmów konkursowych festiwalu w  Gdyni, wzbudził wiele emocji. Dyskutowano jednak przede wszystkim o walorach artystycznych filmu, a nie o kwestiach obyczajowych.","Wasilewski w ub.r. pokazał w Gdyni swój pełnometrażowy debiut „W sypialni”  z  dobrą rolą Katarzyny Herman. „Płynące wieżowce”  objechały już wiele festiwali międzynarodowych, a  jego światowa premiera odbyła się na Tribeca Film Festival w Nowym Jorku. W  Karlowych Warach dostały nagrodę główną w konkursie  „East  of the West”, a na festiwalu T-Mobile Nowe Horyzonty we Wrocławiu – nagrodę publiczności.    –  Nigdy nie myśleliśmy o tym filmie jako o filmie gejowskim, filmie LGBT, to po prostu film psychologiczny,  w którym obecny jest wątek miłości homoerotycznej. To dramat o ludziach przede wszystkim, o emocjach, między młodymi i starszym pokoleniem  – mówił reżyser. W filmie są dość odważne sceny erotyczne rozgrywające się między dwoma mężczyznami. Pięknie fotografowane, nagie ciała grają w tym filmie ważną rolę.   Film opowiada historię  Kuby, studenta i pływaka, który szykuje się do międzynarodowych zawodów. Chłopak mieszka razem ze swoją dziewczyną w mieszkaniu matki. Jest zakochany. Jego świat zmienia się diametralnie, gdy poznaje Michała. Wtedy zaczyna czuć, że uczucia, które go ogarnia, nie da się porównać z niczym innym. W to, co dzieje się z Kubą i Michałem, wplata się dramat ich rodzin i Sylwi, dziewczyny Michała. Kuba musi przy tym uwolnić się od swojej nadopiekuńczej matki. Matka Michała sprawia z kolei osoby otwartej, postępowej. Życie każdemu z bohaterów robi test z tolerancji.   Jest w filmie doskonała scena, w której Michał przyznaje się podczas rodzinnej kolacji, że jest gejem. Jego słowa wpadają w próżnię, przy stole dalej toczy się dyskusja o alergiach i sprawach codziennych. Niewygodnych prawd się nie słyszy. Główne role zagrali Mateusz Banasiuk (Kuba) i Bartosz Gelner (Michał). W obsadzie są też m.in.: Marta Nieradkiewicz (Sylwia), Katarzyna Herman, Iza Kuna, Olga Frycz i Mirosław Zbrojewicz. Autorem zdjęć jest Jakub Kijowski. W kinach „Płynące wieżowce” można będzie zobaczyć w listopadzie.    –   Reżyser nas nie musiał przekonywać, przekonał nas scenariusz i poprzedni film, czyli „W sypialni”.  Decyzję podjęliśmy bardzo szybko  – mówili przedstawiciele producenta, czyli Alter Ego Pictures.   – Tomek  lubi i rozumie aktorów.  Najważniejsze w pracy reżysera jest właśnie porozumienie z aktorami. To była komfortowa sytuacja. Od momentu przeczytania scenariusza do realizacji filmu dużo pracowaliśmy. Bardzo interesowało go, to co mieliśmy do powiedzenia  – mówił Mateusz Banasiuk.      Reżyser wytłumaczył, skąd wziął się tytuł jego filmu:   –  Jako trzynastolatek, przyglądając się wieżowcom w Midtown, wymyśliłem tytuł „Płynące wieżowce”. Wtedy postanowiłem, że  nakręcę film pod tym właśnie tytułem.    W efekcie powstał film piękny wizualnie, przemyślany, dobrze zagrany, o industrialnym klimacie, lekko kontrowersyjny i mocno homoerotyczny.",,
"Połamali tabernakulum, ukradli hostię. Kolejny zbezczeszczony kościół we Francji",Kościół w 6-tys. miejscowości Tonnay-Charente w departamencie Charente-Maritime w zachodniej Francji został zbezczeszczony – poinformował biskup La Rochelle i Saintes. Do profanacji doszło w minioną sobotę.,"– Tabernakulum zostało połamane, hostia i monstrancja – skradzione – poinformował biskup La Rochelle i Saintes, Georges Colomb. – Posągi zostały rozbite, krzyż Chrystusa został obalony i odwrócony, figura św. Józefa niosącego Dzieciątko Jezus została ścięta. To obraza dla katolików – podkreślił hierarcha.Kościół w Tonnay-Charente został zbezczeszczony celowo. Nie chodzi o zwykłe włamanie czy kradzież – informują lokalni przedstawiciele kościoła katolickiego. – Do zdarzenia doszło w sobotę około godz. 18, na kilka minut przed przybyciem wiernych do kościoła – powiedział burmistrz miasta Eric Authiat. Lokalne władze złożyły prośbę do konserwatora zabytków o renowację kościoła.���� Charente-Maritime : L'église de Tonnay-Charente a été profanée https://t.co/tNR9bHQUrd— Actu17 (@Actu17) November 11, 2019 Kościół do czasu zakończenia śledztwa został zamknięty, a zaplanowane msze i pogrzeby – przeniesione do kościołów sąsiedniego miasta Lussant. Dochodzenie w sprawie zbezczeszczania kościoła w Charente-Maritime prowadzi policja w miejscowości Rochefort.",,
"Nowy sondaż: Duda i długo, długo nikt","Gdyby wybory prezydenckie odbyły się w najbliższą niedzielę prawie 45 proc. uprawnionych do głosowania wybrałoby Andrzeja Dudę, a niewiele ponad 23 proc. Małgorzatę Kidawę-Błońską – wynika z sondażu opublikowanego w piątkowym „Super Expressie”.","„Już za cztery miesiące wybory prezydenckie. I jak się okazuje, w wyścigu o pałac Andrzej Duda (48 l.) zostawia daleko w tyle swoją główną konkurentkę, czyli Małgorzatę Kidawę Błońską (63 l.). Urzędującego prezydenta od wygrania wyborów już w pierwszej turze dzieli zaledwie kilka punktów procentowych” – czytamy w „SE”. W badaniu przeprowadzonym w dniach 14-16 stycznia przez Instytut Badań Pollster 44,96 proc. respondentów zapytanych, na kogo głosowaliby, gdyby wybory odbyły się w najbliższą niedzielę, wskazało Andrzeja Dudę. Na obecną wicemarszałek Sejmu Małgorzatę Kidawę-Błońską głos oddałoby 23,11 proc. Badanych. Szymon Hołownia mógłby liczyć na poparcie 9,86 proc. wyborców, obecny eurodeputowany Robert Biedroń (Wiosna) – 9,09 proc., Władysław Kosiniak-Kamysz (PSL) – 7,86 proc. Na Krzysztofa Bosaka (Konfederacja) głosowałoby 5,12 proc. Badanie zrealizowano na próbie 1075 dorosłych Polaków.",,
Berlinale 2016: Srebrny Niedźwiedź dla Tomasza Wasilewskiego za „Zjednoczone Stany Miłości”,"Zwycięzcą 66. Międzynarodowego Festiwalu Filmowego Berlinale został w sobotę dokumentalny film włoskiego reżysera Gianfranco Rosiego „Fuocoammare”. O ogromnym sukcesie może mówić też polski reżyser Tomasz Wasilewski, który otrzymał Srebrnego Niedźwiedzia za najlepszy scenariusz. Wasilewski pokazał w Berlinie swój najnowszy film „Zjednoczone stany miłości”.","– Pokazujemy siebie, robimy filmy – wsadzamy w to całe swoje emocje i wysyłamy w świat – mówił TVP Wasilewski. – Otrzymanie nagrody za scenariusz to duże szczęście dla mnie – dodał. – To jest ukłon w stronę moich rodziców, którzy nie zawsze mieli łatwo, ale zawsze się wspierali i byli razem. To dzięki nim tak naprawdę tutaj stoję – powiedział. Film Wasilewskiego jest polsko-szwedzką koprodukcją. Bohaterkami, granymi przez Julię Kijowską, Magdalenę Cielecką, Dorotę Kolak i Martę Nieradkiewicz, są cztery kobiety z miasteczka na prowincji, które chcą zmienić swoje życie i próbują dopasować się do nowej sytuacji.– Od strony emocjonalnej akcja tego filmu mogłaby się toczyć współcześnie, bo każdy z nas kochał, cierpiał, przeżywał te wszystkie emocje, lecz wydaje mi się, że wtedy (w 1990 roku – red.) moje bohaterki miały inny wybór, miały mniejszy wybór – tłumaczył Wasilewski.Najlepszy aktor i aktorkaTunezyjczyk Majd Mastoura i Dunka Trine Dyrholm otrzymali Srebrnego Niedźwiedzia jako najlepszy aktor i aktorka na 66. festiwalu filmów Berlinale. Mastoura zagrał w filmie „Inhebbek Hedi”, a Dyrholm to odtwórczyni głównej roli w filmie „Kollektivet”. Srebrnego Niedźwiedzia przyznawanego za artystyczne osiągnięcia w dziedzinie zdjęć, montażu, muzyki i kostiumów otrzymał operator Mark Lee Ping Bing – poinformowało jury pod przewodnictwem Meryl Streep. Ping Bing jest autorem zdjęć do filmu „Crosscurrent” w reżyserii Yang Chao.",,
TK: Żaden sąd nie może ograniczać prawa łaski prezydenta RP,Przepisy Kodeksu postępowania karnego powinny wyraźnie wymieniać akt łaski prezydenta RP jako jedną z przesłanek do umorzenia lub niewszczynania postępowania karnego. Brak takiego zapisu jest niezgodny z konstytucją – orzekł we wtorek Trybunał Konstytucyjny.,"Trybunał rozpatrywał to zagadnienie na wniosek prokuratora generalnego. Zbigniew Ziobro skierował tę sprawę do sądu konstytucyjnego, po tym jak Sąd Najwyższy stwierdził, że prezydenckie prawo łaski może być stosowane wyłącznie wobec osób prawomocnie skazanych. We wtorek Trybunał Konstytucyjny odrzucił tę interpretację.Rozstrzygnięcie, które zapadło w SN, miało związek z ułaskawieniem Mariusza Kamińskiego. Prezydent Andrzej Duda podjął w listopadzie 2015 r. taką decyzję, mimo iż Kamiński nie został skazany prawomocnym wyrokiem sądu. Problem prawny dotyczy w związku z tym m.in. możliwości kasacji od umorzenia przez sąd sprawy wobec podsądnego, w przypadku zastosowania wobec niego aktu łaski przez prezydenta.Trybunał uznał, że przepisy odnoszące się do postępowań karnych są niekonstytucyjne „w zakresie, w jakim nie czynią aktu abolicji indywidualnej negatywną przesłanką prowadzenia postępowania”.TK rozpoznał sprawę w składzie pięciu sędziów. Zdanie odrębne do wyroku zgłosił sędzia Leon Kieres. Jego zdaniem Trybunał nie powinien zajmować się tą sprawą, tak jak i innymi licznymi lukami w prawie.Prokurator generalny uzasadniając swój wniosek do TK, napisał m.in., że „zastosowanie prawa łaski przez Prezydenta RP zobowiązuje sąd do zakończenia postępowania, i to niezależnie od etapu, na jakim się ono znajduje. Prezydenckie akty łaski są też ostateczne, trwałe i niewzruszalne, ich istotą jest brak nadzoru nad ich wykonywaniem”.",,
Francja: ktoś zdewastował katolicki cmentarz. Dziesiątki połamanych krzyży,Katolicki cmentarz został zdewastowany w święta wielkanocne w wiosce Saint-Julien-de-Cassagnas na południu Francji. Około 60 krzyży zostało złamanych i odwróconych do góry nogami – podaje portal midilibre.fr.,"Spacerujący z psem mężczyzna natrafił w poniedziałek rano przy bramie cmentarza na odwrócony krzyż. Wszedł na teren nekropolii, gdzie zauważył wiele przewróconych krzyży. Mężczyzna zaalarmował żandarmerię. Dochodzenie trwa; badane są wątki satanistyczne.   Na terenie Francji każdego dnia dochodzi do aktów wandalizmu w kościołach i na cmentarzach. Dochodzi do kradzieży, dewastacji, podpaleń, a nawet do profanacji hostii.",,
Poparcie dla Trzaskowskiego „zawarte przez cztery osoby”,"– Porozumienie zostało zawarte przez cztery osoby reprezentujące swoje partie, nie musiało być spisywane – powiedział w programie „Minęła dwudziesta” Paweł Rabiej. Poseł i członek zarządu Nowoczesnej, kandydat na wiceprezydenta Warszawy był dopytywany o porozumienie zawarte z Platformą Obywatelską w sprawie kandydata na prezydenta stolicy w wyborach samorządowych.","Wątpliwości rozmówców Rabieja wzbudziły słowa Katarzyny Lubnauer, w których dystansowała się od tego układu. – Rozumiem, że na razie mamy list intencyjny. Żadne ciała statutowe nie zatwierdziły koalicji z PO – tak wczoraj Lubnauer, wybrana dzisiaj na szefową partii, komentowała w rozmowie z RMF FM czwartkową deklarację PO i Nowoczesnej o wystawieniu wspólnego kandydata na prezydenta stolicy – Rafała Trzaskowskiego.  Paweł Rabiej, członek sejmowej Komisji weryfikacyjnej (do spraw usuwania skutków prawnych decyzji reprywatyzacyjnych dotyczących nieruchomości warszawskich) był również pytany, dlaczego zmienił stanowisko wobec kandydatury Trzaskowskiego na prezydenta Warszawy. Jeszcze niedawno krytykował decyzję Platformy Obywatelskiej o wystawieniu w wyborach w stolicy kandydatury Trzaskowskiego, byłego współpracownika obecnej prezydent Warszawy Hanny Gronkiewicz-Waltz. Rabiej, pytany o to, dlaczego Katarzyna Lubnauer – przewodnicząca klubu parlamentarnego do niedawna wiceprzewodnicząca partii była tym porozumieniem zaskoczona, odparł, że mandat do prowadzenia rozmów koalicyjnych posiadał Ryszard Petru (dziś utracił szefostwo w partii – red.). Polityk Nowoczesnej był proszony również o sprecyzowanie, jaką formę ma porozumienie Nowoczesna-PO. – To jest porozumienie, które jest ramowe. Zostało uzgodnione jak wiele rzeczy w polityce. Zostało publicznie ogłoszone. I jestem przekonany, że będzie kontynuowane, w formie pisemnej uznane przez zarząd – odpowiedział.  Polityk Nowoczesnej przekonywał, że „nie musiało być spisywane”. – Zostało zawarte przez cztery osoby reprezentujące swoje partie – podkreślił.  W czwartek liderzy Platformy Obywatelskiej i Nowoczesnej – Grzegorz Schetyna i Ryszard Petru, poinformowali, że Rafał Trzaskowski jest wspólnym kandydatem obu ugrupowań na prezydenta Warszawy, a w przypadku jego wygranej dotychczasowy kandydat Nowoczesnej – Rabiej zostanie zastępcą prezydenta stolicy.",,
„Historyczny triumf”. Czarnecki o pierwszych europarlamentarnych wyborach wygranych przez PiS,"– Pierwszy raz wygraliśmy wybory europejskie, to historyczny triumf Prawa i Sprawiedliwości – stwierdził europoseł PiS Ryszard Czarnecki w poniedziałek w radiowej Trójce. Jego zdaniem przyczyną sukcesu PiS jest wiarygodność rządu, który realizuje obietnice. Jak wynika z danych opublikowanych przez PKW, sam Czarnecki ma duże szanse, by zdobyć mandat europosła na kolejną kadencję.","Czarnecki pytany, czy wbrew temu, co podawał w niedzielę sondaż IPSOS, uzyska mandat do PE, odpowiedział: „Wydaje się, że tak”. – To jest mniej ważne, ważny jest historyczny triumf Prawa i Sprawiedliwości. Pierwszy raz wygraliśmy wybory europejskie – wcześniej dwa razy prezydenckie, dwa razy parlamentarne, ale europejskich nigdy – i to jest wielka sprawa – podkreślił.– Zdaje się, że mamy rekordową liczbę mandatów w historii wyborów europejskich w Polsce. Kiedyś PO miała 25, a my mamy teraz co najmniej 26 – dodał.Według Czarneckiego przewaga Prawa i Sprawiedliwości nad Koalicją Europejską jest „olbrzymia”, a przyczyną sukcesu jest „wiarygodność rządu, który realizuje obietnice”.– Widać, że (rząd) chce, aby Polacy, zwykli Polacy, byli beneficjentami gospodarczego sukcesu Polski (...) To się przekłada również na kieszenie Polaków. Polski rząd ma bardzo jasny program gospodarczy – wspierania własnego państwa w wymiarze ekonomicznym, własnych przedsiębiorców. Nie jesteśmy firmą usługową dla obcych. Chcemy wyrównać szanse wszystkich Polaków tak, żeby nie było lepszych i gorszych – powiedział europoseł PiS.Jak ocenił, wybory są zawsze plebiscytem – jeśli chodzi o poparcie dla rządu. – W Polsce ten plebiscyt rząd wygrał – oświadczył Czarnecki.",,
"„Platforma Obywatelska jest niewiarygodna w tym, co mówi”","– Jak można być wiarygodny ktoś, kto twierdził, że na 500+ w ogóle nie będzie pieniędzy? Potem, jak znalazły się pieniądze i  ludzie ocenili to pozytywnie, PO postanowiła  ten program rozszerzyć.  Zapewnia, że jak dojdzie do władzy, to na pewno go utrzyma – powiedział w programie „Gość poranka” Włodzimierz Czarzasty. Przewodniczący SLD mówił  m.in. o debacie ws. wotum nieufności wobec rządu Beaty Szydło oraz o najnowszych wynikach sondaży, który dają jego formacji 5,9 proc. poparcia.","Przewodniczący SLD podkreślał, że mimo napiętego grafiku i licznych podróży po powiatowych strukturach partii, znalazł czas, żeby wysłuchać debaty nad wotum nieufności wobec rządu PiS, do której doszło z inicjatywy Platformy Obywatelskiej.  Zwrot PO w stronę „rozdawnictwa”,  nakreślony w uzasadnieniu wniosku o wotum nieufności przez przewodniczącego Grzegorza Schetynę, nie zrobił na Czarzastym dobrego wrażenia.  „Wiemy, dlaczego PO Polacy odsunęli od władzy”  – Marnie się czuję, jak tego słucham. PiS nie jest wiarygodne w tym, co mówi. Za wiele rzeczy powinno dostać po nosie i dostaje. Niewiarygodna jest też PO, bo wiemy, dlaczego Polacy odsunęli ją od  władzy – przypominał Czarzasty. Sprawa emerytur   Pomysły wprowadzenia zmian do systemu emerytalnego, m.in. propozycję trzynastej emerytury, przewodniczący SLD uważa za niekonsekwentne. –  Sojusz Lewicy Demokratycznej zawsze uważał, że wiek emerytalny powinien być obniżony(...). Proponowaliśmy różne alternatywne rozwiązania –  40 lat pracy dla mężczyzny i 35 lat pracy dla kobiety. Platforma uważała, że wiek emerytalny powinien być podwyższony, bo z powodu starzejącego się społeczeństwa nie stać Polaków i Polski, by finansować wszystkie te grupy emerytalne – przypominał. „PO raczej ludziom zabierała pieniądze”    Czarzasty zastanawiał się też nad finansowaniem programów socjalnych oraz nad tym,  skąd PO ma zamiar  wziąć pieniądze np. na rozszerzenie 500+, skoro wcześniej politycy tej partii mówili, że pieniędzy nie ma.  – W rozdawnictwie pieniędzy PO nigdy nie była pierwsza, raczej ludziom zabierała pieniądze.  Jak mówiła, że będzie obniżała podatki,  wszyscy wiedzieli, że podatki będą podwyższane – skomentował.    Włodzimierz Czarzasty odniósł się też do najnowszego sondażu IBRiS.  SLD otrzymała w nim wynik, który wprowadziłby ja do parlamentu.  – Informacja sondażowa na pewno jest dobra – powiedział.   – 5,9 proc. to w miarę dobry wynik, ale wolałbym 10 proc., więc wychodzę ze studia i jadę znowu w trasę – zażartował.",,
"Kukiz’15 w koalicji z PiS lub PO. „Może być tak, że Schetynie zabraknie paru szabel”","– Może być też tak, że Grzegorzowi Schetynie zabraknie paru szabel i wtedy koalicjantem dla niego będzie Paweł Kukiz. To zależy od tego, kto przystanie na nasze propozycje – mówił w Polskim Radiu Tomasz Rzymkowski, poseł Kukiz’15. Polityk odniósł się do słów Pawła Kukiza, który powiedział, że odejdzie z polityki, jeśli w kolejnej kadencji nie będzie miał na nią wpływu.","Kukiz’15 nie jest już tak silnym ugrupowaniem politycznym jak jeszcze kilka miesięcy temu. Trzecia siła w Sejmie nie zdecydowała jeszcze, z kim może w przyszłości stworzyć koalicję.Zdaniem posła Tomasza Rzymkowskiego kierunki są dwa: Zjednoczona Prawica lub Platforma Obywatelska. Jak mówił w Polskim Radiu, wszystko zależy od tego, która strona przystanie na propozycje Kukiz’15, tj. – jak wyliczał – na zmiany systemowe: zmiana prawa wyborczego, wymiaru sprawiedliwości i funkcjonowania prokuratury. – Może być też tak, że Grzegorzowi Schetynie zabraknie paru szabel i wtedy koalicjantem dla niego będzie Paweł Kukiz. To zależy od tego, kto przystanie na nasze propozycje – mówił Rzymkowski. Gość Polskiego Radia 24 podkreślił, że warunkiem wejścia w koalicję rządową jest akceptacja propozycji programowych Kukiz’15, a nie podział stanowisk.– One nie będą dotyczyły obsadzania synekur w spółkach Skarbu Państwa, obsadzania ministerstw swoimi ludźmi – zaznaczał polityk.",,
Poroszenko dla CNN: Putin chce całej Ukrainy,"Prezydent Ukrainy Petro Poroszenko ostrzegł w wywiadzie dla CNN, że prezydent Władimir Putin chce, by „cała Ukraina"" stała się częścią ""rosyjskiego imperium”. – Rosyjska agresja całkowicie zniszczyła powojenny globalny system bezpieczeństwa – oznajmił.","W rozmowie ze znaną dziennikarką CNN Christiane Amanpour, w dniu obchodów 25-lecia niepodległości Ukrainy, Poroszenko powiedział, że Rosja „ma tylko jeden cel, aby świat był mniej stabilny i mniej bezpieczny”. – To całkowicie taka sama sytuacja jak rosyjskie bombardowania w Aleppo czy w Syrii – dodał.Ukraiński prezydent zaznaczył, że gdyby został zapytany w 2013 roku, czy możliwa jest „okupacja Krymu” przez Rosję, odparłby, że „nie jest to możliwe, ponieważ pewnej czerwonej linii Putin nie przekroczy”. W wywiadzie poruszony został także temat amerykańskich wyborów prezydenckich, w których „znaczącym tematem nieco zaskakująco stała się Ukraina”. Stało się tak za sprawą byłego szefa kampanii republikańskiego kandydata Donalda Trumpa, Paula Manaforta. Manafort agentem Janukowycza?Według mediów był on doradcą byłego prorosyjskiego prezydenta Wiktora Janukowycza. Narodowe Biuro Antykorupcyjne Ukrainy znalazło dowody, że Manafort był na tajnej liście płac rządu Janukowycza. Sam Manafort zaprzecza.W wywiadzie dla CNN Poroszenko zaznaczył, że wszelkie zarzuty wobec Manaforta czy jakiejkolwiek innej osoby powinny być wynikiem „niezależnego i transparentnego śledztwa”.Natomiast odnosząc się do kontrowersyjnych wypowiedzi Trumpa, który sygnalizował możliwość uznania rosyjskiej aneksji Krymu, Poroszenko oświadczył, że „liczy na odpowiedzialny wybór Amerykanów, niezależnie od tego, czy będzie to Republikanin czy Demokrata”.– Nie mam wątpliwości, że będziemy mieli poparcie obu partii po wyborach prezydenckich, które odbędą się w USA w listopadzie –  podkreślił Poroszenko.",,
Ruch Palikota chce zbliżyć młodych do polityki,"– Dajmy 16-latkom prawo głosowania, a osobom poniżej 30 roku życia 20 proc. miejsc na listach wyborczych – apelował na kongresie młodzieżówki Ruchu Palikota Michał Kabaciński. – Tylko młodzi ludzie mogą  walczyć z obłudą w polityce – przekonywał Janusz Palikot.","Kabaciński mówił na sobotnim kongresie Ruchu Młodych, że postulat przyznania 16-latkom czynnego prawa wyborczego wynika z potrzeby przybliżenia młodych do polityki. Obecnie czynne prawo wyborcze mają osoby, które ukończyły 18. rok życia. – Mówi się, że młoda osoba w wieku 16 lat nie będzie miała żadnego pomysłu, na kogo głosować, bo jest – powiem brzydko – głupia. To są kompletne bzdury – ocenił poseł.Janusz Palikot przekonywał z kolei, że „nie ma lepszego czasu do dyskutowania o wolności, o równości, o sprawiedliwości niż wtedy, gdy ma się 16 lat”. – Polityką zajmowałem się już mając 16 lat, wtedy był rok 80., Wałęsa przeskoczył przez płot w Gdańsku i my w Biłgoraju, gdzie mieszkałem i chodziłem do szkoły, bez przerwy, non stop politykowaliśmy – powiedział Palikot.Jak mówił, wiele osób obecnie „puka się w głowę”, mówiąc, że postulat przyznania 16-latkom prawa wyborczego to temat zastępczy i twierdzi, że „to się nigdy nie zdarzy”. – Zdarzy się, bądźcie pewni, tak samo jak z wejściem Ruchu Palikota do Sejmu i powrotem Kwaśniewskiego do polityki. (...) Jeśli nie ten obecny klub 40-osobowy, to na pewno następny 140-osobowy klub Ruchu Palikota i Europy Plus doprowadzi do wprowadzenia w życie tego prawa – oświadczył Palikot.Pytany przez dziennikarzy, czy – według niego – PO poprze taki projekt, odparł, że jest tego pewien. – Ja bym się bardzo zdziwił, gdyby w tym parlamencie nie znalazła się większość dla tej zmiany – dodał.Według Palikota polskiej polityce potrzebna jest wolność, idealizm i bezkompromisowość młodych ludzi, bo tylko oni mogą walczyć z obłudą. Przekonywał też, że „to właśnie, jak się ma 16 lat, owszem – chce się poderwać dziewczynę, chce się napić wina i spróbować różnych rzeczy, dziś także zapalić marihuanę – ale także chce się dyskutować o Polsce”. Powstanie zespół ds. młodych Na kongresie, oprócz obniżenia wieku wyborczego do 16 roku życia, zaproponowano także zagwarantowanie osobom poniżej 30 roku życia 20 proc. miejsc na listach wyborczych. – Niech w parlamencie będzie duża grupa młodych ludzi – mówił Kabaciński. Według niego, doświadczenie starszych osób oraz „świeżość i dynamizm młodych” w połączeniu dają gwarancję na przyszłość.Ruch chce ponadto m.in. głosowania przez internet oraz utworzenia platformy internetowej inicjatywy ustawodawczej. Palikot zapowiedział, że po świętach Ruch złoży projekt ustawy, umożliwiającej głosowanie przez internet.Kabaciński poinformował z kolei, że we wtorek powoła parlamentarny zespół ds. młodych. – Zaproszę do niego wszystkich parlamentarzystów do 30 roku życia. Będzie ich mało, ale mam nadzieję, że otworzymy bardzo duży panel dyskusyjny w Sejmie – powiedział. Palikot wyraził nadzieję, że zespół w ciągu miesiąca lub dwóch przygotuje m.in. propozycję obniżenia wieku wyborczego do 16 roku życia i że jesienią Sejm uchwali projekt w tej sprawie. Siwiec: Unia jest wasza Podczas kongresu głos zabrał także europoseł Marek Siwiec, który przedstawił młodym ludziom biorącym udział w kongresie inicjatywę Europa Plus. Podkreślił, że została ona powołana po to, by znaleźć miejsce dla ludzi, którzy chcą pracować dla UE. – To jest bardziej wasza Unia niż moja i musicie poprzeć to, dowiedzieć się, o co idzie, bo tu się wykuwa przyszłość waszą, pomysł na to, jak ma być więcej dobrego zarządzania, mniej marnowania pieniędzy – przekonywał.– Ciemnogród w Polsce będzie wam mówił: „nie do euro, bo będziemy bronić narodowej waluty”. Tak samo mówili „nie do Unii Europejskiej”. Szykujcie się na wielką wojnę, wielką akcję pt. wybory europejskie – apelował Siwiec do zgromadzonej młodzieży. Władze młodzieżówki Na kongresie poinformowano również, że wybrany został zarząd młodzieżówki Ruchu, jej szefem został Grzegorz Sikora. W swym wystąpieniu postulował on m.in. nowoczesną edukację, „zakończenie powszechnej edukacji wyznaniowej w Polsce”, doradztwo zawodowe na każdym poziomie edukacji oraz bezpłatny drugi kierunek studiów. – Co trzeci młody człowiek nie ma pracy, deficyt mieszkań w Polsce wynosi 1,5 mln, 29 proc. młodych ludzi do 17 roku życia zagrożonych jest ubóstwem, a pan poseł Niesiołowski mówi: proszę bardzo, szczaw i mirabelki. Nie chcemy szczawiu i mirabelek – mówił szef młodzieżówki RP.                                                    2                                            anusz Palikot (C) oraz Grzegorz Sikora (L) i Ada Siudy (P) (fot. PAP/Tomasz Gzell)",,
Prezydent Czech: zwolennicy sankcji wobec Rosji są przeciw dialogowi cywilizacji,"Sytuacja na Ukrainie to „coś, jak grypa”. Te zaskakujące słowa padły z ust prezydenta Czech Milosza Zemana, który jednym tchem  wezwał też do zniesienia sankcji nałożonych na Rosję. Swoje zdanie na ten temat wyraził w piątek podczas konferencji „Dialog cywilizacji” na greckiej wyspie Rodos w języku rosyjskim.","– Ci którzy jako oręż w walce politycznej opowiadają się za sankcjami, występują przeciw działającemu dialogowi cywilizacji – mówił Zeman. Bagatelizował sytuację na Ukrainie. Cytując swego znajomego nazwał kryzys „czymś, jak grypa”.  To nie był czeski błąd, a prezydent nie przejęzyczył się, bo to nie pierwszy raz kiedy przywódca z Czech uczestniczył w konferencji na Rodos. Impreza organizowana jest między innymi przez rosyjskiego oligarchę Władimira Jakunina, jednego z najbliższych współpracowników prezydenta Rosji Władimira Putina.   Dotychczas czeski prezydent bywał na konferencji jako osoba prywatna. Tym razem pierwszy raz pojechał tam jako szef państwa i wygłosił przemówienie po rosyjsku.      „Nie wszyscy rozumieją powagę sytuacji”  – Jest to bardzo niefortunna wypowiedź. Pokazuje, że nie wszyscy politycy europejscy rozumieją powagę sytuacji. Grypa jest oczywiście poważną chorobą, ale to co się dzieje na Ukrainie jest o wiele groźniejsze. (...) Uważam, że polityk, który pochodzi z republiki czeskiej i pamięta – jeśli nie z domu, to ze szkoły – co się stało w Monachium i co się stało z Czechosłowacją przed II wojną światową, powinien ważyć swoje słowa – skomentował prof. Andrzej Gil z Instytutu Europy Środkowo-wschodniej (KUL).    Biznes ważniejszy także dla Orbana   Na europejskiej scenie politycznej czeski prezydent nie jest jedynym sympatykiem Rosji. W czasie, gdy Unia Europejska nakładała na Rosję dodatkowe sankcje w związku ze strąceniem malezyjskiego Boeinga 777 nad Ukrainą, premier Węgier Viktor Orban ogłosił, że nie chce psuć relacji handlowych Budapesztu z Rosją, ani izolować Moskwy w Europie.    – Jeśli gazociąg South Stream ma przejść przez nasz kraj po to, abyśmy zachowali dobre stosunki handlowe z Rosją, to rzecz jasna jesteśmy za South Streamem – podkreślał Viktor Orban. Siła rosyjskiego gazu pociągnęła już za sobą byłego kanclerza Niemiec Gerharda Schroedera, który jako bliski przyjaciel prezydenta Putina sankcje wobec Rosji nazwał głupotą i poparł rosyjskiego prezydenta w sprawie aneksji Krymu.   Czeskie korzyści ze współpracy z Rosją  Prorosyjskie sympatie prezydenta Zemana mogą przynajmniej częściowo usprawiedliwiać narodowe interesy. Czesi nie tylko sprzedają broń do Rosji, ale nawet mniejsza liczba rosyjskich turystów odbija się już na ich budżecie. Poza tym na czeskiej scenie politycznej Milosz Zeman to nie pierwszy polityk, który idzie pod prąd. Jeszcze w zeszłym roku były prezydent Vaclav Klaus nawoływał Czechów do wystąpienia z Unii.",,
"Sasin: Jest decyzja, żeby premier osobiście przejął kontrolę nad resortem sportu","– Jest decyzja premiery, żeby osobiście przejąć kontrolę nad resortem sportu – powiedział w „Kwadransie politycznym” wicepremier Jacek Sasin i dodał, że to stan przejściowy.","Po południu prezydent Andrzej Duda powoła nowy rząd Mateusza Morawieckiego. Uroczystość odbędzie się w Pałacu Prezydenckim. Po południu ma odbyć się pierwsze posiedzenie nowego gabinetu. Nie poznamy jednak nazwiska nowego szefa ministerstwa sportu. Jacek Sasin przyznał w TVP Info, że wciąż trwają ustalenia dotyczące tego kto stanie na jego  czele. – Stąd decyzja, żeby pan premier osobiście przejął kontrolę nad tym resortem – powiedział i dodał, że to nic nadzwyczajnego. – W ostatniej kadencji tego typu sytuacje miały miejsce kilkakrotnie – zwrócił uwagę.  Zapewnił, że będzie to stan przejściowy. Dopytywanym, jak długo może to potrwać stwierdził, że niezbyt długo. Jednak terminu nie podał. – Każda decyzja o obsadzie stanowiska ministerialnego wymaga rozwagi, rozmów i konsultacji – powiedział wicepremier i zapewnił, że wkrótce także to nazwisko poznamy.  Dodał, że chodzi też o to, aby wdrożony przez ministra Bankę model zarządzania resortem był kontynuowany.",,
Co dalej z Antonim Macierewiczem?,"Pogłoski o śmierci politycznej Antoniego Macierewicza są zdecydowanie przedwczesne – twierdzi dr Sergiusz Trzeciak. Przyznaje jednocześnie, że sytuacja byłego już szefa MON nie jest łatwa. Jednak dzięki odejściu kilku ministrów rząd ma szanse na poprawę wizerunku, a PiS na pozyskanie nowego elektoratu.","Z rządu odchodzą niemal wszyscy ministrowie, którzy byli punktami zapalnymi dla opozycji. Czy tym samym gabinet Morawieckiego będzie lepiej postrzegany przez elektorat, który dotąd z dystansem odnosił się do Prawa i Sprawiedliwości? Dr Sergiusz Trzeciak, ekspert ds. public relations i marketingu politycznego: – Te zmiany rzeczywiście stwarzają szansę na poprawę wizerunku rządu. Odchodzący ministrowie byli gorzej oceniani przez opinię publiczną, co więcej, właśnie przez nich opozycja dostawała swego rodzaju „amunicję” do atakowania rządu. Tak działo się choćby w przypadku ministra Waszczykowskiego, Radziwiłła czy Macierewicza. Oni byli w ciągłym ogniu krytyki, która spadała na cały rząd. Teraz PiS ma szansę na pozyskanie nowego, bardziej centrowego elektoratu, co z kolei może mieć przełożenie na wybory samorządowe. PiS do tej pory starał się przed wyborami pokazać bardziej umiarkowaną twarz. Tak było choćby w przypadku desygnowania na prezydenta Andrzej Dudy. To może się sprawdzić i tym razem.  Wyborcy umiarkowani, którym przeszkadzał udział Antoniego Macierewicza w rządzie, teraz mogą się bardziej przekonać do gabinetu Morawieckiego.  Za Antonim Macierewiczem stoi jednak znacząca część wyborców PiS. Co się teraz z nimi stanie? Oczywiście to czas próby dla najtwardszego elektoratu. Wypróbowano go już podczas dymisji Beaty Szydło ze stanowiska premiera. W tym przypadku to też będzie twardy orzech do zgryzienia, ale sytuacja jest opanowana, ponieważ dla PiS nie ma praktycznie alternatywy. Wszystkie ugrupowania na prawo od PiS są tak rozdrobnione, że wyborcy o skrajnych poglądach nie mają dokąd „uciec”. Ryzyko utraty twardego elektoratu jest niewielkie, natomiast szansa na dotarcie do elektoratu umiarkowanego i poprawę wizerunku Polski za granicą jest całkiem duża. Wracając do opozycji. Grzegorz Schetyna i Sławomir Neumann zinterpretowali dziś zmiany w rządzie jako swój sukces, ponieważ wobec niektórych zdymisjonowanych ministrów były wcześniej zgłaszane wota nieufności. Nie dziwię się, że próbują to w ten sposób wykorzystać. Nie widzę jednak takiego prostego przełożenia, bo prawdziwy sukces byłby wtedy, gdyby udało im się odwołać ministrów w wyniku głosowania nad wotum. A tak PiS rozegrał to na swoich warunkach.  Poza tym opozycji może zabraknąć teraz paliwa do krytyki rządu, jakim był choćby Antoni Macierewicz czy Witold Waszczykowski.  Czy naprawdę zabraknie Antoniego Macierewicza? Nie wygląda on na człowieka, który łatwo się poddaje i posłusznie czeka, aż ktoś się do niego zgłosi z propozycją. Pogłoski o śmierci politycznej Macierewicza są zdecydowanie przedwczesne. On ma szanse na objęcie innego ważnego stanowiska. Obejmie je w miarę szybko albo będzie jakiś okres przeczekania. Na jakie stanowisko były szef MON może liczyć?  Nie przypuszcza pan, że Antoni Macierewicz  coś  dla siebie wymyśli i po prostu sobie to wywalczy?  Sytuacja Antoniego Macierewicza nie jest łatwa. Wprawdzie ma on swoje zaplecze medialne, jego siłą są również wpływy w Toruniu i twardy elektorat, ale nie ma silnej pozycji w ramach struktur PiS. To mu na pewno nie pomaga. Jest on raczej indywidualistą i, oprócz najbliższych współpracowników, nigdy nie budował swojego zaplecza w strukturach partyjnych. Myślę jednak, że prędzej czy później w jakiejś roli się pojawi. Antoni Macierewicz jest zbyt ważnym politykiem, żeby tak po prostu zniknąć lub stać się szeregowym posłem.",,
Mieszkowski zapowiada projekt znoszący przepis o obrazie uczuć religijnych,Poseł Nowoczesnej Krzysztof Mieszkowski zapowiedział złożenie projektu nowelizacji Kodeksu karnego znoszącego art. 196 dotyczący obrazy uczuć religijnych. – Artykuł ten stał się dziś narzędziem politycznym – oświadczył poseł.,"Inicjatywa posła ma związek ze sprawą zatrzymania przez policję 51-letniej kobiety, której przedstawiono zarzut profanacji wizerunku Matki Bożej Częstochowskiej w Płocku (woj. mazowieckie). Chodzi o rozlepienie w nocy z 26 na 27 kwietnia wokół płockiego kościoła św. Dominika, m.in. na koszach na śmieci i na przenośnych toaletach, plakatów oraz nalepek z wizerunkiem Matki Bożej Częstochowskiej, na których postaci Maryi i Dzieciątka otoczone zostały aureolami w barwach tęczy. Mieszkowski, kandydat Koalicji Europejskiej do PE w okręgu dolnośląsko-opolskim, ocenił na konferencji prasowej we Wrocławiu, że mamy do czynienia z czymś, co jest „zakwestionowaniem praworządności w Polsce”. – Do mieszkania Ewy Podleśnej wkroczyła policja, oskarżając ją z art. 196 Kodeksu karnego o obrazę uczuć religijnych. To jest coś, co trudno sobie zracjonalizować w kraju demokratycznym. Tym bardziej, że mamy prawo do własnych poglądów, do własnej ekspresji politycznej, społecznej. Natomiast tutaj została zastosowana forma cenzury, bo art. 196 Kodeksu karnego jest artykułem opresyjnym, który wielokrotnie ograniczał wolność twórczą – zauważył Mieszkowski.Poseł Nowoczesnej zapowiedział złożenie do Sejmu projektu ustawy nowelizującej Kodeks karny i znoszącej art. 196 dotyczący obrazy uczuć religijnych, który – jak mówił – stał się dziś narzędziem politycznym. Art. 196 Kk przewiduje, że „kto obraża uczucia religijne innych osób, znieważając publicznie przedmiot czci religijnej lub miejsce przeznaczone do publicznego wykonywania obrzędów religijnych, podlega grzywnie, karze ograniczenia wolności albo pozbawienia wolności do lat 2”.",,
Starcia w Hongkongu. USA „głęboko zaniepokojone”,"Stany Zjednoczone są „głęboko zaniepokojone” ruchami chińskich sił paramilitarnych wzdłuż granicy z Hongkongiem – oświadczyła rzeczniczka Departamentu Stanu. Przyznała, że osłabianie autonomii tego regionu może zagrozić jego preferencyjnemu statusowi w handlu z USA.","Przedstawicielka amerykańskiego resortu dyplomacji zaapelowała do wszystkich stron konfliktu w Hongkongu o spokój. Podkreśliła, że władze Hongkongu muszą szanować „wolność wypowiedzi i pokojowych zgromadzeń”, a rząd centralny w Pekinie powinien zgodnie z podjętym zobowiązaniem gwarantować temu regionowi daleką idącą autonomię.W ocenie rzeczniczki utrzymujące się od tygodni antyrządowe demonstracje w Hongkongu odzwierciedlają „rozległe i uzasadnione obawy o erozję hongkońskiej autonomii”. Jak dodała, „osłabianie autonomii Hongkongu zagraża jego obowiązującemu od dawna specjalnemu statusowi w relacjach międzynarodowych”. Ustawa przyjęta w USA w 1992 roku zapewnia Hongkongowi preferencyjne traktowanie w sprawach handlowych i gospodarczych w stosunku do Chin kontynentalnych. Specjalny status obejmuje m.in. przyznawanie wiz, współpracę organów ścigania i inwestycje. Ustalenia wywiaduWcześniej w środę Departament Stanu USA wydał zalecenie dla podróżnych, do których zaapelowano o „zwiększoną ostrożność w Hongkongu ze względu na niepokoje społeczne”. We wtorek prezydent USA Donald Trump napisał na Twitterze, powołując się na dane amerykańskiego wywiadu, że rząd Chin kieruje żołnierzy na granicę z Hongkongiem. Nie wiadomo jednak, czy odniósł się do najnowszego rozwoju sytuacji, czy też do doniesień chińskich mediów z ostatnich dni.Informowały one, że Chiny gromadzą policyjne siły paramilitarne, a w chińskim mieście Shenzhen przy granicy z Hongkongiem policja ćwiczyła rozganianie ulicznych demonstracji. Ponadto na początku sierpnia hongkoński garnizon Chińskiej Armii Ludowo-Wyzwoleńczej (ALW) opublikował promocyjny klip, na którym żołnierze ćwiczyli m.in. rozganianie ulicznych protestów. Nasiliło to obawy, że Pekin może zdecydować się na zbrojną interwencję w Hongkongu, by stłumić tamtejsze protesty.",,
Holandii nie uda się zmniejszyć emisji gazów cieplarnianych o 49 proc.,W ocenie holenderskiego ośrodka studiów nad środowiskiem PBL (Planbureau voor de Leefomgeving) Holandii nie uda się zrealizować w pełni założonego na okres do 2030 r. zredukowania emisji gazów cieplarnianych o 49 proc. w porównaniu do poziomu z 1990 r.,"W opublikowanym w piątek raporcie PBL podkreślono, że jeśli zaakceptowane wcześniej zasady polityki antyemisyjnej w Holandii zostaną utrzymane możliwe będzie zmniejszenie emisji dwutlenku węgla do atmosfery o 43 proc. w odniesieniu do poziomu z lat 90.  „Jeśli jeszcze bardziej się przyłożyć, możliwa będzie redukcja o maksymalnie 48 proc., ale – nie więcej” – napisano w raporcie. Warunkiem jest ścisłe trzymanie się harmonogramu i nie odkładanie niczego na później – zaznaczyli eksperci PBL. Holenderskie władze zakładały, że do 2030 r. zmniejszą emisję CO2 w kraju o prawie połowę (49 proc.). Jest to znacznie więcej niż zaaprobowała dla UE większość krajów członkowskich, czyli redukcja gazów cieplarnianych o 40 proc. w ciągu najbliższej dekady. Komisja Europejska, która w czerwcu br. przyglądała się krajowym planom ograniczenia emisji, uważa, że Unia jest na dobrej drodze, by osiągnąć cel klimatyczny na 2030 r. i zredukować emisje o 40 proc. Zarazem jednak podkreśla, że część krajów UE nie radzi sobie w niektórych obszarach polityki klimatycznej. Chodzi głównie o efektywność energetyczną, odejście od węglowodorów i wykorzystanie energii odnawialnej. Może być to przeszkodą w przyjęciu bardziej ambitnych, długoterminowych celów klimatycznych Unii. Obok Holandii liderem działań na rzecz ochrony środowiska i przeciwdziałania zmianom klimatu są także Niemcy, które przyjęły niedawno pakiet klimatyczny, czyli szereg projektów ustaw dotyczących ochrony klimatu. Wprowadza on m.in. wiążący prawnie cel ograniczenia emisji CO2 oraz zobowiązuje wszystkie ministerstwa, by do tego celu dążyły. Spore postępy osiągnęła też Francja, która była gospodarzem paryskiego szczytu klimatycznego w 2015 r., na którym założono utrzymanie wzrostu średniej temperatury na świecie o mniej niż 2°C w stosunku do poziomu sprzed epoki przemysłowej i była jedną z inicjatorek zdefiniowania przez Unię celu dojścia do neutralności klimatycznej w 2050 r. Kilka państw członkowskich, w tym Bułgaria, Irlandia, Francja, Łotwa, Słowenia, Cypr i Grecja zadeklarowały niedawno zwiększenie swoich celów określonych w krajowych planach, aby zamknąć lukę na poziomie unijnym. Dania ma zamiar zwiększyć swój cel redukcji gazów cieplarnianych w 2030 r. do 70 proc. Kraje Europy Środkowej sygnalizują, że radykalne odejście od energetyki powodującej emisje gazów cieplarnianych może być dla nich zbyt kosztowne finansowo i społecznie. Według nowej przewodniczącej KE Ursuli von der Leyen, do 2050 roku Europa powinna stać się neutralna klimatycznie. Aby było to możliwe, już do 2030 roku Unia Europejska musi ograniczyć emisje nie o planowane 40 proc., ale nawet o 55 proc.",,
Wietnamczycy wpadli na zielonej granicy. Wybierali się do Niemiec,"Funkcjonariusze Straży Granicznej z Ustrzyk Górnych zatrzymali czterech obywateli Wietnamu, którzy nielegalnie przekroczyli granicę z Ukrainy do Polski – poinformowała  rzeczniczka Bieszczadzkiego Oddziału Straży Granicznej Elżbieta Pikor.","Do zatrzymania doszło w Brzegach Górnych. – Funkcjonariusze zatrzymali do kontroli samochód osobowy marki Audi na warszawskich numerach rejestracyjnych. Okazało się, że kierowca, 35-letni obywatel Ukrainy, przewozi czterech nielegalnych imigrantów z Wietnamu – powiedziała Elżbieta Pikor.              Zatrzymani imigranci to mężczyźni w wieku od 17 do 32 lat. Nie mieli dokumentów ani pieniędzy. Zatrzymany został także kierowca audi.              – Przyznali, że pieszo przekroczyli granicę z Ukrainy do Polski. Czekał na nich samochód z kierowcą. Jeszcze w kraju swego pochodzenia zapłacili po 15 tys. dolarów, aby dotrzeć do Niemiec. Polska miała być krajem tranzytowym – zaznaczyła Pikor.",,
Ale odlot! Dawid Kubacki z wygraną w Turnieju Czterech Skoczni,"143 i 140,5 metra. Dawid Kubacki oddał najdłuższe skoki w pierwszej i drugiej serii kończącego Turniej Czterech Skoczni konkursu w Bischofshofen. To dało mu zwycięstwo w zawodach i całym turnieju. Tym samym Kubacki został trzecim w historii Polakiem, który triumfował w niemiecko-austriackiej imprezie. W poniedziałkowy wieczór Kubacki nie dał najmniejszych szans rywalom, wyprzedzając o prawie 10 punktów Karla Geigera i o 11,5 punktu Mariusa Lindvika.","Kubacki podczas serii próbnej wygrał, osiągając odległość ponad 140 metrów. A jeszcze lepiej poradził sobie w konkursie. Mistrz świata z Seefeld wylądował na 143 metrze, a co ważne wyprzedził też Karla Geigera, który kilka chwil wcześniej skoczył 140 metrów. Polak miał na Niemcem prawie cztery punkty przewagi. Kubacki wylądował także dalej niż Marius Lindvik. Norweg zebrał o ponad 5 punktów mniej. Polaka nie postraszył też Ryoyu Kobayashi. Japończyk przed ostatnim skokiem tracił do Polaka grubo ponad 20 punktów. Wielki sukces był na wyciągnięcie ręki. Polakowi triumf w prestiżowej imprezie mógł odebrać tylko kataklizm. Ale nic takiego nie miało miejsca. Z grupy pościgowej, która miałaby gonić Kubackiego jako pierwszy wypisał się Kobayashi. Japończyk ostatecznie zajął miejsce pod koniec pierwszej dziesiątki. Daleko skoczył trzeci po premierowej serii Lindvik. Odległość 138 metrów dała mu miejsce na podium, ale nic ponad to. Nie poszalał Geiger, który bez wiary w to, że może pokonać Kubackiego wylądował na 136 metrze. Wprawdzie dało mu to prowadzenie, jednak aby wygrać cały turniej Polak musiałby oddać najsłabszy skok w całym turnieju.Ale ostatnia próba Kubackiego była prawdziwym postawieniem kropki nad i. Kubacki oddał najdłuższy skok w drugiej serii i z dużą przewagą zostawił rywali w tyle. 30-letni skoczek został trzecim w historii Polakiem, który Turniej Czterech Skoczni skończył w glorii zwycięzcy. Z pozostałych Biało-Czerwonych jako pierwszy na skoczni pojawił się Piotr Żyła. Wiślanin, choć awansował do drugiej serii, to jego skok rozczarował. Drugi zawodnik Turnieju Czterech Skoczni sprzed trzech lat skoczył zaledwie 125,5 metra.",,
Premier: Utworzenie izby polsko-amerykańskiej „kamieniem milowym”,– Wchodzimy w kolejną fazę pogłębionych relacji polsko-amerykańskich; utworzenie izby polsko-amerykańskiej jest takim właśnie następnym kamieniem milowym na drodze do budowy mocnej obecności naszego biznesu w USA – powiedział premier Mateusz Morawiecki podczas wspólnej konferencji z ambasadorem USA Paulem Jonesem.,"Podczas konferencji poinformowano o utworzeniu Polskiej Izby Handlowej w USA.Morawiecki podkreślił, że kiedy w ubiegłym tygodniu podpisywał umowę na zakup systemu Patriot, był przekonany, że to jest „wielki, milowy krok w budowaniu jeszcze ściślejszych więzów, jeszcze bliższych relacji” między Polską a Stanami Zjednoczonymi.– To dzieje się już teraz na naszych oczach, że (to) nie tylko relacje wojskowe – zaznaczył.– Teraz wchodzimy też w kolejną fazę pogłębionych relacji polsko-amerykańskich. Utworzenie izby polsko-amerykańskiej jest właśnie takim kamieniem milowym, następnym na drodze do budowy mocnej obecności naszego biznesu na kontynencie amerykański, w Stanach Zjednoczonych, ale również wzmocnienia obecności przedsiębiorców amerykańskich w Polsce – dodał Morawiecki.– Relacje polsko-amerykańskie bardzo wyraźnie się umacniają, jesteśmy ważnymi sojusznikami – podkreślił premier Mateusz Morawiecki. Jak zaznaczył, „Stany Zjednoczone coraz wyraźniej swoją obecnością w tej części Europy zaznaczają wagę projektu Trójmorza”. To „klasyczne win-win”Morawiecki podkreślił, że utworzenie izby polsko-amerykańskiej, to „klasyczne win-win”. – Tutaj bardzo wyraźnie widzimy, że atrakcyjna sytuacja gospodarcza, stabilne fundamenty makroekonomiczne w zakresie długu publicznego, deficytu budżetowego, to są takie tematy, które interesują również przedsiębiorców, którzy chcą robić różnego rodzaju wspólne przedsięwzięcia, w tym przypadku polsko-amerykańskie - stwierdził premier.Szef rządu wyraził zadowolenie ze stworzenia nowej platformy, nowej przestrzeni do wzmocnienia polsko-amerykańskiej współpracy, „nie tylko w tym obszarze polityki obronnej, obszarze politycznym – tutaj inicjatywa Trójmorza, która rozwija się coraz mocniej, nie tylko na poziomie relacji transatlantyckich i wzmocnienia Sojuszu Północnoatlantyckiego”.Dziękował też ambasadorowi USA w Polsce i osobom zaangażowanym po stronie amerykańskiej, ponieważ - jak podkreślił - relacje pomiędzy Polską a USA „umacniają się bardzo wyraźnie . – Jesteśmy nie tylko dla siebie bardzo ważnymi sojusznikami; Stany Zjednoczone coraz wyraźniej swoją obecnością w tej części Europy zaznaczają wagę projektu Trójmorza, ale też dzieje się tutaj na naszych oczach na pewno coś niezwykle ważnego dla kolejnych wielu lat historii relacji polsko-amerykańskich – stwierdził szef polskiego rządu.– Chcę wyrazić moją wdzięczność, dla wszystkich osób, które w ostatnich 12-18 miesiącach bardzo intensywnie pracowały żeby ten moment mógł nastąpić – dodał Morawiecki. Paul W. Jones: jest potencjał do rozwoju relacji handlowych między USA a Polską– Relacje handlowe i inwestycyjne między Stanami Zjednoczonymi a Polską są dobre - dla firm i ludzi w obu naszych krajach, ale mogą być jeszcze lepsze, jest potencjał do rozwoju – powiedział Jones.Mówił, że uczestniczył też w środę w spotkaniu w ramach projektu SelectUSA, który promuje bezpośrednie inwestycje zagraniczne w Stanach Zjednoczonych, a w tym przypadku - inwestycje polskie. Podkreślał, że ""coraz więcej polskich firm chce inwestować w Ameryce, a Ameryka czeka na inwestorów"". Poinformował, że w przyszłym tygodniu Polskę odwiedzi gubernator Illinois, który to stan - jak mówił Jones - ""jest otwarty na polski biznes i polskie inwestycje"".Paul W. Jones podkreślił ponadto, że izby handlowe to doskonałe narzędzie do rozwoju gospodarczego i tworzenia miejsc pracy.",,
Związkowcy protestowali przed Sejmem,"Kilkanaście tysięcy związkowców manifestowało od rana przed Sejmem. Protestowali przeciwko rządowym planom reformy emerytalnej. Chcieli też, aby posłowie opowiedzieli się za referendum dotyczącym wieku emerytalnego. Decyzja Sejmu w tej sprawie zapadnie dziś. – Już pokazaliście siłę, pokazujmy ją dalej, a zwyciężymy – mówił przed Sejmem Jarosław Kaczyński.
Tadeusz Majchrowicz z Solidarności poinformował, że manifestację rozwiązano, bo dalsza pikieta nie miała sensu.","Duda: niezależnie od wyniku, już zwyciężyliśmy – Nie dajmy się sprowokować, mimo że padają pod naszym adresem obraźliwe słowa – mówił do protestujących  przewodniczący Solidarności Piotr Duda.  – Nie jesteśmy hamulcowymi gospodarki, chcemy dłużej pracować, tylko rządzący muszą nam stworzyć do tego warunki. Każdy chce pracować, żyć w zdrowiu i utrzymać rodzinę – mówił.Do uczestników kilkudziesięciotysięcznej demonstracji zwrócił się także z podziękowaniami:  – Dziękuję, że jesteście, pamiętajmy o tym, że reprezentujemy nie tylko nasze centrale związkowe, ale dwa miliony Polaków i 94 proc. społeczeństwa, które jest przeciwko podnoszeniu wieku emerytalnego. – Niezależnie od wyniku głosowania posłów nad wnioskiemo referendum emerytalne związkowcy już zwyciężyli. 30 marca, w dniugłosowania, nic się nie kończy, wszystko się zaczyna – mówił doprotestujących przed Sejmem Duda.Kaczyński: przypominam sobie młodośćPo szefie „S” wystąpił entuzjastycznie powitany prezes PiS JarosławKaczyński. Mówił, że patrząc na sztandary trzymane przez demonstrantów,przypomina sobie „młodość, najlepszy czas w życiu, wielkie zwycięstwa”. – Przypominam sobie, że zorganizowani i zdeterminowani ludzie pracy mogli powiedzieć „nie” nawet w środku największego i najbardziej okrutnego imperium w dziejach świata – dodał.Kaczyński mówił, że Solidarność powstała po to, żeby Polska była wolna isprawiedliwa, a protestujących jest tylu, że daje to nadzieję, iż Polskabędzie w końcu będzie sprawiedliwa. – Ci, którzy tego nie chcą, mają swoje sposoby, i dlatego ma rację panprzewodniczący, mówiąc - nie dajcie się sprowokować – podkreślił. Kaczyński wyraził przypuszczenie, że wynik głosowania nad wnioskiem o referendum będzie negatywny.  – Różnego rodzaju akcje wskazują wyraźnie na to, że tego rodzaju cel został postawiony – powiedział. – Już pokazaliście siłę, pokazujmy ją dalej, a zwyciężymy. Jestem przekonany, że powstanie w Polsce szeroki, wielki front zwykłych ludzi, pracowników, Polaków i że on zwycięży. Że ta władza, która służy mniejszości, odejdzie w hańbie, że tym razem będzie rozliczona. Dziś jestem tego pewniejszy niż kiedykolwiek – zakończył przemówienie prezes PiS. Miller: życzę walki aż do zwycięstwaDo związkowców przemawiał też szef SLD Leszek Miller, powtarzając, że Sojusz złoży kolejny wniosek o referendum emerytalne. Przypomniał, że SLD domaga się prawa do emerytury dla mężczyzn po przepracowaniu 40 lat, dla kobiet – po 35 latach. – Jeżeli wasz wniosek zostanie odrzucony, podejdziemy do problemu drugi raz – mówił Miller, dodając, że SLD zebrało już 300 tys. podpisów pod swoim wnioskiem o referendum. Na zakończenie życzył wszystkim związkowcom „walki aż do zwycięstwa”.Korwin-Mikke: trzeba będzie tych złodziei pogonićLider Nowej Prawicy Janusz Korwin-Mikke podkreślał, że idąc do pracy, zawiera się umowę, że otrzyma się w określonym wieku emeryturę.  – Jeżeli ktoś się dzisiaj zgodzi, żeby dziś podnieść wiek emerytalny powiedzmy do lat 67, to co będzie za kilka lat, kiedy oni powiedzą, że znów nie ma pieniędzy i znów trzeba podnieść ten wiek – pytał.Korwin-Mikke radził też związkom zawodowym, żeby natychmiast po przyjęciuustawy podnoszącej wiek emerytalny przez parlament, zaskarżyli ją doTrybunału Konstytucyjnego jako naruszającą prawa nabyte. Dopiero jeśli TK nie podzieli tego zdania, pora będzie na „tupnięcie nogą”.  – Trzeba będzie tych złodziei pogonić. Siłą. Nie będzie innego wyjścia – zakończył Korwin-Mikke.Protest Solidarności trwa od poniedziałkuZwiązkowcy nie godzą się na rządowe plany podniesienia i zrównania wiekuemerytalnego kobiet i mężczyzn do 67 lat. Chcą, żeby Polacy w referendumodpowiedzieli na pytanie, czy są za utrzymaniem dotychczasowego wiekuemerytalnego, czyli 60 lat dla kobiet i 65 lat dla mężczyzn. W lutymSolidarność złożyła w Sejmie prawie 1,4 mln podpisów pod wnioskiem o takiereferendum.Protest „S” w stolicy przeciwko podwyższeniu wieku emerytalnego trwa odponiedziałku. Wcześniej związkowcy protestowali przed Kancelarią Prezesa Rady Ministrów.",,
Koronawirus u naszych sąsiadów. Potwierdzone dwa pierwsze przypadki,"W Rosji wykryto pierwsze przypadki koronawirusa, zarażonymi są dwie osoby - poinformowała wicepremier Tatiana Golikowa. To obywatele Chin.","To pierwsze przypadki zachorowania w Rosji. Jak podały władze, stan chorych jest stabilny.Zarażeni zostali odizolowani. Władze poinformowały, że planowana jest ewakuacja obywateli rosyjskich z Wuhan. Osoby, u których zajdzie podejrzenie zarażenia koronawirusem, zostaną poddane kwarantannie. Dodatkowo Rosja ograniczy przepływ osób z Chin przez Mogolię, a także rozważa wprowadzenie tymczasowego zakazu przyznawania wiz pracowniczych obywatelom Chin. Jednocześnie rząd Mongolii zapowiedział, że kraj zamknie wszystkie swe przejścia na granicy z Chinami.Chińskie linie lotnicze nadal będą mogły kursować do Moskwy.",,
Prezydent: Decyzja o przystąpieniu do Unii Europejskiej była dla Polski rewolucyjna,"Decyzja o przystąpieniu przez Polskę do Unii Europejskiej była dla nas dziejową decyzją, która miała rewolucyjny charakter – determinuje ona pozytywny rozwój naszego kraju – mówił prezydent Andrzej Duda w środę w Puławach (woj. lubelskie). Jak podkreślił, Polacy są zdecydowanymi zwolennikami Unii.","Prezydent wraz z małżonką Agatą Kornhauser-Dudą wziął udział w Pikniku Europejskim zorganizowanym z okazji 15-lecia przystąpienia Polski do Unii Europejskiej. W Puławach spotkał się również z mieszkańcami.Andrzej Duda oświadczył, że decyzja o przystąpieniu Polski do UE, była „dziejową dla nas decyzją, która determinuje w sensie pozytywnym rozwój Polski”. – Mam nadzieję nie tylko na najbliższe dziesięciolecie, ale mam nadzieję, że na najbliższe stulecia – podkreślił. Według niego, wejście Polski do Unii miało i ma nadal dla naszego kraju „rewolucyjny charakter”. – To, co dzieje się w Polsce w związku z funduszami unijnymi, to że inwestujemy te fundusze, które przychodzą do nas w ramach polityki spójności, to jest coś w rodzaju Planu Marshalla – mówił prezydent. Wskazał również, że nikomu w Polsce nie trzeba tłumaczyć czym jest UE. – Jako Polacy jesteśmy jej zdecydowanymi zwolennikami – ocenił Andrzej Duda.Jak mówił, ogromne znaczenie dla decyzji Polaków w referendum za przystąpieniem do UE, miała wypowiedź papieża Jana Pawła II „naszego największego autorytetu”. – Stwierdził on wówczas, że Polska potrzebuje Europy, tak jak i Europa potrzebuje Polski i powiedział wyraźnie, że mamy iść do UE – podkreślił prezydent. – Te dwa elementy: wybory 1989 roku i decyzja podjęta w referendum europejskim, to były decyzje, które podjęło polskie społeczeństwo. To my, naszym zbiorowym wysiłkiem o tym zdecydowaliśmy, to my dzisiaj naszym zbiorowym wysiłkiem, mądrością władz samorządowych, ale także i ciężką pracą polskiego społeczeństwa, dobrze wykorzystujemy środki europejskie i możemy śmiało mówić: Europa to my, Unia Europejska to my, jesteśmy jej częścią – oświadczył Andrzej Duda. Prezydent mówił, że okres komunizmu był dla Polski „w dużym stopniu czasem straconym”, ponieważ wtedy „oddaliliśmy się gospodarczo i pod względem poziomu życia od Europy Zachodniej”. Jak podkreślił, Polska nie chciała trafić pod rządy komunistów, „tak zdecydowano po drugiej wojnie światowej za naszymi plecami”. – Ale to, że się wydobyliśmy zza „żelaznej kurtyny” to już jest absolutnie nasza zasługa; to wielka zasługa pokolenia moich dziadków i moich rodziców. Chcę z tego miejsca, w 15-lecie naszej obecności w UE, w 30-lecie wyborów 1989 roku jeszcze raz tym pokoleniom, dzięki którym wyrwaliśmy się okowów komunizmu, z całego serca podziękować – powiedział Andrzej Duda. Prezydent podkreślił, że „w 1989 r. Polacy poszli do wyborów i powiedzieli zdecydowane »nie« komunizmowi i władzy komunistycznej”. Jak dodał, niektórzy wskazują, że wybory 4 czerwca 1989 roku nie były w pełni wolne. – Może one nie były w pełni wolne, bo tylko do Senatu tak naprawdę były to wolne wybory, ale Polacy poszli (do nich) i odrzucili komunizm i to było najważniejsze. Naszą zbiorową decyzją wtedy pokazaliśmy Europie i całemu światu, że jesteśmy częścią Zachodu i że nie chcemy komunizmu – oświadczył Andrzej Duda. Jak mówił, to dzięki tamtej decyzji polskiego społeczeństwa upadł mur berliński i upadła „żelazna kurtyna” i „cała Europa Środowa mogła się wydobyć z czarnych lat komunistycznych i pójść ku wolności”. Zaznaczył, że następstwem tamtej decyzji Polaków była przynależność Polski do NATO a później też do Unii Europejskiej. Prezydent zapewnił, że Polska należy do UE i będzie do niej należała. – Musimy zrobić wszystko, aby UE trwała i żeby Polska trwała w UE – podkreślił. Według prezydenta, bardzo ważne jest, żeby jak największa liczba Polaków uprawnionych do głosowania wzięła udział w wyborach europejskich. – Potrzebna nam jest wysoka frekwencja, także dlatego, żeby pokazać Europie, że my – jeżeli chodzi o wybory do instytucji europejskich – bierzemy tę decyzję w swoje ręce i traktujemy ją poważnie; że dla nas Polaków, Europejczyków jest sprawą istotną, kto nas reprezentuje w tej niezwykle ważnej instytucji europejskiej – dodał. – Bardzo proszę, żebyście wzięli państwo udział w tych wyborach (do PE – red.). Bardzo proszę, żebyście namawiali do tego swoich przyjaciół, sąsiadów. To niezwykle ważne, żebyśmy pokazali, że bierzemy tę odpowiedzialność w swoje ręce – mówił Andrzej Duda. Prezydent wyraził nadzieję, że Europa będzie się zmieniała „na lepsze”. – Mam nadzieję, że w UE coraz większa będzie rola Parlamentu Europejskiego i Rady Europejskiej, czyli tych dwóch instytucji, w których jesteśmy demokratycznie reprezentowani – zaznaczył. – Polska się rozwija. Mam nadzieję, że będzie się rozwijała jeszcze szybciej. Mam nadzieję, że będzie się rozwijała także dzięki dobrze wykorzystywanym środkom unijnym – stwierdził Andrzej Duda. By tak się stało – w ocenie prezydenta – potrzebny jest Polsce „rozwój infrastruktury, której cały czas brakuje”. Prezydent podkreślił, że m.in. po to została w ramach UE, zainicjowana współpraca państw Trójmorza. – Po to właśnie, aby ta część Europy, która przez lata znajdowała się za żelazną kurtyną, która przez lata tyle straciła i jest dzisiaj mniej rozwinięta niż Europa Zachodnia, mogła odzyskiwać swoją pozycję, mogła odzyskiwać świetność, była połączona infrastrukturalnie, po to by mieć lepsze perspektywy rozwoju gospodarczego oraz społecznego, poprzez turystykę, poprzez wzajemne kontakty – zaznaczył.W tym kontekście Andrzej Duda przywołał budowaną drogę Via Carpatia. – Mam nadzieję, że będzie to droga, która zrewolucjonizuje tę część naszego kraju, tak niezwykle wartościową i niezwykle piękną – mówił prezydent.",,
"„Liczę, że teraz przed Sądem Najwyższym będą okrzyki: konstytucja, konstytucja”","– Działamy zgodnie z prawem i konstytucją. A to, co robi Sąd Najwyższy, jest z konstytucja niezgodne. Liczę na to, że teraz pod SN będą okrzyki: konstytucja, konstytucja – powiedział Krzysztof Szczerski. Szef gabinetu prezydenta odniósł się w ten sposób w „Gościu Wiadomości” do zawieszenia przez Sąd Najwyższy przepisów ustawy o SN, określających zasady przechodzenia sędziów tego sądu w stan spoczynku.","Krzysztof Szczerski przekonywał, że w sprawie ustawy o SN  prezydent już „zrobił swoje” i nie zamierza zawieszać żadnych przepisów. – Prace nad ustawą o SN są już skończone. Prezydent nie podejmie już żadnego działania do ustaw, a zajmie się decyzjami personalnymi w związku z wyborem sędziów SN. Działamy zgodnie z prawem i konstytucją. A to, co robi Sąd Najwyższy, jest z konstytucja niezgodne. Liczę na to, że teraz pod SN będą takie same okrzyki: konstytucja, konstytucja (jak podczas niedawnych demonstracji opozycji w obronie SN – red.) – mówił Szczerski.",,
Austriacy ścigają rosyjskiego szpiega. Są nakazy aresztowania,"Austriackie władze potwierdziły, że dążą do aresztowania Igora Zajcewa, Rosjanina podejrzanego o prowadzenie w Austrii działalności szpiegowskiej na rzecz rosyjskiego wywiadu wojskowego.","„Na podstawie dochodzenia Krajowego Urzędu Ochrony Konstytucji (LVT) przy Krajowej Dyrekcji Policji Salzburga prokuratura w Salzburgu zarządziła zatrzymanie 65-letniego oficera prowadzącego rosyjskiej wojskowej służby wywiadowczej GRU, wystawiając wobec niego nakazy aresztowania europejski i międzynarodowy” – głosi komunikat prasowy salzburskiej policji.O pościgu za rosyjskim szpiegiem Igorem Zajcewem poinformował wcześniej w czwartek na swej stronie internetowej austriacki dziennik „Kurier”.Komunikat dodaje, że oficer GRU podejrzany jest o nakłonienie 70-letniego emerytowanego pułkownika armii austriackiej do działalności szpiegowskiej na szkodę Austrii, zdrady tajemnic państwowych i świadomego ujawnienia tajemnic wojskowych. Informuje też, że w toku śledztwa obserwowano zagraniczne spotkanie Austriaka z oficerem prowadzącym, który przekazał mu wtedy blisko 30 tys. euro w gotówce.",,
Strzelał do ochroniarza i obrażał Kaczyńskiego,"We czwartek, w środku nocy nieznany sprawca dobijał się do drzwi Prokuratury Okręgowej w Jeleniej Górze. Gdy wyszedł do niego ochroniarz i powiadomił o wezwaniu policji, mężczyzna zaczął do niego strzelać z zabawkowego pistoletu. Manifestował też swoje poglądy polityczne. Miał w sposób niecenzuralny obrażać prezesa PiS Jarosława Kaczyńskiego i przypominać o zbliżających się wyborach.","Do zdarzenia doszło wczoraj w nocy pomiędzy godz. 2:00 a 3:00 na terenie Prokuratury Okręgowej w Jeleniej Górze. Złożono zawiadomienie o możliwości popełnienia przestępstwa związanego z groźbami karalnymi pod adresem ochroniarza. Napastnik popełnił też wykroczenie, uszkadzając mienie prokuratury – m.in. połamał tabliczkę z jej adresem. – Złożyliśmy zawiadomienie do Komendy Miejskiej Policji w Jeleniej Górze. Został zabezpieczony monitoring. Z informacji, które uzyskaliśmy od pracownika ochrony, wynika, że mężczyzna w sposób niecenzuralny manifestował swoje poglądy polityczne, a gdy został powiadomiony o planach wezwania policji na teren prokuratury, wyciągnął przedmiot przypominający broń i zaczął strzelać w kierunku ochroniarza i budynku – powiedział nam Tomasz Czułowski. Przypomnijmy, że jeleniogórska prokuratura prowadzi śledztwo, w którym zarzuty usłyszał Sławomir Neumann – jeden z liderów Platformy Obywatelskiej i Koalicji Obywatelskiej. Dotąd nie ustalono tożsamości sprawcy incydentu pod prokuraturą.",,
"Złóż wniosek o 500 Plus w październiku, by dostać świadczenie z wyrównaniem","Do końca października trzeba złożyć wniosek o 500 plus, by otrzymać świadczenie z wyrównaniem za październik i listopad. Jeśli wniosek zostanie złożony później, świadczenie będzie wypłacone od miesiąca jego złożenia, bez wyrównania za wcześniejsze miesiące – przypomina ministerstwo.","Okres świadczeniowy w programie „Rodzina 500 plus” trwa od 1 października do 30 września. Wnioski na kolejny rok można było składać drogą tradycyjną od początku sierpnia, a w przypadku wniosków składanych online - od lipca. Wrzesień był ostatnim miesiącem, w którym wypłacone zostało świadczenie wychowawcze na podstawie dotychczas złożonego wniosku.Do programu można dołączyć w każdej chwili, ale na wypłatę świadczenia z wyrównaniem od października mogą liczyć tylko te rodziny, które złożą wniosek o wsparcie najpóźniej do końca października – przypomina Ministerstwo Rodziny, Pracy i Polityki Społecznej.Złożenie wniosku jeszcze w październiku spowoduje, że ustalenie prawa do świadczenia wychowawczego i jego wypłata za październik, listopad i grudzień nastąpi nie później niż do 31 grudnia. W ramach programu „Rodzina 500 plus” przysługuje świadczenie wychowawcze w kwocie 500 zł miesięcznie na drugie i kolejne dziecko, bez dodatkowych warunków. Programem „Dobry start” objęte są wszystkie dzieci szkolne. Rodziny o niskich dochodach otrzymują wsparcie także dla pierwszego dziecka, jeśli spełniają kryterium przeciętnego miesięcznego dochodu 800 zł netto lub 1200 zł w przypadku wychowywania w rodzinie dziecka niepełnosprawnego.Jak informuje Ministerstwo Rodziny, Pracy i Polityki Społecznej, z programu „Rodzina 500 Plus” korzysta 2,4 mln rodzin, a świadczenie wypłacane jest na 3,7 mln dzieci. Dodatkowe informacje o programie można znaleźć na stronach resortu.",,
"Prezydent: chcemy, by nasza produkcja zbrojeniowa była jak najnowocześniejsza i innowacyjna","– Chcę, by nasza produkcja zbrojeniowa była jak najnowocześniejsza i byśmy byli w tym zakresie innowacyjni, bo Polska jest krajem ambitnym i chcemy by bezpieczeństwo ojczyzny i naszego regionu Europy zapewniane było w jak najdoskonalszy sposób - mówił prezydent Andrzej Duda we wtorek w Kielcach.","żebyśmy byli w tym zakresie innowacyjni, chcę żebyście państwo intensywnie prowadzili badania – mówił prezydent do uczestników 27. Międzynarodowego Salonu Przemysłu Obronnego (MSPO).– Dlaczego? – Dlatego, że jesteśmy krajem ambitnym, dlatego że chcemy to wszystko o czym mówiłem – czyli bezpieczeństwo i ojczyzny i naszych żołnierzy i naszego regionu Europy, gdzie jesteśmy największym państwem w Europie Środkowej, żebyśmy to bezpieczeństwo zapewniali w sposób jak najdoskonalszy – podkreślił prezydent.Dodał, że nikomu nie trzeba tłumaczyć po co doskonali się technikę obronną. Cele – mówił Duda – są dwa: „chcemy mieć armię najlepsza na świecie i żeby nasz żołnierz służył bezpiecznie”. – Życie żołnierza jest najcenniejsze – podkreślił. W jego ocenie kieleckie targi, które w tym roku gromadzą – jak już od pewnego czasu – ponad 600 wystawców – pokazują, że „rzeczywiście mamy do czynienia z ogromnym wydarzeniem o charakterze militarno–gospodarczym”.Prezydent powiedział, że cieszy się z „tak niezwykle aktywnej amerykańskiej obecności w tym roku na targach”. – Ta narodowa wystawa amerykańska, czyli szeroka prezentacja przemysłu Stanów Zjednoczonych, jeżeli chodzi o obronność jest dla nas bardzo ważna – powiedział zaznaczając, że chętnie kupujemy amerykański sprzęt wojskowy, ponieważ jest on niezwykle nowoczesny i sprawdzony w walce.– Chciałbym, żeby dzisiaj Polska – nasz przemysł – miał w swojej ofercie takie produkty – powiedział prezydent. Dodał, że „nie da się tego zrobić prędko, to wymaga długiej pracy – doskonalenia się, badań, ogromnych nakładów”.Prezydent podkreślił, że „cieszy się i z całego serca i dziękuje” ambasador USA Georgette Mosbacher, „która ma wielkie doświadczenie biznesowe”, że zbliżyła do siebie Polską Grupę Zbrojeniowa i amerykańskie firmy, takie jak Lockheed Martin czy Raytheon.",,
Projekty marsjańskich osiedli studentów z Wrocławia nagrodzone,"Projekty osiedli marsjańskich przygotowane przez polskich studentów doceniono w międzynarodowym konkursie Mars Colony Prize. W finale znalazło się 10 projektów opracowanych przez Rosjan, Szwedów, Amerykanów, Francuzów i Szwajcarów oraz dwie propozycje zespołów z Politechniki Wrocławskiej.","Konkurs Mars Colony Prize organizowany jest w ramach dorocznej międzynarodowej konferencji stowarzyszenia Mars Society, która skupia naukowców i przedsiębiorców zaangażowanych w tematykę badań i eksploracji kosmosu.Zadaniem uczestników konkursu było zaprojektowanie samowystarczalnej marsjańskiej kolonii. „Osiedle powinno importować jak najmniej towarów z Ziemi, a jednocześnie wytwarzać produkty na eksport, by mieć się z czego utrzymywać. Miasto musi samo produkować jedzenie dla swoich mieszkańców, podobnie jak materiały budowlane potrzebne do stopniowego rozbudowywania” - wyjaśnił w komunikacie Michał Ciepielski z biura prasowego Politechniki Wrocławskiej.Za najlepszy w konkursie uznano projekt „Star City” opracowany przez przedstawicieli Massachusetts Institute of Technology. Autorzy koncepcji „Twardowsky” z Politechniki Wrocławskiej zdobyli drugie miejsce. Trzecie miejsce przyznano za koncepcję „CrowdSpace” stworzoną przez zespół z Rosji. Miasto „Ideacity” opracowane na Politechnice Wrocławskiej nagrodzono piątą pozycją.                                                    ""Twardowsky""  (aut. Wojciech Fikus) Według dostępnych na stronie internetowej wrocławskiej uczelni, projekt „Twardowsky” powstał w wyniku wspólnej pracy studentów i doktorantów Politechniki skupionych wokół grupy Space is More i Projektu Scorpio. W jego opracowaniu pomagali też członkowie Koła Naukowego MOS i inicjatywy LabDigiFab. Z kolei koncepcję „Ideacity” stworzyli studenci z grupy Innspace.Koncepcja „Twardowsky” zakłada m.in. powstanie kolonii w miejscu planowanego lądowania misji Mars 2020 amerykańskiej agencji NASA. Mieszkańcy osiedla mieliby zostać podzieleni na grupy po dwieście osób. Przebywaliby w dużych otwartych przestrzeniach w układzie tarasowym z dostępem do zieleni, a ich mieszkania sąsiadowałyby m.in. z restauracjami, kafejkami, sklepami czy placówkami medycznymi. Wytwarzanie żywności w „Twardowskym” opierałoby się o akwaponikę, czyli połączenie hodowli ryb w wielkich akwariach z uprawą roślin w wodzie - czytamy w opisie.                                                    „Ideacity” (mat. zespołu) Z kolei projekt „Ideacity” wykorzystuje renesansową koncepcję miasta idealnego. Zakłada krótkie odległości (miasto mieści się na planie sześciokąta o boku 400 m), centrum będące głównym punktem kolonii i stworzenie sieci podziemnych tuneli pozwalających poruszać się po mieście bez narażania się na zewnętrzne warunki, jak i dróg na powierzchni umożliwiających ruch pojazdów z ładunkami.Bliżej centrum studenci zaprojektowali budynki przeznaczone do codziennego funkcjonowania, natomiast na zewnętrznej części miasta ulokowali zabudowania przemysłowe.                                                    „Twardowsky” (mat. zespołu) ",,
Papież odwiedził Wielki Meczet Szejka Zajeda,"Papież Franciszek przebywający w stolicy Zjednoczonych Emiratów Arabskich, Abu Zabi, odwiedził Wielki Meczet Szejka Zajeda. Rozmawiał tam z członkami Muzułmańskiej Rady Starszych, która zainicjowała spotkanie międzyreligijne.","Monumentalny meczet, którego budowę ukończono w 2007 r., jest jedną z największych świątyń na świecie i najważniejszym ośrodkiem kultu w Emiratach. Udekorowano go białym marmurem i złotem; może pomieścić ponad 40 tys. osób. Poświęcony jest pamięci założyciela Zjednoczonych Emiratów Arabskich, szejka Zajeda ibn Sultana an-Nahajana. Muzułmańska Rada Starszych to gremium uczonych i przedstawicieli różnych instytucji świata islamu, na której czele stoi wielki imam sunnickiego uniwersytetu Al-Azhar w Kairze, szejk Ahmad Mohammad Al-Tajib. Rada promuje pokój i zasady tolerancji we wspólnotach islamskich. Szejk Al-Tajib powitał Franciszka w meczecie wraz z ministrami spraw zagranicznych, tolerancji i kultury ZEA. Podczas wizyty w świątyni papież był przy grobie szejka Zajeda, a następnie rozmawiał z członkami Rady, inicjatorki wielkiego spotkania pod hasłem „Międzyludzkie braterstwo”. Na jego forum wygłosi przemówienie.",,
Beata Szydło: Nasz rząd bezwzględnie walczy z korupcją i oszustami,"– Bardzo często słyszymy o problemach obywateli, którzy zostali oszukani przez instytucje finansowe, nasz rząd bezwzględnie walczy z korupcją i oszustami – mówiła wicepremier Beata Szydło w Szymbarku w Małopolsce.","– Tych oszustów, którzy próbują naciągać różne osoby w różnych miejscach jest bardzo wielu i takie problemy należy zgłaszać – podkreśliła.Zwróciła uwagę na „piramidy finansowe i nieuczciwych ludzi, którzy próbują ubić własne interesy i własne biznesy na krzywdzie innych”.",,
Ustawa o sądach powszechnych i SN do podpisu prezydenta,"Sejm w czwartek odrzucił uchwałę Senatu w sprawie odrzucenia w całości nowelizacji ustaw sądowych, rozszerzającej odpowiedzialność dyscyplinarną sędziów. Oznacza to, że nowela trafi teraz do podpisu prezydenta.","W środę sejmowa Komisja Sprawiedliwości i Praw Człowieka negatywnie zaopiniowała uchwałę Senatu o odrzuceniu nowelizacji ustaw sądowych.W czwartek na posiedzeniu plenarnym Sejmu za odrzuceniem uchwały Senatu zagłosowało 234 posłów PiS. Przeciwko odrzuceniu było 211 posłów z: KO, Lewicy oraz PSL-Kukiz'15. Dziewięciu posłów Konfederacji wstrzymało się od głosu.Oznacza to, że nowela trafi teraz do podpisu prezydenta.Uchwalona 20 grudnia ub.r. nowelizacja, m.in. Prawa o ustroju sądów i ustawy o Sądzie Najwyższym, a także o sądach administracyjnych, wojskowych i prokuraturze, wprowadza odpowiedzialność dyscyplinarną sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, za działania kwestionujące skuteczność powołania sędziego oraz za działalność publiczną niedającą się pogodzić z zasadami niezależności sądów i niezawisłości sędziów.",,
Patryk Jaki i Rafał Trzaskowski na obchodach rocznicy powstania,"W uroczystościach ku czci powstańców warszawskich wzięli udział najbardziej znani kandydaci na urząd prezydenta Warszawy – Patryk Jaki, reprezentujący Zjednoczoną Prawicę i Rafał Trzaskowski, kandydat Platformy Obywatelskiej i Nowoczesnej. Kontrowersje wśród niektórych komentujących wzbudziła asystentka Trzaskowskiego.",Obaj kandydaci zamieścili zdjęcia z uroczystości na Twitterze.,,
Manipulacja przesłaniem Episkopatu na łamach „Wyborczej”,"Jestem przekonana, że wielu „prawowitych” obywateli uzna, że to świetna akcja. I wtedy zacznie się piekło w szkołach – powiedziała „Wysokim obcasom” Klementyna Suchanow. Aktywistka skomentowała w ten sposób apel biskupów, w którym zachęcono do zaangażowania się w życie szkoły i sprzeciwu wobec demoralizacji dzieci.","Biskupi zgromadzeni na posiedzeniu Rady Stałej Episkopatu Polski wystosowali apel do rodziców, w którym zachęcili, by angażowali się oni w życie szkoły, do której uczęszczają ich dzieci.  Biskupi wskazali, że skuteczna ochrona dzieci przed deprawacją będzie możliwa, jeśli rodzice będą nie tylko korzystali ze swoich indywidualnych uprawnień, ale też zaangażują się w prace rad rodziców, które mogą mieć szeroki wpływ na sytuację w szkole i zapobiegać demoralizacji dzieci.„Trzeba przypomnieć, że wystawienie dziecka na demoralizujące treści może stanowić naruszenie dóbr osobistych jego i rodziców, a w konsekwencji skutkować odpowiedzialnością cywilnoprawną organu prowadzącego szkołę lub organizacji prowadzącej zajęcia” – podkreślili.Apel biskupów – nazwany „próbą oddziaływania przez Kościół na szkoły” skomentowano na łamach „Gazety Wyborczej” w „Wysokich obcasach”. Napisano, że „Episkopat chce wpływu na trójki klasowe”, a w „wojnę polsko-polską uwikłane zostaną dzieci”.  Klementyna Suchanow – aktywistka znana z protestów przeciwko reformom rządu, przedstawicielka Ogólnopolskiego Strajku Kobiet – komentując apel stwierdziła, że „nasz Kościół jest głupi, cóż innego można powiedzieć”. – I ten nasz głupi Kościół w przeważającej części plasuje się po tej stronie sceny watykańskich rozgrywek, gdzie górę biorą radykałowie, atakujący papieża Franciszka i spiskujący za jego plecami – powiedziała.",,
"Madryt uruchomi procedurę, która pozwoli zawiesić autonomię Katalonii","Hiszpański rząd zapowiada, że w sobotę  uruchomi artykuł 155 konstytucji, umożliwiający zawieszenie autonomii Katalonii. Poinformowało o tym biuro premiera Hiszpanii.
Przywódca autonomicznych władz Katalonii Carles Puigdemont w liście do premiera Hiszpanii apelował o dialog.","Na sobotę zwołano specjalne posiedzenie rządu, podczas którego ma zostać uruchomiony artykuł 155. konstytucji, umożliwiający zawieszenie autonomii Katalonii.Przywódca autonomicznych władz Katalonii Carles Puigdemont napisał w liście do premiera Hiszpanii Mariano Rajoya, że region nie ogłosił jeszcze niepodległości. Ostrzegł jednak, że kataloński parlament może zacząć prace nad uchwaleniem deklaracji niepodległości, jeśli hiszpański rząd nie podejmie dialogu z Katalonią i będzie kontynuował represje.Madryt odrzucił list BarcelonyW oświadczeniu rząd centralny odrzucił odpowiedź Puigdemonta. Przypomniał, że domagał się przywrócenia porządku konstytucyjnego w regionie i jasnej deklaracji, czy 10 października proklamowana została niepodległość Katalonii.„W rezultacie rząd będzie kontynuował procedury przewidziane w artykule 155, by przywrócić legalność rządu Katalonii. W sobotę podczas nadzwyczajnego posiedzenia Rada Ministrów przyjmie środki, które przedłoży Senatowi, by chronić ogólne interesy Hiszpanów, w tym Katalończyków i przywrócić porządek konstytucyjny w Katalonii” – głosi oświadczenie.Spotkanie z opozycjąŹródła, na które powołuje się dziennik „El Pais”, podają, że rano doszło do spotkania  przedstawicieli hiszpańskiego rządu z będącymi w opozycji socjalistami, by ustalić, jakie środki zostaną wprowadzone w ramach artykułu 155.",,
Mężczyzna w stroju pandy zatrzymany na Krupówkach. Zaczepiał turystów,"Policjanci zatrzymali na Krupówkach w Zakopanem młodego mężczyznę, który w przebraniu pandy zachowywał się natarczywie wobec turystów i natrętnie zachęcał do robienia sobie z nim zdjęć.","– Agresor w przebraniu natarczywie zaczepiał przechodniów, turystów, a nawet dzieci, oczekując napiwków za wspólne zdjęcie. Mężczyzna został zatrzymany. Teraz śledczy zdecydują, czy i jakie zarzuty może usłyszeć – poinformował rzecznik zakopiańskiej policji Roman Wieczorek.  Do zatrzymania „agresywnej pandy” na Krupówkach doszło w sobotę w dniu Pucharu Świata w skokach narciarskich. Zakopiańska policja opublikowała informacje o zdarzeniu w mediach społecznościowych.  – Teraz zbieramy informacje od osób, które po publikacji w mediach społecznościowych zgłaszają się do nas, i analizujemy, czy informacje przekazane od potencjalnych pokrzywdzonych wyczerpują znamiona przestępstwa lub wykroczenia. Jeżeli tak będzie, to znamy tożsamość „pandy” i wiemy, gdzie przebywa, i usłyszy stosowne zarzuty –  dodał Wieczorek.  Rzecznik dodał, że mężczyzna był bardzo pobudzony i agresywny podczas zatrzymania, dlatego został usunięty z popularnego deptaka, pełnego turystów i kibiców, w tym dzieci, które nie powinny patrzeć na taką sytuację.  Krupówki są objęte przepisami o tzw. parku kulturowym, które zakazują m. in. pozowania przebierańcom do zdjęć.",,
Wenezuela: Przerwy w dostawie prądu uniemożliwiły wykonanie dializ,"Trwająca od czwartku awaria systemu energetycznego w Wenezueli, która skutkowała przerwami w dostawach prądu, uniemożliwiła pracę szpitali, w tym przeprowadzenie dializ u pacjentów z niewydolnością nerek. Od wczoraj zmarło z tego powodu 15 osób – alarmują NGO.","„Dziewięć przypadków śmiertelnych odnotowaliśmy w położonym na północnym zachodzie stanie Zulia, dwa w stanie Trujillo i cztery w szpitalu Pereza Carreno w stolicy kraju, Caracas” – poinformował agencję AFP dyrektor koalicji Codevida, łączącej NGO walczące o prawo pacjenta do zdrowia i do życia, Francisco Valencia.Problemy z dostawami energii elektrycznej zaczęły się w czwartek wieczorem (godz. 20:50), gdy stanęły co najmniej dwie wielkie elektrownie, a awaria pozbawiła prądu dwadzieścia dwa stany Wenezueli. W piątek rano rząd ogłosił zawieszenie lekcji w szkołach i wstrzymanie działalności zakładów produkcyjnychW sobotę w południe, gdy „udało się nam wznowić w 70 proc. pracę elektrowni, nasz system energetyczny został zaatakowany ponownie. Był to atak cybernetyczny, wymierzony w centralny ośrodek zarządzania bezpieczeństwa kraju, który zniweczył nasze wysiłki na rzecz przywrócenia dostaw” – oświadczył sobotę prezydent Nicolas Maduro na wiecu z udziałem z aktywistów rządzącej Zjednoczonej Partii Socjalistycznej Wenezueli (PSUV). Wenezuelscy eksperci twierdzą, że problemy z dostawami energii elektrycznej są rezultatem awarii, do jakiej doszło w czwartek w elektrowni wodnej w Guri, która zaspokaja 80 proc. potrzeb energetycznych kraju. Zapora wodna na rzece Caroni w Guri jest trzecią na świecie zaporą pod względem produkowanej energii (50 000 GWh rocznie). Hydroelektrownia ta została zbudowana w latach 1963-1986. Niezależni eksperci twierdzą, że elektrownia jest chronicznie niedoinwestowana, a tamtejsza infrastruktura znajduje się w bardzo złym stanie. W ocenie prezydenta Nicolasa Maduro nie to jest przyczyną bezprecedensowej, ogólnokrajowej awarii. „Za tym cybernetycznym atakiem stoją siły amerykańskiego imperium oraz ich samozwańcza marionetka, Juan Guaido” – ogłosił w sobotę Maduro. Argumentował, że tylko Stany Zjednoczone dysponują wystarczająco rozwiniętą technologia, aby zdalnie sparaliżować funkcjonowanie systemu zaopatrzenia w elektryczność w Wenezueli. „Nie zastraszycie nas” – odgrażał się podczas sobotniego mityngu. Sektor energetyczny w Wenezueli, znacjonalizowany przez inicjatora rewolucji boliwariańskiej, poprzednika obecnego prezydenta, zmarłego w 2013 roku Hugo Chaveza, miewał dotąd awarie, ale nigdy na tak wielką skalę. Wkrótce po śmierci Chaveza, gdy rządy objął Nicolas Maduro doszło w 2008 roku do pierwszej wielkiej awarii energetycznej w Wenezueli, a w pięć lat później do następnej, jednak obie zdołano usunąć w ciągu niespełna 6 godzin. Tym razem sprawa wygląda znacznie poważniej, a jak ocenia z Caracas agencja Reutera, obecny blackout – po hiszpańsku apagon – wpisuje się w ogólny kryzys i hiperinflację, jakie trawią wenezuelską gospodarkę. Kryzys spowodował już ucieczkę z kraju ponad 3 mln mieszkańców. Juan Guaido, przewodniczący kontrolowanego przez opozycję wenezuelskiego parlamentu, który ogłosił się tymczasowym prezydentem i został uznany przez kilkadziesiąt krajów, tak skomentował wielką awarię w dostawach prądu: „Wenezuela doskonale zdaje sobie sprawę, że światło powróci wraz z zakończeniem uzurpacji władzy” (przez Maduro). „Działajmy dalej!” – wezwał Guaido. Przemieszczając się w otwartej naczepie ciężarówki, z megafonem w ręku Guaido apelował w sobotę do mieszkańców Caracas, aby wzięli udział w wielkim marszu przeciwników Maduro. Towarzyszyły mu okrzyki tłumów: „Na Miraflores! Na Miraflores!”, gdzie znajduje się pałac prezydencki, zajmowany obecnie przez Nicolasa Maduro. Agencja AFP zaznacza, że uznawany za prezydenta Wenezueli przez ok. 50 krajów Guaido wciąż nie sprecyzował daty zaplanowanego marszu. Wcześniej w sobotę napisał na Twitterze: „Wzywam wenezuelski naród, by wyszedł na ulice i zaprotestował przeciwko skorumpowanemu i niekompetentnemu uzurpatorskiemu reżimowi, przez który nasz kraj pogrążył się w ciemności”.",,
We wtorek spotkanie Sikorski-Łukaszenka,"Minister spraw zagranicznych Radosław Sikorski spotka się we wtorek z prezydentem Białorusi Aleksandrem Łukaszenką.  Udający się do Mińska w towarzystwie ministra spraw zagranicznych Niemiec Guido Westerwelle szef polskiej dyplomacji,  planuje także spotkanie z przedstawicielami Związku Polaków na Białorusi, którym kieruje Angelika Orechwo.","We wtorek szefowie dyplomacji spotkają z prezydentem Aleksandrem Łukaszenką, ministrem Siarhiejem Martynawem oraz opozycyjnymi kandydatami na urząd prezydenta.Sikorski i Westerwelle udają się na Białoruś z przesłaniem, aby wybory prezydenckie, które odbędą się 19 grudnia, były demokratyczne i zgodne z europejskimi standardami. Radosław Sikorski spotka się także z przedstawicielami Związku Polaków na Białorusi, którym kieruje Angelika Orechwo.Będzie to drugie spotkanie Radosława Sikorskiego z białoruskim przywódcą. Szef polskiej dyplomacji spotkał się z Łukaszenką w lutym w Kijowie w związku z uroczystością zaprzysiężenia Wiktora Janukowycza na prezydenta Ukrainy. Głównym tematem rozmów była wtedy sytuacja działaczy mniejszości polskiej w tym kraju.15 lutego białoruska milicja zatrzymała ok. 40 działaczy ZPB jadących na rozprawę sądową w sprawie należącego do ZPB Andżeliki Borys Domu Polskiego w Iwieńcu. Ostatecznie sąd zdecydował o odebraniu placówki na rzecz Związku Polaków kierowanego przez lojalnego wobec Mińska Stanisława Siemaszkę.Ostatnie spotkanie na tak wysokim szczeblu w Mińsku z Aleksandrem Łukaszenką odbyło się w 1996 roku. Wówczas z białoruskim przywódcą spotkał się prezydent Aleksander Kwaśniewski.",,
Jeden z ostatnich sondaży: 27 punktów różnicy między PiS i KO,"46 proc. badanych zamierza głosować na Prawo i Sprawiedliwość – wynika z sondażu CBOS. Aż o 27 pkt proc. mniej – 19 proc. – uzyskała w sondażu Koalicja Obywatelska. Według badania, do Sejmu wejdą również KW SLD, PSL-KP i Konfederacja.","Wynik Prawa i Sprawiedliwości oznacza, że na partię rządzącą zamierza głosować tyle samo ankietowanych „co w połowie września i prawie tyle samo ile w sierpniu” – zauważa CBOS. Notowania znajdującej się na drugim miejscu Koalicji Obywatelskiej, którą współtworzą Platforma Obywatelska, Nowoczesna, Inicjatywa Polska i Zieloni wskazują, że odsetek osób chcących głosować na tę listę spadł o 4 punkty procentowe w porównaniu z wrześniem. Również o 4 punkty procentowe w stosunku do września zmieniło się poparcie dla Komitetu Wyborczego Sojuszu Lewicy Demokratycznej, który tworzą SLD, Wiosna i Lewica Razem. KW SLD odnotował jednak wzrost poparcia do 9 proc.  Na Polskie Stronnictwo Ludowe, które w wyborach połączyło siły z Kukiz'15, zgodnie z badaniami CBOS, zagłosowałoby 8 proc. respondentów. Wynik PSL nie zmienił się w porównaniu z wrześniowym badaniem. Odsetek osób, które chcą iść na wybory, ale jeszcze nie wiedzą, na kogo oddadzą swój głos lub unikają jednoznacznych deklaracji, wynosi 11 proc. To o 3 punkty procentowe mniej niż w poprzednich badaniach. 83 proc., czyli pięć na sześciu dorosłych Polaków, deklaruje, że chciałoby wziąć udział w wyborach. To o 11 punktów procentowych więcej niż deklaracje z września. 10 proc. waha się, czy wziąć udział w wyborach, a 7 proc. odrzuca możliwość udziału w głosowaniu. Jak podaje CBOS, najbardziej zmotywowany do udziału w wyborach jest elektorat lewicy. 86 proc. jego zwolenników ze stuprocentową pewnością zapowiada swój udział w wyborach. „Na sto procent” w głosowaniu zamierza iść 83 proc. zwolenników Koalicji Obywatelskiej i 81 proc. wyborców PiS. Mniej zmobilizowani są wyborcy PSL, których 75 proc. zamierza iść na pewno do urn i tylko 65 proc. popierających Konfederację. Badanie „Aktualne problemy i wydarzenia” przeprowadzono metodą wywiadów bezpośrednich wspomaganych komputerowo (CAPI) w dniach 3–10 października 2019 roku na liczącej 1013 osób reprezentatywnej próbie losowej dorosłych mieszkańców Polski.",,
Czaputowicz: Opowiadamy się za wprowadzeniem sankcji wobec Rosji,"Opowiadamy się za wprowadzeniem sankcji wobec Rosji – powiedział w programie „Minęła 9” minister spraw zagranicznych Jacek Czaputowicz. Jego zdaniem potrzeba „reakcji zdecydowanej”. Szef polskiej dyplomacji zaznaczył również, że „na razie mamy jednolite stanowisko UE (…) potępiające agresję Rosji”.","Szef polskiej dyplomacji uda się w piątek do Kijowa z dwudniową wizytą. – Odbędzie się ona w nowym kontekście, po kryzysie i agresji Rosji – powiedział. Oznajmił, że będzie poruszony również temat relacji między naszymi państwami.Redaktor prowadzący program przypomniał słowa Petra Poroszenki, który zaapelował do państw NATO o wysłanie swoich okrętów wojennych na Morze Azowskie.  – Rozumiemy ten apel i trudną sytuację Ukrainy. Popieramy stanowisko Ukraińskie. Trzeba reakcji zdecydowanej – powiedział Czaputowicz.– Opowiadamy się za wprowadzeniem sankcji wobec Rosji. Nie zawsze ten apel dociera do naszych partnerów – wskazał szef MSZ. Podkreślił, że „na razie mamy jednolite stanowisko UE (…) potępiające agresję Rosji”.Minister zauważył, że „Ukraina wymaga wsparcia”. – Tego wsparcia chcemy udzielać w miarę naszych możliwości  – zapewnił i dodał, że Polska należy „do głównych obrońców integralności terytorialnej Ukrainy”. Minister spraw zagranicznych powiedział również, że Polska „opowiada się za wstrzymaniem realizacji inicjatywy Nord Stream 2, która prowadzi do dostarczenia środków finansowych Rosji. – Te środki nie są wykorzystywane na rozwój społeczny Rosji, ale właśnie na zbrojenie – zauważył.– Mamy nadzieję, że dojdzie do głębszej refleksji państw, które promują takie działania gospodarcze jak Nord Stream 2 – powiedział. Podkreślił jednocześnie, że „te państwa raczej opowiadają się za nie wprowadzeniem nowych sankcji (wobec Rosji)”. br>Zdaniem Czaputowicza „jest to dość niepokojące”, bowiem te państwa nijako „przymykają oko na łamanie prawa międzynarodowego”.Redaktor prowadzący program przypomniał wypowiedź świętej pamięci Lecha Kaczyńskiego, który mówił, że po Gruzji i Ukrainie może przyjść czas na Polskę. – Jest to znamienna wypowiedź, w której jest pewna logika – oznajmił szef polskiej dyplomacji. –PiS podjął odpowiednie działania dla zapewnienia bezpieczeństwa Polski, powstrzymania Rosji. Chodzi tu przede wszystkim o współpracę ze Stanami Zjednoczonymi, o zwiększenie obecności wojsk sojuszniczych m.in. w Polsce – podkreślił.Jacek Czaputowicz poinformował, że w przyszłym tygodniu odbędzie się spotkanie ministrów spraw zagranicznych NATO oraz spotkanie OBWE w formule ministerialnej. – Na pewno Ukraina będzie głównym tematem rozmów – oznajmił.",,
