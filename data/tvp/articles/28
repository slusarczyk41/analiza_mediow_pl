Kryzys w Wenezueli. Delegacja rządowa nie weźmie udziału w rozmowach z opozycją,"Delegacja rządowa nie weźmie udziału w kolejnej rundzie rozmów z opozycją, jakie miały się odbyć w czwartek i piątek na Barbados. W ten sposób reżim Nicolasa Maduro chce wyrazić dezaprobatę wobec poniedziałkowej decyzji Donalda Trumpa o zamrożeniu aktywów Wenezueli w USA.","„Chociaż delegacja opozycji, desygnowana przez deputowanego Juana Guaido, jest już na miejscu i pozostaje w oczekiwaniu na kolejną rundę dyskusji, prezydent Nicolas Maduro zdecydował się nie wysyłać delegacji rządowej na te rozmowy w obliczu brutalnej agresji, jakiej wobec Wenezueli systematycznie dopuszcza się administracja Trumpa” – napisano w oświadczeniu.Prezydent USA Donald Trump podpisał w poniedziałek rozporządzenie wykonawcze, zamrażające wszystkie aktywa rządu prezydenta Wenezueli Nicolasa Maduro i zakazujące Amerykanom prowadzenia interesów z władzami w Caracas. Nowe sankcje, które weszły w życie od razu, Trump uzasadniał „utrzymującą się uzurpacją władzy” przez Maduro oraz łamaniem praw człowieka przez lokalne wobec niego siły bezpieczeństwa.Zdecydowania działaniaEksperci wskazują, że retorsje nie oznaczają embarga na handel z Wenezuelą, stanowią jednak najbardziej zdecydowane działanie USA, mające na celu odsunięcie Maduro od władzy, odkąd w styczniu władze w Waszyngtonie uznały przewodniczącego wenezuelskiego parlamentu i przywódcę tamtejszej opozycji Juana Guaido za prawowitego tymczasowego prezydenta kraju.Ponadto ponad stu przedstawicieli i zaufanych wenezuelskiego reżimu zostało objętych zamrożeniem aktywów w USA i zakazem prowadzenia interesów z Amerykanami. Listę tych osób może poszerzyć ministerstwo skarbu lub Departament Stanu, jeśli uznają, że dana osoba wspiera Maduro, jego rząd lub polityków objętych wcześniejszymi retorsjami. Osoby te otrzymają też zakaz wjazdu do USA.Według ekspertów nowe sankcje nasilą kryzys humanitarny w Wenezueli mimo przewidzianych wyjątków, gdyż zachodnie banki nie podejmują się przetwarzania nawet legalnych transakcji.",,
Grafika z nożem i twarzą Jarosława Kaczyńskiego. Wicedyrektor muzeum zawieszony,"Wicedyrektor Muzeum Warszawy Jarosław Trybuś został zawieszony na jeden miesiąc przez dyrektor muzeum Ewę Nekandę-Trepkę – poinformował w komunikacie stołeczny ratusz. To konsekwencje wpisu, który został zamieszczony przez Trybusia w mediach społecznościowych.","W komunikacie podkreślono, że po spotkaniu z dyrektor Muzeum Warszawy Ewą Nekandą-Trepką prezydent stolicy Rafał Trzaskowski przyjął do wiadomości decyzję o zawieszeniu na miesiąc w pełnieniu obowiązków wicedyrektora Muzeum Jarosława Trybusia.– Dyrektor Jarosław Trybuś został zawieszony na okres jednego miesiąca, cofnęłam swojemu zastępcy pełnomocnictwa. Prezydent do decyzji się przychylił – mówi dyrektor Ewa Nekanda-Trepka, cytowana w komunikacie ratusza.Jarosław Trybuś udostępnił na Facebooku grafikę przedstawiającą nóż, w którego rękojeści ukryty był profil prezesa PiS Jarosława Kaczyńskiego. Wpis był szeroko komentowany w mediach społecznościowych.„Winien jestem przeprosiny wszystkim, których dotknąć mogła zszerowana (udostępniona) przeze mnie wczoraj grafika opublikowana na profilu The Culture of The Poster” – napisał w niedzielę wieczorem na Facebooku Trybuś. Usunął również swój wpis.",,
"Ten strajk się opłacał. Szkoda, że nie nauczycielom [OPINIA]","Nie ma się co dziwić, że Sławomir Broniarz zawiesił strajk. W końcu niczego nie osiągnął, a jak sam powiedział, jest już w połowie drogi. Za jakiekolwiek podwyżki nauczyciele muszą podziękować konkurencji z Solidarności. Nawet polityczni promotorzy lidera ZNP zrobili pewnie wewnętrzne sondaże i dali mu do zrozumienia, by dał sobie spokój. Niewykluczone, że ten protest się opłacał, na pewno jednak nie nauczycielom.","Środowe wystąpienie premiera skutecznie ugasiło maturalny pożar, a co za tym idzie strajk ZNP. Gdy dzień później Sławomir Broniarz ogłaszał zawieszenie protestu, wyglądał żałośnie. To jakby ktoś, kto liczył już sekundy do odpalenia zainstalowanej przez siebie bomby, właśnie dostał informację od sapera, że pocisk udało się rozbroić. Konstruktorowi bomby pozostało więc tylko powiedzieć: - No dobra, nie odpalę tej bomby, bo nie dalibyście sobie rady z efektami wybuchu i jeszcze ktoś mógłby ucierpieć.  Podobnie szczerze brzmiało zapewnienie, że decyzja o zawieszeniu strajku jest podyktowana troską szefa ZNP o dobro maturzystów i odpowiedzialnością za rząd. Zadowolona może być opozycja. W końcu przez kilkanaście dni trzymała w szachu rząd i PiS. Pokazywała, jak pochyla się nad pokrzywdzoną grupą społeczną. Z pewnością jeszcze nie raz odniesie się do tego zrywu w kampaniach wyborczych. W koszta wrzuci się żałosną retorykę Broniarza zawieszającego protest, ale przecież przed wyborami przypudruje się go trochę i będzie jak nowy. Jeśli nie on, to jego następca. Cel polityczny był jednak jasny i w dużej mierze został osiągnięty. Brak realnego efektu był wliczony w ryzyko. W końcu musieli wiedzieć, że żądań ZNP nie da się spełnić w środku roku budżetowego, a i zaplanowanie takiego wydatku to skok na główkę do płytkiej wody. I tutaj może być kolejny problem. Pół biedy, jeśli dyrektor bezwzględnie wspierał strajk. Wówczas przynajmniej teoretycznie będzie szukał sposobu na wypłatę tych pieniędzy. Nie wchodźmy już w szczegóły, kiedy to zrobi.  Gorzej, jeśli szkołą zarządza dyrektor, który musiał błagać nauczycieli, by ci nie zawalili uczniom takich czy innych egzaminów. Pamiętajmy, że ten strajk nie upłynął na zgodnym śpiewaniu protest songów o krowach i świniach. Nauczyciele mają za sobą traumatyczne kłótnie z dyrekcją i między sobą. Zdarzało się, że konieczna była interwencja pogotowia ratunkowego, które po podobnych awanturach musiało zabierać omdlałych z emocji pedagogów. Wielu nauczycieli przyznaje, że praca w ich szkołach nigdy już nie będzie taka sama, bo powstałych konfliktów nie da się prędko zapomnieć. Czy dyrektor po takich przejściach ochoczo wypłaci ekwiwalent za strajk? A może uwzględni jednak inne palące potrzeby szkoły? A jeśli nawet wypłaci, to kto powiedział, że w takim samym czasie, jak obciążenia wynikające ze strajku?  Protest nauczycieli ciągle się tli. Dopiero co nauczycielka z Łodzi nadrabiała entuzjazmem, mówiąc do kamery: strajkuję, nie klasyfikuję. Odeszła z dumą, wspierana skandowaniem: Łódź strajkuje, nie klasyfikuje! Ale, gdy pedagodzy wyjdą z ciasnej sali lub ze swoich baniek facebookowych, wcale nie trafią na równie rozanielonych rodziców maturzystów. Inni również coraz częściej patrzą na nich z rezerwą.  A przecież ZNP mógł ten strajk nawet wygrać. Przynajmniej wizerunkowo. Gdyby zawiesił protest na czas egzaminów, może zyskałby autentyczne poparcie rodziców i uczniów. Nie musielibyśmy wówczas oglądać smutnego widoku zapłakanej maturzystki z Opola, która mówi, że rozumie i popiera strajk, ale prosi, by ona i jej koledzy mogli przystąpić do matury. Wreszcie nie musielibyśmy słuchać lidera ZNP Sławomira Broniarza, który w ostatnich dniach kilka razy w zdaniu powtarzał, że najważniejsze są dzieci.",,
Hołd dla ofiar Rzezi Wołyńskiej. „Domagają się pamięci”,"Koncert Chóru Echo Kresów z Kędzierzyna Koźla na Placu Krasińskich w Warszawie, przed Pomnikiem Powstania Warszawskiego zakończył społeczne obchody Narodowego Dnia Pamięci Ofiar Ludobójstwa dokonanego przez ukraińskich nacjonalistów na obywatelach II Rzeczypospolitej Polskiej. W rzezi zginęło około 60 tys. osób.","Wcześniej w intencji Ofiar została odprawiona uroczysta msza święta w Katedrze Polowej Wojska Polskiego. Podczas homilii ksiądz pułkownik January Wątroba powiedział, że w trakcie Krwawej niedzieli na Wołyniu 11 lipca 1943 roku nastąpiła kulminacja nienawiści, a jej ofiarami byli obok Polaków: Czesi, Ormianie, Żydzi i przedstawiciele innych mniejszości narodowe.Wikariusz Generalny Biskupa Polowego Wojska Polskiego dodał, że mówiąc o Wołyniu trzeba pamiętać o Ukraińcach broniących ofiar nacjonalistów z OUN i UPA . – W imię prawdy o Wołyniu trzeba wspomnieć z wdzięcznością tak zwanych „Sprawiedliwych Ukraińców”, którzy odmawiali udziału w mordach i ratowali Polaków – powiedział ks. Wątroba.Heroiczna postawaWspomniał także o heroizmie Polaków, którzy bronili ludność cywilną przed ukraińskimi nacjonalistami. Wymienił między innymi żołnierzy Armii Krajowej – zwłaszcza z 27. Wołyńskiej Dywizji Piechoty AK, Samoobrony Kresowej oraz Batalionów Chłopskich.Pod koniec kazania ks. Wątroba zwrócił uwagę, że ofiary nie domagają się zemsty, ale pamięci. Powołał się również na słowa papieża Franciszka z zeszłorocznej wizyty w Polsce, który powiedział, że istnieją dwa rodzaje pamięci – dobra i zła. – Pamięcią negatywną jest ta, która obsesyjnie koncentruje się na złu, zwłaszcza popełnionym przez innych – zacytował papieża ksiądz Janusz Wątroba.",,
Ranni milicjanci i zatrzymania podczas Marszu Równości w Kijowie na Ukrainie,"Pięciu milicjantów zostało rannych w starciach z chuliganami, którzy próbowali przerwać w sobotę Marsz Równości środowisk LGBT w stolicy Ukrainy, Kijowie. Podczas akcji, która trwała zaledwie pół godziny, zatrzymano 25 sympatyków ugrupowań skrajnej prawicy.","Paradę, przeciwko której wystąpił znany z protestów na Majdanie Niepodległości Prawy Sektor, ze względów bezpieczeństwa organizowano w ścisłej tajemnicy. Jej uczestnicy musieli najpierw zarejestrować się w internecie, a następnie otrzymali sms-y, w których poinformowano o miejscu zbiórki.W efekcie Marsz nie odbył się w centrum miasta, lecz na brzegu Dniepru, wśród blokowisk dzielnicy Obołoń. Uczestniczyło w nim około 200 osób, naprzeciwko których stanęło kilkudziesięciu młodych ludzi, którzy zaczęli wykrzykiwać obraźliwe hasła i rzucać petardami. Jedna z nich ciężko raniła ochraniającego akcję milicjanta. Został on ugodzony odłamkiem w szyję. Prawy Sektor o Marszu Równości: paskudny sabatPrzeciwko marszowi aktywnie wypowiadał się wcześniej Prawy Sektor, nazywając tę inicjatywę „paskudnym sabatem” i nawoływał do zerwania akcji. W piątek, podczas dorocznej konferencji prasowej prezydent Petro Poroszenko oświadczył, że choć on sam nie weźmie udziału w paradzie, to „nie ma podstaw, by ktoś jej przeszkadzał, gdyż jest to (prawo do zgromadzeń) konstytucyjne prawo każdego obywatela”.                                                    Chuligani zaatakowali Paradę Równości na Ukrainie  (fot. PAP/EPA/ROMAN PILIPEY)",,
Ministerstwo zaprasza rodziców uczniów na PGE Narodowy,"Ministerstwo Edukacji Narodowej zamieściło na swojej stronie formularz dla rodziców, którzy chcą wziąć udział w debacie okrągłego stołu. Dyskusję poświęconą jakości polskiej edukacji zaproponował premier Mateusz Morawiecki.","Premier mówił w czwartek  w Krakowie, że debata dotyczyłaby czterech obszarów tematycznych: uczniowie, nauczyciele, jakość edukacji i kształcenia oraz nowoczesna szkoła.   „Wydarzenie zaplanowano na piątek, 26 kwietnia br. na godz. 12:00” – przypomina MEN w komunikacie.   Zaproszenie jest skierowane do wszystkich środowisk, które są zainteresowane przyszłością polskiej oświaty, również do rad rodziców oraz stowarzyszeń rodziców. Zainteresowane podmioty mogą się rejestrować na stronie resortu.",,
Prawo i Sprawiedliwość wygrywa wybory parlamentarne,"Prawo i Sprawiedliwość wygrywa wybory parlamentarne. Na partię Jarosława Kaczyńskiego zagłosowało 43,6 proc. wyborców – wynika z sondażu exit poll pracowni Ipsos. Do Sejmu wchodzą wszystkie komitety. Koalicja Obywatelska – na którą według sondażu zagłosowało 27,4 proc. obywateli, SLD z wynikiem 11,9 proc. i PSL-Koalicja Polska, na którą zagłosowało 9,6 proc. wyborców. Próg wyborczy przekracza Konfederacja, z wynikiem 6,4 proc. Rekordowa w porównaniu do ostatnich wyborów frekwencja wyniosła 61,1 proc. – podaje Ipsos. Badanie exit poll nie uwzględnia wyników do Senatu; na te będzie trzeba poczekać.","Z sondażu exit poll wynika, że Prawo i Sprawiedliwość będzie miało w Sejmie 239 mandatów, co da tej partii większość parlamentarną. Koalicji Obywatelskiej przypadnie z kolei 130 mandatów, SLD – 43. PSL Koalicja Polska wprowadzi do parlamentu 34 posłów, Konfederacja 13. Jeden mandat przypadnie Mniejszości Niemieckiej – 1 mandat. Badanie exit-poll zostało przeprowadzone wśród osób biorących udział w wyborach przed obwodowymi komisjami wyborczymi.Wybory parlamentarne 2015 Wybory parlamentarne 25 października 2015 r. były pierwszymi, w wyniku których bezwzględną większość uzyskało jedno ugrupowanie – Prawo i Sprawiedliwość. Cztery lata temu frekwencja wyborcza wyniosła prawie 51 proc. PiS dzięki poparciu (37,6 proc.) wyborców uzyskało 235 mandatów w Sejmie i mogło bez konieczności szukania koalicjantów sformować rząd Beaty Szydło.Platforma Obywatelska (z poparciem 24 proc.) była druga, dalej były Kukiz'15 (8,8 proc.), Nowoczesna (7,6 proc.) i PSL (5,1 proc.). Lewicowa koalicja nie przekroczyła progu, co dało dodatkowe głosy PiS.Platforma wprowadziła wtedy do Sejmu 138 swoich parlamentarzystów, Kukiz’15 – 42, Nowoczesna – 28, PSL – 16. Mniejszości niemieckiej przypadł jeden mandat. Partia Jarosława Kaczyńskiego miała większość również w Senacie, gdzie wprowadziła 61 senatorów. Platforma Obywatelska zdobyła w izbie wyższej parlamentu 34 mandaty. Jeden mandat zdobył PSL, pozostałe cztery przypadły kandydatom niezależnym.",,
Do więzienia za palenie e-papierosów,"Prezydent Rodrigo Duterte zarządził zakaz używania na Filipinach elektronicznych papierosów. Zagroził aresztowaniem każdego, kto będzie palił w miejscach publicznych e-papierosy.","74-letni Duterte sam był kiedyś palaczem, ale zerwał z nałogiem, gdy wykryto u niego chorobę Buergera, która może wywoływać niedrożność naczyń krwionośnych i wiązana jest z paleniem tytoniu. Zasłynął też brutalną walką z narkotykami. Teraz na cel obrał e-papierosy.Filipińska policja otrzymała już wytyczne, by zatrzymywać osoby oddające się „vapingowi” w miejscach publicznych i konfiskować im e-papierosy. – Zakażę tego. Używania i sprowadzania. Wiecie, dlaczego? Bo to jest toksyczne, a rząd ma prawo wprowadzać środki, by chronić zdrowie publiczne i interes publiczny – zapowiedział filipiński prezydent, który wcześniej zakazał również palenia tytoniu w miejscach publicznych. – Mówią, że ten vaping jest elektroniczny. Nie plećcie mi takich bzdur. Lepiej z tym skończcie. Każę was aresztować, jeśli będziecie to robili w pomieszczeniu. To jak palenie. Trujecie ludzi – oświadczył prezydent Duterte.Na świecie rośnie zaniepokojenie z powodu wzrostu popularności e-papierosów wśród osób młodych. Indie, które mają jedną z największych populacji dorosłych palaczy, zakazały we wrześniu sprzedaży papierosów elektronicznych. E-papierosów nie wolno palić również w Tajlandii, Singapurze i Brazylii. Światowy rynek e-papierosów był w 2018 roku wart 15,7 mld dolarów, a według prognoz do 2023 roku ma urosnąć do 40 mld USD.",,
"Gronkiewicz-Waltz o premierze: Judasz. Przychodził po to, żeby wszystko wynosić do Kaczyńskiego","Prezydent Warszawy została zapytana w programie TVN o to, co sądzi o taśmach, na których jednym z nagranych jest Mateusz Morawiecki. Takie taśmy, z zapisem sprzed kilku lat z restauracji Sowa i Przyjaciele przypomniał niedawno portal Onet. W odpowiedzi Hanna Gronkiewicz-Waltz przywołała postać Judasza. Zdziwionemu dziennikarzowi wyjaśniła, że karygodne jest to, że obecny premier przychodził po to, „żeby potem wszystko wynosić do Jarosława Kaczyńskiego”.","– Myślę, że, niestety, każdy ma swojego Judasza. Przychodził po to na te spotkania rady konsultacyjnej, żeby potem wszystko wynosić do Jarosława Kaczyńskiego. Jeśli tak było, to jest to karygodne. To nie jest Wallenrod, tylko Judasz – powiedziała w piątek w TVN prezydent Warszawy.  Portal Onet opublikował na początku miesiąca artykuł zatytułowany „Afera taśmowa. Kelnerzy obciążają Morawieckiego”. Dziennikarze powołują się w nim na akta afery taśmowej, do których mieli dotrzeć. Według informacji Onetu kelnerzy skazani w wyniku afery taśmowej obciążyli w zeznaniach obecnego premiera, w latach 2007-2015 prezesa banku BZ WBK.",,
Poseł PSL szczerze ws. Witek: Jestem bardzo zaskoczony,– Po kilku posiedzeniach prezydium Sejmu pod kierownictwem marszałek Elżbiety Witek jestem bardzo pozytywnie zaskoczony – przyznał wicemarszałek Sejmu Piotr Zgorzelski. Polityk Polskiego Stronnictwa Ludowego podkreślił konieczność współpracy ze wszystkimi ugrupowaniami.,"Piotr Zgorzelski w Polsat News stwierdził, że po pierwszych posiedzeniach prezydium Sejmu spodziewał się czegoś innego, niż miało miejsce. Mówił, że szczególne wrażenie zrobiła na nim marszałek Sejmu Elżbieta Witek.– Jestem bardzo pozytywnie zaskoczony jej kulturą prowadzenia tych prezydiów i merytoryką poruszanych spraw – zaznaczył. Polityk przyznał, że istotą parlamentaryzmu jest rozmowa ze wszystkimi ugrupowaniami, także z Prawem i Sprawiedliwością. - Takie rozmowy zawsze były, są i będą. Pewne rzeczy można przebaczyć, ale niektóre rzeczy należy pamiętać. To musi mieć jakąś proporcję i równowagę - mówił poseł PSL. Zgorzelski został także zapytany o ewentualną współpracę jego ugrupowania z Porozumieniem Jarosława Gowina. – Nasi liderzy znają się dobrze. Obaj pochodzą z Krakowa. Mają relacje nie od dziś, rozmawiają – odpowiedział.",,
Prezydent: Formuła okrągłego stołu nie jest najszczęśliwsza,"Rozumiem, że zaproponowana formuła okrągłego stołu jest nie najszczęśliwsza; jestem gotów wesprzeć rozmowy w formule rozszerzonej Rady Dialogu Społecznego; jeśli trzeba, wezmę w nich udział – oświadczył w Białogardzie prezydent Andrzej Duda.","Tzw. okrągły stół edukacyjny, do udziału w którym premier Mateusz Morawiecki zaprosił m.in. rodziców uczniów, nauczycieli, przedstawicieli związków zawodowych i reprezentantów środowiska oświatowego, ma odbyć się w najbliższy piątek na Stadionie PGE Narodowym. Prowadzące strajk związki nauczycielskie – ZNP i FZZ – poinformowały, że nie wezmą w nim udziału, opowiadając się jednocześnie za tym, by debata na temat sytuacji w oświacie odbyła się pod auspicjami prezydenta, w ramach Rady Dialogu Społecznego. Podobne stanowisko wyraziła przewodnicząca RDS Dorota Gardias. Rzeczniczka rządu Joanna Kopcińska oświadczyła, że do udziału w obradach okrągłego stołu na temat oświaty do wtorku zgłosiło się 900 osób, a zainteresowanie debatą w tej formule jest bardzo duże.",,
Wiceszef MSZ o słowach Cimoszewicza: Współwinni politycy Konfederacji i Kukiz’15,"Współwinnymi takich wypowiedzi polityków Koalicji Europejskiej są politycy Konfederacji i Kukiz’15, którzy niestety próbują grać tematem ustawy 447 w kampanii wyborczej, podważając fakt, że sprawa restytucji jest jednoznacznie zamknięta – stwierdził w rozmowie z portalem tvp.info wiceminister spraw zagranicznych Szymon Szynkowski vel Sęk, pytany o słowa Włodzimierza Cimoszewicza ws. ustawy 447.","Były premier Włodzimierz Cimoszewicz, który jest „jedynką” na warszawskiej liście KE odniósł się w TVN24 do ustawy 447. Komentując wypowiedź m.in. premiera Mateusza Morawieckiego, który zapowiedział, że rząd przyjmie prawo, które zabezpieczy Polskę przed jakimikolwiek roszczeniami związanymi z II wojną światową, Cimoszewicz powiedział, że „w naszym kraju za cnotę uważa się obronę tego, żeby nie zwrócić tego, co się komuś należy tylko dlatego, że był Żydem, do tego ofiarą holokaustu”.W rozmowie z portalem tvp.info wiceszef polskiej dyplomacji minister Szymon Szynkowski vel Sęk skomentował słowa Cimoszewicza. – Jak widać nie dla wszystkich sprawa restytucji jest sprawą zamkniętą. Dla nas jest ona zamknięta w sensie prawnym i moralnym w sposób jednoznaczny – zaznacza minister. Jak dodaje „współwinnymi takich wypowiedzi polityków Koalicji Europejskiej są politycy Konfederacji i Kukiz’15”. Zdaniem Szynkowskiego vel Sęka ci politycy „próbują grać tematem ustawy 447 w kampanii wyborczej”.Jednak – jak zaznacza wiceminister spraw zagranicznych – „sprawa restytucji jest jednoznacznie zamknięta”.",,
„Kibicuję Europie Plus”,"– Kibicuję Europie Plus. Jako wyborca – ewentualnie tak. Jako ktoś, kto mógłby pomóc promować – proszę uprzejmie – mówił w programie „Minęła dwudziesta” w TVP Info Andrzej Olechowski, były minister finansów i spraw zagranicznych.","- Jeśli ten ruch zyskałby na wiarygodności, że nie byłoby to działanie pozorne czy niepotrzebne. To będzie bardzo zależało od prezydenta Kwaśniewskiego, czy on zdecyduje się zaangażować  – wyjaśnił Olechowski, komentując swoje ewentualne poparcie dla Europy Plus. W marcu współtwórca Platformy mówił w mediach, że nie pasuje do Europy Plus i nie wystartuje do PE z jej listy.- Liberałom europejskim, nie ja pierwszy to powiem, dzisiaj bardziej po drodze z socjaldemokratami takimi jacy są, niż z konserwatystami. Konserwatyści zapętlili się w jakieś bardzo trudne koncepcje -  tłumaczył Olechowski. - Ci liberałowie, którzy są w PO, postawili na sojusz z konserwatystami i dzisiaj, kiedy doszło do pewnego napięcia i również rozluźnienia dyscypliny, widać jak w sposób diametralnie różny głosują. To nie jest kwestia rozłożenia akcentów – mówił Olechowski, wskazując na przykład głosowanie na temat uboju rytualnego -  mówił w TVP Info Andrzej Olechowski.",,
"„Pocałunek śmierci Wałęsy, brak wdzięczności obdarowanego”","Lech Wałęsa postawił na ugrupowanie, w którym połowa uważa go za agenta. To poparcie to pocałunek śmierci dla PSL. Z tego powodu brak jest reakcji, entuzjazmu po stronie obdarowanego – PSL i Kukiz’15 – ocenił w rozmowie z portalem tvp.info politolog Artur Wróblewski.","Były prezydent Lech Wałęsa poinformował w oświadczeniu na Facebooku, że wycofuje się z poparcia dla Koalicji Obywatelskiej, o którym zapewniał na jej niedzielnej konwencji w Warszawie. Oświadczył, że zamierza poprzeć PSL i Władysława Kosiniaka–Kamysza. Wpis jednak po kilku godzinach usunął.Słowa Wałęsy skomentował lider Kukiz’15 Paweł Kukiz. „Panie Wałęsa. Głosować pan może na kogo pan chce ale zastanawiam się, czy ta pańska deklaracja i ogłoszenie na kogo pan będzie głosował nie jest czasem ostatnią pana misją, o której doskonale wiedział ś.p. Kornel za co tak serdecznie pan Go znienawidził” – napisał.Słów byłego prezydenta nie skomentował do tej pory lider PSL Władysław Kosiniak-Kamysz. Politolog Artur Wróblewski ocenił w rozmowie z portalem tvp.info, że taka decyzja byłego prezydenta to dla PSL i jego koalicjantów „pocałunek śmierci”. – Wałęsa zmiennym jest. Kilka dni przed wyborami dokonuje znaczącej wolty.  To poparcie to pocałunek śmierci dla PSL. Z tego powodu brak jest reakcji, entuzjazmu po stronie obdarowanego – PSL i Kukiza – ocenił Wróblewski.W opinii politologa, Wałęsa udowadnia tym wpisem, że jest „impulsywny; to podminowuje jego wizerunek jako polityka”. – On poparł ugrupowanie, gdzie jest Kukiz’15, a Kukiz napisał o nim piosenkę, »Bolek płynie«, gdzie zarzucił mu współpracę z SB – mówi. – Wałęsa stawia na ugrupowanie, gdzie połowa uważa go za agenta. A tę tezę Wałęsa z konsekwencją zwalcza – mówi.",,
Prezydent Niemiec udzielił wywiadu rosyjskiemu dziennikowi o relacjach z Rosją,"Dziennik „Kommiersant” publikuje w środę wywiad z prezydentem Niemiec Frankiem–Walterem Steinmeierem, który – przed spotkaniem z Władimirem Putinem – mówi, że należy podjąć próbę dialogu i „odbudowania utraconego zaufania”. Podkreśla jednak, że „nie można milczeć o różnicach zdań”.","– Nie możemy sobie pozwolić, by ze sobą nie rozmawiać. Nasz obowiązek wobec naszych społeczeństw polega na tym, żeby powstrzymać dalsze oddalanie się od siebie Niemców i Rosjan – oświadczył Steinmeier. – Spirala negatywu w relacjach między Rosją i UE, którą obserwujemy w ostatnich latach, szkodzi obydwu stronom i niesie ze sobą ryzyka – dodał niemiecki polityk. W czasie pierwszej od siedmiu lat wizyty niemieckiego prezydenta w Moskwie Steinmeier ma się spotkać z Putinem.",,
"„Parlament nie jest notariuszem pana prezydenta, będą poprawki”","– Wydaje się, że jesteśmy bliscy porozumienia. PiS poszło na szereg ustępstw, ale też parlament nie jest notariuszem pana prezydenta – powiedział w programie „Woronicza 17” wiceszef MON i poseł PiS Michał Dworczyk, zapowiadając poprawki do prezydenckich projektów ustaw dotyczących reformy sądownictwa. Prof. Andrzej Zybertowicz z Kancelarii Prezydenta RP wyraził nadzieję, że uda się znaleźć „rozsądną równowagę”. – Zastraszacie prezydenta, uruchomiliście machinę propagandową – oburzał się Marcin Kierwiński, poseł PO.","Dwie godziny trwało w piątek spotkanie prezydenta Andrzeja Dudy z prezesem PiS w sprawie reformy sądownictwa. Głównym tematem rozmowy były prezydenckie projekty ustaw o Sądzie Najwyższym i Krajowej Radzie Sądownictwa. Po spotkaniu rzeczniczka PiS Beata Mazurek poinformowała, że partia poszła na „ogromne ustępstwa”. – Zgodziliśmy się na wybór członków KRS 3/5 głosów, na wyeliminowanie roli ministra sprawiedliwości, na to, że KRS będzie wybierany ponadpartyjnie – powiedziała. Zaznaczyła jednocześnie, że PiS „z całą pewnością będzie panu prezydentowi przedstawiać poprawki do projektów”. „Uczestnicy debaty to państwowcy”– Bardzo dobrze, że trwa dialog. Wydaje się, że jesteśmy bliscy porozumienia i to jest optymistyczne. PiS poszło na szereg ustępstw, ale też – jak sam prezydent powiedział – parlament nie jest notariuszem pana prezydenta, więc pewne poprawki może składać. I klub PiS te poprawki niebawem w formie pisemnej przedstawi – powiedział wiceminister obrony narodowej Michał Dworczyk (PiS). – Jestem dobrej myśli, ponieważ zarówno pan prezydent, zarówno pan prezes, jak i w ogóle wszyscy uczestnicy tej debaty to są państwowcy i kierują się przede wszystkim dobrem Polski. W związku z tym jestem pewny, że dobry kompromis zostanie wypracowany – dodał. „Traktujecie prezydenta jak notariusza” Inaczej relacje między prezydentem i liderem PiS widzi Marcin Kierwiński (PO). Zwrócił uwagę, że Jarosław Kaczyński określił weta prezydenta mianem „incydent”. – Traktujecie prezydenta jak notariusza waszej woli. Zastraszacie prezydenta, uruchomiliście machinę propagandową – mówił poseł Platformy Obywatelskiej. Ocenił, że Prawo i Sprawiedliwość „formatuje głowę państwa do wyobrażeń Jarosława Kaczyńskiego”. Polityk Nowoczesnej Zbigniew Gryglas zauważył, że „z całą pewnością reforma wymiaru sprawiedliwości musi polegać na zmianach personalnych, ale głównie jednak na zmianach proceduralnych czy strukturalnych, bo to jest dzisiaj ważniejsze”. – Musimy przede wszystkim dokonać reformy tego podstawowego wymiaru sprawiedliwości w sądach rejonowych i okręgowych.  Ja się dziwię kolegom z PiS, że nie robią właśnie tego w takiej kolejności . Należy zaczynać od tego, na czym obywatelom zależy najbardziej – powiedział. „Sądy trzeba oczyścić, rozmawiajmy”  Adam Struzik (PSL) zapytany o konieczność zmian personalnych w wymiarze sprawiedliwości ocenił,  że „oczywiście wszelkie patologie muszą być eliminowane”. Jednak dodał, że „nie możemy patologii zastąpić inną patologią i zmonopolizowaniem przez jedną partię polityczną wymiaru sprawiedliwości”.  Na konieczność niezwłocznych zmian kadrowych wskazał natomiast poseł Kukiz ’15 Adam Andruszkiewicz.   – Jeżeli od obywateli wymaga się, żeby stali na baczność przed sądem,  to obywatele mają prawo wymagać, że przed sądem mają do czynienia z uczciwymi ludźmi, a nie z przedstawicielami jakichś gangów – podkreślił.  – Sądy trzeba oczyścić i bardzo dobrze, że  są spotkania, rozmawiajmy o tym wspólnie – podsumował polityk Kukiz’15.                                                teraz odtwarzaneAdam Andruszkiewicz: obywatele mają prawo wymagać, żeby w sądach zasiadali uczciwi ludzie, a nie przedstawiciele gangów ",,
„Czarny rok dla osób LGBT”,231 fizycznych napaści na przedstawicieli mniejszości seksualnych (LGBT) odnotowano we Francji w 2018 r. – wynika z dorocznego raportu organizacji SOS Homophobie. To najwyższa zarejestrowana przez nią liczba takich ataków w ciągu roku.,"– 2018 r. był czarnym rokiem dla osób LGBT – podkreślili we wstępie do przedstawionego raportu współprzewodniczący SOS Homophobie Veronique Godet i Joel Deumier.Poprzedni rekord, jeśli chodzi o liczbę fizycznych ataków – 188, padł w 2013 r. i był wiązany z legalizacją zawierania małżeństw przez pary tej samej płci.W 2018 r. nastąpił wzrost liczby takich napaści o 66 proc. w porównaniu z rokiem poprzednim.Ogółem SOS Homophobie otrzymała w zeszłym roku ponad 1,9 tys. zgłoszeń o „homofobicznych czynach”; to o 15 proc. więcej niż rok wcześniej.Najczęściej sygnalizowane przez osoby LGBT były przypadki otwartego wyrażania sprzeciwu wobec ich orientacji seksualnej oraz wygłaszane pod ich adresem zniewagi; ponadto zgłaszano działania dyskryminacyjne, nękanie, pogróżki, zniesławianie i fizyczne napaści. Autorzy raportu podkreślają, że miejscem, w którym homofobiczne poglądy są najczęściej prezentowane, od lat pozostaje internet, w tym media społecznościowe, takie jak Facebook czy Twitter.Tymczasem z opublikowanego w poniedziałek badania ośrodka Ifop wynika, że więcej niż co piąta osoba deklarująca się jako należąca do społeczności LGBT podaje, że w swoim życiu padła ofiarą przemocy fizycznej we Francji. Ogółem napaści fizycznej z powodu swojej orientacji homoseksualnej doświadczyło 22 proc. osób LGBT.Między czerwcem 2018 r. a kwietniem br. liczba takich osób wzrosła ponad dwukrotnie z 3 do 7 proc.; ponad połowa (60 proc.) z nich przyznała, że w minionym roku miała myśli samobójcze. W większości przypadek agresor to mężczyzna poniżej 30. roku życia, działający na oczach towarzyszącej mu grupy.Badanie Ifop przeprowadzono w dniach 12-14 maja z udziałem reprezentatywnej próby 1229 osób homoseksualnych, biseksualnych i transpłciowych w wieku 18 lat i więcej, mieszkających we Francji.",,
Prezydent: „Solidarność” to najważniejsza organizacja społeczna w dziejach kraju,"NSZZ „Solidarność” to najważniejsza organizacja społeczna, jaka powstała w dziejach Rzeczpospolitej – powiedział w środę prezydent Andrzej Duda. Jak dodał, „Solidarność” to organizacja o charakterze pokojowym, realizująca istotne potrzeby społeczne, poczynając od potrzeby wolności.","Prezydent Andrzej Duda spotkał się w Pałacu Prezydenckim z  członkami Komisji Krajowej NSZZ „Solidarność” z okazji jubileuszu 40-lecia powstania związku.  Prezydent podczas swojego przemówienia podkreślił, że „Solidarność” to „najważniejsza organizacja społeczna, pracownicza, jaka powstała w dziejach Rzeczpospolitej”. – To organizacja o charakterze pokojowym, organizacja przede wszystkim realizująca te oddolne, niezwykle istotne potrzeby społeczne, poczynając od potrzeby wolności, jako takiej. Bo przecież narodziła się w kraju, który nie był w pełni wolny. Nie był to kraj w pełni suwerenny, niepodległy i tej wolności ludzie bardzo pragnęli, dlatego tak masowo zrzeszyli się w Solidarności  – mówił prezydent.  Jak dodał, „Solidarność” walczy też o „podstawowe elementy życiowe i godnościowe”. – Nie mam żadnych wątpliwości, że „Solidarność” jako związek zawodowy, ze swoją historią i swoimi ideałami jest i zawsze będzie potrzebna - zaznaczył.  Prezydent zwrócił uwagę, że spotkanie odbywa się w miejscu wyjątkowym, historycznym.  – Tutaj, w tej sali został podpisany Układ Warszawski, tu obradował Okrągły Stół, tutaj wreszcie w 2016 r. obradował szczyt NATO – wskazał prezydent. W trakcie spotkania głos zabrał również przewodniczący „Solidarności”. Piotr Duda mówił, że nie było pierwszej, drugiej, trzeciej „Solidarności”. Od samego początku była jedna „Solidarność”, jeden związek zawodowy „Solidarność”, zarejestrowany 10 listopada 1980 roku – powiedział. Podczas uroczystości uczczono również minutą ciszy wszystkich zmarłych członków związku.   Powstanie „Solidarności” zostało zainicjowane przez działania wielu komitetów strajkowych, a celem organizacji była obrona praw pracowniczych oraz przeciwstawienie się komunizmowi i rządowi Polski Ludowej. Początek tym wydarzeniom dały żywiołowe strajki zapoczątkowane w lipcu 1980 r. na Lubelszczyźnie, kontynuowane w sierpniu na Wybrzeżu, które rozwinęły się w strajki ogólnopolskie.  Po zawarciu porozumień społecznych komitety strajkowe (główną rolę odgrywał Międzyzakładowy Komitet Strajkowy w Stoczni Gdańskiej im. Lenina) przekształciły się w komisje założycielskie NSZZ „Solidarność”. 17 września podjęto decyzję o utworzeniu jednolitego, ogólnokrajowego Związku i jego nazwie. Organizacje związkowe powstały we wszystkich przedsiębiorstwach i instytucjach państwowych (do powołania ogniw związku w Wojsku Polskim i Milicji Obywatelskiej władze państwowe nie dopuściły. Łącznie do NSZZ „Solidarność” wstąpiło ok. 9-10 mln osób.",,
Serbia oskarża UE o podwójne standardy w sprawie Katalonii i Kosowa,– To najlepszy chyba przykład podwójnych standardów i hipokryzji światowej polityki – ocenił prezydent Serbii Aleksandar Vuczić wskazując na niejednolite podejście do niepodległościowych aspiracji dwóch regionów – Kosowa i hiszpańskiego autonomicznego regionu Katalonii.,"– O co zapytam Brukselę? – pytał retorycznie prezydent Serbii Aleksandar Vuczić na konferencji prasowej w Belgradzie. To aluzja do uznania Kosowa przez większość państw członkowskich UE i odmiennego podejścia przyjętego wobec aspiracji Katalonii. - Dlaczego my, Serbowie zostaliśmy gorzej potraktowani? – dodał. Vuczić powtórzył, że Serbia popiera integralność terytorialną i suwerenność Hiszpanii i przypomniał jednocześnie, że 22 państwa unijne wzięły stronę Kosowa po ogłoszeniu jego niezależności od Serbii w 2008 r. „Podwójne standardy”– Jak to jest, że w Katalonii referendum (niepodległościowe) nie jest ważne, a w Kosowie może być nawet (możliwa niezależność) bez referendum? – pytał Vuczić.– Kiedy decydowali i myśleli, że mogą zmieniać granice na Bałkanach, bo nie należały one do UE, igrali z losami tych państw – mówił na wspólnej konferencji prasowej z prezydentem Grecji Prokopisem Pawlopulosem. – To najlepszy chyba przykład podwójnych standardów i hipokryzji światowej polityki – ocenił Vuczić.",,
Z więzienia do pałacu prezydenckiego?,"Według wyników exit poll w wyborach prezydenckich w Tunezji zwyciężył enigmatyczny profesor prawa konstytucyjnego Kais Said, który w II turze zmierzy się z przebywającym w więzieniu medialnym magnatem Nabilem Karoui. Said planuje m.in. zlikwidować parlament; jest posądzany jest o związki z radykalnymi islamistami.","Polityczny wstrząs, społeczna frustracja Do wyników tych należy podchodzić ostrożnie, gdyż Tunezja ma małe doświadczenie w przeprowadzaniu sondaży. Jeżeli jednak się potwierdzą, kraj czeka wstrząs. A prawdopodobieństwo jest tym większe, że już w lipcu tunezyjskie sondaże wskazywały na Saida i Karoui jako faworytów w wyścigu o najwyższy urząd w Tunezji. Według sondażu przeprowadzonego przez instytut Sigma Said uzyskał 19,5 proc., a Karoui – 15,5 proc. Na trzecim miejscu znalazł się kandydat islamistycznej Ennahdy, islamski duchowny Abdelfateh Muru, który zdobył 11 proc. głosów. Dwóch przedstawicieli obecnego rządu, minister obrony Abdelkarim Zbidi i premier Jusuf Szahid, zajęło odpowiednio czwarte i piąte miejsce, zdobywając odpowiednio 9,4 proc. i 7,5 proc. głosów. Łącznie wystarczyłoby to na prześcignięcie zarówno Abdelfataha Muru jak i Nabila Karoui w wyścigu o miejsce w II turze.  Frekwencja w wyborach była bardzo niska, wyniosła tylko 45 proc., podczas gdy pięć lat temu aż 65 proc. wyborców stawiło się przy urnach. Zarówno wynik I tury, jak i niska frekwencja, jest efektem rozczarowania Tunezyjczyków sytuacją ekonomiczną tego kraju. Stopa bezrobocia wynosi ponad 15 proc., a wśród młodzieży – aż 35 proc.. Natomiast dochód per capita spadł z 4,3 tys. dolarów w 2014 r. do 3482 dolarów na koniec 2017 r. i 3453 dolarów na koniec 2018 r. Liberalne reformy premiera Szahida doprowadziły kilkukrotnie do gwałtownych protestów. Zamachy terrorystyczne, które miały miejsce w 2015 r., w tym przede wszystkim atak na muzeum Bardo w Tunisie, doprowadziły do gwałtownego spadku przyjazdów turystycznych do tego kraju. Turystyka była natomiast zawsze jednym z ważniejszych źródeł dochodu Tunezyjczyków. W 2018 r. liczba przyjazdów znów gwałtownie wzrosła, ale każda destabilizacja w tym kraju może doprowadzić do ponownego odwrócenia tej tendencji. Młoda i krucha demokracja Tunezja jest jednym z nielicznych krajów arabskich, w których odbywają się prawdziwe wybory i panuje demokracja. Jest to też jedyny kraj, który skorzystał na Arabskiej Wiośnie w 2011 r. To właśnie wtedy, po obaleniu skorumpowanego reżimu Ben Alego, rozpoczął się nowy rozdział ustrojowy w historii tego północnoafrykańskiego kraju. Nie obyło się jednak bez problemów. Choć Tunezja nie kojarzy się z islamskim fundamentalizmem, to wynika to częściowo z turystycznych stereotypów. W rzeczywistości islamistyczna, związana z Bractwem Muzułmańskim partia Ennahda była w 2011 r. najlepiej przygotowana do wyścigu o władzę i w rezultacie ją przejęła. Próby islamizacji, mordy polityczne lewicowych aktywistów, a także tolerowanie radykalnych ugrupowań islamistycznych (salafitów) doprowadziły do masowych protestów i upadku rządu Ennahdy. Wówczas powstała liberalna alternatywa wobec islamistów, partia Nida Tunis, pod przywództwem matuzalema tunezyjskiej polityki, sędziwego Badżi Kaida as-Sibsiego, który w 2014 r. wygrał wybory prezydenckie. Nieco wcześniej Nida wygrała wybory parlamentarne. W tym czasie w jej szeregach było trzech kandydatów tegorocznych wyborów prezydenckich: Karoui, Zbidi oraz Szahid. Ale ich drogi się rozeszły. Szahid założył własną partię, Zbidi dalej reprezentował Nidę, a Karoui zerwał z obozem władzy, krytykując rząd za nieudolność. Magnat medialny vs. zwolennik szariatu Karoui nazywany jest czasem „tunezyjskim Berlusconim”, a przeciwnicy oskarżają go o to, że wykorzystuje swój kanał telewizyjny Nessma i organizację charytatywną Chalil Tunes do uprawiania populistycznej propagandy. Prokuratura natomiast oskarżyła go o oszustwa podatkowe i pranie brudnych pieniędzy, datego w końcu sierpnia został aresztowany. Nie wycofał się z wyścigu, ale nie został dopuszczony do przedwyborczych debat. Sąd nie pozwolił nawet na przeprowadzenie z nim przedwyborczego wywiadu. W odpowiedzi Karoui kilka dni temu ogłosił strajk głodowy. W dniu wyborów nie wziął udziału w głosowaniu, gdyż, jak przyznała komisja wyborcza, nie stworzono takiej możliwości w więzieniu (choć prawa do głosowania również nie stracił). O Kaisie Saidzie niewiele natomiast wiadomo, poza tym, że ma konserwatywne poglądy i, jak sam stwierdził, nie ma programu. Zwycięzca I tury zapowiadał natomiast, że nie wprowadzi się do pałacu prezydenckiego, zlikwiduje parlament i przekształci Tunezję w federację luźno powiązanych ze sobą regionów, którym nie będzie potrzebna władza centralna. Warto przy tym przypomnieć, że wśród zagranicznych ochotników Państwa Islamskiego największą grupę stanowili właśnie Tunezyjczycy i wielu z nich może wrócić do kraju. Tunezja, choć dokonała ogromnego wysiłku w zakresie bezpieczeństwa, nigdy całkowicie nie zlikwidowała zagrożenia terrorystycznego. W końcu czerwca doszło do podwójnego zamachu w Tunisie, w którym jedna osoba zginęła, a siedem zostało rannych.  Czy Tunezji grozi zamach stanu? Na razie nie wiadomo, jak na wynik I tury zareagują władze. Trudno się spodziewać, by premier Szahid, który zrobił wszystko, by wyeliminować Karouiego z wyścigu wyborczego, teraz mu po prostu pogratulował. Czy Tunezji grozi przewrót i odwołanie drugiej tury? Trudno powiedzieć. Byłby to ogromny cios w międzynarodowy wizerunek tego kraju i doprowadziłoby to do jego izolacji, a w konsekwencji – jeszcze większego pogorszenia sytuacji ekonomicznej i rozruchów. Nie można jednak takiego scenariusza całkowicie wykluczyć. 6 października, a więc przed II turą wyborów prezydenckich, mają się odbyć wybory parlamentarne. Said nie ma własnej partii, natomiast Karoui stworzył ugrupowanie o nazwie Kalb Tunes.Teoretycznie prezydent ma ograniczone kompetencje, a główny ciężar władzy wykonawczej spoczywa na premierze i rządzie. Kandydaci obecnej koalicji rządzącej ( w tym mającej jedną tekę ministerialną Ennahdy) zdobyli 28 proc. głosów, a zatem mogą liczyć na to, że w tym rozdrobnionym krajobrazie politycznym uda im się zebrać większość parlamentarną, tworząc w ten sposób tunezyjską wersję „kohabitacji”. W tych warunkach będzie to jednak z całą pewnością prowadzić do destabilizacji. Poza tym sukces Karouiego może wzmocnić również szanse jego partii.  Stawką islamizacja Tunezji Karoui znany jest też ze zdecydowanie antyislamistycznej postawy, podczas gdy Said jako konserwatysta może liczyć na głosy oddane na Muru, co ustawia go w roli faworyta w II turze. Nic jednak nie jest przesądzone. Niewątpliwie jednak wybory parlamentarne i II tura wyborów prezydenckich zadecydują, czy Tunezja skręci w kierunku islamizmu, czy pozostanie państwem świeckim. A to również będzie miało wpływ na turystykę w tym kraju. Już w trakcie niedzielnych wyborów pojawiły się informacje, że w wielu komisjach nie wpuszczano do lokali młodych Tunezyjczyków, którzy przeszli tam w krótkich spodenkach. Nie wiadomo też, czy Karoui zostanie teraz wypuszczony z aresztu, by mógł prowadzić kampanię wyborczą przed II turą, w tym odbyć debaty przedwyborcze z Saidem. Na razie niewiele na to wskazuje. W wyborczą niedzielę w Tunezji doszło jeszcze do jednego symbolicznego zdarzenia. Zmarła Szadlia as-Sibsi, wdowa po byłym prezydencie. Sam Badżi Kaid as-Sibsi odszedł z tego świata w lipcu, w wieku 92 lat.",,
"Sondaż: Komorowski wygrałby w pierwszej turze, ale Duda wyrasta na konkurenta","Gdyby wybory prezydenckie odbyły się w najbliższą niedzielę, Bronisław Komorowski wygrałby je w I turze, uzyskując poparcie na poziomie 61 proc. – wynika z sondażu przeprowadzonego dla tygodnika „Newsweek” przez firmę Millward Brown. Komorowskiemu rośnie jednak konkurencja – stosunkowo wysokim wynikiem zaskoczył kandydat PiS Andrzej Duda.","Jak informuje tygodnik, kandydat PiS Andrzej Duda uzyskałby 17 proc. poparcia, Janusz Korwin-Mikke  (Nowa Prawica) – 4 proc., Janusz Palikot (Twój Ruch) –  3 proc., a związany z Radiem Maryja Mirosław Piotrowski – 1 proc.   Na anonimowego jeszcze kandydata SLD zagłosowałoby 4 proc. ankietowanych, a na również nieznanego kandydata PSL – 2 proc.  Stosunkowo wysokie poparcie dla kandydata PiSTygodnik zwraca uwagę na stosunkowo wysokie poparcie dla kandydata PiS Andrzeja Dudy, który w prezydenckim rankingu pojawił się niedawno i  jego wynik jest nieoszacowany.  Millward Brown przeprowadził badanie metodą sondażu telefonicznego w dniach 18-20 listopada, na reprezentatywnej grupie 1001 dorosłych Polaków.",,
Objął deputowaną. Został skazany za „wykorzystanie seksualne”,"Sąd Najwyższy Andaluzji w Hiszpanii skazał lokalnego przedsiębiorcę na blisko 14 tys. euro grzywny za to, że ten udawał, iż całuje regionalną deputowaną z lewicowej partii Unidas Podemos Teresę Rodriguez. Kobieta nie życzyła sobie tego rodzaju zachowania i uznała je za zniewagę. Sędzia ocenił, że był to akt „wykorzystania seksualnego”.","Werdykt ma związek ze spotkaniem zorganizowanym w andaluzyjskiej izbie handlowej w Sewilli w grudniu 2016 r. W trakcie imprezy z udziałem lokalnych polityków i biznesmenów jeden z przedsiębiorców wykonał gest sugerujący, że całuje deputowaną UP. Choć świadkowie zeznali, że do rzeczywistego pocałunku nie doszło, gdyż biznesmen pocałował własną rękę, to wskazywali, iż mężczyzna drugą dłonią objął lewicową polityk. Sąd uznał to zachowanie za „wykorzystanie seksualne”. – Nie ma najmniejszych wątpliwości, że czyn oskarżonego miał charakter działania o podłożu seksualnym, czego ofiara sobie nie życzyła – orzekł sąd w sprawie wytoczonej właścicielowi andaluzyjskiej firmy meblarskiej. Sędzia orzekł, że z zasądzonej od przedsiębiorcy kary grzywny 13,8 tys. euro mężczyzna musi wypłacić Teresie Rodriguez kwotę 2,5 tys. euro tytułem odszkodowania.",,
"Jaki: czyściciel kamienic to obrazek, jaki zostanie po PO w samorządach","– Nowe hasło PO to nie jest wcale „totalna opozycja”, to nie jest wcale „totalna propozycja”, tylko to jest „totalny wstyd” – mówił Patryk Jaki, wiceszef ministerstwa sprawiedliwości, komentując konwencję Platformy.","Patryk Jaki, wiceminister sprawiedliwości podczas sobotniego briefingu prasowego przed siedzibą resortu, skrytykował polityków Platformy. Podkreślił, że na swojej konwencji samorządowej w Łodzi nie poruszali tematów ważnych dla lokalnych społeczności.– To jest konwencja samorządowa? A on mówił (Grzegorz Schetyna - przyp. red.) o euro, mówił o spółkach skarbu państwa, o OFE. Czy to jest konwencja samorządowa, czy to są tematy samorządowe, czy to jest zakres uprawnień samorządu? To pokazuje jak bardzo PO nie rozumie jednostek samorządu terytorialnego – stwierdził wiceminister.",,
"„Warszawska Karta LGBT nie zwalcza dyskryminacji, ona dyskryminację sankcjonuje” [nie publikować]","- Zgodnie z jej postanowieniami ma być stosowane tzw. zarządzanie różnorodnością – czyli wprowadzanie preferencji m.in. dla pracowników  w ramach siatki wynagrodzeń, rekrutacji, awansów w oparciu o takie kryteria jak: orientacja psychoseksualna, czy styl życia. To jest niewiarygodne… awans ma być zależny od stylu życia, a nie od merytorycznych kompetencji, czy jakości wykonywania pracy - przekonuje w rozmowie z portalem tvp.info dr Tymoteusz Zych z Instytutu Ordo Iuris.","Petar Petrović: Pod adresem Warszawskiej Karty LGBT padają zarzuty, że ogranicza wolność gospodarczą poprzez faworyzowanie przedsiębiorców wspierających to środowisko. Na czym ma to polegać?  Tymoteusz Zych: Dyskryminuje ona przedsiębiorców, którzy mają poglądy niezgodne z przekonaniami prezydenta Rafała Trzaskowskiego. Preferuje przy tym współpracę z „tęczowymi sieciami pracowniczymi” - które zrzeszają przedsiębiorców popierających postulaty ideologów LGBT, w tym propozycję nazwania związków jednopłciowych małżeństwami, wspierających parady równości, prowadzących w takim duchu szkolenia dla swoich pracowników.  Ale przecież administracja publiczna powinna zachowywać bezstronność w sprawach światopoglądowych?  Powinna,  ale w tym przypadku mamy do czynienia z ruchem ideologicznym. Karta zamiast działać przeciwko dyskryminacji sama dyskryminuje. Tak samo jest z Kartą różnorodności, która ma być stosowana w urzędzie miasta, a wiąże się z preferowaniem pewnych rozwiązań. Zgodnie z jej zapisami ma być stosowane tzw. zarządzanie różnorodnością – czyli wprowadzania preferencji dla pracowników m.in. w ramach siatki wynagrodzeń, rekrutacji, awansów, w oparciu o takie kryteria jak: orientacja psychoseksualna, czy styl życia. To jest niewiarygodne… awans może zależeć od stylu życia, a nie od merytorycznych kompetencji, czy jakości wykonywania pracy.  Dokument wprowadza stosowanie tzw. klauzul antydyskryminacyjnych w umowach z kontrahentami miasta.  Z nimi wiążą się największe wątpliwości, gdyż wypaczają one pojęcie dyskryminacji, jako niedozwolonego różnicowania. Dyskryminacja jest wykluczona przez polską konstytucję, ale, uwaga – dyskryminacja w swoim „normalnym” znaczeniu – ta, która dotyczy relacji władzy publicznej z obywatelem, pracodawców z pracownikiem, w bardzo wąskim zakresie innych sytuacji. Całkiem odrębną kwestią jest twierdzenie, że zakaz dyskryminacji dotyczy też równorzędnych podmiotów – chodzi tu o tzw. zakaz dyskryminacji horyzontalnej. To jest nowa koncepcja, która się pojawiła w ostatnich kilku latach i w bardzo niewielkim stopniu jest obecna w naszym systemie prawnym, co również budzi kontrowersje. W tym rozumieniu o „dyskryminacji” będziemy mogli mówić, gdy jakiś kontrahent przychodzi do przedsiębiorcy i proponuje ofertę, a przedsiębiorca nie chce jej przyjąć. Zgodnie z zasadą swobody umów, wolności działalności gospodarczej, można wybierać, z kim się zawiera umowę – to nowe rozumienie dyskryminacji może prowadzić do ograniczenia obu tych wolności. Budząca wątpliwości klauzula jest wprowadzana przez warszawski samorząd do umów z organizacjami pozarządowymi, przedsiębiorcami, wykonawcami zamówień publicznych – będą mieli potencjalnie ograniczoną możliwość wyboru kontrahentów także w zakresie niezwiązanym wprost ze współpracą z miastem. Pojęcie dyskryminacji próbuje się zmieniać nie tylko w ujęciu podmiotowym, czyli w zakresie tego, kto i w jakim zakresie może być obiektem dyskryminacji, czyli nie tylko podwładni, obywatel przez państwo, ale także w zakresie przedmiotowym. Klasycznie, jako dyskryminację uważano, że jakaś osoba może być dyskryminowana ze względu na swoją cechę, kolor skóry, płeć. Pojawia się nowe pojęcie, dyskryminacji w rozumieniu nie osoby – ale „dyskryminacji” przekonań, opinii. Takie pojęcie pojawiło się w sprawie drukarza z Łodzi, który został uznany winnym, gdy odmówił wydrukowania plakatu promującego ideologię LGBT. Przy ocenie tej sprawy nie było istotne, kim był zgłaszający się, a badano treść plakatu. Jest to więc zupełnie oderwane od tego, w jaki sposób dyskryminacja była traktowana przez lata. Okazuje się, że dyskryminować można pogląd, przekonanie, a nie tylko człowieka.  Do czego to prowadzi?  Zeszłoroczna sprawa drukarza opierała się na anachronicznych przepisach z czasów PRL. W ogóle nie było jasnej podstawy prawnej, żeby wszczynać wobec niego postępowanie. Uznano go za winnego, wymierzono mu grzywnę. W przypadku, gdy mamy klauzulę antydyskryminacyjną, będzie mowa potencjalnie o odpowiedzialności cywilno-prawnej – co do zasady materialnej, która będzie o wiele bardziej niż obecnie dotkliwa.  Koszty polityki ratusza to - obok narzucania ideologii - także wydatki przedsiębiorców.  Przedsiębiorcy, którzy będą chcieli współpracować z miastem, będą musieli ponieść poważne koszty wprowadzenia rozwiązań zabezpieczających, będą musieli narażać się na bezzasadne postępowania. Klauzula jest tak skonstruowana, że w praktyce może być on zmuszony do uzasadniania, że nie kierował się wcale – taka zasada funkcjonuje zresztą ogólnie w prawie antydyskryminacyjnym – że jeśli kogoś posądzi się o dyskryminację, ten musi samemu udowodnić, że nie dyskryminował. Dlatego jest duże ryzyko wszczynania bezzasadnych postępowań.  Uniwersytet w Dortmundzie przeprowadził badania w 2007 roku dotyczące znacznie bardziej umiarkowanych i węższych rozwiązań, które weszły wtedy w Niemczech.  Wyliczono, że cena polityki, szkolenia, które będą się wiązały z przeciwdziałaniem dyskryminacji, będą kosztowały niemiecką gospodarkę 1,7 miliarda euro w samym roku 2007 roku, kiedy w życie weszło to prawo. Łatwo policzyć, jak ogromne są to koszty dla polskich podatników. Jakie będą koszty dla polskich przedsiębiorców nawet tych, którzy przyjmą założenia karty LGBT – sprawa jest otwarta. Jak to możliwe, że miasto wprowadza prawo tak sprzeczne choćby z Konstytucją?  Pamiętajmy, że karta LGBT to nie jest akt prawny tylko deklaracja – jest to zapowiedź pewnych działań. Budzi oczywiście podejrzenia stosowania niedozwolonych praktyk.  Czyli jakaś interwencja może mieć miejsce, gdy jej zapisy zostaną zastosowane w praktyce?  W części przypadków tych aktów wykonawczych, które będą i są tworzone, wzór klauzuli antydyskryminacyjnej został przedstawiony. Może dojść do kontroli wojewody. Ponadto może być ona prowadzona w konkretnych sprawach. Postanowienia umowne i błędnie skonstruowane akty mogą także kwestionować przedsiębiorcy, którzy zostali pokrzywdzeni. Przedsiębiorcy ci mogą liczyć na wsparcie Instytutu Ordo Iuris.  Od kiedy te zasady mają obowiązywać?  Postanowienia Warszawskiej Karty LGBT są już częściowo wdrażane. Karta różnorodności już została wdrożona – była tego bezpośrednia zapowiedź w urzędzie miasta. Mamy też do czynienia z pakietem innych rozwiązań budzących poważne kontrowersje, które nie wymagają żadnych aktów wykonawczych. Tak jest w przypadku wprowadzenia od 1 września edukacji seksualnej według standardów WHO do szkół i przedszkoli. W ostatnim czasie były organizowane również budzące kontrowersje eventy – takie jak turniej siatkówki LGBT w szkole na Ursynowie, któremu towarzyszyły m.in. reklamy gadżetów erotycznych. Mamy do czynienia z procesem, który w tej chwili trwa. Jeżeli chodzi o konkretne postępowania, przypadki dyskryminacji w oparciu o tę kartę, to będziemy czekać na zgłoszenia.  Czy na zachodzie Europy tego typu zapisy są powszechne?  W części krajów tego typu rozwiązania zostały wprowadzone, w innych są wycofywane. W ostatnich miesiącach orzecznictwo Sądu Najwyższego w USA wskazuje na przywrócenie znaczenia wolności sumienia i sprzeciwu sumienia w tego typu sprawach. To jest orzecznictwo napawające optymizmem. Potwierdza ono, że przedsiębiorca i pracownik mogą odmówić udziału w przedsięwzięciach, które rozpoznaje jako nieetyczne.  Autor wywiadu jest dziennikarzem Polskiego Radia.",,
Rosja ukarze Mołdawię za podpisanie umowy stowarzyszeniowej,Rosja wprowadzi cła na mołdawskie towary. Moskwa w ten sposób reaguje na podpisaną w czerwcu umowę stowarzyszeniową Mołdawii z Unią Europejską.,"Rosyjskie władze już wcześniej zapowiadały, że przygotowują „zdecydowaną odpowiedź” wobec tych państw, które wymykają się z jej strefy wpływów na rzecz współpracy z Brukselą. Jak ujął to rzecznik Kremla Dmitrij Pieskow, nie chodzi o odwet czy sankcje, ale o ochronę rosyjskiego rynku. Cło na winoWedług agencji Ria Novosti, ministerstwo rozwoju gospodarczego przygotowało projekt rozporządzenia anulującego zerowe stawki celne dla Mołdawii. Dokument zakłada obłożenie cłem między innymi: win, mięsa, zbóż, owoców i warzyw. CZYTAJ TAKŻE KE gratuluje ratyfikacji umowy przez Mołdawię  Rosyjska agencja przypomina, że Mołdawia do tej pory korzystała z umów zawartych w ramach strefy wolnego handlu Wspólnoty Niepodległych Państw. Z chwilą wejścia w życie rozporządzenia, zerowe stawki celne przestaną obowiązywać. Podobne kroki Moskwa zamierza podjąć wobec Ukrainy.  CZYTAJ WIĘCEJ UE podpisała umowy z Ukrainą, Gruzją i Mołdawią",,
Profesor UW publikował hejterskie wpisy. Uczelnia wszczęła wobec niego postępowanie,"„Czas zwalczać Kościół katolicki i jego chorą, antyludzką, faszystowską naukę. KK podpisał konkordat z Hitlerem. W Polsce ten kościół nadal szerzy hitlerowskie poglądy: LGBT jako zaraza” – napisał na Twitterze prof. Jacek Kochanowski z Uniwersytetu Warszawskiego. Innym razem wzywał aktywistkę feministyczną, aby „wyskrobaną zygotę wsadzić w słój i wysłać księdzu”. Jak informuje rzeczniczka prasowa uczelni, w sprawie wpisów wykładowcy zostało wszczęte postępowanie wyjaśniające. Kiedy zostanie zakończone? Nie wiadomo.","Prof. Kochanowski jest socjologiem, filozofem, profesorem nadzwyczajnym UW. Naukowiec pracuje w uniwersyteckim Instytucie Stosowanych Nauk Społecznych, kieruje Ośrodkiem Badań Społecznych nad Seksualnością. Jak czytamy w jego biogramie, specjalizuje się w queer studies – badaniach nad nienormatywnością płciową/seksualną. Na początku ubiegłego miesiąca prof. Kochanowski w niewybredny sposób atakował Kościół katolicki we wpisach na Twitterze. 13 sierpnia do jego wypowiedzi odniosła się w rzeczniczka Uniwersytetu Warszawskiego Anna Korzekwa-Józefowicz. „Styl wypowiedzi, jaki w swoich ostatnich wpisach zaprezentował prof. UW Jacek Kochanowski, nie spełnia standardów debaty publicznej. Sprawa zostanie skierowana do rzecznika dyscyplinarnego UW” – napisała na Twitterze. W rozmowie z portalem tvp.info Korzekwa-Józefowicz powiedziała, że na ten moment wiadomo jedynie, że postępowanie wyjaśniające w tej sprawie zostało wszczęte 9 września. Nie wiadomo, kiedy zostanie ono zakończone. Na pytanie, czy i w jaki sposób odniósł się do tej sytuacji sam prof. Kochanowski, rzecznik przyznała, że „nic jej o tym nie wiadomo”. Dodała, że dopiero po zakończeniu postępowania zostaną podane szczegółowe informacje.",,
Rosja nie boi się konsekwencji skandalu z Siemensem,"Zdaniem rosyjskiego ministra energetyki Aleksandra Nowaka Rosji nic nie grozi w związku z konfliktem, jaki wywołał skandal z nielegalnym dostarczeniem turbin gazowych Siemensa na Krym. Minister zapewnia, że „to, co oferuje Siemens, może być dostarczone przez inne firmy”.","Pytany, czy konflikt z Siemensem i reakcje, jakie wywołuje on w Unii Europejskiej, mogą zagrozić rosyjskiemu sektorowi naftowemu, minister odparł: „ten kraj działa na konkurencyjnym rynku. A więc to, co dostarcza Siemens, mogą dostarczyć inne firmy (...). A jeśli chodzi o produkcję energii elektrycznej, to już nauczyliśmy się produkować nieodzowny sprzęt”.Nowak dodał, że cała ta sprawa nie wiąże się z żadnym ryzykiem dla rosyjskich firm, a dla dostawców takich produktów, jakie oferuje Siemens, „wyjście z wolnego rynku byłoby nieefektywne”.Wcześniej agencja Reutera, powołując się na źródła w Brukseli, podała, że Niemcy chcą, by Unia Europejska wpisała czterech kolejnych obywateli Rosji i rosyjskie firmy na unijną czarną listę w związku ze sprawą turbin gazowych.Rosjanie oszukali Siemensa?Od aneksji półwyspu przez Rosję w 2014 r. Unia zabrania swoim firmom prowadzenia interesów z firmami na Krymie. Siemens twierdzi, że ma dowody na to, iż cztery turbiny, które dostarczył w celu realizacji projektu w południowej Rosji, zostały nielegalnie przeniesione na Krym.Siemens zapowiedział, że w związku z bezprawnym dostarczeniem turbin na Krym rezygnuje z udziałów w rosyjskim przedsiębiorstwie Interautomatika i kończy umowę licencyjną. Koncern zawiesi także do odwołania eksport urządzeń dla elektrowni, w których pośrednikiem są rosyjskie firmy kontrolowane przez państwo.Rzecznik prezydenta Władimira Putina Dmitrij Pieskow zapewniał w zeszłym tygodniu, iż cały sprzęt dostarczany na Krym, w tym turbiny, jest produkowany w Rosji.W reakcji na aneksję Krymu Unia Europejska nałożyła na Rosję sankcje zabraniające osobom indywidualnym i firmom dostarczania m. in. turbin gazowych na zajęty bezprawnie półwysep.",,
Saakaszwili straci gruzińskie obywatelstwo? Dokumenty trafiły do prezydenta,"Były prezydent Gruzji, a obecnie gubernator obwodu odeskiego na Ukrainie, Micheil Saakaszwili może zostać pozbawiony gruzińskiego obywatelstwa. Do kancelarii obecnego prezydenta Giorgiego Margwelaszwilego trafiły właśnie dokumenty w tej sprawie.","Rekomendację w sprawie pozbawienia Saakszwilego obywatelstwa przygotowało gruzińskie ministerstwo sprawiedliwości. Szefowa resortu oświadczyła, że dokumenty przekazano już związanemu z rządzącą partią Gruzińskie Marzenie Margwelaszwilemu.Obecny prezydent nie wypowiedział się na razie na temat tego, czy ostatecznie zdecyduje się podpisać dekret pozbawiający jego poprzednika gruzińskiego paszportu. Są jednak ku temu przesłanki, ponieważ przyjął obywatelstwo Ukrainy, aby objąć funkcję gubernatora obwodu odeskiego.Poważne zarzutyUtworzony 2012 roku przez opozycyjną wobec Saakaszwilego partię Gruzińskie Marzenie rząd otwarcie oskarżał byłego prezydenta po tym jak odszedł z urzędu w 2013 roku. Zarzucano mu korupcję, nadużywanie uprawnień, a nawet zamach stanu. Kilku polityków z jego ugrupowania –Zjednoczonego Ruchu Narodowego – trafiło do więzienia.W sierpniu 2014 roku gruzińska prokuratura wydała za Saakaszwilim międzynarodowy list gończy w związku z oskarżeniem o przywłaszczenie środków budżetowych. Ukraina, której także ma obywatelstwo, odmówiła Gruzji ekstradycji.",,
Nowele polskie lekturą Narodowego Czytania 2019,"Osiem polskich nowel wybranych przez parę prezydencką, w tym m.in. „Dobra pani” Elizy Orzeszkowej, „Dym” Marii Konopnickiej i „Katarynka” Bolesława Prusa, będzie lekturą tegorocznej, 8. edycji Narodowego Czytania – poinformowała Kancelaria Prezydenta.","Jak podała Kancelaria Prezydenta w komunikacie opublikowanym na swojej stronie internetowej, prezydent Andrzej Duda wraz z małżonką Agatą Kornhauser-Dudą dokonali wyboru spośród przeszło stu propozycji tytułów nadesłanych do Kancelarii.Na mocy decyzji pary prezydenckiej lekturami 8. Narodowego Czytania będą: „Dobra pani” Elizy Orzeszkowej, „Dym” Marii Konopnickiej, „Katarynka” Bolesława Prusa, „Mój ojciec wstępuje do strażaków” (ze zbioru „Sanatorium pod Klepsydrą”) Brunona Schulza, „Orka” Władysława Stanisława Reymonta, „Rozdziobią nas kruki, wrony...” Stefana Żeromskiego, „Sachem” Henryka Sienkiewicza i „Sawa” (z cyklu „Pamiątki Soplicy”) Henryka Rzewuskiego.Jak podkreślił prezydent w klipie filmowym towarzyszącym komunikatowi, jest to „klasyka polskiej noweli i taki właśnie tytuł będzie miała tegoroczna edycja Narodowego Czytania”. –Zapraszamy serdecznie wszystkich państwa do lektury klasyki polskiej noweli w sobotę 7 września – powiedział. Akcja Narodowe Czytanie organizowana jest przez Prezydenta RP od 2012 r. Została zainicjowana wspólną lekturą „Pana Tadeusza” Adama Mickiewicza. W 2013 r. w całej Polsce odbyło się czytanie dzieł Aleksandra Fredry, a podczas następnych edycji przeczytano kolejno: „Trylogię” Henryka Sienkiewicza oraz „Lalkę” Bolesława Prusa; w 2016 r. – „Quo vadis” Henryka Sienkiewicza, a w 2017 r. lekturą Narodowego Czytania było „Wesele” Stanisława Wyspiańskiego.Narodowe Czytanie 2018 miało wyjątkowy charakter – w związku z jubileuszem 100-lecia odzyskania przez Polskę niepodległości para prezydencka, Andrzej Duda i Agata Kornhauser-Duda, zaprosiła do lektury „Przedwiośnia” Stefana Żeromskiego, a także przez cały rok „Antologii Niepodległości” – specjalnie przygotowanego na tę okazję zbioru powstałych na przestrzeni wieków utworów, zaliczanych do kanonu polskiej literatury patriotycznej.Narodowe Czytanie odbywa się w szkołach, przedszkolach, szpitalach, więzieniach, bibliotekach, muzeach i domach opieki społecznej oraz teatrach. Czytane jest na setki różnych sposobów – we fragmentach, w całości, z podziałem na role, głośno, publicznie, ale też w domowym zaciszu. W zeszłym roku powieść Żeromskiego podczas wrześniowego finału akcji była czytana na wszystkich kontynentach – w prawie 3 tys. miejsc na całym świecie, w tym w 134 poza granicami Polski, w 33 krajach, nawet na Antarktydzie.",,
"Szydło: Dopóki PiS będzie rządzić, Polska będzie w Unii Europejskiej","Dopóki będzie rządzić Prawo i Sprawiedliwość i Zjednoczona Prawica, Polska będzie w Unii Europejskiej, co nie znaczy, że nie mamy wizji zmiany Unii Europejskiej czy koniecznych reform – powiedziała w sobotę w radiu RMF wicepremier Beata Szydło.",,,
"Trump rozważa ułaskawienie 3 tys. osób, w tym Muhammada Alego","Prezydent Donald Trump poinformował w piątek, że rozważa ułaskawienie 3 tys. osób, w tym nieżyjącego mistrza świata boksu wszechwag Muhammada Alego. Sportowiec został skazany za odmowę służby wojskowej podczas wojny w Wietnamie.","Rodzina Alego odpowiedziała, że ułaskawienie „nie jest konieczne”. – Doceniamy sentyment prezydenta Trumpa, ale (...) Sąd Najwyższy unieważnił wyrok  w jednomyślnej decyzji z 1971 r. – wskazał prawnik nieżyjącego już sportowca, Ron Tweel.              Na początku czerwca Trump ułaskawił konserwatywnego komentatora i filmowca Dinesha D'Souzę, który w 2014 roku przyznał się do złamania prawa o finansowaniu kampanii wyborczych. Prezydent informował również, że rozważa zredukowanie kary dla byłego gubernatora Illinois Roda Blagojevicha, skazanego za korupcję. Krytycy zarzucili Trumpowi podważanie rządów prawa.              W poniedziałek prezydent napisał na Twitterze, odnosząc się do śledztwa specjalnego prokuratora Roberta Muellera w sprawie ingerencji Rosji w wybory, że mógłby ułaskawić sam siebie.",,
Rosyjski parlament chce od Kijowa odszkodowania za 25 lat rządów na Krymie,"Rosyjscy deputowani będą domagali się od władz w Kijowie odszkodowania za straty, jakie ponieśli mieszkańcy zaanektowanego Krymu, gdy półwysep znajdował się w granicach Ukrainy. W Dumie Państwowej, izbie niższej rosyjskiego parlamentu, powołana została specjalna komisja, która oszacuje straty. Część rosyjskich ekspertów i opozycja krytykuje ten pomysł, nazywając go „niegodnym” i „cynicznym”.","Autorem pomysłu żądania odszkodowania od Ukrainy za 25 lat rządów na Krymie jest przewodniczący Dumy Państwowej Wiaczesław Wołodin. Polityk mówił o tym w Symferopolu, stolicy zaanektowanego półwyspu, w trakcie obchodów piątej rocznicy aneksji. Kilka dni później rzecznik Kremla Dmitrij Pieskow oświadczył, że administracja prezydenta Rosji nic na ten temat nie wie. Tymczasem jak poinformowało radio Echo Moskwy, w Dumie Państwowej została powołana komisja, która obliczyć ma wysokość roszczeń. Część rosyjskich ekspertów i niezależnych komentatorów ostrzegła władze Rosji przed takimi działaniami. Autor jednego z blogów ostrzega rosyjskie władze, że tego typu pomysły mogą skutkować tzw. roszczeniami odwetowymi, z którymi wystąpią do Rosji wszystkie kraje, które doznały krzywd – zarówno moralnych, terytorialnych, jak i gospodarczych od Związku Radzieckiego oraz współczesnej Federacji Rosyjskiej.",,
"IPN udostępnił kolejne 55 tys. opisów teczek, część dotyczy wywiadu SB","Archiwum IPN w publicznym inwentarzu udostępniło kolejne 55 tys. opisów jednostek archiwalnych z zasobów IPN. Wśród opublikowanych akt największą część stanowią te pochodzące z tzw. zbioru zastrzeżonego, m.in. wytworzone w wywiadzie SB.","IPN podsumował, że publiczny inwentarz archiwalny zawiera informacje o ponad 1,793 mln jednostek archiwalnych przechowywanych w archiwach IPN. Inwentarz ten pełni rolę czytelnego spisu treści dla wszystkich korzystających z archiwaliów IPN. Dostępny jest na stronie www.inwentarz.ipn.gov.pl i przedstawia opis zasobu Instytutu poprzez informacje o konkretnych jednostkach archiwalnych. Inwentarz IPN nie zawiera treści dokumentów; dostępne są one np. dla historyków lub dziennikarzy w archiwach IPN w całej Polsce. – Wśród opublikowanych akt największą część stanowią akta pochodzące ze zlikwidowanego zbioru zastrzeżonego. Są to głównie materiały operacyjne MSW i Stołecznego Urzędu Spraw Wewnętrznych i Zarządu II Sztabu Generalnego, a także akta personalne funkcjonariuszy SB – podał IPN. Tysiące aktDużą grupę udostępnionych opisów stanowią akta wytworzone w wywiadzie SB, czyli w Departamencie I MSW i jednostkach mu podległych, np. teczki rozpracowań i kontaktów operacyjnych. Inwentarz uzupełniono głównie o kolejne opisy akt wytworzonych przez cywilne organy bezpieczeństwa państwa. To ponad 31 tys. nowych rekordów. Ponadto np. 5,2 tys. nowych rekordów odnosi się do cywilnego wymiaru sprawiedliwości, ponad 2,5 tys. do wojskowego wymiaru sprawiedliwości, a ponad 2,9 tys. do wojskowych organów bezpieczeństwa państwa. Ponad 3150 nowych opisów dotyczy prac Głównej Komisji Badania Zbrodni Hitlerowskich, przybyło też 263 nowych rekordów odnoszących się do dokumentów władz okupacyjnych i instytucji III Rzeszy Niemieckiej; 1585 dotyczy archiwów osobistych i kolekcji.Bogate źródłaWśród ostatnio opublikowanych opisów – w ocenie IPN – na uwagę zasługują te dotyczące np. dokumentacji Sądu Wojewódzkiego dla m.st. Warszawy z lat 1951–75; najciekawsze z nich dotyczą spraw sądowych i śledczych, m.in. w sprawie przeciwko osobom oskarżonym w tzw. „aferze mięsnej” i aferze „Zalew”.Archiwiści zachęcają też do zapoznania się z prywatnymi kolekcjami przekazanymi do IPN - np. zawierającymi materiały ikonograficzne ze zbiorów żołnierza Wehrmachtu służącego w okupowanej Polsce lub też pliki cyfrowe 151 fotografii przedstawiających m.in. udział harcerzy „Białej Służby” w zabezpieczaniu pielgrzymki papieża Jana Pawła II do Polski w 1987 r.Ważna dla badaczy może okazać się również spuścizna Zbigniewa Rapackiego, którą do Archiwum IPN przekazało Muzeum Polskie w Rapperswilu.",,
Jest decyzja pakistańskiego Sądu Najwyższego ws. Asii Bibi,"Sąd Najwyższy Pakistanu podtrzymał wyrok z października 2018 roku uniewinniający chrześcijankę Asię Bibi, skazaną w 2010 roku na śmierć za bluźnierstwo skierowane przeciwko prorokowi Mahometowi.","– Zgodnie z meritum wniosek odwoławczy zostaje odrzucony – powiedział sędzia Asif Saeed Khosar. Jak wskazuje Associated Press, decyzja SN usuwa ostatnią przeszkodę prawną, by Asia Bibi mogła opuścić Pakistan.Muzułmańscy ekstremiści w Pakistanie nie zgadzali się z werdyktem uniewinniającym i żądali wykonania na kobiecie kary śmierci. Od ogłoszenia wyroku uniewinniającego 31 października 2018 roku chrześcijanka musiała korzystać z ochrony pakistańskich władz w oczekiwaniu na zakończenie postępowania sądowego. Ubiegłoroczny wyrok wywołał wściekłość tysięcy zwolenników muzułmańskich ekstremistów i radykałów, którzy wyszli na ulice i przez trzy dni paraliżowali kraj, aż rząd obiecał im, że nie wypuści z kraju Asii Bibi. Manifestujący domagali się również śmierci sędziów, którzy ją uniewinnili. Protesty ustały, gdy rząd Imrana Khana zawarł porozumienie z islamistycznym ugrupowaniem Tehreek-e-Labbaik Pakistan (TLP), na mocy którego TLP mogło złożyć zażalenie na decyzję sądu, a Bibi zakazano opuszczania kraju do czasu jego rozpatrzenia. Dwie odmówiły picia z „nieczystego naczynia” używanego przez chrześcijankę. Podczas kłótni, która potem nastąpiła Bibi miała wypowiedzieć obraźliwe uwagi o Mahomecie. Następnie kobieta została pobita we własnym domu, gdzie według świadków miała przyznać się do bluźnierstwa. Wkrótce potem została aresztowana przez policję.Sprawa oburzyła chrześcijan na całym świecie i stała się źródłem podziałów w Pakistanie, gdzie dwóch polityków wysokiego szczebla, którzy chcieli pomóc kobiecie, zostało zamordowanych. Bluźnierstwo jest niezwykle wrażliwym tematem w Pakistanie, gdzie prawo przewiduje za nie karę śmierci. Chrześcijanie stanowią 1,6 proc. 200-milionowej ludności Pakistanu i od dawna padają ofiarą oskarżeń o bluźnierstwo. Twierdzą, że są praktycznie bezbronni wobec wysuwanych wobec nich zarzutów i że w wielu wypadkach oskarżenia służą załatwianiu porachunków osobistych.",,
"Biały Dom: Robimy postępy w rozmowach z Koreą Północną, ale utrzymamy sankcje","USA czynią postępy w rozmowach z Koreą Płn. na temat denuklearyzacji, ale utrzymują sankcje wobec tego kraju – powiedziała w piątek rzeczniczka Białego Domu Sarah Sanders po spotkaniu prezydenta Donalda Trumpa z wysłannikiem północnokoreańskiego przywódcy Kim Jong Czolem.","– Nadal robimy postępy. Nadal rozmawiamy. Stany Zjednoczone będą w dalszym ciągu utrzymywać presję na Koreę Północną i sankcje wobec tego kraju – oświadczyła Sanders. Podkreśliła zarazem, że spotkanie Trumpa z Kim Jong Czolem było produktywne. Wcześniej w piątek Biały Dom poinformował, że Trump planuje przeprowadzenie drugiego spotkania na szczycie z przywódcą Korei Północnej Kim Dzong Unem w końcu lutego. Miejsce tego spotkania ma zostać podane w późniejszym terminie. Po zeszłorocznym szczycie w Singapurze (12 czerwca) Kim Dzong Un zadeklarował dążenie do denuklearyzacji, ale do tej pory w tej sprawie osiągnięto znikome postępy.",,
Bankructwo gminy. Parabanki domagają się ogromnych kwot,"Wierzyciele zlikwidowanej gminy Ostrowice (woj. zachodniopomorskie) żądają w sumie 52,6 mln zł – informuje „Puls Biznesu”. Gmina została zlikwidowana ze względu na długi.","Był to pierwszy przypadek likwidacji jednostki samorządu z powodu długów, które w imieniu Skarbu Państwa przejął wojewoda zachodniopomorski. Wierzytelności zgłosiło 47 wierzycieli, główna kwota roszczeń to 39,8 mln zł, reszta to odsetki.Wśród wierzycieli są m.in. Zakład Wodociągów i Kanalizacji ze Złocieńca, Wojewódzki Inspektorat Ochrony Środowiska, ZUS, banki, a także parabanki i osoby prywatne. Wierzytelności będą weryfikowane do końca roku.Przeciwko byłemu wójtowi Ostrowic i byłej skarbniczce gminy toczy się proces.",,
"Świętował „6 Króli”, czyli Ryszard Petru show",Ryszard Petru miał być nową jakością na polskiej scenie politycznej. Ale liderowi Nowoczesnej momentami było bliżej do roli w kabarecie niż do posła na Sejm. Przypominamy najgłośniejsze wpadki Petru.,"Kiedy na konwencji wyborczej Nowoczesnej odczytano, że Katarzyna Lubnauer uzyskała 149 głosów, Ryszard Petru zaczął się uśmiechać. Był chyba pewny, że wygra. W końcu głosy oddało 304 delegatów. Ale na budowniczego Nowoczesnej, głosowało tylko 140  delegatów. Petru przegrał i stracił fotel szefa. Wcześniej partia wymazała z nazwy jego nazwisko. Co dalej z byłym już liderem Nowoczesnej?  Lubnauer zapowiada, że porozmawia z Petru o jego roli. On sam zadeklarował tylko, że nie odchodzi z Nowoczesnej. Petru pojawił się w polityce 2 lata temu. Przez ten czas w mediach bardziej zasłynął z językowych lapsusów, niże dokonań politycznych. Petru miał problem niemal ze wszystkim. Mylił nazwę świąt. Tak było kiedy w grudniu 2016 roku chciał skrytykować przygotowaną przez rząd reformę oświaty. –  Odwołujemy rząd Ewy Kopacz, powołujemy rząd Beaty Szydło. Potem mamy święta, po świętach – przypomnę –  jest Sześciu Króli, tak? Kończy się pierwsze półrocze i kiedy oni to chcą zrobić? – mówił w Sejmie Petru.  Kręcił filiżanką „Polskę można zorganizować lepiej za te same pieniądze. Jestem przekonany, że w ramach tych dwóch procent PKB – co jest relatywnie dużym wydatkiem, jak na kraje NATO – można poszukać takich rozwiązań, które bardziej efektywnie będą w stanie uzbroić polska armię. Będzie mniej w tym administracji i mniej, że tak powiem, kręcenia filiżanką w szklance bez cukru.”  Wysyłała chłopców do ginekologa „Dzisiaj formalnie można uprawiać seks od 15. roku życia. Ale żeby do ginekologa dziewczyna czy chłopak się wybrał, to musi iść z rodzicami”  Nie znał historii Polski „Przypomnę, przed wojną był taki moment, że Piłsudski po trzydziestym piątym - zamach majowy, a potem to, co się działo do trzydziestego dziewiątego, było swego rodzaju nagięciem… zerwaniem tych szwów”.Zamach majowy był w 1926. „Nasza Konstytucja ma już 225 lat. Druga na świecie, pierwsza w Europie. Trzyma się świetnie, choć PiS uparł się, by przeszła przymusowy lifting. Wierzę, że mimo przejściowych niedogodności będzie nas chronić przez kolejne stulecia”. „Był kiedyś Sejm Głuchy, w związku z tym my mówimy, oni nie reagują”. W rzeczywistości chodzi tu o Sejm Niemy z 1717 r. Mylił przysłowia ""Oni obsadzają dalej... to jest takie pączkowanie. W ten sposób rozwija się każdy grzyb, prawda...Ale głowa psuje się od góry"".Chodził do gimnazjum  „Proszę państwa bardzo łatwo jest odkręcać coś, co było wcześniej zrobione, tylko pytanie, czy dzięki temu nasze dzieci będą się lepiej uczyły. Pytanie co z tymi, którzy są teraz w gimnazjach. Czy my jesteśmy do tego przygotowani? Ja też byłem w 8 - 4. Też byłem w podstawówce 8 lat, potem 4 lata w gimnazjum, ale z samego mieszania w szklance nie zmieni się słodkość herbaty. Tam nie ma cukru.”",,
Legalni imigranci pracują jak niewolnicy,"Niektórzy imigranci – w tym z Polski – zatrudnieni w Wielkiej Brytanii przy przetwórstwie żywności, pracują w nieludzkich warunkach – wynika z raportu fundacji zajmującej się badaniem nierówności społecznych i nędzy w społeczeństwie brytyjskim, Joseph Rowntree Foundation.","Zdaniem fundacji, wielu imigrantów legalnie przyjeżdżających do Wielkiej Brytanii do pracy traktowanych jest przez pracodawców jak robotnicy przymusowi. – „Wyizolowani społecznie, nieświadomi praw, na ogół z powodu nieznajomości języka, często upadają na duchu i zmieniają się w maszyny do pracy, co wykorzystują pracodawcy” – czytamy. Raport został opracowany na podstawie rozmów z 62 obcokrajowcami pracującymi w Anglii i Szkocji, m.in. imigrantami z Polski, Rumunii i krajów bałtyckich.Dowodzi to, że pracodawcy wykorzystują przymusową sytuację życiową także pracowników z UE, a więc pracujących legalnie. Wyzyskiwani pracowali w rolnictwie, przetwórstwie żywności lub cateringu. „Na najniższych szczeblach brytyjskiego rynku pracy, zwłaszcza w pracy na roli i przetwórstwie żywności, pracownicy mają do czynienia z wyzyskiem” – przyznali autorzy raportu.Niektórzy nie mieli wystarczająco dużo zajęcia, by zarobić i spłacić dług pośrednikom (za skierowanie do pracy zapłacili 250 funtów). Inni skarżyli się na wyśrubowane normy produkcyjne, którym nie mogli sprostać, i ciągły nadzór. Mieszkali stłoczeni w prymitywnych warunkach, bez wygód, razem z obcymi ludźmi.Wielu miało do czynienia z wstrzymywaniem wypłat, nielegalnymi potrąceniami pieniędzy, łamaniem ustawodawstwa o ustawowym minimum płacowym i brakiem przerw w regularnych odstępach w trakcie pracy. Najczęstszym przejawem poniżającego stosunku pracodawcy były groźby pod ich adresem.Autorzy raportu JRF apelują do władz podatkowych i celnych, by egzekwowały od pracodawców przepisy o ustawowym minimum płacowym i obowiązku opłacania podatku wraz z ubezpieczeniem społecznym. Zwracają się też do supermarketów i hurtowników, by monitorowano dostawców i dbano, by ich pracownicy nie byli eksploatowani.JRF chce też, by imigranci mieli dostęp do darmowych lekcji angielskiego, ponieważ nieznajomość języka jest powodem tego, że nie są świadomi swych praw i nie upominają się o nie. – Większość imigrantów, z którymi rozmawialiśmy pracując nad raportem, przebywa w Wielkiej Brytanii legalnie, ale warunki, w których pracują, legalne nie są – powiedział BBC Sam Scott, jeden z autorów raportu.",,
Białoruś wyśle wicepremiera na pogrzeb powstańców styczniowych w Wilnie,"Wicepremier Ihar Pietryszenka stanie na czele białoruskiej delegacji na wileńskie uroczystości ponownego pochówku powstańców styczniowych, w tym Konstantego Kalinowskiego, uznawanego za bohatera narodowego przez białoruskie środowiska niezależne.","Białoruskie koleje państwowe uruchomią w dniach 22-24 listopada dodatkowe pociągi do Wilna, by zainteresowani mogli udać się na uroczystości, które odbędą się w piątek. Planowane obchody szeroko komentują media niezależne, które jednocześnie zwracają uwagę, że władze w Mińsku nie poświęcały tej sprawie zbyt wiele uwagi. „Polskie władze aktywnie uczestniczyły w rozmowach dotyczących upamiętnienia, a oficjalny Mińsk nie wykazywał szczególnego zainteresowania” – napisał portal Radia Swaboda.  18 listopada białoruskie MSZ poinformowało o przekazaniu stronie litewskiej wyników ekspertyzy DNA z możliwego miejsca pochówku brata Kalinowskiego – Wiktora.  – Pozwoli to porównać badania DNA, co jest niezbędne dla pełnej identyfikacji prawdopodobnych szczątków Kastusia Kalinowskiego – poinformowało MSZ, zastrzegając jednak, że nie ma stuprocentowej pewności, iż badane szczątki należały właśnie do brata dowódcy powstania. Kalinowski, który dowodził powstaniem styczniowym na terenach dzisiejszej Litwy i Białorusi, jest uważany za bohatera narodowego przez białoruskie kręgi niezależne, inteligencję i środowiska odwołujące się do tradycji narodowych.  Oficjalnie władze uważają, że „dla Białorusi jest to wielka postać” – tak podało w marcowym oświadczeniu białoruskie MSZ. Nie jest on jednak oficjalnie uznany jako bohater narodowy.  We wrześniu przedstawiciele białoruskiej inteligencji skierowali list otwarty do władz Litwy, by pochowanie ekshumowanych szczątków dowódcy powstania styczniowego Wincentego Konstantego Kalinowskiego odbyło się nie na Litwie, a na Białorusi. Pytany kilka dni temu o ocenę Kalinowskiego prezydent Alaksandr Łukaszenka powiedział: „był to nasz człowiek, jeśli chcecie, obywatel”. Ocenił jednak, że w jego roli w historii było „wiele niuansów” i przestrzegł historyków, by zajmując się nim, „nie popadali w politykę”. W piątek w Wilnie uroczyście pochowani zostaną przywódcy powstania styczniowego na ziemiach Wielkiego Księstwa Litewskiego Wincenty Konstanty Kalinowski i Zygmunt Sierakowski oraz 18 żołnierzy – uczestnicy powstania. Wszyscy zostali straceni przez rosyjskich zaborców w latach 1863-1864 na wileńskim placu Łukiskim.  W uroczystościach uczestniczyć będą prezydenci Litwy i Polski, Gitanas Nauseda i Andrzej Duda, a także oficjalne delegacje z Białorusi, Łotwy i Ukrainy.  Podczas prac archeologicznych prowadzonych w 2017 roku na Górze Zamkowej w Wilnie znaleziono szczątki 17 osób. Okazało się, że są to szczątki powstańców straconych na placu Łukiskim i pogrzebanych przez władze carskie w tajemnicy przed ich bliskimi i mieszkańcami miasta.  W ubiegłym roku podczas dalszych prac na górze odnaleziono szczątki kolejnych trzech powstańców. Trwają poszukiwania zwłok jeszcze jednego - według historycznych źródeł na Górze Zamkowej zostało pogrzebanych 21 osób.",,
Sankcje za organizację wyborów w Donbasie,Ministrowie spraw zagranicznych państw Unii Europejskiej zdecydowali o objęciu unijnymi sankcjami dziewięciu osób za zorganizowanie listopadowych wyborów w Donbasie na wschodzie Ukrainy. Na razie nie ma szans na restrykcje za rosyjski atak na ukraińskie okręty.,"Osoby, które znajdą się na czarnej liście, nie będą mogły wjechać na terytorium unijne, a ich aktywa w UE zostaną zablokowane. Z informacji, które znalazły się w oficjalnym dzienniku urzędowym UE, wynika, że sankcjami objęci zostali: przewodnicząca Centralnej Komisji Wyborczej tzw. Donieckiej Republiki Ludowej Olga Pozdniakowa, szefowa CKW tzw. Ługańskiej Republiki Ludowej Ołena Krawczenko, wybrany przywódca Ługańskiej Republiki Leonid Pasicznyk, przewodniczący tzw. Rady Ludowej Donieckiej Republiki Ludowej Wołodymyr Bidiowka oraz jego odpowiednik z Ługańskiej Republiki Ludowej Denys Myrosznyczenko. Ponadto na liście znaleźli się też wiceszefowie i sekretarz komisji wyborczych z Donbasu. Zdecydowana większość objętych restrykcjami to ludzie mający nieco ponad 30 lat. Początkowo Francja i Niemcy proponowały dodanie na listę pięciu osób, a Polska i inne kraje naszego regionu wskazywały na większą liczbę nazwisk. Ostatecznie stanęło na dziewięciu osobach. Choć Warszawa, a także stolice państw bałtyckich opowiadają się też za tym, by UE przyjęła nowe sankcje wobec Rosji za użycie siły wobec ukraińskich okrętów przy Cieśninie Kerczeńskiej, na razie nie ma mowy o takiej decyzji. Jej wypowiedź to odzwierciedlenie braku zaufania do ukraińskiej strony w niektórych unijnych stolicach. Moskwa oskarżyła Kijów o prowokację przy Cieśninie Kerczeńskiej. Prezydent Ukrainy Petro Poroszenko, którego notowania przed przyszłorocznymi wyborami są bardzo słabe, zdecydował się na wprowadzenie w części obwodów kraju stanu wojennego. Ruchu takiego nie podjęto nawet w czasie walk na wschodzie kraju. Minister spraw zagranicznych Niemiec Heiko Maas podkreślał, że UE chce uniknąć pogorszenia się sytuacji i dlatego wzywa obie strony do wysiłków mających na celu deeskalację napięcia. – Dziś będziemy dyskutować o tym, jak UE może się do tego przyczynić – zapowiedział. Gościem posiedzenia Rady ds. Zagranicznych w Brukseli będzie szef ukraińskiej dyplomacji Pawło Klimkin. Będzie on opowiadał ministrom o sytuacji na Morzu Azowskim. Kilka krajów członkowskich jest zniecierpliwionych tym, że UE, odpowiadając na rosyjski atak, ograniczyła się do wyrażenia zaniepokojenia. – Trudno tutaj mówić o prowokacji ze strony ukraińskiej, ponieważ to do jej okrętów otworzono ogień. To rażące naruszenie prawa międzynarodowego, które nie może zostać bez konsekwencji – mówił minister spraw zagranicznych Litwy Linas Linkeviczius. W moskiewskich aresztach przetrzymywani są marynarze należący do załóg trzech niewielkich okrętów wojennych przejętych przez Rosję 25 listopada. Rosjanie ostrzelali je m.in. z myśliwca i śmigłowca bojowego, gdy zmierzały z Odessy nad Morzem Czarnym do Mariupola nad Morzem Azowskim. Ukraina uznała incydent za otwartą agresję. Zatwierdzone sankcje dotyczą wyborów z 11 listopada, podczas których mieszkańcy Donbasu wybierali nowych przywódców oraz członków Rad Ludowych, czyli parlamentów powołanych przez separatystów. Separatyści z dwóch tzw. republik, donieckiej i ługańskiej, ogłosili datę wyborów we wrześniu, po śmierci w zamachu bombowym 31 sierpnia w Doniecku przywódcy Donieckiej Republiki Ludowej Ołeksandra Zacharczenki. Ukraina i Zachód uznały to głosowanie za nielegalne i sprzeczne z porozumieniami mińskimi w sprawie uregulowania konfliktu w Donbasie. Przywódcy Francji i Niemiec, Emmanuel Macron i Angela Merkel, oświadczyli wtedy, że wybory zorganizowane przez separatystów podważają integralność i suwerenność Ukrainy.",,
"„Nie ma zagrożenia dla Polski, ale w regionie znów doszło do destabilizacji”","– W rozmowie z prezydentem Andrzejem Dudą, prezydent Ukrainy Petro Poroszenko uznał i określił obecną sytuację jako groźną i poważną dla Ukrainy; zdaniem Poroszenki, działania Rosji wyczerpują znamiona agresji – powiedział szef gabinetu prezydenta Krzysztof Szczerski.","W niedzielę dwa ukraińskie kutry oraz holownik, które płynęły z Odessy do ukraińskiego portu w Mariupolu nad Morzem Azowskim, zostały ostrzelane, a następnie zajęte przez rosyjskie siły specjalne. Rosja oskarżyła ukraińskie jednostki o naruszenie granicy i wpłynięcie na rosyjskie wody terytorialne. Rosyjska Federalna Służba Bezpieczeństwa (FSB) potwierdziła w niedzielę wieczorem, że zatrzymała trzy okręty Ukrainy i że użyto wobec nich broni.Szczerski przypomniał na konferencji prasowej, że w poniedziałek odbyła się z inicjatywy Poroszenki rozmowa telefoniczna między nim a prezydentem Andrzejem Dudą. W trakcie rozmowy – jak relacjonował Szczerski - prezydent Ukrainy przekazał informacje na temat niedzielnych wydarzeń na Ukrainie i możliwych scenariuszy w najbliższych dniach.– Prezydent Ukrainy uznał i określił tę sytuację jako groźną i poważną dla Ukrainy. Zdaniem prezydenta Poroszenki działania Rosji wyczerpują znamiona aktu agresji, tak, jak definiuje to prawo międzynarodowe – powiedział szef gabinetu prezydenta.Szczerski relacjonował, że według Poroszenki, ukraińskie jednostki zostały „zaatakowane” w momencie, kiedy znajdowały się na wodach neutralnych. Według szefa gabinetu prezydenta, który powoływał się na słowa Poroszenki – władze Ukrainy nie odpowiedziały zbrojnie. „Doszło do jawnego naruszenia prawa międzynarodowego” – Mamy do czynienia z sytuacją, którą można nazwać jawnym naruszeniem prawa międzynarodowego, ale także porozumień dwustronnych o swobodzie żeglugi na Morzu Azowskim i przez Cieśninę Kerczeńską –  powiedział Krzysztof Szczerski.Prezydencki minister podkreślił, że strona ukraińska zwróciła się o zwołanie w tej sprawie Rady Bezpieczeństwa ONZ i Rady NATO-Ukraina.– Polska oba te wnioski poprała, mamy informację, że te ciała zbiorą się dzisiaj ws. incydentu na Morzu Azowskim. Polska te prośby strony ukraińskiej wsparła zarówno, jako członek RB ONZ i także jako państwo członkowskie NATO – powiedział Szczerski. „Należy rozważyć zaostrzenie reżimu sankcyjnego wobec Rosji” – Należy rozważyć i przedyskutować z sojusznikami na forum międzynarodowym zaostrzenie reżimu sankcyjnego wobec Rosji – oświadczył szef gabinetu prezydenta.W poniedziałek prezydent Andrzej Duda rozmawiał z prezydentem Ukrainy Petrem Poroszenką po tym, gdy w niedzielę dwa kutry oraz holownik marynarki wojennej Ukrainy, które płynęły z Odessy do ukraińskiego portu w Mariupolu nad Morzem Azowskim, zostały ostrzelane, a następnie zajęte w Cieśninie Kerczeńskiej przez rosyjskie siły specjalne.Szef gabinetu prezydenta mówił na briefingu prasowym, że „należy rozważyć i przedyskutować z sojusznikami na forum międzynarodowym zaostrzenie reżimu sankcyjnego wobec Rosji”. Przekazał też, że jednym z tematów rozmowy prezydentów Polski i Ukrainy był wniosek prezydenta Poroszenki o wprowadzenie stanu wojennego na terytorium Ukrainy.– Na pytanie naszego prezydenta, prezydent Ukrainy zapewnił, że jest to środek nadzwyczajny, czasowo ograniczony i że nie będzie miał wpływu na przebieg i harmonogram demokratycznych procedur, w tym procedur wyborczych, na terenie Ukrainy – powiedział Szczerski. „O ile Polska jest bezpieczna, to region został poddany próbie destabilizacji” – Uważamy, że o ile Polska jest dzisiaj bezpieczna, to region został poddany kolejnej próbie destabilizacji; stał się miejscem, w którym naruszane jest prawo międzynarodowe – powiedział Krzysztof Szczerski.Według niego obecna sytuacja na Ukrainie nie ma bezpośredniego wpływu na bezpieczeństwo Polski. – Natomiast region rzeczywiście znowu stał się miejscem, w którym dochodzi do destabilizacji, w którym dochodzi do aktu przemocy, do sytuacji, w której naruszane jest prawo międzynarodowe, ale także dwustronne porozumienia i gwarancje, jakie ten region otrzymuje od świata w zakresie swojego bezpieczeństwa i stabilności – zaznaczył.Szef gabinetu prezydenta wskazywał również, że prezydent Andrzej Duda udaje się w poniedziałek z oficjalną wizytą do Bułgarii. Zaznaczył, że kraj ten, jest partnerem w dyskusji na temat rozwiązywania problemów w rejonie Morza Czarnego. „Chcielibyśmy, by incydent na Morzu Azowskim okazał się jednostkowy” Szef gabinetu prezydenta Krzysztof Szczerski wyraził nadzieję, że incydent na Morzu Azowskim okaże się jednostkowy, w regionie nie dojdzie do eskalacji. Wyraził uznanie dla Ukrainy, która powstrzymała się od zbrojnej odpowiedzi na działania Rosji.– Mamy nadzieję, że region nie wejdzie na ścieżkę efektu domina i eskalacji konfliktu. Życzylibyśmy sobie, żeby ten incydent, który wymaga wyjaśnienia, oceny, wyciagnięcia wniosków przez społeczność międzynarodową, będzie incydentem jednostkowym, że nie będziemy mieli z sytuacją narastającego niepokoju, konfliktu – powiedział Szczerski.Dodał, że po aneksji Krymu rejon Morza Azowskiego i Mariupola „jest kolejnym, bardzo wrażliwym na niebezpieczeństwo regionem Europy wschodniej”.– W tym sensie działanie strony ukraińskiej, która nie odpowiedziała zbrojnie na ten incydent, należy ocenić pozytywnie. Powstrzymanie się od działań własnych jest dowodem na to, że można ten konflikt opanować, tylko wymaga to dobrej woli obu stron. Na razie z jednej strony mamy agresję, z drugiej powstrzymanie się od działań ofensywnych – dodał. Ocenił, że w obecnej sytuacji szczególnego znaczenia nabiera wizyta prezydenta Andrzeja Dudy w Bułgarii jako kraju czarnomorskim. Z wizytą do Bułgarii prezydent Duda uda się w poniedziałek po południu. „Chcielibyśmy działać tak, aby nie dopuścić do eskalacji napięcia” – Chcielibyśmy działać tak, aby nie dopuścić do eskalacji napięcia i destabilizacji sytuacji na Ukrainie – powiedział Szczerski. Jak dodał, „mamy nadzieję, że UE i NATO podzielą definicje agresora i ofiary” ws. wydarzeń na Morzu Azowskim.Szczerski był pytany przez dziennikarzy m.in. o kwestie ewentualnego zaostrzenia sankcji wobec Rosji. – Jeżeli mówimy o reżimie sankcyjnym, to pamiętajmy, że jest to reżim wielostronny. To nie są decyzje samej Polski. Myślę, że po ocenie sytuacji, po zdefiniowaniu strony agresywnej i strony, która została zaatakowana, kolejnym wnioskiem jakim powinno się wyciągnąć (...) jest wyciągniecie konsekwencji wobec agresora łamiącego prawo międzynarodowe – mówił Szczerski.Jak zaznaczył, „mamy nadzieję, że UE i NATO, nasi sojusznicy europejscy, podzielą definicje agresora i ofiary i potem wyciągną z tego wnioski w postaci reżimu sanacyjnego”. – Ale to także powinno być przedmiotem namysłu i rozmów na forum UE, bo reżim sankcyjny jest zawsze reżimem wielostronnym, więc to jest decyzja nie tylko Polski, ale jeśli będzie podjęta, będzie decyzją wspólną – wskazał Szczerski.Zaznaczył też, że Polska reprezentuje region Europy Środkowej w Radzie Bezpieczeństwa ONZ. – W tym sensie przedstawimy, jako głos pochodzący z naszej strony Europy, tę wiedzę jaką posiedliśmy ze strony ukraińskiej, a także naszą własną wiedzę na temat tego, co wydarzyło się na Morzu Azowskim –  powiedział Szczerski. Dodał, że „w Radzie Bezpieczeństwa zapewne będziemy mieli podział głosów i sytuacja, gdy Rada wysłucha dwóch skrajnie sprzecznych ze sobą opinii na temat tego, co wydarzyło się wczoraj”.Jak kontynuował, bardzo ważne są „konsultacje na forum NATO-Ukraina”. – Jesteśmy w stałym kontakcie z naszymi sojusznikami regionalnymi. Chcielibyśmy, żeby w sprawie był spójny i wspólny głos sojuszników – podkreślił.",,
„Chcemy posiedzenia RBN ws. Ukrainy”,O zwołanie posiedzenia Rady Bezpieczeństwa Narodowego poświęconego sytuacji na Ukrainie zwróci się do prezydenta Bronisława Komorowskiego przewodniczący SLD Leszek Miller – poinformował rzecznik Sojuszu Dariusz Joński.,"Joński dodał, że SLD chce także informacji rządu w tej sprawie i debaty sejmowej.Wcześniej rzeczniczka rządu Małgorzata Kidawa-Błońska poinformowała, żepremier Donald Tusk w środę rano przedstawi w Sejmie informację na tematUkrainy.Siły ukraińskiego MSW przystąpiły we wtorek wieczorem do szturmu na MajdanNiepodległości w Kijowie, gdzie znajduje się miasteczko namiotoweprzeciwników rządu. Wcześniej w Kijowie doszło do zamieszek; według oficjalnych informacji zginęło już conajmniej 11 osób.",,
Prezydent: Przekazanie wojsku Black Hawków to początek modernizacji polskiej floty śmigłowcowej,– Śmigłowce Black Hawk stają się jednym z najważniejszych elementów wyposażenia polskich sił specjalnych – powiedział w piątek prezydent Andrzej Duda podczas ceremonii przekazania Wojskom Specjalnym czterech śmigłowców Sikorsky S-70i.,"Prezydent podkreślił, że śmigłowce Black Hawk są nam doskonale znane i wypróbowane. Dodał, iż nasi żołnierze „wielokrotnie mieli możliwość w różnych częściach świata, w czasie wykonywania swoich zadań i w czasie ćwiczeń, korzystać z tych śmigłowców, które są na stanie armii sojuszniczych, przede wszystkim na stanie armii Stanów Zjednoczonych”.– Dzisiaj te śmigłowce – co dla nas także bardzo ważne, wyprodukowane w Mielcu, wyprodukowane oczywiście w ramach współpracy z wielką firmą ze Stanów Zjednoczonych, ale wyprodukowane przez polskich pracowników w dolinie lotniczej, jak to nazywamy na Podkarpaciu, stają się elementem, mam nadzieję, jednym z najważniejszych elementów wyposażenia polskich wojsk specjalnych – powiedział Andrzej Duda.Dodał, iż na razie są to cztery śmigłowce, ale – jak zaznaczył – „mamy nadzieję, że w miarę ich używania, w miarę także i zapoznawania się szczegółowo z tym sprzętem, będziemy mogli to wyposażenie dla naszych sił specjalnych, a potem dla innych sił, które będą tego potrzebowały, rozwijać – podkreślił prezydent.Życzył też żołnierzom, aby śmigłowce dobrze im służyły. „Żołnierze polskich sił specjalnych zasługują na najlepszy sprzęt” – Żołnierze polskich sił specjalnych zasługują na najlepszy sprzęt, taki sprzęt właśnie dziś wchodzi do służby – powiedział szef MON Mariusz Błaszczak.Podkreślił, że wyposażenie Wojsk Specjalnych w tak nowoczesny sprzęt jest ogromnym sukcesem. – To śmigłowce, które należą do sił zbrojnych wielu państw, które zostały sprawdzone w walce – mówił Błaszczak.Zaznaczył, że przekazany sprzęt został wyprodukowany w polskich zakładach w Mielcu, gdzie „tętni życie polskiej myśli technologicznej i lotniczej”.Błaszczak podkreślił, że polscy żołnierze sił specjalnych zasługują na najlepszy sprzęt. Jak dodał, „ten sprzęt właśnie dziś wchodzi do służby”. Szef MON zaznaczył również, że przekazane śmigłowce są wyposażone w najnowocześniejsze systemy łączności i nawigacji. Jak dodał „są wyposażone tak, jak życzyli sobie żołnierze sił specjalnych”. Maszyny przeznaczone do prowadzenia powietrznych operacji specjalnych Minister obrony Mariusz Błaszczak podpisał umowę na zakup śmigłowców S-70i Black Hawk dla Wojsk Specjalnych 25 stycznia. Maszyny są przeznaczone do prowadzenia powietrznych operacji specjalnych, umowa zawiera też pakiet logistyczny i szkoleniowy. Pakiet logistyczny obejmuje dostawę zapasu części zamiennych i eksploatacyjnych oraz sprzętu na potrzeby obsługi naziemnej śmigłowców, a pakiet szkoleniowy – szkolenie pilotów i personelu technicznego.Umowa została zawarta pomiędzy Skarbem Państwa a firmą Polskie Zakłady Lotnicze Sp. z o.o. w Mielcu. Jej wartość, to 683 mln 400 tys. zł brutto.",,
Lichocka: o przyszłość Donalda Tuska należy pytać Angelę Merkel i niemieckich polityków,"O przyszłość Donalda Tuska należy pytać Angelę Merkel lub polityków niemieckich, z ich poparciem obejmie kolejne stanowisko – oceniła posłanka Joanna Lichocka. Jej zdaniem PO rządziła Polską jak „republiką bananową”. – Przychodzi ekipa PO, która twierdzi, że jest świetnie przygotowana, merytoryczna, europejska, ach i och, a potem się okazuje gangiem żerującym na państwie, bez żadnych kompetencji do rządzenia – oświadczyła parlamentarzystka Prawa i Sprawiedliwości.","– Tusk będzie chciał uczestniczyć w życiu politycznym Polski. Nie ma jednak żadnych szans na wygranie wyborów i bardzo mnie to cieszy, bo przyniósł Polsce bardzo wiele niedobrych rzeczy – mówiła Joanna Lichocka w rozmowie z Polskim Radiem.  Jej zdaniem były premier rządu PO-PSL „nie ma czego szukać, jeśli chodzi o wybory prezydenckie”. – Nie przyjedzie i nie zbawi postkomuny – oceniła posłanka PiS.  Według niej Koalicja Europejska przymierza się do kandydatury Hanny Zdanowskiej lub Rafała Trzaskowskiego.  –  Nie wiem, kto będzie ich kandydatem. Wiem, że naszym kandydatem będzie Andrzej Duda. To świetny prezydent, ludzie witają go z radością i estymą. Jest niezwykle popularnym i cenionym politykiem. Cieszę się, że pochodzi z naszego obozu politycznego - powiedziała Joanna Lichocka. Parlamentarzystka oceniła, że nadchodzące wybory będą „najważniejszymi od 1989 roku”, „bitwą o wszystko”. – To jest wyróżnik poważnych polityków: jeżeli zapowiadają jakiś program i idą z nim do wyborów. A gdy Polacy popierają ten program, w związku z tym głosują na tę partię, to potem mają jego realizację – wyjaśniała Lichocka, dodając, że jest to dowód, iż „demokracja w Polsce może być dojrzała”.  – To nie musi być bananowa republika, gdzie przychodzi ekipa Platformy Obywatelskiej, która twierdzi, że jest świetnie przygotowana, merytoryczna i w ogóle europejska, ach i och, a potem się okazuje gangiem żerującym na państwie bez żadnych kompetencji do rządzenia – mówiła Lichocka.  Posłanka PiS podkreśliła, że jej partia może mieć sporo powodów do satysfakcji, między innymi ze zrealizowania „najważniejszych postulatów dotyczących poprawy bytu Polaków, które płynęły przed 2015 r.” – To dokonania najbardziej rzucające się w oczy, które jednocześnie były cechą charakterystyczną tych rządów: mądra, solidarnościowa polityka społeczna. Od programu 500+ poprzez Wyprawkę +, Senior +, programy dla najmłodszych, po program wspierania młodych ludzi wchodzących na rynek pracy, który w tej chwili uchwaliliśmy, czyli zerową stawka PIT dla młodych – przekonywała.",,
Trzęsienie ziemi w Iranie. W pobliżu elektrowni jądrowej,"Trzęsienie ziemi o sile 4,7 w skali Richtera zarejestrowano w dwóch miastach na południu Iranu, w pobliżu elektrowni jądrowej Busehr. Nikt nie zginął.","– Na miejsce wysłano zespoły ratunkowe – poinformował szef regionalnego departamentu kryzysowego Jahangir Dehqani, cytowany przez irańską państwową agencję informacyjną.  Elektrownia Busehr jest pierwszą elektrownią jądrową w Iranie, zbudowała ją Rosja. Według Bloomberga może przetrwać trzęsienie ziemi o sile do 9 w skali Richtera.",,
Dekomunizacja w polskiej dyplomacji. Związkowcy z MSZ piszą do premier Szydło,"– W zarysie proponowanych zmian, projekt narusza prawidłowe funkcjonowanie polskiego państwa – powiedziała portalowi tvp.info Beata Turska, wiceprzewodnicząca Komisji Zakładowej NSZZ „Solidarność” Pracowników Służby Zagranicznej. Związkowcy wysłali w środę list do premier Beaty Szydło, ws. projektu ustawy o służbie zagranicznej.","Projekt zakłada wygaśnięcie stosunku pracy byłych pracowników i współpracowników służb PRL. Został przyjęty przez rząd. – Dzisiaj nie musimy mieć w dyplomacji osób, które zaczynały swoją karierę w głębokim PRL-u – komentował szef MSZ Witold Waszczykowski. – Chcemy być traktowani tak, jak w demokratycznym państwie, czyli w sposób demokratyczny – powiedziała portalowi tvp.info Beata Turska, wiceprzewodnicząca Komisji Zakładowej NSZZ „Solidarność” PSZ.  – Wielokrotnie zgłaszaliśmy swoje postulaty i wiele razy rozmawialiśmy z kierownictwem resortu na temat naszego spojrzenia na sytuację. Nasze postulaty nie zostały  uwzględnione i zostaliśmy zmarginalizowani – dodała. Beata Turska podkreśliła, że związkowcy „oczekują zrozumienia dla działań związku”. – Bylibyśmy radzi, gdyby pani premier chciała z nami rozmawiać – wskazała. Według Turskiej największe zarzuty, jakie można postawić projektowi ustawy, to szereg luk prawnych, niezgodności z innymi ustawami oraz brak należytego zabezpieczenia zagwarantowanych praw pracowniczych i działalności resortu. Co w liście? W liście czytamy, że „w przekonaniu  Komisji Zakładowej NSZZ „Solidarność” Pracowników Służby Zagranicznej, projekt ustawy (...) powinien być odesłany do Ministerstwa Spraw  Zagranicznych, gdzie – w szerokiej konsultacji ze związkami zawodowymi, ekspertami i praktykami dyplomacji – mogłyby być wyeliminowane występujące w nim oczywiste błędy i sprzeczności”. Związkowcy zwrócili uwagę na „niepubliczny, wręcz potajemny tryb przygotowania projektu”. Podkreślili też, że „proponowane przepisy ustawy – w opinii związku zawodowego - naruszają konstytucyjne i pracownicze prawa osób, zatrudnionych obecnie w Ministerstwie Spraw Zagranicznych RP, a jeśliby były wdrożone,  mogłyby skutkować groźnym dla bezpieczeństwa i interesów Rzeczypospolitej osłabieniem, jeśli nie demontażem, służby zagranicznej RP”. W liście podkreślono również m.in., że nowe przepisy „dopuszczają całkowitą arbitralność i uznaniowość zarówno w zaproponowaniu lub niezaproponowaniu pracy dotychczasowym urzędnikom służby zagranicznej, jak też w określaniu  nowych warunków pracy i płacy, bez ustawowego związania tych warunków z kompetencjami, doświadczeniem i dotychczasowym dorobkiem zawodowym”.„Projekt ustawy o zmianie ustawy o służbie zagranicznej pozostawia nieobjęte niezbędną regulacją obszary i zawiera błędy i luki prawne tak liczne, że odniesienie się do nich nie jest możliwe w zwięzłym z konieczności liście” - podsumowali związkowcy.  Waszczykowski o nowym pokoleniu  Same przepisy chwalił we wtorek minister spraw zagranicznych Witold Waszczykowski. – Przez 28 lat wyrosło nam już zupełnie nowe pokolenie Polaków (...), któremu to gronu należy się prawo, aby byli twarzą nowej Polski. Dzisiaj nie musimy mieć w dyplomacji osób, które zaczynały swoją karierę w głębokim PRL-u, związanych z poprzednim reżimem – podkreślił. – Zmiany kadrowe mogą objąć od stu do stu kilkudziesięciu osób – ocenił szef MSZ. Z tym ostatnim nie zgadzają się związkowcy. Według Beaty Turskiej nowe przepisy obejmą „zdecydowanie więcej osób, na pewno kilkaset”. Nowe przepisy zachwalała też premier Beata Szydło. – Projekt ustawy, zakładający wygaśnięcie stosunku pracy byłych pracowników i współpracowników służb PRL, jest długo oczekiwany; poprawi funkcjonowanie polskiej dyplomacji i MSZ – mówiła po posiedzeniu rządu, na którym przyjęto projekt. Przygotowana przez MSZ nowelizacja ustawy o służbie zagranicznej zakłada m.in. wygaśnięcie stosunku pracy byłych pracowników i współpracowników służb PRL. Proponowane zmiany mają ponadto uelastycznić zasady zatrudniania ekspertów w tej służbie, umożliwić MSZ nawiązywanie z nimi krótszych kontraktów, przy czym m.im. precyzują zasady awansu oraz wymogi kompetencyjne wobec dyplomatów.Zaprojektowane przez resort dyplomacji przepisy wprowadzają sześciomiesięczny  „okres przejściowy”, w którym to „dokonany zostanie kompleksowy przegląd kadr służby zagranicznej  oraz zaproponowane zostaną nowe warunki pracy i płacy, bądź nastąpi rozwiązanie stosunku pracy z mocy prawa”.",,
Putin rozmawiał z Erdoganem o sytuacji w Syrii,Prezydent Rosji Władimir Putin i jego turecki odpowiednik Recep Tayyip Erdogan przedyskutowali w sobotę w rozmowie telefonicznej sytuację w Syrii i zgodzili się zintensyfikować współpracę dwustronną w celu politycznego uregulowania konfliktu w tym kraju –  poinformował Kreml.,"Według komunikatu służby prasowej Kremla Putin podkreślił, że ostatnie działania USA i ich sojuszników w Syrii były „poważnym naruszeniem Karty ONZ oraz podstawowych norm i zasad prawa międzynarodowego”.„W zaistniałej sytuacji konieczne jest zintensyfikowanie współpracy dwustronnej zmierzającej do rzeczywistego ożywienia procesu pokojowego uregulowania w Syrii” –   głosi komunikat opublikowany na stronie internetowej Kremla.Połączone siły amerykańskie, brytyjskie i francuskie przeprowadziły w sobotę nad ranem serię nalotów na cele w Syrii. Nalotów dokonano w ramach akcji odwetowej za atak 7 kwietnia w mieście Duma we Wschodniej Gucie, niedaleko od Damaszku, podczas którego została użyta broń chemiczna. Miało wówczas zginąć ponad 60 osób.Siły zbrojne USA podały, że celem bombardowań był wojskowy ośrodek naukowo-badawczy w Damaszku, zajmujący się technologią broni chemicznej oraz składy znajdujące się na zachód od miasta Hims.",,
15 lat temu prezydent podpisał konstytucję,"16 lipca 1997 roku prezydent Aleksander Kwaśniewski złożył swój podpis pod Konstytucją RP. Nowa ustawa zasadnicza, uchwalona przez Zgromadzenie Narodowe 2 kwietnia, zaaprobowana w ogólnonarodowym referendum 25 maja, weszła w życie 17 października 1997 roku i obowiązuje do dziś.","Prace nad nią trwały 8 lat. W stosunku do obowiązującej wcześniej tak zwanej Małej Konstytucji z 1992 roku, nowa ustawa zasadnicza wprowadziła wiele zmian. Przede wszystkim wzmocniła pozycję rządu wobec prezydenta, któremu odebrano między innymi możliwość akceptacji zmian w rządzie – poprzednio mógł się zgodzić lub nie z propozycją premiera, teraz musi tę zmianę zaakceptować. Nowa konstytucja osłabiła również weto głowy państwa, zmniejszając liczbę głosów pozwalających Sejmowi odrzucić prezydencki sprzeciw. Od 1997 roku weto prezydenckie może być odrzucone większością 3/5, a nie jak poprzednio  2/3 głosów. Głowie państwa odebrano również resorty prezydenckie – MON, MSW i MSZ.Nowa ustawa zasadnicza wprowadziła instytucję skargi konstytucyjnej. Może ją złożyć do Trybunału Konstytucyjnego każdy, którego prawa zostały naruszone, albo kiedy sąd wydał orzeczenie na podstawie przepisów, które mogą być sprzeczne z konstytucją. Od października 1999 roku orzeczenia Trybunału Konstytucyjnego są ostateczne.Konstytucja z 1997 roku powołała również Radę Gabinetową. Jest ona zwoływana w szczególnych dla państwa momentach – tworzy ją prezydent, premier i rząd. Nie posiada jednak uprawnień rządu.Obywatele mają możliwość inicjatywy ustawodawczej. Projekty nowych aktów prawnych może złożyć grupa co najmniej 100 tysięcy obywateli.Konstytucja rozpoczyna się preambułą przyjętą przez Zgromadzenie Narodowe: „My, Naród Polski – wszyscy obywatele Rzeczypospolitej, zarówno wierzący w Boga będącego źródłem prawdy, sprawiedliwości, dobra i piękna, jak i nie podzielający tej wiary, a te uniwersalne wartości wywodzący z innych źródeł”.Tylko dwie poprawkiPrzez 15 lat obowiązywania konstytucji, tylko dwa razy wprowadzono do niej poprawkę. W 2006 roku dokonano zmiany w artykule 55. – dotyczyła ona możliwości wydania obywatela polskiego, który dopuścił się przestępstwa poza granicami naszego kraju, innemu państwu na podstawie Europejskiego Nakazu Aresztowania. Nowelizacja miała na celu dostosowanie polskiego prawa do przepisów Unii Europejskiej.Nowelizacja z 2009 roku dotyczyła artykułu 99. konstytucji. Chodziło o bierne prawo wyborcze – do Sejmu lub do Senatu nie może zostać wybrana osoba skazana prawomocnym wyrokiem na karę pozbawienia wolności za przestępstwo umyślne, ścigane z oskarżenia publicznego.Mimo że do tej pory tylko dwa razy zmieniono ustawę zasadniczą, propozycji jej nowelizacji było wiele. Najdalej idące postulaty w tym kierunku wysuwały Prawo i Sprawiedliwość oraz Samoobrona, które opracowały własne projekty nowej konstytucji. Obie propozycje przewidywały wzmocnienie roli prezydenta.Przed uchwaleniem obecnej konstytucji obowiązywała Mała Konstytucja z 1992 roku, która stanowiła tymczasowe rozwiązanie w okresie przechodzenia od komunizmu do demokracji. Mała Konstytucja unieważniła starą Konstytucję z 1952 roku, ale utrzymała w mocy niektóre jej przepisy.Były to między innymi, postanowienia dotyczące Trybunału Konstytucyjnego, Najwyższej Izby Kontroli oraz sądów i prokuratury. Potrzebna była w związku z tym nowa ustawa zasadnicza, odpowiadająca standardom demokratycznego państwa.",,
Nikaragua: Kościół celem zmasowanych ataków. „Żołnierze niszczą i profanują miejsca kultu”,"Trwające od 18 kwietnia w Nikaragui manifestacje przeciwko prezydentowi
Danielowi Ortedze pochłonęły już ponad 300 ofiar. Zdaniem obserwatorów międzynarodowych jest to zorganizowana antykościelna i antykatolicka akcja, zorientowana na utrzymanie władzy przez rządzącego od 2007 r. prezydenta Nikaragui.","Coraz częściej w kraju rządzonym przez Ortegę dochodzi też do wystąpieńantykościelnych, wymierzonych w chrześcijaństwo. Przedstawiciele środowisk duchownych są tam atakowani i szykanowani nawet za udzielanie pomocy i poparcia protestującym przeciwko prezydentowi i jego reformom podatkowym (podwyżkom). W jednej ze świątyń doszło w ostatnich dniach do profanacji. Żołnierze armii Nikaragui, niszcząc kościoły, nie oszczędzili nawet świętych dla katolików sakramentów; otwierali tabernakula i wyrzucali na podłogę konsekrowane hostie – symbol ciała Jezusa Chrystusa.",,
Prezes PiS: Stuprocentową odpowiedzialność za Holokaust ponoszą Niemcy,– Za Holokaust stuprocentową odpowiedzialność ponoszą Niemcy – mówił w Programie I Polskiego Radia Jarosław Kaczyński. Prezes PiS komentował wspólną deklarację premierów Polski i Izraela w sprawie nowelizacji ustawy o Instytucie Pamięci Narodowej.,"– Deklaracja premierów Polski i Izraela jest przyznaniem racji naszej opowieści o II wojnie światowej, która ma to do siebie, że jest po prostu prawdziwa – powiedział prezes PiS Jarosław Kaczyński. Prezes Prawa i Sprawiedliwości powiedział w w radiowej Jedynce, że zaostrzenie polskiego kursu ws. obciążania nas odpowiedzialnością za zbrodnie wojenne umożliwiło podpisanie deklaracji polsko-izraelskiej. – Gdybyśmy nic nie robili, to też nic byśmy nie uzyskali. Podjęliśmy pewne działania i one przyniosły efekt – powiedział prezes PiS. Kaczyński zapewnił wszystkich, „którzy mają jakieś wątpliwości”, że uchylone przepisy w nowelizacji ustawy o IPN „były martwe i nie były stosowane”. – Nie ukrywam – byłoby ogromnie trudno je zastosować bez bardzo negatywnych konsekwencji dla naszego kraju – dodał. Dopytywany, jakie „praktyczne zastosowanie” może mieć ta deklaracja, Kaczyński ocenił, że „może ona mieć znaczenie procesowe”. – To ma znaczenie naprawdę bardzo poważne, być może nawet będzie miało znaczenie procesowe, z punktu widzenia ewentualnych procesów, które można wytaczać w tych sprawach (obarczania Polski winą za Holokaust) – mówił prezes PiS. Dodał, że deklarację można traktować jako „dowód”. – To jest coś, co by można potraktować jako swego rodzaju dowód: mówicie tak, a proszę bardzo, nawet państwo żydowskie – najbardziej chyba zainteresowane tym, żeby sprawa Holokaustu była traktowana w sposób zgodny z prawdą – deklaruje to, co zostało zadeklarowane; wyraźnie określa, czyja to była wina i że to nie była wina Polski i Polaków. Choć byli tacy, którzy dopuszczali się zbrodni, ale tacy byli we wszystkich narodach” – mówił Kaczyński. – Gdybyśmy prowadzili dyskusję na temat nowelizacji ustawy o IPN, jestem przekonany, że znalazłyby się na świecie siły, które zablokowałyby tę nowelizację - powiedział. Według prezesa PiS każdy, który coś rozumie z obecnego świata politycznego i sytuacji politycznej w Polsce, rozumie taki przebieg tej nowelizacji. Pytany, dlaczego reakcja na poprzednią nowelizację ustawy o IPN była tak silna, Kaczyński powiedział, że dlatego, iż Polska stała się państwem dużo ważniejszym, niż była wcześniej. – Polityka dobrej zmiany stanowi pewną alternatywę wobec głównego nurtu europejskiego i w jakiejś mierze także amerykańskiego – podkreślił prezes PiS. Kaczyński pytany był również o to, co spowodowało, że narodził się pomysł wspólnej deklaracji polsko-izraelskiej. – Rozmawiano; po prostu rozmawiano i tutaj trzeba podnieść zasługi premiera, który przeprowadził kilka niełatwych rozmów z premierem Izraela – to jest bardzo trudny partner, można powiedzieć supertrudny, jeżeli oczywiście rozmawia się z nim na poważnie – zaznaczył. Lider PiS wskazał, że „gdyby Niemcy chcieli wysuwać jakieś argumenty odnoszące się do rzekomej odpowiedzialności Polaków za Holokaust, wtedy ten dokument będzie miał znaczenie”. – Ale jeśli takich argumentów by nie było, to jest to sprawa polsko-niemiecka. Tzn. Niemcy najechały na Polskę, uczyniły tu ogromne szkody, mordując miliony ludzi i niszcząc dobra materialne, w tym dobra kultury. Za to należy nam się odszkodowanie – zaznaczył. – Jednak te sprawy dotyczą innej kwestii: tego, jak naprawdę wyglądał Holokaust i kto jest za to odpowiedzialny – mówił prezes PiS. Podkreślił, że odpowiedzialność „w stu procentach ponoszą Niemcy”, choć swój udział miały tu również państwa, „które jakoś współdziałały, bo miały własną administrację, własną władzę”, np. Francja. Zaznaczył, że „nie dotyczy to Polski, bo polskich władz nie było”. – Jeżeli dochodziło do zbrodni, to były to działania indywidualne i tak jest to opisane w tym dokumencie – podkreślił Kaczyński. – Jestem zupełnie przekonany, że (deklaracja) wpłynie na, w ostatnich miesiącach mające pewne trudności, relacje polsko-amerykańskie. To nie były trudności dotyczące kwestii merytorycznych, bo one i tak się posuwały naprzód, ale było to na pewno nie bez znaczenia. Nawet mogę powiedzieć, że miało duże znaczenie. To też jest pewien aspekt, chociaż nie zasadniczy – powiedział prezes PiS. Zapytany, czy polityka historyczna państwa nie ma nic wspólnego z jego pozycją międzynarodową czy gospodarczą, Kaczyński ocenił, że „tylko człowiek bardzo naiwny (…) może w coś takiego wierzyć”. – Spójrzmy na przykład na niemiecką politykę historyczną, prowadzoną przez 70 lat w sposób bardzo konsekwentny, właśnie w tym kierunku, żeby zmniejszyć winę Niemiec i jednocześnie przekonać świat, że Niemcy są już zupełnie inne – powiedział. Przyznał, że Niemcy są inne, niemniej ta polityka ma na celu przekonanie, że historia na nich nie ciąży, a ciąży na innych, którzy mają się do tego przyznawać. Zdaniem Kaczyńskiego nie jest to jedyny przypadek prowadzenia intensywnej polityki historycznej. – Wiele państw taką politykę prowadzi, przy czym tutaj takim nowym instrumentem tej polityki, która ma ponadnarodowy charakter, ale niestety służy przede wszystkim niektórym interesom w Europie, jest Unia Europejska – powiedział Kaczyński. Zdaniem prezesa PiS tylko naiwne osoby mogą wierzyć, że polityka historyczna nie ma znaczenia, „albo naiwne, albo mające po prostu złą wolę, działające w obcym interesie, bo nie oszukujmy się, tego rodzaju ludzie też w Polsce są”.",,
Czujna pracownica banku udaremniła próbę wyłudzenia 20 tys. zł na 83-latku,"Policjanci zatrzymali słowacką parę, która w Małopolsce wyłudzała pieniądze pod pretekstem udzielenia pożyczek. W zastaw oferowali amerykańskie dolary. Wobec oszustów, którym grozi do ośmiu lat więzienia, sąd zastosował tymczasowy, trzymiesięczny areszt.","Słowacy usłyszeli trzy zarzuty. Przed sądem w Krakowie odpowiedzą za wyłudzenie 20 tys. zł i próbę wyłudzenia 10 tys. zł – poinformowała Barbara Szczerba z zespołu prasowego małopolskiej policji. 83-letni na Kleparzu w Krakowie został zaczepiony przez słowackiego kierowcę. Zgodził się wsiąść do auta nieznajomego, aby pokierować mężczyznę do szpitala. Gdy dojechali, Słowak poprosił o pomoc przy wymianie dolarów na złotówki. Poinformował 83-latka o konieczności pilnego zoperowania jego przyjaciółki. Zabieg miał być wykonany odpłatnie, a jego koszt wynosił 10 tys. zł. Słowak podwiózł Polaka do pobliskiego banku, skąd ten wypłacił żądaną kwotę, którą następnie przekazał przyjezdnemu. Wówczas obcokrajowiec zapytał, czy może mu pożyczyć kolejne 10 tys., tym razem na zakup samochodu. 83-latek zgodził się, ufając, że również i te pieniądze zostaną mu nazajutrz zwrócone, a w przeciwnym razie zachowa torebkę z plikiem amerykańskich banknotów. Ponownie udał się do tej samej placówki finansowej, aby wypłacić z konta gotówkę. Zachowanie seniora wzbudziło podejrzenia pracownicy banku; zanim wypłaciła mu gotówkę, powiadomiła o zdarzeniu policję. Funkcjonariusze zatrzymali nieuczciwego obcokrajowca i jego rodaczkę. W aucie Słowaków naleziono 10 tys. zł, które chwilę wcześniej otrzymali od staruszka, a także saszetkę, w której zamiast 15 tys. dol. znajdował się plik banknotów jednodolarowych owiniętych w studolarówkę. Śledczy ustalili, że na początku maja słowacka para w taki sam sposób wyłudziła od innego krakowianina 10 tys. zł.",,
„Nagrody dla ministrów to absolutnie nie jest żaden skandal”,"Nagrody dla ministrów rządu PiS to absolutnie nie jest żaden skandal – ocenił Jarosław Kaczyński. Jak dodał, „mamy do czynienia z legalnymi nagrodami za ciężką pracę”. W rozmowie z portalem wPolityce.pl prezes PiS skomentował również kompromis z Brukselą ws. reformy sądownictwa. Stwierdził, że jego cena jest „znacząca, gorzka”.","W czwartek była premier i obecna wicepremier Beata Szydło zabrała głos z mównicy sejmowej przed głosowaniem ws. wniosku o odrzucenie informacji ministra spraw zagranicznych na temat polityki zagranicznej. Odniosła się do kwestii nagród dla ministrów rządu PiS, która – w jej ocenie – stała się „hucpą urządzaną przez polityków opozycji”. – Ministrowie i wiceministrowie w rządzie PiS otrzymywali nagrody za ciężką, uczciwą pracę i te pieniądze się im po prostu należały – oświadczyła wtedy Szydło.Prezes PiS pytany w rozmowie z wPolityce.pl, czy należy bronić nagród dla ministrów, ocenił: „trzeba bronić, bo nie można popadać w szaleństwo”.– W Polsce nielegalnie przejęto wielkie majątki, można to już od początku liczyć w bilionach. A tutaj mamy do czynienia z legalnymi nagrodami za ciężką pracę, dla ludzi, którzy z tymi zjawiskami przejmowania własności narodowej walczyli – podkreślił. Kaczyński zaznaczył, że „można dyskutować, czy to dobre, czy to złe, czy takie sumy powinny być, czy inne”, ale - jak zaznaczył  - „to absolutnie nie jest żaden skandal”.Dopytywany o relacje z byłą premier prezes PiS zapewnił, że z Beatą Szydło jest „w jak najlepszych stosunkach”. „Na jutro jesteśmy zresztą umówieni na spotkanie” – dodał. Przyznał, że bardzo się cieszy, że była premier wystąpiła w Sejmie i gratuluje jej tego. – Z powodu ataku alergii nie mogłem tam być, ale chętnie bym tego wysłuchał, bo pamiętam jak to się działo, kiedy była premierem – wyjaśnił. Pokazywała pazurkiZdaniem prezesa PiS Szydło, gdy była szefową rządu, „od czasu do czasu ta spokojna, wyważona i dobra osoba tak troszkę pokazywała pazurki”. – I też przed tym wystąpieniem powiedziałem jej: pokaż, proszę, pazurki – ocenił.W grudniu zeszłego roku poseł Platformy Obywatelskiej Krzysztof Brejza zwrócił się z interpelacją ws. nagród przyznanych członkom Rady Ministrów. W odpowiedzi wiceszef Kancelarii Premiera Paweł Szrot zamieścił tabelę z łącznymi kwotami nagród brutto dla poszczególnych ministrów w 2017 r. Wynika z niej, że nagrody otrzymało 21 konstytucyjnych ministrów (od 65 100 zł rocznie do 82 100 zł), 12 ministrów w KPRM (od 36 900 zł rocznie do 59 400 zł) oraz była premier Beata Szydło (65 100 zł).Informacja o przyznanych nagrodach wywołała oburzenie opozycji, która wielokrotnie apelowała do rządzących o ich zwrot. Politycy PO w kilku miastach zorganizowali też „konwój wstydu” – kolumnę aut, które ciągnęły na przyczepach plakaty z wizerunkami polityków PiS i kwotami przyznanych im nagród.Na początku marca premier Morawiecki zapowiedział likwidację wszelkich nagród, premii dla ministrów i wiceministrów. Zapowiedział również, że w ciągu najbliższych 2-3 miesięcy chce zredukować liczbę ministrów i wiceministrów o 20-25 proc., a także przejście podsekretarzy stanu do grupy urzędników służby cywilnej. Dotychczas Morawiecki przyjął dymisję 21 wiceministrów. Orban wzoremW rozmowie z wPolityce.pl prezes Kaczyński skomentował również kompromis z Komisją Europejską ws. reformy sądownictwa. – Nie ukrywam, że ta cena jest znacząca, gorzka. Wzorujemy się na premierze Victorze Orbanie, który musiał iść na często przykre ustępstwa. Wolałbym oczywiście, by tak nie było, byśmy mogli pójść w reformach całą naprzód, tak jak zresztą to było w pierwszym uchwalonym projekcie ustaw sądowych, zawetowanych potem przez prezydenta. Ale okoliczności wewnętrzne, w tym wspomniane weto, i zewnętrzne, ułożyły się inaczej. Musimy brać to pod uwagę – wyjaśnił.– Ważne jest to, że porozumienie jest możliwe i mogę wyrazić nadzieję, ale to jest tylko nadzieja, że te ustępstwa, które proponujemy, nie będą dla naszych przeciwników podstawą do ataku, podstawą do twierdzeń, że to oni zwyciężyli. Mam nadzieję, że tak nie będzie. Chociaż trzeba się spodziewać zarówno krytyki z naszej, to znaczy prawej strony, jak i pewnego triumfalizmu naszych przeciwników – dodał prezes PiS.Kaczyńskiemu  zadano również pytanie, czy reforma sądownictwa po zmianach jest dla niego akceptowalna i czy „jej istota nie została wypaczona, a zmiany będą realne”. – Wydaje mi się, że tak, mimo tych gorzkich ustępstw"" - odpowiedział prezes PiS.",,
Wiceminister infrastruktury i budownictwa podał się do dymisji,"Wiceminister infrastruktury i budownictwa Jerzy Szmit podał się do dymisji. Rzecznik rządu potwierdził, że została ona przyjęta przez premier Beatę Szydło. Szmit miał zrezygnować z powodów osobistych.","– Podałem się do dymisji z dniem dzisiejszym. Powody są osobiste. Dymisja została przyjęta przez premier Beatę Szydło – powiedział Szmit. Rzecznik rządu Rafał Bochenek, potwierdził, że dymisja został przyjęta. – Pan minister podał się do dymisji z powodów osobistych – powiedział. Szmit na wiceministra został powołany w listopadzie 2015 r. W resorcie był odpowiedzialny za autostrady, drogi, transport drogowy i lotniczy. Zajmował się także kontaktami z Federacją Rosyjską w sprawie zezwoleń dla polskich przewoźników. Jeszcze w czwartek w Sejmie Szmit uzasadniał posłom przygotowany przez resort projekt ustawy, który ma uregulować zasady funkcjonowania rynku przewozu osób. Chodzi m.in. o działalność platform taksówkowych, m.in. Ubera.Jerzy Szmit ukończył studia na Wydziale Geodezji Akademii Rolniczo-Technicznej w Olsztynie i na Wydziale Zarządzania Uniwersytetu Warszawskiego. Był posłem na Sejm RP w latach 2011-15, członkiem Komisji Finansów, Komisji Infrastruktury, przewodniczącym podkomisji stałej ds. Transportu Drogowego i Drogownictwa, przewodniczącym Parlamentarnego Zespołu ds. Rozwoju Polski Wschodniej.",,
"„Schetyna obiecał, że nie będzie kandydował”. Kulisy rozmów w zarządzie PO","– Schetyna podobno im obiecał, że nie będzie kandydował, a oni obiecali mu stanowisko wicemarszałka Sejmu – mówi w rozmowie z „Wprost” informator tygodnika, opisujący kulisy rozmów w zarządzie Platformy Obywatelskiej. Doniesieniom tygodnika zaprzecza rzecznik PO Jan Grabiec.","Zdaniem informatora tygodnika ustępliwa postawa polityka wzbudziła podejrzliwość jego kolegów. Obawiają się, że Schetyna udaje, by uśpić ich czujność. Jak informuje źródło, Schetyna nie wystawi kontrkandydata dla Budki i ten ostatecznie wygra wybory. Wątpliwe, by szef PO zdecydował się na manewr, w którym sam wystawi Budkę, gdyż „wie, że jego kandydat przegra”. – Schetyna schodzi z pól konfliktu w partii. Wie, że jego pozycja słabnie i nie jest w stanie przewalczyć ani szefa klubu w partii, ani pomysłu prawyborów, który chyba już upadł – mówi. Według jego słów 90 proc. działaczy PO w regionie chce odwołania szefa partii. – Gdyby Grzegorz Schetyna dziś wystartował, dostałby 10 proc. poparcia i z kretesem przegrał – twierdzi. Doniesieniom tygodnika zaprzecza rzecznik PO Jan Grabiec. Jak twierdzi, podczas posiedzenia zarządu partii nie było mowy o przyszłości jej przewodniczącego.",,
"Piłka ręczna. Jedna reprezentacja, dwa oblicza","Szykująca się do styczniowych mistrzostw Europy reprezentacja Polski przegrała pierwszy mecz w towarzyskim Turnieju Czterech Narodów z Hiszpanią B 26:27. Pierwsza część meczu w wykonaniu Biało-Czerwonych wyglądała dramatycznie, po zmianie stron było już o niebo lepiej, ale do wygranej zabrakło dokładności w ostatnich momentach spotkania.","Trudno zliczyć, która to już przebudowa drużyny narodowej. Teraz misji nawiązania chociaż w małym stopniu do czasów ekipy Bogdana Wenty podjął się Patryk Rombel. Rozgrywany w Tarnowie Turniej Czterech Narodów to drugi etap przygotowań do styczniowych mistrzostw Europy.  Pierwszy miał miejsce jeszcze przed świętami w Cetniewie. Tam Polacy, choć bez większości zawodników występujących poza granicami, pracowali nad wytrzymałością i siłą. Być może to zdecydowało o tym, że w pierwszych 30 minutach Polacy przeciwko rezerwom Hiszpanii prezentowali się fatalnie.  Wystarczy powiedzieć, że na premierowego gola czekaliśmy aż cztery minuty, kiedy to z dystansu trafił Przemysław Krajewski. Do tego czasu Hiszpanie czterokrotnie byli w stanie przechytrzyć naszą defensywę.   Zbudowana na medalistach mistrzostw świata i Europy juniorów Hiszpania budowała przewagę. I to wcale nie zawdzięczając tego wspaniałej grze, tylko nieporadności naszych zawodników. – Popełniliśmy aż dziewięć niewymuszonych błędów. Szukając pozytywów, to dobrze, że po przerwie udało nam się odwrócić losy meczu – powiedział trener kadry Patryk Rombel. - W szatni było ostro, ale nie trzeba nam miłych słów. Jesteśmy dorosłymi facetami, wiedzieliśmy, że w pierwszej połowie wyglądaliśmy bardzo słabo. Trener raz jeszcze pokazał nam schematy, w jakich mamy poruszać się w defensywie i wyglądało to już dużo lepiej – komentował w rozmowie z TVP Sport Radosław Przybylski.  Faktycznie, po zmianie stron w grze Biało-Czerwonych coś drgnęło. Polacy, którzy przegrywali 10:16 wzięli się ostro do roboty. Lepiej funkcjonowaliśmy we wszystkich elementach handballa. Dobrze w bramce spisywał się Adam Morawski, na kole radził sobie Dawid Dawydzik, a swoje momenty miał Michał Olejniczak.  Na pięć minut przed końcem do remisu doprowadził Kamil Syprzak (23:23), a chwilę później pierwsze w meczu prowadzenie dał nam najlepszy w polskiej ekipie Arkadiusz Moryto. Wygrana wyślizgnęła nam się jednak z rąk.  Olejniczak zszedł na dwie minuty kary i gra Polaków straciła impet. Hiszpanie złapali wigor i znów wyszli na prowadzenie, jednak i tak była szansa na doprowadzenie przynajmniej do remisu. – Nie ma czego żałować, bo mecz trwa 60 minut. Powinniśmy lepiej spisywać się przez całe spotkanie – przyznał Przybylski.   W sobotę rywalem Biało-Czerwonych będą Zjednoczone Emiraty Arabskie. Transmisja w TVP Sport i aplikacji mobilnej od godz. 20.15. Polska – Hiszpania B 26:27 (10:16)",,
Premier: w dzisiejszym Sądzie Najwyższym jest kilkunastu sędziów ze stanu wojennego,"Mateusz Morawiecki stwierdził, że wbrew temu co mówił były szef KRS Dariusz Zawistowski nie jest prawdą, że w Sądzie Najwyższym jest tylko kilku sędziów ze stanu wojennego. – Informacje, które się pojawiły z tego wielce szacownego środowiska są zupełnie nieprawdziwe. Otóż w dzisiejszym Sądzie Najwyższym jest przynajmniej 10, a raczej kilkunastu sędziów ze stanu wojennego – powiedział premier.","Premier Polski stwierdził, że sędziowie ze stanu wojennego to ludzie „którzy wykonywali wyroki przede wszystkim na działaczy Solidarności i to wyroki haniebne”. – Nasza walka z patologiami, walka o większą niezawisłość w wymiarze sprawiedliwości, o większą obiektywność tego wymiaru sprawiedliwości, o większą sprawiedliwość, ale również efektywność wiąże się z tym, że nie może być żadnej grupy społecznej, czy instytucji publicznej, która jest zamknięta na kontrole i działania dyscyplinujące – powiedział prezes rady ministrów.Następnie odniósł się do sprawy lustracji wśród polskich sędziów i konsekwencji, z którymi się spotykamy z powodu jej braku. – Dla mnie jako młodego człowieka wtedy, który walczył o demokrację, o wolność, jest to coś co uwłacza elementarnej sprawiedliwości, że musimy w ogóle debatować na ten temat. To jest pokłosie niestety tego, że w 1989 i 1990 roku nie zrobiliśmy lustracji, dekomunizacji środowiska sędziowskiego – mówił w czasie konferencji prasowej.",,
Sekielski: Po moim filmie opozycja stchórzyła. Woleli milczeć dla kariery,"Po emisji filmu wszyscy byli oburzeni, latały dziecięce buciki. A potem opozycja dała sobie wmówić, że przegrała eurowybory, bo pojawił się ten dokument. Wolą milczeć dla własnej kariery – oświadczył Tomasz Sekielski, współautor filmu „Tylko nie mów nikomu”. Zapowiedział też, że jesienią zostanie wyemitowana druga część filmu.","W maju na oficjalnym profilu Tomasza Sekielskiego na kanale YouTube premierę miał dokument pt. „Tylko nie mów nikomu”, w którym przedstawione zostały przypadki wykorzystywania seksualnego małoletnich przez osoby duchowne. W dwugodzinnym dokumencie znalazły się m.in. wywiady z ofiarami księży, zapis konfrontacji ofiar i księży, rozmowy z psychologiem i prawnikami. Można zobaczyć zdjęcia bohaterów sprzed lat, kamera towarzyszy im w podróżach do miejsc, w których – jak opisują – dochodziło do molestowania.Tomasz Sekielski podczas spotkania z mieszkańcami Szczecina rozmawiał o problemach współczesnego Kościoła i o tym, co zmieniło się po ukazaniu jego filmu.– Po emisji filmu wszyscy byli oburzeni, latały dziecięce buciki, a potem opozycja dała sobie wmówić, że przegrała eurowybory, bo pojawił się ten dokument. Przegrali, bo nic nie robili – mówił Sekielski. – Wolą milczeć dla własnej kariery. To wielkie tchórzostwo politycznej opozycji – wskazał, cytowany przez szczecińską „Gazetę Wyborczą”.– Oczekujemy rewolucji, a to będzie ewolucja. Mogę się założyć, że powstanie niezależna komisja ds. pedofilii. Niezależna od Kościoła – zaznaczał.",,
Caroline Wozniacki kończy z tenisem po Australian Open,Caroline Wozniacki poinformowała w mediach społecznościowych o zakończeniu kariery. Duńska tenisistka polskiego pochodzenia pożegna się z kortem po przyszłorocznym wielkoszlemowym turnieju Australian Open.,"29-letnia Wozniacki to wielka przyjaciółka Agnieszki Radwańskiej (która rok temu zakończyła karierę). Ostatnio nie miała większych sukcesów, bo w zasadzie w 2019 roku walczyła głównie z licznymi kontuzjami. Rozegrała zaledwie 35 spotkań w turniejach, a w ostatnim rankingu WTA została sklasyfikowana na 37. pozycji. W swojej karierze Wozniacki zdobyła aż trzydzieści tytułów. W 2017 roku była najlepsza w turnieju WTA Finals w Singapurze, pokonując w finale Amerykankę Venus Williams 6:4, 6:4. Kilka miesięcy później – w styczniu 2018 roku – odniosła swój jedyny wielkoszlemowy triumf, wygrywając Australian Open. Dunka polskiego pochodzenia łącznie przez 71 tygodni była liderką światowego rankingu.",,
„Doszliśmy we wszystkim do porozumienia”. Grecja będzie mogła otrzymać dodatkową pożyczkę,"Jest porozumienie greckiego rządu z kredytodawcami, Unią Europejską i Międzynarodowym Funduszem Walutowym, w sprawie przeprowadzenia niezbędnych reform. Dzięki temu Ateny będą mogły otrzymać 12 mld euro dodatkowej pożyczki.","– Doszliśmy we wszystkim do porozumienia, w tym co do 48 wstępnych kroków, warunkujących odblokowanie tej transzy pomocy finansowej – oświadczył grecki minister finansów Euklid Cakalotos po długich negocjacjach z tzw. kwartetem reprezentującym międzynarodowych wierzycieli.Spór o zadłużonychPorozumienie obejmuje między innymi kompromis w kwestii zajmowania nieruchomości, który do tej pory blokował postęp w rozmowach. Rząd Aleksisa Ciprasa chciał dalej chronić większość zadłużonych gospodarstw domowych. Nie podano szczegółów, na czym ów kompromis miałby polegać.Zespół roboczy eurogrupy, czyli ministrów finansów państw strefy euro, ma przyjąć uchwałę we wtorek, przed spodziewaną w piątek decyzją państw strefy euro w sprawie odblokowania funduszy. To kolejna transza pomocowa w wysokości 2 mld euro oraz 10 mld euro na dokapitalizowanie greckich banków.Zobowiązał się do reformWbrew obietnicom zakończenia programu oszczędności Cipras podpisał w lipcu porozumienie z wierzycielami w sprawie nowego programu pomocy dla Grecji. Przy okazji zobowiązał się do przeprowadzenia dalszych trudnych reform, między innymi opodatkowania, emerytur, służby zdrowia, sektora finansowego i usług publicznych.W sierpniu Unia Europejska, Europejski Bank Centralny i MFW, czyli główni wierzyciele Grecji, zgodziły się na udostępnienie programu pomocowego dla Grecji na kwotę 86 mld euro, z czego w październiku Ateny miały otrzymać 2 mld euro.",,
Jubileusz narodowej waluty. Sto lat temu uchwalono nazwę „złoty”,"Narodowy Bank Polski zainaugurował obchody setnej rocznicy uchwalenia nazwy „złoty” dla waluty Rzeczypospolitej Polskiej. W związku z jubileuszem w ciągu całego roku będzie można wziąć udział w wielu wydarzeniach kulturalnych, edukacyjnych i naukowych organizowanych przez bank centralny.","– Jestem przekonany, że stulecie uchwalenia nazwy złoty dla polskiej waluty to sprawa bliska wielu Polakom – powiedział prezes Narodowego Banku Polskiego prof. Adam Glapiński. – Ogromnie zależy mi, aby jubileusz ten stał się świętem każdego z nas, obywateli Rzeczypospolitej, i abyśmy wszyscy poczuli się zaproszeni do udziału w organizowanych przez NBP specjalnych wydarzeniach rocznicowych – dodał szef polskiego banku centralnego.  – Wierzę również, że to święto będzie doskonałą okazją, by opowiedzieć o niezwykle ważnej roli złotego dla polskiej gospodarki, naszego rozwoju i dobrobytu – dodał skomentował wydarzenie prezes NBP prof. Adam Glapiński. W Centrum Pieniądza NBP można było wziąć udział w specjalnych tematycznych ścieżkach edukacyjnych dotyczących historii i roli złotego. Złoty został wprowadzony do obiegu w wyniku reformy walutowej Władysława Grabskiego w kwietniu 1924 r. w miejsce funkcjonującej w pierwszych latach niepodległości marki polskiej (kurs wymiany wynosił 1,8 mln marek za 1 zł, kurs złotego do franka szwajcarskiego 1:1, zaś jeden dolar USA kosztował 5,18 zł). Jednak już 28 lutego 1919 r. Sejm Ustawodawczy uchwalił „Ustawę w sprawie nazwy monety polskiej” zgodnie z którą „jednostka monetarna polska ma nazwę »złoty«, którego setna część nazywa się »grosz«”.  Z okazji setnej rocznicy tego wydarzenia 27 lutego br. Narodowy Bank Polski wprowadził do obiegu zestawy złotych i srebrnych monet kolekcjonerskich „100 lat złotego”.",,
Turcja przeciwna dozbrajaniu Kurdów przez USA,"Premier Turcji Binali Yildirim ostrzegł w środę, że decyzja USA, by dozbrajać kurdyjskie milicje YPG walczące w Syrii z Państwem Islamskim (IS) będzie miała konsekwencje i „negatywne skutki” dla Waszyngtonu.","Na konferencji prasowej w Ankarze przed odlotem do Londynu Yildirim powiedział, że nie może sobie wyobrazić, iż USA muszą wybierać między strategicznym partnerem Turcją a organizacją terrorystyczną.„Administracja USA nadal ma szanse wziąć pod uwagę podejście Turcji do PKK (Partii Pracujących Kurdystanu - dop. red.). Jeśli podjęta zostanie inna decyzja, będzie ona na pewno miała konsekwencje i spowoduje negatywne rezultaty także dla USA” – dodał Yildirim.We wtorek przedstawiciele władz USA poinformowali, że prezydent Donald Trump zatwierdził dostawy broni dla Ludowych Jednostek Samoobrony (YPG). Ma to stanowić wsparcie dla kurdyjskich bojowników w prowadzonej przez nich operacji, która ma na celu odbicie z rąk dżihadystów Ar-Rakki, nieformalnej stolicy IS w Syrii. Kurdowie terrorystami, czy bojownikami o wolność?Turcja uważa YPG za ramię zdelegalizowanej w Turcji PKK, która zarówno przez Ankarę, jak i USA oraz UE uważana jest za ugrupowanie terrorystyczne. PKK przez trzy dziesięciolecia walczyła z bronią w ręku przeciwko tureckim władzom i armii. Turecki minister spraw zagranicznych Mevlut Cavusoglu oświadczył w środę, że każda sztuka broni, jaką dostają kurdyjskie milicje YPG w Syrii, stanowi zagrożenie dla Turcji.  Cavusoglu, wypowiadając się podczas wizyty w Czarnogórze, oznajmił, że Stany Zjednoczone powinny rozróżniać członków YPG od ich arabskich sojuszników, wraz z którymi tworzą koalicję kurdyjsko-arabską do walki z dżihadystami o nazwie Syryjskie Siły Demokratyczne (SDF). Według szefa tureckiej dyplomacji to Arabowie powinni wejść do Ar-Rakki. Turecki problem z YPG„Zarówno PKK jak i YPG są organizacjami terrorystycznymi i oprócz nazw niczym się od siebie nie różnią. Każda przejęta przez nich sztuka broni jest zagrożeniem dla Turcji” – powiedział. „W ramach SDF należy rozróżniać Arabów i YPG; to siły arabskie powinny wkroczyć do Ar-Rakki” – dodał Cavusoglu.Podkreślił, że Stany Zjednoczone znają to stanowisko i że prezydent Recep Tayyip Erdogan omówi te sprawy ze swym amerykańskim odpowiednikiem Donaldem Trumpem, gdy spotka się z nim w Waszyngtonie w przyszłym tygodniu. Minister obrony USA Jim Mattis oznajmił, że jest przekonany, iż Stany Zjednoczone będą w stanie rozwiązać problemy wynikające z decyzji o dozbrojeniu Kurdów. „Rozwiejemy wszelkie obawy” – powiedział. „Będziemy ściśle współpracować z Turcją w celu zwiększenia ich bezpieczeństwa na ich południowej granicy” – oznajmił Mattis podczas wizyty na Litwie.",,
Krajowa Administracja Skarbowa ma nowego szefa,"Wiceminister finansów Piotr Walczak został nowym szefem Krajowej Administracji Skarbowej – poinformował w środę na Twitterze rzecznik prasowy Ministerstwa Finansów Paweł Jurek. Powołanie na nowe stanowisko Walczak odebrał z rąk pierwszego szefa KAS, obecnie ministra finansów Mariana Banasia.","„Wiceminister finansów Piotr Walczak jest od dziś nowym szefem Krajowej Administracji Skarbowej. Powołanie podpisane przez premiera Mateusza Morawieckiego odebrał z rąk pierwszego szefa KAS, a obecnie ministra finansów Mariana Banasia” – napisał na Twitterze rzecznik resortu finansów. Walczak od 22 marca 2017 r. był zastępcą szefa KAS. Jak czytamy na stronie internetowej Ministerstwa Finansów, jest absolwentem Wydziału Filozoficzno-Historycznego Uniwersytetu Łódzkiego i studiów podyplomowych na Uniwersytecie Łódzkim z zakresu rachunkowości i zarządzania finansowego oraz problematyki przestępczości. Od 1997 r. związany ze Służbą Celną, jako funkcjonariusz realizujący zadania z zakresu kontroli i zwalczania przestępczości. W latach 2007-2012 oraz 2014-2017 zajmował stanowiska kierownicze w Służbie Celnej: zastępcy dyrektora oraz dyrektora w izbach celnych w Łodzi i w Kielcach. W latach 2012–2014 pełnił służbę w Ministerstwie Finansów, w roku 2012 uczestniczył w Międzynarodowej Misji UE/UNDP EUBAM w Mołdawii i na Ukrainie, gdzie był odpowiedzialny za budowę mobilnych Grup Mołdawskiej Służby Celnej. W 2017 r. zastępca szefa Służby Celnej oraz koordynator ds. utworzenia Departamentu Zwalczania Przestępczości Ekonomicznej w Ministerstwie Finansów.",,
Rolnicy zablokowali krajową „dwójkę”. „Dla ministra ważniejsza jest Ukraina niż my”,"Grupa rolników wraz z ciągnikami i maszynami zablokowała w poniedziałek przed południem krajową „dwójkę” w Zdanach pod Siedlcami (woj. mazowieckie). – Ważniejsze są dla ministra sprawy Ukrainy niż my – skarżą się rolnicy. Tymczasem w Białymstoku minister rolnictwa Marek Sawicki spotkał się z rolnikami z Podlaskiej Izby Rolniczej, by rozmawiać o problemach producentów trzody chlewnej, odszkodowaniach za uprawy zniszczone przez dziki oraz o karach za przekroczenie kwot mlecznych.","– Minister rolnictwa nie chce się z nami spotkać.  Byliśmy umówieni z Sawickim w piątek, a on pojechał do Paryża z premier Kopacz na rozmowy o Ukrainie – skarżą się rolnicy blokujący drogę. Krajowa „dwójka” pomiędzy Siedlcami a Międzyrzecem Podlaskim jest nieprzejezdna. Ok. godz. 11 na blokadzie było ok. 100 traktorów i 500 rolników – poinformował przewodniczący Ogólnopolskiego Porozumienia Związków Zawodowych Rolników i Organizacji Rolniczych Sławomir Izdebski. Jak mówił, na miejsce blokady przybywają kolejni rolnicy.                                                teraz odtwarzane„ Żądam spotkania z premier Ewą Kopacz” Policja zorganizowała objazdy. Auta osobowe omijają blokadę drogami lokalnymi. Samochody ciężarowe jadące od strony Warszawy, na rondzie w Białkach pod Siedlcami kierowane są na drogę krajową numer 63 w kierunku Radzynia Podlaskiego i stamtąd na „dziewiętnastkę” do Międzyrzeca Podlaskiego. W przeciwnym kierunku ruch odbywa się podobnie.„ Żądam spotkania z premier Ewą Kopacz”Sławomir Izdebski przekonywał, że – wbrew deklaracjom – nie dostał od ministra Marka Sawickiego zaproszenia na rozmowy na ostatnią środę. Jak wyjaśnił, zaproszenie miał, ale na piątek, gdy minister był poza Polską. – Żądam spotkania z premier Ewą Kopacz,  bo jeżeli taki minister jest nieudacznikiem, to pytam – do kogo mam się zwrócić? – mówił w poniedziałek  Izdebski.  Jeśli do rozmów nie dojdzie, w środę rolnicy pojawią się na drogach w Lublinie i Wielkopolsce oraz na drodze pod domem Marka Sawickiego w okolicach Sokołowa Podlaskiego. Tam też ma się odbyć konferencja prasowa. Kolejne blokady rolnicy z OPZZ planują na czwartek, piątek i sobotę. Na razie nie wiadomo gdzie, bo swoje plany muszą zgłosić władzom samorządowym.OPZZ Rolników i Organizacji Rolniczych zapowiada też „paraliż Warszawy” – w sytuacji gdy „rząd nie pójdzie po rozum do głowy”.  Wypłata rekompensat  Najważniejszym postulatem protestujących jest wypłata odszkodowań za straty spowodowane przez dziki oraz wypłata rekompensaty za straty poniesione w chowie trzody chlewnej i bydła. Lider rolniczego OPZZ Sławomir Izdebski przypomina, że blokada to efekt ignorancji rządu. Producenci żądali bowiem rekompensat wobec trudnej sytuacji w branży. – My już nie mamy z czego kredytów spłacać, my już nie mamy za co paszy kupować – mówił. Minister Sawicki mówił w sobotę w TVP Info, że nie rozumie, czemu rolnicze OPZZ zaczyna protesty, skoro szef organizacji Sławomir Izdebski umawiał się z resortem na kolejne rozmowy, do których ma dojść w środę. – Mam nadzieję, że dotrzyma słowa i pojawi się w środę na spotkaniu. Wtedy porozmawiamy o tym, co go boli, bo chciałbym to wiedzieć – podkreślił. Wizyta na Podlasiu Z kolei w poniedziałek szef resortu rolnictwa spotkał się z rolnikami w Podlaskim Urzędzie Wojewódzkim w Białymstoku. Udał się tam na zaproszenie Podlaskiej Izby Rolniczej. Podlaskie to jedyny region, w którym – jak dotąd – w Polsce odnotowano przypadki wirusa afrykańskiego pomoru świń (ASF) – głównie u dzików, choć były też pierwsze dwa przypadki dotyczące świń. O tym również chcieli rozmawiać rolnicy.Podlaska Izba Rolnicza zaapelowała do rządu m.in o uruchomienie rekompensat, które byłyby adekwatne do strat, jakie ponoszą producenci z powodu ASF, ale także z powodu rosyjskiego embarga na niektóre polskie produkty.",,
Serbia chce kupić rosyjskie śmigłowce,"Serbia prowadzi negocjacje w sprawie zakupu śmigłowców wojskowych od Rosji. Serbski minister obrony Aleksandar Vulin powiedział w czwartek, że chodzi o zakup sześciu śmigłowców Mi-17 oraz o utworzenie bazy, w której będą serwisowane.","Agencja Associated Press zwraca uwagę, że utworzenie takiej bazy umożliwiłoby rosyjskiemu personelowi wojskowemu obecność w regionie.Vulin podkreślił, że ścisłe więzi militarne i inne z Rosją „znacząco zmieniły i umocniły” międzynarodową pozycję Serbii.Poinformował, że „współpracę wojskową na wysokim szczeblu” prezydent Serbii Aleksandar Vuczić uzgodnił z rosyjskim prezydentem Władimirem Putinem w tym tygodniu podczas wizyty w Moskwie.AP odnotowuje, że w październiku serbskie siły powietrzne otrzymały z Rosji sześć myśliwców MiG-29 i że strona rosyjska obiecała Serbii dostawę 30 czołgów i 30 pojazdów opancerzonych.Agencja dodaje, że Serbia rozmawia też z Rosją o dostawach systemów rakietowych Buk-M1 i Buk-M2. Belgrad prowadzi też negocjacje w sprawie pozyskania od Białorusi kolejnych sześciu samolotów MiG-29 i ewentualnie systemu obrony powietrznej S-300.AP pisze, że „Serbia jest na drodze do Unii Europejskiej, ale pod presją Moskwy Belgrad systematycznie przesuwa się w stronę Kremla” . Agencja dodaje, że celem Moskwy jest „utrzymanie krajów w tym regionie poza NATO i innymi ugrupowaniami zachodnimi”.Serbia, która deklaruje neutralność, jest członkiem NATO-wskiego Partnerstwa dla Pokoju i prowadzi ćwiczenia wojskowe zarówno z Rosjanami, jak i z NATO.",,
Czarzasty i Zandberg w sztabie Biedronia. Wiele ról zostało rozdanych,"Politycy Wiosny, SLD i Lewicy Razem będą tworzyć sztab kandydata Lewicy na prezydenta Roberta Biedronia. Szef SLD Włodzimierz Czarzasty i lider Lewicy Razem Adrian Zandberg będą odpowiadać za komitet poparcia i program; zespołowi Biedronia szefować będzie Hanna Gill-Piątek.","Choć oficjalnie Robert Biedroń kandydatem Lewicy na prezydenta zostanie 19 stycznia, to od kilku tygodni w Warszawie zbiera się już jego sztab. Wiele ról zostało w nim już rozdanych, ale dopiero w niedzielę w Słupsku podczas inaugurującej konwencji mają zostać ogłoszone ich nazwiska.  Sztabem wyborczym pokieruje związana z Wiosną posłanka Hanna Gill-Piątek. Jej zastępcami mają zostać sekretarz generalny SLD Marcin Kulasek oraz członkini zarządu Lewicy Razem i pierwsza wiceprzewodnicząca klubu Lewicy Marcelina Zawisza.  Rzeczniczką prasową w sztabie będzie gdańska posłanka Beata Maciejewska, która z Biedroniem współpracowała w słupskim ratuszu, gdzie była szefową jego gabinetu i odpowiadała za zrównoważony rozwój.  Swoje role w sztabie Biedronia będą pełnić również „tenorzy”, którzy wspólnie z liderem Wiosny firmowali projekt „Lewica” w kampanii parlamentarnej, czyli szef SLD Włodzimierz Czarzasty i lider Lewicy Razem Adrian Zandberg. Czarzasty ma odpowiadać za komitet poparcia, a Zandberg za sprawy programowe kampanii.",,
"Mołdawia bliżej UE? „Wygląda na to, że nie może istnieć bez Europy”","Po przeliczeniu 85 proc. głosów oddanych w
niedzielnych wyborach do parlamentu w Mołdawii, partie opowiadające się za
zbliżeniem z UE objęły prowadzenie uzyskując 44,4 proc. głosów. Partie
prorosyskie zdobyły 39,5 proc. głosów.","Wśród poszczególnych ugrupowań na pierwszym miejscu pozostaje jednak nadal opowiadająca się za zacieśnieniem więzi z Rosją Partia Socjalistów Republiki Mołdawii (PSRM), która zdobyła – według niepełnych danych – 21,6 proc. głosów.  Frekwencja przy urnach wyniosła 55,86 proc. uprawnionych do głosowania.  Wcześniejsze informacje mówiły o zwycięstwie ugrupowań prorosyjskich. Partie muszą uzyskać co najmniej 6 proc. poparcia aby wejść do liczącego 101 deputowanych jednoizbowego parlamentu.  Mołdawia bliżej UE? Premier Mołdawii Iurie Leanca oświadczył, że głosował za „europejską Mołdawią”. – Wszystko wskazuje, że Mołdawia nie może istnieć bez Europy – powiedział.  Natomiast przywódca prorosyjskiej Partii Komunistów Republiki Mołdawii Vladimir Voronin powiedział, że opowiedział się za uwolnieniem Mołdawii od korupcji i „mafii”, która – jego zdaniem – uniemożliwia krajowi rozwój.  Unijne referendum Partia Socjalistów, której lider Igor Dodon spotkał się niedawno z prezydentem Rosji Władimirem Putinem, opowiada się za anulowaniem zawartej latem przez Mołdawię umowy o stowarzyszeniu z UE. – Zorganizujemy referendum; naród sam powinien zadecydować, czy chce integrować się z UE, czy z Unią Celną razem z Rosją – powiedział niedawno.  Obserwatorzy podkreślają że zamieszkała przez niespełna 4 mln osób Mołdawia rozdarta jest między wyborem kontynuacji dotychczasowego proeuropejskiego kursu i zacieśnieniem związków z Moskwą. Według badań opinii społecznej 40 procent Mołdawian opowiada się za integracją z UE i niemal tyle samo popiera dołączenie się kraju do Unii Celnej tworzonej przez Rosję, Białoruś i Kazachstan.  Embargo na mołdawskie towary Moskwa wprowadziła embargo na mołdawskie towary rolne (owoce, warzywa i mięso) po tym, jak ta uboga postsowiecka republika podpisała w czerwcu umowę stowarzyszeniową z UE.  Ocenia się, że ponad 600 tys. Mołdawian pracuje za granicą, połowa w krajach UE a droga połowa w Rosji. Przysyłane przez nich pieniądze stanowią ok. 1/5 mołdawskiego PKB.",,
Niecodzienna decyzja Rihanny. Odmówiła występu na Super Bowl,"Gwiazda muzyki i popkultury Rihanna odmówiła występu w show muzycznym w przerwie przyszłorocznego Super Bowl, czyli finału ligi futbolu amerykańskiego NFL. Wydarzenie to przyciąga przed telewizory miliony widzów w USA.","Media amerykańskie podały, że decyzja pochodzącej z Barbadosu piosenkarki ma związek z poparciem dla futbolisty Colina Kaepernicka i sprzeciwu wobec działań ligi, piętnujących zachowanie tego gracza.Kaepernick w 2016 roku jako zawodnik zespołu San Francisco 49ers na znak protestu przeciw rasizmowi, niesprawiedliwemu traktowaniu w USA Afroamerykanów i brutalności policji ukląkł podczas odtwarzania narodowego hymnu. Wokół tego gestu rozgorzała dyskusja narodowa. Negatywne stanowisko wobec zachowania gracza i jego naśladowników wyraził prezydent USA Donald Trump. Władze ligi NFL zakazały ostatecznie takiego zachowania.",,
"„Nowa Polska” Grzegorza Schetyny, czyli zmiany w ciągu 24 godzin","W programie Koalicji Obywatelskiej nie będzie punktów, które budzą kontrowersje, jak związki partnerskie czy liberalizacja aborcji. Mówię to z pełną odpowiedzialnością – zarzekał się w piątek rano Grzegorz Schetyna. Dobę później umieścił obydwa punkty w zarysie programowej Koalicji Obywatelskiej. – Nasz program to efekt 3,5-letniej pracy – zapewniał.  I to nieprawda. To, co istotne, wydarzyło się w ciągu ostatnich 24 godzin.","Niemal do ostatnich godzin decydowały się losy Koalicji Obywatelskiej. PSL – kreujące się na partię chrześcijańsko-konserwatywną - zaczęło ostentacyjnie wyrażać swoją niechęć do lewicowych i liberalnych formacji, z którymi jeszcze niedawno raźnie maszerowało do wyborów europejskich. Im dłużej trwały negocjacje, tym bardziej Platforma i jej coraz bliżsi koalicjanci z lewej strony podkreślali mikre poparcie dla PSL w sondażach, by w końcu zdemaskować ludowców, że chodzi im tylko o stołki. Pozostali w grze nazwali się ideowcami wiernymi wartościom, kierującymi się jedynie dobrem  zwykłych obywateli.Spór z PSL rozbijał się o kwestie światopoglądowe i obyczajowe. Schetynie najwyraźniej zależało na zwerbowaniu ludowców, bo do ostatniej chwili zapewniał wszystkich, że właściwie nie zależy mu na postulatach LGBT, a karta związana z tym środowiskiem, wprowadzona w Warszawie, była jedynie wypełnieniem przedwyborczego zobowiązania Rafała Trzaskowskiego. Zresztą Schetyna, wspominając tamto wydarzenie, ledwo się przyznał do Donalda Tuska.   W tej tonacji lider PO utrzymywał się jeszcze w piątek rano. Po południu było już wszystko jasne. PSL postanowiło organizować swoją koalicję, życząc Platformie powodzenia. Grzegorz Schetyna nie musiał już udawać. Wystarczyło tylko zmienić program na korzyść bardziej jednomyślnych sojuszników. Program, który – jak przywódca Platformy powiedział – miał być efektem 3,5-letniej pracy, uległ znaczącej modyfikacji w newralgicznych fragmentach w ciągu niecałych 24 godzin.W tak zwanym sześciopaku, czyli najważniejszych postulatach programowych Koalicji, znalazła się oczywiście legalizacja związków partnerskich, bo przecież „Polacy kochają wolność”.  Jest też cokolwiek zawoalowana zapowiedź czegoś, co może dawać nadzieję lewicy na liberalizację aborcji. To fragment poświęcony służbie zdrowia i kobietom, które „nie powinny wysłuchiwać w szpitalach światopoglądowych dyskusji”.Padło wreszcie hasło stawiające na nogi wszystkich. Wyższe pensje! „Bo to się należy uczciwemu człowiekowi.” Zgodnie z pakietem zmniejszony zostanie ZUS, a zarabiający do 4,5 tys. zł brutto dostaną premię za aktywność. Cokolwiek by to miało znaczyć. Schetyna zapewnił też o znacznym wzrośnie płacy minimalnej, choć jeszcze dzień wcześniej ekspert ekonomiczny PO twierdził, że ta obecnie rośnie za szybko.  Platforma i jej koalicjanci przez blisko cztery lata masowe wydatki na korzyść obywateli nazywali rozdawnictwem. 13. emerytura była dotąd kiełbasą wyborczą PiS. Podczas konwencji KO stała się zwyczajem i obowiązkiem wobec seniorów.   Przewodniczący Platformy Obywatelskiej próbuje od dłuższego czasu wypełnić krzyżówkę, która po rozwiązaniu ukazałaby sposób na pokonanie PiS.  Od początku jednak albo nie zgadzają mu się hasła, albo liczba kratek, w które trzeba je wpisać. Schetyna pisze więc ciaśniej i wszystko mu się w końcu jakoś mieści. Po wyborach będzie ścierał gumką błędne hasła, wprowadzał nowe i cieszył się, że dopóki ma w ręku ołówek i gumkę, wszyscy w Polsce są szczęśliwi.",,
"Pokazali nieprawidłowości, dostali milionowy pozew. Spółka Kulczyków przegrała proces z dziennikarzami","Sąd apelacyjny oddalił odwołanie spółki Ciech w sprawie pozwu, w którym firma Kulczyków żądała 800 tys. złotych i przeprosin w wielu mediach za program, w którym na antenie TV Republika poinformowano o nieprawidłowościach przy prywatyzacji spółki. Pozwani to Anita Gargas, Cezary Gmyz, Tomasz Terlikowski i Antoni Trzmiel, oraz TV Republika.","– Ciech żądał przeprosin w różnych mediach oraz odszkodowania w wysokości 800 tys. zł. Razem z tym pozwem został wniesiony jeszcze jeden, przez śp. Jana Kulczyka, tamtą sprawę wygraliśmy już wcześniej. Zatem łącznie chodziło o kwoty wielomilionowe, można szacować, że redakcja i dziennikarze musieliby zapłacić 3 do 3,5 mln zł – wyjaśnia w rozmowie z portalem tvp.info pełnomocnik pozwanych, Maciej Zaborowski.  – Takie kwoty musiałyby doprowadzić do bankructwa pozwanych. Dziennikarze i cała redakcja interpretowali je jednoznacznie jako próbę zastraszenia. De facto oba te pozwy zmierzały do ograniczenia wolności słowa i do utrudnienia samego badania prywatyzacji spółki Ciech – ocenia mec. Zaborowski.  Prawnik przypomina, że fakt wystąpienia nieprawidłowości przy prywatyzacji tejże spółki został potwierdzony przez Najwyższą Izbę Kontroli oraz prokuraturę, która postawiła zarzuty wysokim urzędnikom w tym wiceministrowi skarbu w czasach PO-PSL. Ale strona powodowa zarzucała dziennikarzom brak należytej staranności.",,
Politycy o nieobecności Donalda Tuska: Sam wystawił sobie świadectwo,"Zjednoczona Prawica nie zostawia suchej nitki na szefie Rady Europejskiej Donaldzie Tusku. Mimo wielu gości z pierwszej ligi europejskiej i światowej polityki były premier nie wziął udziału w obchodach 80. rocznicy wybuchu II wojny światowej. – Do Warszawy przyleciał wiceprezydent Stanów Zjednoczonych, prezydent i kanclerz Niemiec, prezydent Chorwacji, premier Francji. Gości z najwyższej półki europejskiej polityki była cała plejada. Donald Tusk sam sobie wystawił świadectwo niezaangażowaniem i absencją – powiedział portalowi tvp.info wiceminister obrony narodowej Wojciech Skurkiewicz.","Opozycja przekonuje, że za nieobecność przewodniczącego Rady Europejskiej odpowiada... Prawo i Sprawiedliwość. – Przede wszystkim władze polskie powinny go zaprosić w odpowiednim okresie. To jest szef Rady Europejskiej, to jest bardzo poważny polityk, a tego zaproszenia nie dostał. Poza tym zapewne miał swoje obowiązki, wynikające z pełnionej funkcji. Zawsze brakuje takiego człowieka, dlatego, że on jest bardzo związany z Polską – stwierdził w rozmowie z portalem tvp.info poseł PO Grzegorz Furgo.",,
Lekooporne bakterie zabiją 400 tys. Kanadyjczyków. Chorób i infekcji nie ma jak leczyć,"W ciągu nadchodzących 30 lat lekooporne bakterie zabiją prawie 400 tys. Kanadyjczyków, gospodarka straci ok. 400 mld dolarów, a koszty hospitalizacji wyniosą 120 mln dolarów – policzyli eksperci w raporcie o skutkach stosowania antybiotyków.","Raport „When Antibiotics Fail” („Kiedy antybiotyki zawodzą”) został opublikowany w miniony wtorek. Jest rezultatem prac eksperckiego panelu, na zlecenie rządu Kanady. Naukowcy ostrzegli, że obecnie już 26 proc. przypadków infekcji nie poddaje się standardowemu leczeniu, a w nadchodzących latach ten odsetek może wzrosnąć do 40 proc. lub więcej.  Tylko w ub.r. 5,4 tys. Kanadyjczyków zmarło w związku z zakażeniem lekoopornym, a gospodarka kanadyjska straciła ok. 2 mld CAD (dolarów kanadyjskich) w związku ze zgonami i chorobami spowodowanymi infekcjami, których nie ma jak leczyć. Jeśli sytuacja się nie zmieni, w 2050 r. życie z powodu infekcji straci 13,7 tys. osób, koszty leczenia zakażeń lekoopornych wzrosną do 7,6 mld CAD rocznie, a gospodarka straci 21 mld CAD tylko w 2050 r. Najbardziej zagrożone są takie dziedziny gospodarki jak turystyka, wypoczynek i kultura, usługi publiczne, transport, sektor produkcji mięsnej, produkcja przemysłowa, budownictwo i handel detaliczny.  Szacunki dla całego świata wskazują na liczbę 300 mln zgonów spowodowanych lekoopornymi zakażeniami w ciągu nadchodzących 30 lat.  – Gospodarcze prognozy w raporcie są pierwszymi tego rodzaju w Kanadzie, dostarczają politykom i innym grupom biorącym udział w podejmowaniu decyzji wiarygodnych szacunków skutków lekoopornych infekcji w ciągu nadchodzących trzech dekad – powiedział cytowany w komunikacie Eric M. Meslin, przewodniczący Council of Canadian Academies, Rady Kanadyjskich Akademii (CCA). CCA jest organizacją naukową utworzoną przez trzy kanadyjskie organizacje akademickie – Royal Society of Canada, Canadian Academy of Engineering i Canadian Academy of Health Science.  „Gospodarka będzie się kurczyć, coraz trudniej będzie utrzymać system opieki zdrowotnej, a nierówności społeczne będą się zwiększać. Lekooporność jest problemem nie tylko naukowym i zdrowotnym, jest także zagrożeniem dla gospodarki i bezpieczeństwa” – ostrzeżono w raporcie. Obecnie najtrudniej leczyć infekcje skóry i tkanek miękkich, mięśniowo-szkieletowe, infekcje układu moczowego, zapalenie płuc i zakażenia jamy brzusznej. Eksperci ostrzegli, że do 2050 r. zwiększy się ryzyko takich procedur jak dializy, wymiana stawów, chemioterapia i cięcia cesarskie.   Cztery obszary niezbędnych działań  „Powszechna obecność substancji antybakteryjnych we współczesnej medycynie oznacza, że ich malejąca skuteczność będzie zwiększała presję na i tak już znajdujący się pod presją system opieki zdrowotnej” – zwrócili uwagę eksperci w raporcie.  Naukowcy określili też cztery obszary niezbędnych działań. Pierwszy to ostrożne i ograniczone użycie antybiotyków. Drugi to dokładny monitoring. Trzeci dotyczy poszukiwania nowych terapii. Czwarty to prewencja – od mycia rąk przez lekarzy i pielęgniarki do sterylizacji sprzętu i edukacji personelu. Raport wskazuje na konieczność przebudowy systemu opieki zdrowotnej tak, by ograniczyć konieczność stosowania antybiotyków oraz innych substancji eliminujących mikroorganizmy (antybiotyków, leków antywirusowych, przeciwgrzybiczych i leków przeciw parazytom). Być może najpierw farmerzy, a potem konsumenci sami będą mogli testować czy mleko, mięso czy miód są wolne od antybiotyków. Grupa studentów z Uniwersytetu Guelph wygrała właśnie międzynarodowe zawody iGEM (International Genetically Engineered Machine) swoim biosensorem, który wykrywa szeroko używany w rolnictwie antybiotyk, tetracyklinę. Studenci zwrócili uwagę właśnie na problem lekoopornych szczepów mikroorganizmów. „Opracowaliśmy system bakteryjny, który wykrywa tetracyklinę i reaguje wytwarzając nietoksyczny biologiczny pigment” – napisali na swojej stronie internetowej.  Opublikowane w czerwcu br. badanie brytyjskiego University of York wskazało, że koncentracja antybiotyków w niektórych rzekach na świecie przekracza nawet 300 razy poziomy uważane za bezpieczne. W grudniu 2017 r. ONZ zwracała uwagę, że oczyszczalnie ścieków nie eliminują antybiotyków i odpornych na nie bakterii.",,
Prezydent skierował wniosek do TK. Chodzi o uchwałę Sądu Najwyższego,"Prezydent Andrzej Duda zwrócił się do Trybunału Konstytucyjnego o zbadanie, czy możliwe jest stwierdzanie nieważności postępowań w oparciu o ocenę prawidłowości procedury wyłaniania kandydatów na sędziów przeprowadzanej przez Krajową Radę Sądownictwa.","Prezydent zwrócił się też o zbadanie, czy na podstawie przepisu ustawy o SN przedmiotem zagadnienia prawnego rozstrzyganego przez ten SN może być ocena prawidłowości obsady sądu i ważności jego orzeczeń, kiedy w składzie sądu jest osoba wyłoniona przez aktualną KRS.  O skierowaniu wniosku do TK poinformowano w poniedziałek na stronie Kancelarii Prezydenta. Wniosek został skierowany w trybie kontroli następczej i obejmuje przepisy Kodeksu postępowania cywilnego, Kodeksu postepowania karnego i ustawy o Sądzie Najwyższym.  W ubiegły czwartek trzy izby SN – Cywilna, Karna i Pracy – podjęły uchwałę dotyczącą udziału w składach orzeczniczych sędziów nominowanych przez obecną KRS. W uchwale przywołano przepisy Kpc i Kpk, których dotyczy wniosek prezydenta. W sądzie powszechnym nienależyta obsada sądu ma miejsce, gdy w składzie sędziowskim uczestniczy sędzia wyłoniony przez obecną KRS, jeżeli wadliwość procesu powoływania go prowadzi w konkretnych okolicznościach do naruszenia standardu niezawisłości i bezstronności.  Uchwała nie ma zastosowania do orzeczeń wydanych przez sądy przed dniem jej podjęcia oraz do orzeczeń, które zostaną wydane w toczących się w tym dniu postępowaniach na podstawie Kodeksu postępowania karnego przed danym składem sądu. Wyjątkiem są orzeczenia Izby Dyscyplinarnej SN – uchwała ma zastosowanie do jej orzeczeń bez względu na datę ich wydania.  Ministerstwo Sprawiedliwości oświadczyło, że uchwała SN nie wywołuje skutków prawnych i została wydana z rażącym naruszeniem prawa. W piątek premier Mateusz Morawiecki zapowiedział skierowanie do TK wniosku o zbadanie zgodności z konstytucją przepisów prawa, które zostały zastosowane do wydania czwartkowej uchwały SN.   Z kolei KRS skierowała do TK wniosek o stwierdzenie niekonstytucyjności przepisów pozwalających uznać, że sędzia powołany przez prezydenta na wniosek obecnej KRS jest sędzią nieuprawnionym. Wniosła też o zabezpieczenie poprzez stwierdzenie nieskuteczności czwartkowej uchwały trzech izb SN do rozstrzygnięcia sprawy przez Trybunał.",,
Polak raniony przez nielegalnych imigrantów,"Polski kierowca ciężarówki został pchnięty nożem w Dunkierce przez nielegalnych imigrantów, którzy próbowali dostać się do Wielkiej Brytanii ukryci w jego pojeździe. Życie Polaka nie jest zagrożone.","W nocy z czwartku na piątek, 24-letni kierowca, przygotowując się do przeprawy promem do Wielkiej Brytanii, zauważył przy swojej ciężarówce grupę kilku osób. Według wstępnego dochodzenia policyjnego, byli to nielegalni imigranci pochodzący z Afganistanu lub Pakistanu.Gdy kierowca chciał udaremnić przybyszom ukrycie się w jego samochodzie, doszło do bójki, a szofer został pchnięty kilka razy nożem. Na pomoc pospieszyli mu inni kierowcy obecni na miejscu, jednak sprawcom udało się uciec.Informację o napaści, potwierdzoną przez polski konsulat w Lille, podały najpierw regionalne media. Jak poinformował konsulat, ranny Polak przeszedł pomyślnie operację, jego życie nie jest zagrożone i za kilka dni powinien wyjść ze szpitala. Według placówki jest on pracownikiem firmy przewoźniczej z Tomaszowa Mazowieckiego.Każdego dnia grupy nielegalnych imigrantów próbują za wszelką cenę, często ukryci w ciężarówkach, przedostać się z portu w Dunkierce na drugą stronę kanału La Manche.",,
Wicekanclerz Niemiec: rozmowy USA-UE ws. TTIP zakończyły się fiaskiem,Negocjacje dotyczące umowy o partnerstwie handlowo-inwestycyjnym (TTIP) między Stanami Zjednoczonymi a Unią Europejską zakończyły się de facto fiaskiem – powiedział Sigmar Gabriel. Wicekanclerz Niemiec udzielił wywiadu dla telewizji publicznej ZDF.,"Gabriel, który jest też szefem współrządzącej w Niemczech SPD, a także ministrem gospodarki, zaznaczył, że Europejczycy nie mogą podporządkować się amerykańskim żądaniom. – Nie ma żadnego postępu – ocenił.  Jak zaznaczył, podczas 14 tur rozmów dotyczących 27 rozdziałów umowy obu stronom nie udało się wypracować „żadnego wspólnego tekstu”.  Projekt umowy TTIP jest kwestią bardzo kontrowersyjną w SPD. Część tej partii obawia się obniżenia standardów ochrony pracowników i wzmocnienia uprawnień kierownictw firm. 17 września w kilku niemieckich miastach mają odbyć się demonstracje przeciwko TTIP.  Kanclerz Niemiec Angela Merkel i jej CDU popierają szybkie zawarcie umowy handlowej między UE a USA.",,
"„Jeśli zrobiły to rosyjskie służby, to złamano tabu wspólnoty wywiadowczej”","– Jeśli to rzeczywiście zrobiły rosyjskie służby, to złamano swego rodzaju tabu wspólnoty wywiadowczej. Wymienionym agentom nie robiono krzywdy. Takie osoby były bezpieczne, bo zostały zneutralizowane przez własny kontrwywiad – przekonywał Piotr Wroński, były oficer służb specjalnych PRL i III RP, który gościł w „Minęła 20” TVP Info, komentując sprawę zamachu na Siergieja Skripala. Z kolei dr Łukasz Kister nie miał wątpliwości, że atak może mieć związek ze zbliżającymi się wyborami prezydenckimi w Rosji. – Putin musi pokazać, że jest tym twardym carem – podkreślił.","W Wielkiej Brytanii znaleziono ciało Rosjanina Nikołaja Głuszkowa, bliskiego współpracownika zmarłego w 2013 r. oligarchy Borysa Bieriezowskiego – podała we wtorek gazeta „Guardian”. 68-letni Głuszkow miał azyl polityczny w Wielkiej Brytanii. W Rosji przedstawiono mu zarzut prania pieniędzy i oszustwa. Spędził pięć lat w więzieniu i został zwolniony w 2004 roku. W poniedziałek brytyjska premier Theresa May oświadczyła Izbie Gmin, że jest „wysoce prawdopodobne”, iż to Rosja stała za próbą zabójstwa Siergieja Skripala i jego córki. Ujawniła, że w przeprowadzonym 4 marca w Salisbury ataku na byłego agenta użyto broni chemicznej typu nowiczok, która była w przeszłości produkowana i używana przez Rosję. Londyn zażądał wyjaśnień od Moskwy dotyczących tego, w jaki sposób produkowana przez nią broń chemiczna została użyta na terytorium Wielkiej Brytanii. Słabość służb i siła państwaPiotr Wroński, były oficer służb specjalnych PRL i III RP, komentując w „Minęła 20” zamach na byłego agenta, stwierdził, że taki atak byłby naruszeniem „pewnego rodzaju tabu wspólnoty wywiadowczej”. – Wymienionym agentom nie robiono krzywdy. Takie osoby były bezpieczne, bo zostały zneutralizowane przez własny kontrwywiad – mówił.",,
Francuzi oburzeni wzrostem antysemityzmu. Dziesiątki demonstracji,We Francji odbyło się około 70 manifestacji przeciwko narastającej fali antysemityzmu. Tego typu zachowania są zgodnie potępiane przez niemal wszystkie ugrupowania polityczne. Największa manifestacja odbyła się w stolicy kraju na placu Republiki.,"W manifestacji w Paryżu wzięło udział według nieoficjalnych informacji kilka tysięcy osób, w tym przedstawiciele wszystkich partii i ugrupowań politycznych poza skrajną prawicą Marine Le Pen. Obecny był m.in. premier Edouard Philippe oraz liczni członkowie rządu, a także byli prezydenci – Nicolas Sarkozy i Francois Hollande.W tłumie widać było „żółte kamizelki”. To w czasie ostatniego protestu tego ruchu doszło do antysemickiego ataku na mającego polskie korzenie sławnego filozofa Alaina Finkielkrauta. Jego rodzice byli Żydami, którzy wyemigrowali z Polski do Francji.Podczas demonstracji „żółtych kamizelek” doszło do większej liczby antysemickich incydentów. Widniejące na skrzynkach pocztowych wizerunki Simone Veil, która była więźniarką w Auschwitz, zostały zamalowane swastykami. We Francji regularnie dewastowane są również żydowskie cmentarze.Wcześniej we wtorek prezydent Emmanuel Macron odwiedził Memoriał Shoah w Paryżu, gdzie na Murze Pamięci wyryte są nazwiska 76 tysięcy Żydów, w tym 11 tysięcy dzieci wywiezionych z Francji do obozów zagłady.",,
"Trump o ataku na saudyjskie rafinerie: „znamy winowajcę, jesteśmy gotowi do odwetu”","Prezydent Donald Trump zagroził uderzeniem odwetowym sprawcy sobotniego ataku na rafinerie w Arabii Saudyjskiej, na skutek którego wydobycie saudyjskiej ropy zmniejszyło się o połowę, co z kolei może spowodować wzrost cen tego surowca na światowych rynkach.","Trump nie sprecyzował, kogo USA uważają za sprawcę ataku na instalacje naftowe w Arabii Saudyjskiej. „Możemy powiedzieć, że znamy winowajcę, jesteśmy gotowi do odwetu na podstawie weryfikacji, ale czekamy aż Królestwo (Arabia Saudyjska – dop. red.) powie nam, kto to jest (...) i w jakiej formie będziemy musieli działać” – napisał w niedzielę prezydent USA na Twitterze.Już w sobotę szef amerykańskiej dyplomacji Mike Pompeo oskarżył Iran o atak na saudyjskie rafinerie. Władze w Teheranie zaprzeczyły, by miały z tym jakikolwiek związek. Z kolei Donald Trump zaprzeczył w niedzielę na Twitterze, że gotów jest spotkać się z prezydentem Iranu bez żadnych warunków wstępnych. Agencja dpa przypomina, że jeszcze niedawno prezydent USA sam wspominał, że jest otwarty na właśnie takie spotkanie – bez warunków wstępnych.",,
Podpisano polsko-amerykańską umowę na zakup systemu rakietowego HIMARS,"W środę w Warszawie została podpisana umowa na dostawę amerykańskiego systemu artylerii rakietowej HIMARS. Cena za 20 wyrzutni z amunicją, kupowanych w ramach programu Homar, to 414 mln dolarów.","– Do wojska polskiego trafią rakiety HIMARS, system HIMARS - to broń nowoczesna, która jest wykorzystywana przez najpotężniejszą dziś armię na świecie - armię USA. To broń, która została kupiona poprzez procedurę związaną z rozmowami pomiędzy rządem USA, administracją prezydenta Donalda Trumpa i polskim rządem – mówił w środę szef MON Mariusz Błaszczak przed podpisaniem umowy na dostawę zestawów artylerii rakietowej HIMARS.– To broń, która zapewni Polsce bezpieczeństwo, która zwiększy zdolności bojowe wojska polskiego, która przysłuży się do tego, że wschodnia flanka NATO będzie zabezpieczona – dodał.Błaszczak podkreślał, że zakup zestawów artylerii rakietowej HIMARS zwiększy również pozycję Polski na arenie międzynarodowej. W połowie 2018 roku minister obrony narodowej Mariusz Błaszczak podjął decyzję o przyspieszeniu programu Homar i rozpoczęciu bezpośrednich negocjacji z amerykańską stroną rządową. Zakończono wtedy postępowanie prowadzone według procedury przyjętej w 2015 r. Przyczyną zmiany trybu pozyskania przedmiotowego uzbrojenia były m.in. oczekiwania finansowe ze strony potencjalnych wykonawców, przekraczające środki, które MON zabezpieczyło na ten cel rozpoczynając program na początku 2015 r.Pod koniec listopada 2018 r. administracja prezydenta Donalda Trumpa zgodziła się sprzedać Polsce 20 wyrzutni rakietowych HIMARS za 655 mln dolarów. MON zastrzegało, że zatwierdzona kwota to wartość maksymalna, a ostateczna cena zakupu będzie niższa.",,
Policja odkryła 27 nielegalnych migrantów w pociągu w Płowdiwie,"Bułgarska policja odkryła 27 nielegalnych migrantów w pociągu towarowym, który jechał ze Swilengradu przy granicy z Turcją do Sofii. Pociąg nie był poddany specjalnej kontroli, a policja na migrantów trafiła przypadkiem.","Grupa składa się z 8 mężczyzn, 11 kobiet i 8 dzieci, nikt nie ma dokumentów; imigranci podają się za Syryjczyków. Ich celem było przekroczenie granicy z Serbią i udanie się dalej na Zachód.Nielegalni migranci, którzy dostają się do Bułgarii, w zasadzie nie pozostają w tym kraju; ośrodki dla migrantów, obliczone na 5 tys. osób, są praktycznie puste.Na tak dużą grupę nielegalnych imigrantów policja bułgarska nie trafiała od kilku miesięcy. Według danych MSW od początku 2019 r. na granicach zatrzymano 180 cudzoziemców, którzy nielegalnie przedostali się przez zieloną granicę. W porównaniu z tym samym okresem w 2018 r. było ich o 0,6 proc. mniej. W 2018 r. na bułgarskich granicach zatrzymano łącznie 1323 nielegalnych migrantów. W tym samym okresie liczba osób, które zwróciły się z wnioskiem o azyl w Bułgarii spadła o 29 proc. w porównaniu z poprzednim rokiem i wyniosła 2465 osób.",,
Zbigniew S. zatrzymany. „Groził ministrowi i jego rodzinie”,"Zbigniew S., który publicznie groził ministrowi sprawiedliwości Zbigniewowi Ziobrze i jego rodzinie, został zatrzymany. Prokuratura postanowiła o zmianie i uzupełnieniu zarzutów, które zostaną mu przedstawione. W opublikowanym tydzień temu nagraniu Zbigniew S. publikował również i groził rodzinie Ziobry dalszym rozpowszechnianiem fake newsów naruszających cześć i godność jego żony, Patrycji Koteckiej. Fakt zatrzymania potwierdziła portalowi tvp.info rzeczniczka Prokuratury Krajowej prok. Ewa Bialik.","Zbigniewowi S. postawiony zostanie zarzut popełnienia przestępstwa, w związku z wydarzeniami, do których doszło 15 października 2019 r. w Warszawie, w budynku Ministerstwa Sprawiedliwości. Podczas wizyty w siedzibie ministerstwa Zbigniew S. użył groźby pozbawienia „życia matki oraz dziecka ministra sprawiedliwości i prokuratora generalnego Zbigniewa Ziobry”. Groźby te powtórzył następnie w nagranym materiale audio-wideo upublicznionym w internecie.  „Miały one na celu wymuszenie na prokuratorze generalnym podjęcia działań zmierzających do polecenia prokuratorom i funkcjonariuszom organów ścigania zaniechania czynności służbowych związanych z prowadzeniem postępowań przeciwko członkom rodziny Zbigniewa S.” – czytamy w komunikacie Prokuratury Krajowej.  Kolejne nowe zarzuty dotyczą także popełnienia przestępstw, których Zbigniew S. dopuścił się wspólnie i w porozumieniu z Piotrem K., ps. Broda. Polegały one m.in. na rozpowszechnianiu fałszywych zdjęć i informacji mających zdyskredytować i pozbawić zaufania publicznego najważniejsze w prokuraturze osoby, odpowiadające za walkę z przestępczością zorganizowaną – prokuratora generalnego Zbigniewa Ziobrę oraz zastępcę prokuratora generalnego do spraw przestępczości zorganizowanej i korupcji Beatę Marczak.",,
SN kilka lat temu: To Trybunał Konstytucyjny jest od orzekania ws. sporu kompetencyjnego,"W 2017 r. Sąd Najwyższy w starym składzie wydał postanowienie potwierdzające zawieszenie postępowania w przypadku sporu kompetencyjnego. Jak wówczas stwierdzono, to Trybunał Konstytucyjny orzeka o tym, czy zachodzą warunki do rozstrzygnięcia sporu.","Marszałek Sejmu skierowała do Trybunału Konstytucyjnego wniosek o rozstrzygnięcie sporu kompetencyjnego między Sejmem a Sądem Najwyższym oraz Prezydentem RP a SN. W związku z tym prezes Trybunału Konstytucyjnego Julia Przyłębska poinformowała o zawieszeniu – z mocy ustawy – postępowania przed SN. Chodzi o posiedzenie trzech Izb tego sądu – Cywilnej, Karnej i Pracy – zainicjowane pytaniem I prezes SN Małgorzaty Gersdorf, dotyczącym udziału w składach sędziowskich osób wyłonionych przez KRS w nowym składzie i statusu takich sędziów. I prezes SN Małgorzata Gersdorf w piśmie do prezes TK stwierdziła, że „nie ma sporu kompetencyjnego między Sejmem i prezydentem a Sądem Najwyższym”.  Prezes Trybunału odpowiedziała, że zgodnie z prawem „zarówno Prezes Trybunału Konstytucyjnego jak i Pierwszy Prezes Sądu Najwyższego nie są w żadnym razie podmiotami uprawnionymi do arbitralnego rozstrzygnięcia w przedmiocie istnienia sporu kompetencyjnego”.Warto przypomnieć w tym kontekście o uchwale Sądu Najwyższego z 1 sierpnia 2017 r.  w sprawie domniemanego sporu kompetencyjnego pomiędzy SN a prezydentem. Chodziło wtedy o sprawę ułaskawienia Mariusza Kamińskiego, Macieja Wąsika, Grzegorza Postka i Krzysztofa Brendla. Jak czytamy w dokumencie, „wszczęcie przed Trybunałem postępowania w sprawie rozstrzygnięcia sporu kompetencyjnego powoduje zawieszenie postępowań przed organami, które prowadzą spór kompetencyjny”. W dalszej części uzasadnienia czytamy: „Treść tego jednoznacznego w swym brzemieniu przepisu, (…) prowadzi do dwóch, zasadniczych dla biegu postępowania kasacyjnego w rozpoznawanej sprawie wniosków”. Sędziowie SN podkreślili wówczas, że powodem zawieszenia postępowań, „nie jest istnienie rzeczywistego sporu o kompetencje, lecz wyłącznie formalne wszczęcie postępowania w tym przedmiocie”. „Przyjęte przez ustawodawcę rozwiązanie sprawia, że od chwili wniesienia wniosku o rozstrzygnięcie sporu kompetencyjnego, to Trybunał Konstytucyjny staje się wyłącznie właściwy do orzekania o tym, czy zachodzą warunki do rozstrzygania sporu” – czytamy w uchwale z 2017 r.",,
News portalu tvp.info: były sędzia Wojciech Ł. usłyszy zarzuty,"Prokuratura przedstawi w piątek Wojciechowi Ł. zarzuty popełnienia dwóch przestępstw – ustalił portal tvp.info. Dotyczą one złożenia przez byłego sędziego doniesienia o  przestępstwie, którego nie było i składania fałszywych zeznań. Jak ustaliliśmy, zeznania złożone przez znajomego Wojciecha Ł. stoją w sprzeczności z jego wersją, a dokładna analiza materiału dowodowego wykazała, że – wbrew jego twierdzeniom – nie doszło do nielegalnego przejęcia laptopa i hejterskich anonimowych kont sędziego Ł.","15 lutego 2016 r. w pisemnym zawiadomieniu do tejże prokuratury sędzia zwrócił się o ściganie osoby, która między 16 a 28 stycznia 2016 r. miała się podszywać pod niego na portalu społecznościowym Twitter w celu wyrządzenia mu szkody osobistej.Jeszcze tego samego dnia zostało w tej sprawie wszczęte śledztwo. Złożenie zawiadomienia nastąpiło po ukazaniu się 29 stycznia 2016 r. na portalu Kulisy24.com publikacji pt. „Zaplątany sędzia”, w której autorzy – nie wymieniając z nazwiska Wojciecha Ł. – opisywali, że znany sędzia nawiązał za pośrednictwem Twittera prywatną korespondencję z osobą, którą wziął za Tomasza Lisa i namawiał ją do przyjęcia nowej strategii w politycznej walce z rządem. Z opinii biegłego z zakresu informatyki wynika, że nie doszło do włamania na konta, które Wojciech Ł. prowadził w portalu Twitter pod fikcyjnymi nazwiskami „Marek Matusiak” i „Krzysztof Stefaniak”. Biegły nie znalazł również śladów, które mogłyby świadczyć o tym, że nieuprawnione osoby uzyskały dostęp do elektronicznych urządzeń sędziego: komputerów, tabletu iPad i telefonu iPhone.Na dysku komputera Wojciecha Ł. biegły odnalazł zdjęcie, które zostało wykonane jego telefonem i zostało automatycznie przez usługę iCloud przesłane do zsynchronizowanego z tym telefonem komputera sędziego. Czas wykonania fotografii jest tożsamy z czasem rozmowy prowadzonej za pośrednictwem Twittera i koresponduje z jej treścią. Sposób ustawienia aparatu wskazuje, że zdjęcie zrobił sobie osobiście Wojciech Ł. Przesłuchany w charakterze świadka znajomy sędziego zaprzeczył jednocześnie, jakoby umawiał się z nim w tym samym miejscu i czasie, który wyznaczyli Wojciechowi Ł.dziennikarze. Stoi to w sprzeczności z zeznaniami byłego sędziego, według którego pojawił się przed wskazanym przez dziennikarzy blokiem na warszawskim Wilanowie, aby odebraćksiążkę od znajomego.Wnikliwa analiza materiału dowodowego wykazała, że nie doszło do nielegalnego przejęcia przez osobę trzecią kont na Twitterze prowadzonych przez Wojciecha Ł. Doprowadziło to do umorzenia w maju 2018 r. wszczętego po jego zawiadomieniu postępowania.  Dowody wskazują, że były sędzia zeznał nieprawdę Z ustaleń śledztwa wynika, że wbrew złożonemu przez byłego sędziego zawiadomieniu o przestępstwie nie doszło do włamania do prowadzonych przez niego pod fikcyjnymi nazwiskami kont na internetowym portalu społecznościowym Twitter. Zgromadzone dowody wskazują również, że były sędzia zeznał nieprawdę, iż to rzekomy włamywacz namawiał w internetowej korespondencji osobę, którą wziął za redaktora naczelnego tygodnika „Newsweek” Tomasza Lisa, do prowadzenia antyrządowej kampanii. I bez wiedzy byłego sędziego zrobił i wysłał za pośrednictwem Twittera jego zdjęcie. Fotografia miała być dowodem, że właścicielem konta zarejestrowanego na fałszywe nazwisko Krzysztof Stefaniak jest właśnie Wojciech Ł. Zlecona przez prokuraturę ekspertyza z zakresu informatyki jednoznacznie wykazała, że nikt poza Wojciechem Ł. nie miał dostępu do jego urządzeń elektronicznych i kont na Twitterze.Zeznania świadków przeczą jednocześnie wersji zdarzeń przedstawionej przez byłego sędziego. Ustalenia śledczych wskazują, że  były sędzia dopuścił się czynów z art. 238 i art. 233 par. 1 kodeksu karnego, polegających na złożeniu zawiadomienia o przestępstwie, którego nie było i składaniu fałszywych zeznań. Prokurator Regionalny w Krakowie przedstawi byłemu sędziemu Wojciechowi Ł. zarzuty w sprawie popełnienia obu tych przestępstw. Fałszywy Tomasz Lis odpisał m.in., że „codziennie otrzymuje podobne wiadomości, traktuje je z dystansem, szczególnie te z »innego profilu«… Jeśli miałbym zgadywać… prof. Marek Safjan?” W kolejnych wiadomościach przedstawił się jako Wojciech Ł., a więc sędzia, który w marcu 2015 r. skazał byłego szefa CBA, a obecnego ministra Mariusza Kamińskiego za walkę z korupcją. „Chłopcy w krótkich spodenkach chcą sobie wziąć kałasznikowy i bawić się nimi po pijanemu” – ostrzegał przed nowym rządem i namawiał rzekomego Lisa na spotkanie. W rzeczywistości wysyłał wiadomości do autorów dziennikarskiej prowokacji.  Dziennikarze, chcąc się upewnić, że mają do czynienia rzeczywiście z Wojciechem Ł., poprosili go o wysłanie zdjęcia. Dostali fotografię sędziego z wyjaśnieniem: „Przepraszam, jeśli rozczarowałem – ale siedzę nad uzasadnieniem wyroku w rozciągniętej koszulce”. Żeby ostatecznie potwierdzić, że ich rozmówcą jest Wojciech Ł., reporterzy zaproponowali mu spotkanie. Sędzia się zgodził i pojawił się w wyznaczonym miejscu i czasie – przed blokiem na warszawskim Wilanowie.   Wojciech Ł. był sędzią znanym m.in. z tego, że cztery lata temu orzekał w składzie sędziowskim, który skazał byłego szefa CBA Mariusza Kamińskiego na trzy lata więzienia; uznał m.in., że ten przekroczył uprawnienia i prowadził nielegalne działania operacyjne CBA w „aferze gruntowej”. Prezydent Andrzej Duda Kamińskiego ułaskawił.",,
Do prokuratury złożono drugie zawiadomienie ws. propozycji korupcyjnej w KNF,"Do prokuratury zostało złożone drugie zawiadomienie ws. oskarżeń Leszka Czarneckiego wobec szefa KNF - podało Radio Zet. Dodano, że dotyczy doradcy prezydenta i prezesa Bankowego Funduszu Gwarancyjnego Zdzisława Sokala.","Jak podało Radio Zet, Sokal  „według zawiadomienia miał lobbować w KNF na rzecz doprowadzenia do upadłości Getin Noble Banku i odkupienia go za symboliczną kwotę przez inny bank”.  „Mecenas Roman Giertych udowadnia w zawiadomieniu, że 8 listopada sejmowa Komisja Finansów Publicznych przyjęła projekt nowelizacji ustawy Prawo Bankowe, który przewiduje przejmowanie banków decyzją administracyjną KNF” – poinformowała rozgłośnia.  „Gazeta Wyborcza” napisała we wtorek, że według właściciela Getin Noble Banku Leszka Czarneckiego przewodniczący KNF, w marcu 2018 r. zaoferował przychylność dla tego banku w zamian za mniej więcej 40 mln zł; Czarnecki nagrał tę ofertę i zawiadomił prokuraturę o podejrzeniu popełnienia przestępstwa przez szefa KNF. O sprawie napisał też we wtorek „Financial Times”.  Wtorkowa „Gazeta Wyborcza” napisała, że według właściciela Getin Noble Banku Leszka Czarneckiego, szef KNF Marek Chrzanowski w marcu 2018 r. miał zaoferować przychylność dla tego banku w zamian za mniej więcej 40 mln zł; Czarnecki nagrał tę ofertę i zawiadomił prokuraturę o podejrzeniu popełnienia przestępstwa przez szefa KNF. Na środę rano do KPRM Chrzanowskiego wezwał premier Mateusz Morawiecki.  Szef rządu zażądał też natychmiastowych wyjaśnień od szefa KNF oraz zlecił prokuraturze i służbom niezwłoczne zebranie informacji. Chrzanowski poinformował we wtorek po południu PAP, że składa dymisję z pełnionej przez siebie funkcji. Premier przyjął we wtorek dymisję szefa KNF Marka Chrzanowskiego.  Prokurator generalny Zbigniew Ziobro poinformował we wtorek, że w godzinach porannych wydał polecenie wszczęcia śledztwa w sprawie podejrzenia popełnienia przestępstwa przez szefa Komisji Nadzoru Finansowego.",,
Monika Jaruzelska się wstrzymała. PO-KO przeciw upamiętnieniu pielgrzymki Jana Pawła II,"Rada Warszawy głosami Platformy Obywatelskiej-Koalicji Obywatelskiej odrzuciła projekt uchwały upamiętniającej pierwszą pielgrzymkę Jana Pawła II do Ojczyzny i słynną homilię na placu Zwycięstwa uznawaną za impuls, który doprowadził do powstania „Solidarności”. Radni PO-KO głosowali przeciw. Wstrzymała się od głosu radna Monika Jaruzelska, córka Wojciecha Jaruzelskiego.","Rada Warszawy odrzuciła propozycję stosunkiem głosów 39:18 przy jednym wstrzymującym się, należącym właśnie do córki Wojciecha Jaruzelskiego. W projekcie stanowiska wymieniono rocznice wydarzeń „związanych z przemianami ustrojowymi w Polsce” uznając ich „wyjątkowe znaczenie dla kształtowania się fundamentów polskiej wolności”, a więc pierwszą pielgrzymkę Jana Pawła II do Polski w czerwcu 1979 r. i wybory z 4 czerwca 1989 r. Radni Koalicji Obywatelskiej zaproponowali własne stanowisko, w którym mowa jest tylko o 4 czerwca 1989 roku. W projekcie wskazano, że w rok po tej historycznej pielgrzymce, w wyniku ogólnopolskich strajków powstał Niezależny Samorządny Związek Zawodowy „Solidarność”. Kolejnym wspomnianym w tekście wydarzeniem związanym z transformacją były wolne wybory do Senatu i wolne wybory 35 proc. składu Sejmu 4 czerwca 1989 r.   „Niestety, ogromne nadzieje nie zostały w pełni spełnione, co szczególny wyraz znalazło w zatrzymaniu lustracji i doprowadzeniu do odwołania w nocy z 4 na 5 czerwca 1992 r. rządu Jana Olszewskiego, który jako pierwszy polski gabinet po II wojnie światowej posiadał całkowicie demokratyczny mandat wyborczy” – napisali autorzy.",,
Niemcy wtargnęli nad ranem. 75. rocznica mordu na Ulmach i ukrywanych przez nich Żydach,"24 marca 1944 r., ok. godz. 5 rano, w Markowej k. Łańcuta na Podkarpaciu niemieccy żandarmi zamordowali ośmioro Żydów oraz ukrywających ich 44-letniego Józefa Ulmę i będącą w zaawansowanej ciąży jego 32-letnią żonę Wiktorię. Zamordowawszy rodziców, Niemcy zabili szóstkę dzieci Ulmów. Stasia, najstarsza z rodzeństwa, miała osiem lat, najmłodsze dziecko - półtora roku. W niedzielę minie 75. tej rocznica zbrodni.","– Rodzina Ulmów prawdopodobnie od końca 1942 r. ukrywała członków trzech żydowskich rodzin Didnerów, Gruenfeldów i Goldmanów – powiedział wiceprezes Instytutu Pamięci Narodowej dr Mateusz Szpytma, który od wielu lat bada okoliczności mordu w Markowej. W niewielkim domku Ulmów przez kilkanaście miesięcy mieszkali handlarz bydłem z Łańcuta Saul Goldman z czterema nieznanymi z imienia synami oraz dwie córki i wnuczka Chaima Goldmana z Markowej. Jedna z córek Goldmana, która zginęła z nieznaną z imienia swoją córeczką nazywała się Lea Didner, a jej siostra – Gienia (używała także imienia Gołda) Grünfeld. Szpytma dodał, że Saula Goldmana, od jego imienia, w Łańcucie i w okolicy „tradycyjnie nazywano Szallem, a jego rodzinę Szallami”. – Józef Ulma wcześniej innej rodzinie żydowskiej pomógł wybudować kryjówkę. Jego rodzina była też świadkiem jak na sąsiedniej parceli, gdzie grzebano zwierzęta, Niemcy rozstrzelali w 1942 r. 34 Żydów z Markowej i okolic – przypomniał historyk. Na podstawie dokumentów konspiracyjnej Ludowej Straży Bezpieczeństwa można stwierdzić, że Ulmów zadenuncjował prawdopodobnie Włodzimierz Leś, granatowy policjant z Łańcuta, który początkowo za pieniądze sam pomagał rodzinie Szallów. Potem wyrzucił ich z ukrycia. Ponieważ Żydzi mieli domagać się zwrotu swej własności, postanowił ich zamordować. Dowiedział się, że znaleźli schronienie u Ulmów. – Do Markowej jechało pięciu żandarmów i czterech policjantów granatowych. Grupą dowodził szef posterunku żandarmerii w Łańcucie, porucznik Eilert Dieken. W jej skład wchodzili żandarmi Josef Kokott, Michael Dziewulski, Gustaw Unbehend i Erich Wilde. Spośród policjantów granatowych udało ustalić się personalia dwóch: Eustachego Kolmana i Włodzimierza Lesia – wyliczał Szpytma. W pobliże położonego nieco na uboczu wsi domostwa Ulmy dotarli przed świtem. Chwilę później Niemcy wtargnęli do budynku. Padło kilka strzałów. Jako pierwsi, jeszcze podczas snu, zginęli dwaj bracia Szallowie i Gołda Goldman. Wtedy rozkazano zawołać furmanów. Mieli być świadkami kolejnych zabójstw. Jeden z woźniców, Edward Nawojski z Kraczkowej, widział, jak Niemcy mordowali trzeciego z braci Szallów, Leę Didner i jej małe dziecko, wreszcie kolejnego mężczyznę z rodziny Szallów. Na końcu zastrzelono ich ojca, 70-letniego Saula Goldmana. Potem przed dom wyprowadzono i zastrzelono Józefa Ulmę i jego żonę Wiktorię. Kobieta była w zaawansowanej ciąży. W 1958 r. Nawojski na procesie jednego z oprawców zeznał, że po zamordowaniu Ulmów, wśród krzyku ich dzieci, Niemcy zastanawiali się, co z nimi zrobić. Ostatecznie Dieken zadecydował, że je także należy zabić. Trójkę lub czwórkę dzieci zabił pochodzący ze Śląska Opawskiego 23-letni Josef Kokott, który po zajęciu Czechosłowacji przez III Rzeszę przyjął narodowość niemiecką. Mordowanie 16 osób trwało kilkadziesiąt minut. Zabijali niemieccy żandarmi, policjanci granatowi byli obstawą. Później zaczął się rabunek.  „Kokott zabrał Franciszka Szylara, jednego z tych, których przyprowadzono, by kopali grób i nakazał mu, nadzorując i świecąc latarką, dokładne przeszukanie zamordowanych Żydów. Gdy Kokott zauważył przy zwłokach Gołdy Goldman ukryte na piersi pudełko z kosztownościami, stwierdził: »Tego mi było potrzeba«, i schował je do kieszeni – pisze Szpytma w opracowaniu na ten temat. Pozostali Niemcy rabowali dobytek Ulmów. Kradli skrzynie, materace, łóżka, wynosili skóry zwierząt – w czasie okupacji Ulmowie zdobywali środki na życie m.in. wyprawiając skóry. Nie wszystko zmieściło się na czterech furmankach, którymi żandarmi i policjanci przyjechali z Łańcuta. Dieken rozkazał, żeby sprowadzić dwie następne z Markowej. Wezwani wcześniej przez żandarmów mieszkańcy Markowej otrzymali rozkaz zniesienia zwłok i kopania dużego dołu. Szpytma ustalił, że w trakcie tej pracy do Niemców podszedł jeden z kopiących, Franciszek Szylar, i poprosił, „by Żydzi i katolicy zostali pochowani w odrębnych dołach”. Później zaczęła się libacja alkoholowa. Niemieccy żandarmi i policjanci granatowi wypili trzy litry wódki, którą na rozkaz dowódcy grupy musiał przynieść sołtys. Po libacji sześć załadowanych dobytkiem Ulmów wozów odjechało do Łańcuta. Szpytma zwraca też uwagę, że „mimo surowego zakazu w ciągu tygodnia, pod osłoną nocy, pięciu mężczyzn odkopało grób Ulmów i w prowizorycznych trumnach pochowało ich w tym samym miejscu”.  – Kładąc do trumny zwłoki Wiktorii Ulma stwierdziłem, że była w ciąży. Twierdzenie to opieram na tym, że z jej narządów rodnych było widać główkę i piersi dziecka – zeznał jeden ze świadków tego zdarzenia.  Tylko nieliczni wykonawcy zbrodni zostali ukarani. – Wkrótce po wkroczeniu Sowietów polskie podziemie wykonało wyrok na gorliwym policjancie Lesiu. Dowódca tej straszliwej ekspedycji Eilert Dieken uniknął doczesnej sprawiedliwości. Po wojnie, do emerytury i śmierci w 1960 r. był funkcjonariuszem zachodnioniemieckiej policji, pełniąc nawet stanowiska kierownicze na różnych posterunkach m.in. w Esens. Trudno określić, co stało się z Dziewulskim i Wildem – mówił Szpytma. Odszukano i osądzono natomiast Josefa Kokotta, który do 1957 r. ukrywał się w Czechosłowacji. W 1958 r. Sąd Wojewódzki w Rzeszowie skazał go na karę śmierci. Rada Państwa PRL skorzystała z prawa łaski i zamieniła mu karę śmierci na dożywocie, które później zmniejszono do 25 lat. Kokott zmarł w więzieniu w 1980 r.; niecałe dwa lata przed końcem kary. Gdyby nie wybuch wojny, Ulmowie nie zostaliby w Markowej. Chcąc zapewnić lepszą przyszłość rodzinie zamierzali się przenieść do nowego, większego gospodarstwa w Wojsławicach koło Sokala (w woj. lubelskim, od 1951 r. na Ukrainie). Przeprowadzkę zaplanowali na jesień 1939 r. Józef Ulma urodził się w 1900 r. Był znanym w okolicy utalentowanym sadownikiem, hodował też pszczoły i jedwabniki. Był zarazem społecznikiem, bibliotekarzem i działaczem katolickim, a także członkiem ZMW RP „Wici”, w tym przewodniczącym komisji wychowania rolniczego przy powiatowym zarządzie tej organizacji. Jego wielką pasją było fotografowanie. O 12 lat młodsza żona Wiktoria zajmowała się domem i dziećmi. W 1995 r. Józefowi i Wiktorii nadano pośmiertnie tytuł Sprawiedliwych Wśród Narodów Świata. W 2010 r. prezydent Lech Kaczyński odznaczył ich Krzyżem Komandorskim Orderu Odrodzenia Polski. 17 marca 2016 r. otwarte zostało w Markowej pierwsze w Polsce Muzeum Polaków Ratujących Żydów, które przyjęło ich imię.  Trwa proces beatyfikacyjny całej rodziny. W liczącej ok. 4,5 tys. mieszkańców Markowej Ulmowie nie byli jedyną rodziną, która ukrywała Żydów. 21 innych Żydów przeżyło okupację w sześciu chłopskich domach. Przed II wojną światową w Markowej mieszkało ok. 120 Żydów.",,
"Zemsta byłych kochanków, czyli nagie zdjęcia w sieci. Można za to iść za kratki","Co piąty mieszkaniec Australii padł ofiarą tzw. „revenge porn”, czyli nadużyć seksualnych w sieci. Badanie przeprowadzone na 4200 Australijczykach wykazało, że co piątemu z nich zrobiono nagie zdjęcie bez jego wiedzy i zgody. W wielu przypadkach  udostępniono je w internecie.","Ogólnokrajowe badanie dotyczące ponad 4,2 tys. osób wykazało, że mężczyźni i kobiety są tak samo narażeni na nadużycia w sieci. Co piątej osobie bez jej zgody i wiedzy, zrobiono nagie zdjęcie.  11 procent twierdzi, że zostały one potem bezprawnie umieszczone w internecie.    Badania dowodzą, że ten proceder jest coraz bardziej popularny. Często w ten sposób na swoim partnerze lub partnerce mszczą się porzuceni kochankowie. Skandal w wojskuSkandal związany z nagimi zdjęciami przetoczył się m.in. przez amerykańską piechotę morską. Na zamkniętej grupie na Facebooku opublikowano rozbierane zdjęcia żołnierek. Pod większością fotografii podawano dane kobiet, stopnie wojskowe, jednostki i linki do ich profili. Strona liczyła 30 tys. członków, dostęp mieli wyłącznie mężczyźni.    Część zdjęć zostało zrobionych z ukrycia, w szatniach i pod prysznicami. Inne wykradziono z prywatnych profili, niektóre same kobiety wysłały swoim byłym partnerom.Dla amerykańskich żołnierek prawdopodobieństwo, że zostaną zgwałcone, jest większe niż to, że zginą na polu walki. Co czwarta z nich przyznaje, że padła ofiarą przemocy seksualnej. W Polsce nawet pięć lat więzienia W Polsce ten problem rozwiązuje prawo. 15 grudnia 2009 r.  wprowadzono artykuł 191a Kodeksu karnego, wg którego: „Kto utrwala wizerunek nagiej osoby lub osoby w trakcie czynności seksualnej, używając w tym celu wobec niej przemocy, groźby bezprawnej lub podstępu, albo wizerunek nagiej osoby lub osoby w trakcie czynności seksualnej bez jej zgody rozpowszechnia, podlega karze pozbawienia wolności od 3 miesięcy do lat 5”.  Przepis przewiduje więc karę za dwa różne zachowania – utrwalanie wizerunku i jego rozpowszechnianie. Ściganie takich przestępstw następuje natomiast na wniosek osoby, którą  zarejestrowano. Ostatnie policyjne dane statystyczne dotyczą 2014 roku. Wtedy to wszczęto 202 takie postępowania, a w 145 przypadkach stwierdzono, że doszło do przestępstwa. Przy tym liczba osób zgłaszających się na policję wzrasta. W 2012 roku takich zgłoszeń było zaledwie 139.",,
Śledczy zeznaje: kazano mi szukać haków,"W tajnych zeznaniach krakowski prokurator Marek Wełna ujawnia po latach, jak urzędnicy rządu PiS kazali mu szukać haków na przeciwników politycznych - informuje „Gazeta Wyborcza”. Wcześniej sąd musiał zwolnić go z tajemnicy służbowej, dlatego zeznania złożył za zamkniętymi drzwiami.","Marek Wełna występował 3 listopada w warszawskim sądzie jako świadek wprocesie jaki prezes PiS Jarosław Kaczyński wytoczył Romanowi Giertychowi za to, że ten publicznie zarzucił mu „zbieranie haków” na przeciwnikówpolitycznych w czasach rządów PiS. Prok. Wełna kierował wtedy śledztwami związanymi z obrotem paliwami, które na przełomie 2005 i 2006 r. bardzo interesowały polityków PiS. Wełna podkreśla, że jego „przełożeni, ci bezpośredni i ci z Warszawy, wymagali przede wszystkim analiz materiału dowodowego pod kątem ciekawych osób, które mówią o jeszcze ciekawszych osobach”.  „Każda z trzech wymienionych osób (gazeta pisze, że mówi o Bogdanie Święczkowskim - byłym szefie ABW, Zbigniewie Ziobrze - byłym ministrze sprawiedliwości i Januszu Kaczmarku -  byłym prokuratorze krajowym)oczekiwała ode mnie przedstawienia materiałów, które mogłyby kompromitować polityków, w szczególności Sojuszu Lewicy Demokratycznej, chodziło im o takie osoby jak: Leszek Miller, Jacek Piechota, Józef i Maria Oleksy, Aleksander i Jolanta Kwaśniewscy (...) wydawano mi polecenia i czyniono sugestie o konieczności postawienia zarzutów karnych tym osobom. Takie sytuacje miały miejsce kilka razy” – cytuje gazeta fragment zeznania prokuratora Marka Wełny Wełna podkreśla, że wydając tego rodzaju polecenia „Święczkowski, Ziobro i Kaczmarek mówili wprost, że takie są oczekiwania pana Jarosława Kaczyńskiego”. Prokurator dodaje, że znał materiał dowodowy i wiedział, że „nie pozwala on na stawianie zarzutów”.",,
Polacy na Ukrainie uczcili pamięć ofiar katastrofy smoleńskiej,"Polska społeczność Ukrainy uczciła pamięć ofiar katastrofy smoleńskiej. W rocznicę tragedii przed ambasadą RP w Kijowie pojawiły się kwiaty i zapalono znicze. W intencji ofiar modlono się m.in. w katedrach rzymskokatolickich we Lwowie, Żytomierzu i Charkowie.","W uroczystościach w Żytomierzu uczestniczył ambasador RP na Ukrainie Bartosz Cichocki, który pełni swe obowiązki w Kijowie od marca. Obwód żytomierski jest największym skupiskiem społeczności polskiej na Ukrainie i jednym z najważniejszych kulturalnych ośrodków polskich w tym kraju. – Wraz z zespołem konsula generalnego w Winnicy Damiana Ciarcińskiego, Polakami Żytomierszczyzny, duchowieństwem katolickim, przedstawicielami władz obwodu i miasta oddaliśmy hołd pamięci ofiar katastrofy smoleńskiej i zbrodni katyńskiej. Złożyliśmy kwiaty pod tablicą śp. prezydenta Lecha Kaczyńskiego i modliliśmy się w katedrze św. Zofii – wskazał Cichocki. Mszę w intencji ofiar katastrofy smoleńskiej odprawiono w środę w Katedrze Lwowskiej, katedrze im. Wniebowzięcia NMP w Charkowie oraz katedrze Piotra i Pawła w Łucku. Za ofiary modlono się też w Odessie nad Morzem Czarnym, gdzie złożono kwiaty przy tablicy poświęconej Lechowi Kaczyńskiemu. Znicze przed polską ambasadą w Kijowie zapalili Polacy ze stowarzyszenia Zgoda. Msza święta za ofiary tragedii smoleńskiej odbyła się tu jeszcze w niedzielę. Odprawił ją w kościele św. Mikołaja ordynariusz diecezji kijowsko-żytomierskiej bp Witalij Krywycki.",,
Protest kierowców na Słowacji. Przejście w Chyżnem zablokowane,"Od środy rana przejście graniczne w Chyżnem (Małopolskie), droga krajowa nr 7, jest zablokowane z powodu protestu kierowców samochodów ciężarowych, którzy sprzeciwiają się podniesieniu opłat drogowych na terytorium Słowacji.","Według informacji uzyskanych w czwartek w straży granicznej i na policji, słowaccy kierowcy kontynuują protest i trudno powiedzieć, jak długo on jeszcze potrwa.  Dorota Garbacz z nowotarskiej policji przekazała, że od środy rana kierowcy tylko na godzinę przerwali protest i odblokowali drogę - nastąpiło to w czwartek od godz. 6:30 do godz. 7:30.  Według jej informacji po raz kolejny droga będzie przejezdna w czwartek od godz. 17 do 18, a następnie w piątek nad ranem od godz. 4 do 5.  – Nie ma informacji, jak długo kierowcy będą protestować. Trwają ich negocjacje ze słowacką policą i rządem – wyjaśniła Garbacz.",,
Macron „głęboko zaniepokojony” losem porozumienia z Iranem,"Prezydent Francji Emmanuel Macron wyraził w sobotę w rozmowie telefonicznej ze swym irańskim odpowiednikiem Hasanem Rowhanim „głębokie zaniepokojenie” losem porozumienia nuklearnego z Iranem i zapowiedział, że podejmie próbę wznowienia dialogu mocarstw zachodnich z Teheranem.","Jak poinformował urząd prezydenta Francji podczas rozmowy, która trwała ponad godzinę, Macron oświadczył, że „jest głęboko zaniepokojony możliwością osłabienia układu nuklearnego z Iranem” z 2015 r.Dodał, że „zbada możliwości wznowienia do 15 lipca wznowienia dialogu wszystkich stron” w tej sprawie oraz deeskalacji napięć związanych z irańskim programem nuklearnym.Prezydent Rowhani wcześniej zagroził wznowieniem produkcji wzbogaconego uranu i ciężkiej wody jeśli do niedzieli 8 lipca mocarstwa europejskie nie zaproponują sposobu przezwyciężenia obecnego kryzysu.",,
Sanepid: Należy unikać kontaktu z wodą z Wisły i z Zatoki Gdańskiej,Pomorski Państwowy Wojewódzki Inspektor Sanitarny apeluje o unikanie kontaktu z wodą z Wisły oraz wodami Zatoki Gdańskiej od Stogów do Mikoszewa. Wykryto bowiem przekroczenie norm ilości bakterii Escherichia coli w próbce z kąpieliska na Stogach w Gdańsku – poinformowała we wtorek zastępca PPWIS Anna Obuchowska.,"Jak przekazała Anna Obuchowska, w związku ze zrzutem ścieków do Wisły po awarii dwóch kolektorów odprowadzających nieczystości z lewobrzeżnej Warszawy do leżącej na prawym brzegu oczyszczalni „Czajka”, w piątek pobrane zostały próbki wody z Zatoki Gdańskiej. – Nieznaczne przekroczenie normy dla obecności bakterii Escherichia coli stwierdzono w próbce wody pobranej z miejsca, gdzie zwykle organizowane jest kąpielisko na Stogach (nr 26), wynoszące 1120 NPL/100 ml (norma 1000 NPL). Natomiast liczba bakterii z grupy Enterokoków w tej próbce odpowiada wymaganiom sanitarnym rekomendowanym dla wody w miejscach, w których zwykle organizowane są kąpieliska – zakomunikowała Obuchowska.  – Pomorski Państwowy Wojewódzki Inspektor Sanitarny w związku z wynikami badań zaapelował o unikanie kontaktu z wodą z Wisły oraz wodami Zatoki Gdańskiej od miejscowości Stogi do miejscowości Mikoszewo w celach rekreacyjnych oraz socjalno-bytowych – dodała. Kolejne próbki wody do badań pobrane zostały we wtorek, w celu „dalszego obserwowania jakości wody w Zatoce, w rejonie od Stogów do Mikoszewa”.",,
Abp Kowalczyk nowym prymasem Polski,"– Należy skończyć bezpłodne dyskusje, bezsensowne kłótnie, a podjąć pracę nad budową dobra społecznego – mówił w homilii na mszy św. z okazji swojego ingresu prymas Józef Kowalczyk. W gnieźnieńskiej Bazylice Prymasowskiej Kowalczyk przejął urząd prymasa po abp. Henryku Muszyńskim.","Na początku uroczystości w Bramie Katedry, przy Drzwiach Gnieźnieńskich, nowego arcybiskupagnieźnieńskiego powitała Kapituła Prymasowska. Abp Kowalczyk otrzymał doucałowania krzyż legacki. Odtąd będzie mu towarzyszył we wszystkichcelebracjach liturgicznych.Abp Józef Kowalczyk przywdział ˙XVIII - wieczny ornat, ufundowany przezbiskupa krakowskiego Jana Lipskiego, oraz zabytkowy pektorał abp. MieczysławaLedóchowskiego. Założył też XIII-wieczny pierścień abp. Jakuba Świnki.W pierwszej części liturgii odczytana została papieska bullanominacyjna. ”Podtrzymując uznanie wobec Twojej osoby oraz będąc przekonani o Twoimdoświadczeniu i odpowiednich umiejętnościach, dzięki którym możesz dobrzepełnić ten nowy urząd, chętnie powierzamy Ci rządy w tej ważnej wspólnociekościelnej. Gorąco zachęcamy duchownych i wiernych, by przyjęli Cię zotwartym sercem i wspierali Cię w poszczególnych dziełach, podejmowanych dlaumocnienia wiary katolickiej” - napisał w bulli papież Benedykt XVI.Po odczytaniu bulli arcybiskupi oraz Kolegium Konsultorówpodpisali protokół kanonicznego objęcia diecezji. Następnie głoszabrał abp Henryk Muszyński, po czym przekazał swojemu następcypastorał.Nowy prymas Polski wygłosił homilię. W pierwszych jej słowach podziękował za dotychczasową posługę abp. Henrykowi Muszyńskiemu.Wezwał też Polaków do zjednoczenia i zaniechania kłótni, podkreślił, że należy podjąć wspólną pracę nad budową dobra społecznego.Na Mszy św. w katedrze pw. Wniebowzięcia Najświętszej Marii Panny w Gnieźnieobecnych jest ok. 50 biskupów i arcybiskupów, a wśród nich prymas-senior kard. Józef Glemp, kard. Franciszek Macharski, kard.Stanisław Dziwisz a także wiceprzewodniczący Konferencji Episkopatu Polskiabp Stanisław Gądecki i abp Jeremiasz, prezes Polskiej Rady Ekumenicznej.Do katedry przybyły setki pielgrzymów z całej metropolii a także z całegokraju. Na uroczystości są obecni byli prezydenci: Lech Wałęsa oraz Aleksander Kwaśniewski, marszałek Sejmu Bronisław Komorowski, pełniący obecnie funckję prezydenta, a także wicepremier Waldemar Pawlak. Są także parlamentarzyści i przedstawiciele korpusu dyplomatycznego.Dotychczasowy nuncjusz apostolski w Polsce został nowym prymasem Polski napodstawie ogłoszonej w maju decyzji papieża Benedykta XVI. Tym samym dobiegłakońca, przedłużona o dwa lata, posługa abp. Henryka Muszyńskiego. W czasie 20-letniej misji jako nuncjusz, arcybiskup Kowalczyk doprowadził do przywrócenia ordynariatu polowego Wojska Polskiego w 1991 roku, a także był odpowiedzialny za reorganizację kościelnej administracji w naszym kraju. Ponadto uczestniczył w przygotowaniach 5. pielgrzymek do ojczyzny Jana Pawła II oraz Benedykta XVI w 2006 roku.Wspominając współpracę z papieżem Polakiem, arcybiskup Kowalczyk podkreślił, że Jan Paweł II pokazywał autentyczny wymiar świętości, bez względu na to, w jakich warunkach i na jakim kontynencie gościł. Nowy metropolita gnieźnieński i prymas Polski abp Kowalczyk uważa, że polskiKościół „musi otoczyć szczególną troską rodziny”. – Kościół od dawna troszczyłsię o rodziny w sposób szczególny. Jeśli zaprzepaścimy, nie obronimy zdrowej,chrześcijańskiej, katolickiej rodziny, to Polska nie ma przyszłości. Będziemyo rodzinę walczyć na każdym kroku - podkreślił.",,
Skarb sekretarza Piłsudskiego odzyskany,"Polska odzyskała bezcenne archiwum dyplomaty Michała Sokolnickiego, bliskiego współpracownika marszałka Jóefa Piłsudskiego – informuje „Rzeczpospolita”. Do polskiej ambasady w Ankarze trafiło osiem paczek z dokumentami.","W paczkach znajdują się m.in. pamiątki rodzinne Sokolnickiego, rękopisy, zdjęcia i negatywy (w tym z czasów prac w placówkach dyplomatycznych oraz z Legionów Polskich), osobiste notatki, a także np. jego legitymacja z pracy w polskim ministerstwie spraw zagranicznych.Według dziennika część dokumentów z lat 30.-60. ubiegłego wieku może dotyczyć m.in. Polaków, którzy z armią generała Władysława Andersa opuszczali ZSRR. Zawartość archiwum muszą jednak najpierw zbadać i ocenić fachowcy. Dyplomaci przyznają, że odnalezione dokumenty są bardzo ważne dla pełnego poznania historii polskiej dyplomacji.Sprawą dokumentów zainteresował się prezydent Andrzej Duda, a w czwartek przebywający z misją w Turcji szef Biura Bezpieczeństwa Narodowego Paweł Soloch spotkał się z darczyńcą Hermanem Woberem. – Prezydent w specjalnym liście podziękował za zabezpieczenie i przekazanie spuścizny po ambasadorze, ważnej postaci dla historii Polski, ale też symbolu przyjaźni i współdziałania polsko-tureckiego. Ambasador był człowiekiem, który wywarł istotny wpływ na nasze dwustronne relacje – powiedział Soloch.Gazeta wskazuje, że Polska od kilkudziesięciu lat starała się o zwrot archiwum Sokolnickiego. Sprawy uległy przyspieszeniu w ostatnich dwóch latach. W bezpośrednie negocjacje z osobą, u której zdeponowane było archiwum, zaangażował się szef attaché obrony w Ankarze płk Michał Piasecki.",,
Kolejne zamówienie dla Pesy. Bydgoskie elfy będą wozić pasażerów w Czechach,Siedem elektrycznych zespołów trakcyjnych Elf2 zakupi w bydgoskiej Pesie czeski RegioJet. Prywatny przewoźnik wygrał przetarg na przewozy na sześciu liniach lokalnych w Usteckim Kraju w północno-zachodnich Czechach.,"– Zakup nowych jednostek PESA Elf 2 jest elementem naszej oferty. To nowoczesne, niskopodłogowe, klimatyzowane zespoły trakcyjne spełniające wszystkie warunki, które Kraj Ustecki wymienił w dokumentacji przetargowej – informuje rzecznik RegioJet, Aleš Ondrůj w rozmowie z portalem „Z Dopravy”.Jedną z opcji było pozyskanie używanych jednostek Stadlera (szwajcarskiej firmy posiadającej fabrykę m.in. w Siedlcach) wyposażonych w moduł umożliwiający wykorzystanie trakcji zarówno elektrycznej, jak i spalinowej. Jednak ustecki samorząd optuje, zdaniem czeskiego portalu, za zakupem nowych pociągów elektrycznych.– Zapewnimy pasażerom nowoczesne wnętrze i komfort na miarę XXI w., włącznie z darmowym wi-fi, możliwością przewozu rowerów, wózków dziecięcych czy inwalidzkich, a także informacją o trasie pociągu. Z operacyjnego i technologicznego punktu widzenia to najnowocześniejsze jednostki trakcyjne odpowiadające również najnowszym standardom UE – wylicza Ondrůj.– Przygotowaliśmy dla RegioJet ofertę dwuczłonowych elektrycznych zespołów trakcyjnych Elf2. Właśnie tymi pojazdami RegioJet zamierza wozić pasażerów w regionie usteckim – potwierdza Jan Bończyk, odpowiedzialny w Pesie za marketing na rynku czeskim, cytowany przez „Rynek Kolejowy”.",,
Zaczyna się lato. To najdłuższy dzień w roku,"W czwartek o godzinie 12:07 kończy się astronomiczna wiosna, a zaczyna astronomiczne lato. Potrwa ono 94 dni 10 godz. i 39 min. Na letnim, nocnym niebie miłośnicy astronomicznych obserwacji będą mogli zobaczyć m.in. zaćmienie Księżyca czy tzw. Wielką Opozycję Marsa.","Początek astronomicznego lata już o godz. 12:07, kiedy to Słońce przejdzie przez punkt przesilenia letniego i wstąpi w znak Raka. Astronomiczne lato zakończy się w nocy z 22 na 23 września. W czwartek przypada również najdłuższy dzień w roku, będzie trwać 16 godzin i 51 minut. Słońce tego dnia wzejdzie o godz. 4.12, zajdzie o 21.03.  Lato to okres krótkich, ale ciepłych nocy, które miłośnicy astronomii chętnie wykorzystują do obserwacji ciekawych zjawisk na niebie. Co takiego astronomowie polecają do obserwacji w tegoroczne wakacje?Wielka opozycja MarsaAstronomicznym przebojem końcówki lipca będzie wielka opozycja Marsa. 27 lipca czerwona planeta znajdzie się najbliżej Ziemi w swoim ruchu orbitalnym wokół Słońca. To oznacza niewielki dystans Ziemia-Mars w porównaniu z innymi latami. Odległość ta wyniesie 57,77 mln km, czyli kilkanaście milionów kilometrów mniej niż dwa lata temu w przypadku zwykłej opozycji Marsa. Wielkie opozycje Marsa następują co kilkanaście lat, astronomowie zachęcają więc, aby skorzystać z okazji i zobaczyć przez teleskop szczegóły widoczne na powierzchni planety. Nawet przez względnie niewielki teleskop będzie można spróbować dostrzec czapy polarne.Całkowite zaćmienie KsiężycaNajbliższe całkowite zaćmienie Księżyca również nastąpi 27 lipca. W Polsce będzie widoczne wieczorem przy wschodzie Księżyca. Srebrny Glob pojawi się nad horyzontem 12 minut po rozpoczęciu fazy częściowej zaćmienia. Faza całkowita będzie trwać 1 godzinę i 43 minuty. Każdego roku w wakacje organizowane są „noce spadających gwiazd”, zwykle w okolicach maksimum roju meteorów o nazwie Perseidy. Przypadnie ono w drugiej połowie nocy z 12 na 13 sierpnia, a cały okres aktywności roju rozciąga się od 17 lipca do 24 sierpnia. Perseidy to białe, szybkie meteory, które mogą pojawiać się w seriach po kilka-kilkanaście w ciągu paru minut. Podczas tegorocznego lata mamy okazję do obserwowania wielu jasnych planet, a także tych mniej okazałych. Jako Gwiazda Wieczorna bardzo jasno świeci Wenus. Będzie tak przez całe lato.Na początku lipca Wenus będzie zachodzić około godz. 23, a potem stopniowo coraz wcześniej - we wrześniu około godz. 21. Wenus bez problemu dostrzeżemy gołym okiem na wieczornym niebie, jako najjaśniejszą po Księżycu.Mars na przełomie czerwca i lipca wschodzi około godz. 23, ale będzie to następowało coraz szybciej. W sierpniu będzie wschodził już równo z zachodem Słońca. Niestety planeta będzie widoczna dość nisko nad horyzontem; będzie za to wyjątkowo jasna, osiągając na przełomie lipca i sierpnia, w maksimum blasku, jasność większą niż Jowisz. Marsa również bez problemu dostrzeżemy gołym okiem.",,
Pentagon zaniepokojony ekspansją wojskową Państwa Środka,"Chiny mogą dążyć do tworzenia sieci baz wojskowych poza granicami swego kraju – uważają autorzy dorocznego raportu Pentagonu o stanie chińskiej armii. Pierwsza zagraniczna baza chińskiej marynarki wojennej powstaje w Dżibuti. Pentagon twierdzi, że Chiny planują już nowe lokalizacje.","Według Pentagonu, kolejna zagraniczna baza chińskiej armii może powstać w Pakistanie. Zdaniem Amerykanów, Pekin będzie starał się przekonać do udziału w takich projektach kolejne państwa, z którymi Chiny wiążą strategiczne relacje i wieloletnia przyjaźń. Według autorów raportu, chińska ekspansja połączona jest z inicjatywą nowego Jedwabnego Szlaku. Dla takich państw jak Pakistan czy Afganistan współpraca z Chinami postrzegana jest też jako szansa na wzbogacenie się.Władze w Pekinie chcą, żeby baza logistyczna w Dżibuti służyła głównie prowadzonym w tym regionie misjom antypirackim.Instalacje wojskowe w Dżibuti mają już Stany Zjednoczone i Francja. Pentagon zwraca uwagę, że w ostatnich miesiącach Chiny nieznacznie powiększyły terytorium sztucznych wysp na spornych terytoriach morskich. Rozbudowały tam infrastrukturę wojskową, w tym – wydłużyły drogi startowe dla lotnictwa.",,
Słowa rzecznika PO cytowane przez TVN24 to według niego manipulacja. Co powiedział Jan Grabiec?,"Portal tvp.info opublikował tekst pt. „Rzecznik PO o programach społecznych PiS: Te pieniądze Polacy będą musieli zwrócić”. W artykule zacytowaliśmy słowa Jana Grabca, jakie padły w TVN24 i zostały przez tę stację zaakcentowane na pasku. Posłowi Platformy nie spodobało się to i o manipulację oskarżył… Telewizję Polską.","– Będziemy mówili głośno i dobitnie Polakom prawdę, że te przelewy przecież nie są z konta partyjnego PiS, to nie są pieniądze Jarosława Kaczyńskiego czy polityków PiS, to są pieniądze wszystkich Polaków. Te pieniądze Polacy będą musieli zwrócić – mówił w TVN24 rzecznik Platformy Obywatelskiej. Pracownicy stacji zaakcentowali te słowa, publikując przez 123 sekundy programu pasek o treści: „Grabiec o programach socjalnych PiS: te pieniądze Polacy będą musieli zwrócić”.Na portalu tvp.info opublikowaliśmy tekst, w którym przywołaliśmy deklarację Jana Grabca.Artykuł został udostępniony na naszym profilu na Twitterze. ",,
Pięć krajów porozumiało się ws. redystrybucji migrantów w UE,"Włochy, Malta, Francja, Niemcy i Finlandia porozumiały się w sprawie redystrybucji migrantów w krajach Unii Europejskiej gotowych ich przyjąć – to konkluzja spotkania pięciorga ministrów spraw wewnętrznych na Malcie. – Od dzisiaj Włochy i Malta nie są już same w kwestii migracji – podsumowała rozmowy szefowa włoskiego MSW Luciana Lamorgese.","Zawarte przez ministrów wstępne porozumienie – dotyczące automatycznej relokacji wszystkich osób ubiegających się o azyl, nie tylko tych, które otrzymały status uchodźcy – zostanie teraz przedstawione do aprobaty pozostałym krajom unijnym.Kolejne ustalenie z kilkugodzinnego spotkania to dobrowolna rotacyjność portów, do których będą zawijać statki z migrantami. Teraz obowiązuje zasada, że jednostki te mają wpływać do włoskich bądź maltańskich portów. Gotowość otwarcia także innych włoska minister uznała za ważny rezultat.Umowa przewiduje „redystrybucję migrantów na zasadzie obligatoryjnej” na podstawie systemu kwot, który zostanie ustalony w zależności od tego, ile państw członkowskich UE przystąpi do tego porozumienia.",,
Palikot: powstrzymać bękarty neofaszyzmu,Janusz Palikot i Leszek Miller wezwali na wspólnym spotkaniu SLD i Ruchu Palikota w Sejmie do powstrzymania ofensywy sił skrajnej prawicy. – Będziemy szli razem przeciwko polityce płodzenia bękartów neofaszyzmu przez Donalda Tuska i Jarosława Kaczyńskiego – mówił Palikot.,"Wspólne spotkanie – po raz pierwszy w historii obu ugrupowań – było odpowiedzią na zajścia z ubiegłej niedzieli podczas organizowanego przez Młodzież Wszechpolską i ONR Marszu Niepodległości. Janusz Palikot i szef SLD Leszek Miller podpisali wspólną deklarację „Razem dla Europy, przeciwko faszyzmowi”.Jak mówił Palikot, inicjatywa spotkania wyszła od Leszka Millera. Zapowiedział jednocześnie, że takich spotkań będzie więcej. – Zwracam się do koleżanek i kolegów z Sojuszu: nie damy się zagłuszyć, nie damy się przykryć, będziemy organizowali różnego rodzaju przedsięwzięcia o tym charakterze, które wcale nie oznaczają, że tracimy swoją różnorodność, że powstanie jakaś jedna partia z tego, czy jedne listy wyborcze. Nie! Będziemy szli razem, ale osobno, obok siebie – mówił Palikot.– Będziemy szli tak długo, aż do 2015 roku, przeciwko tej polityce hodowania neofaszyzmu, przeciwko tej polityce płodzenia bękartów neofaszyzmu przez Donalda Tuska i Jarosława Kaczyńskiego – dodał lider Ruchu Palikota.  „Gowin straszy Leninem” Krytykował też ministra sprawiedliwości Jarosława Gowina. – To jest takie niezrozumiałe, niepojęte, że w Polsce znów odradza się faszyzm, ale czy bardziej jeszcze niepojęte nie jest, że minister sprawiedliwości w naszym kraju, z rekomendacji PO, tyle lat po wojnie, po jej wszystkich tragicznych doświadczeniach, ma odwagę powiedzieć, że Młodzież Wszechpolska, ONR – formacje neofaszystowskie, mają prawo funkcjonowania i że nie dopatruje się niczego złego w tych skandalicznych, antysemickich, rasistowskich i faszystowskich wypowiedziach? – pytał Palikot.Jak ocenił, Gowin zamiast reagować na wypowiedzi niezgodne z konstytucją, „straszy Leninem”. – To zdaniem ministra Gowina Lenin jest zagrożeniem dla Polski, to Lenin  chodzi po polskich ulicach, to Lenin 11 listopada rzucał kamieniami. To jest odpowiedź ministra sprawiedliwości na wybryki ONR i Młodzieży Wszechpolskiej. To jest skandaliczna manipulacja – podkreślił szef Ruchu.Nawiązał też do słów premiera Donalda Tuska z sobotniej Rady Krajowej PO o tym, że Platforma jest „po to w życiu publicznym, aby nikt naszej Rzeczypospolitej nie zagroził”. – Gdzie byłeś Donaldzie Tusku w dniu, kiedy „Rzeczpospolita” opublikowała materiał o trotylu w samolocie Tu-154? – pytał Palikot.Jego zdaniem, powrót neofaszyzmu w Polsce zaczął się właśnie od tej publikacji i reakcji na nią. – To Donald Tusk całymi latami hodował Jarosława Kaczyńskiego, aby właśnie z tej hodowli, tego nieślubnego związku Tuska i Kaczyńskiego urodziły się takie bękarty jak Artur Zawisza – ocenił.Palikot wyraził też opinię, że faszyzm tak teraz, jak i sto lat temu, zaczął się nie od ideologii, a od ogromnych nierówności ekonomicznych i społecznych. – To, że 65 proc. Polaków dostaje wynagrodzenie poniżej średniej krajowej, że najczęściej wypłacana pensja to 1500 zł, że 2/3 Polaków nie ma oszczędności, że 1/3 dzieci nie dojada. To jest baza, fundament na gruncie którego wyrasta właśnie ta straszna emocja, którą później próbują zideologizować faszyści i nacjonaliści – uważa lider RP.Wezwał do stworzenia w Polsce „nowej polityki gospodarczej”, która zmniejszy nierówności społeczne. „Faszyzm nas nie śmieszy Miller ocenił z kolei, że 11 listopada na ulice powróciła „najgorsza polska tradycja”. – Tradycja getta ławkowego, pogromu Żydów, eliminacji narodowych mniejszości – tradycja, która zamordowała Gabriela Narutowicza – pierwszego prezydenta odrodzonej Rzeczpospolitej – mówił szef Sojuszu.– Spotykamy się, bo nie jesteśmy obojętni, wiedząc że obojętność staje się zawsze pierwszą ofiarą. Wiemy i widzimy, że skoro dziarscy chłopcy chcą obalić republikę, to republika musi się bronić. Kiedy ład konstytucyjny jest zagrożony, to trzeba przeciwdziałać, a pałka i kastet nie mogą zastąpić karty wyborczej – przekonywał.Dodał, że działacze SLD i RP spotkali się, ponieważ faszyzm ich nie śmieszy. – Bo nie chcemy nowej Berezy Kartuskiej, bo widzimy tchórzliwych polityków, którzy nie chcą widzieć tego, co wszyscy widzą. Mówią, że to margines i że on nie ma znaczenia. Legitymizują, lekceważą, usprawiedliwiają – wyliczał Miller.Jego zdaniem, Anders Breivik, który w ubiegłym roku w Norwegii zamordował 77 osób, „też był marginesem i pokazał jak jeden człowiek może wyrządzić ocean zła”. – Nie ma faszystowskiego marginesu – jest siła, z która trzeba się zmierzyć – wzywał. „Zatrzymać skrajną prawicę” Szef SLD ocenił też, że odpowiedzią na kryzys i rodzący się faszyzm jest zjednoczona Europa – solidarna, demokratyczna i socjalna, gdzie rynek jest  zgodny z demokracją, a nie gdzie demokracja jest zgodna z rynkiem. – Więcej Europy to odpowiedź na kryzys, więcej integracji to odpowiedź na kryzys, więcej Polski w Europie i Europy w Polsce to odpowiedź na kryzys – przekonywał.Apelował, by nie pozwolić sobie zabrać „Polski demokratycznej, przyjaznej i kolorowej”. – Nie dajcie się nabrać kominiarkom w patriotycznych barwach. Nie pozwólcie sobie zabrać wspólnej Europy. Tylko w Europie z jej gwiaździstym znakiem, Polska będzie Polską, a Polak Polakiem – mówił Miller. Zwrócił się też do wszystkich sił społecznych politycznych o „solidarne działanie w celu powstrzymania skrajnej prawicy”. Jak ocenił, rządzące PO i PSL nie są zdolne do zatrzymania tej ofensywy. – Są jak panna, która niby przed zbirem ucieka, ale ciągle się zastanawia, czy aby nie za szybko – ironizował. Miller zapowiedział, że 16 grudnia w 90. rocznicę zamordowania prezydenta Narutowicza przed warszawską Zachętą odbędzie się spotkanie „w obronie demokracji i republiki”.                                                    2                                            Szef SLD ocenił, że odpowiedzią na kryzys i rodzący się faszyzm jest zjednoczona Europa (fot. PAP/Jakub Kamiński)",,
W czwartek spotkanie premiera z wiceprezydentem USA,"W czwartek premier Mateusz Morawiecki spotka się z wiceprezydentem Stanów Zjednoczonych Mikiem Pence'em, który będzie przebywał z wizytą w Polsce – poinformowało w komunikacie Centrum Informacyjne Rządu.","Pence i jego małżonka Karen będą przebywali z wizytą w Polsce od środy. Wiceprezydent USA będzie jednym z uczestników współorganizowanej przez Polskę i USA konferencji bliskowschodniej w Warszawie. Jak poinformował minister spraw zagranicznych Jacek Czaputowicz, wiceprezydent USA ma też otworzyć czwartkową dyskusję na konferencji bliskowschodniej poświęconą sytuacji humanitarnej regionu. Na środę zaplanowane jest spotkanie Pence'a z prezydentem Andrzejem Dudą w Belwederze, po którym odbędzie się konferencja prasowa. Następnie obaj politycy wezmą udział w sesji powitalnej konferencji bliskowschodniej w Warszawie. Duda i Pence mają wygłosić wówczas wystąpienia otwierające współorganizowaną przez Polskę i USA konferencję.",,
"Kościół katolicki w Australii odrzuca przepisy, które łamią tajemnicę spowiedzi","Konferencja Biskupów Katolickich Australii odrzuca przymus zgłaszania przez spowiedników przypadków molestowania dzieci, jeśli dowiedzieli się o nich w konfesjonale. To reakcja na nowo wprowadzone prawo.","Jeden stan i jedno terytorium wprowadziły już przepisy, według których niezgłoszenie przez księdza przypadku molestowania dzieci, o którym dowiedział się w konfesjonale, jest przestępstwem. Konferencja Biskupów Katolickich Australii (ACBC) w wydanym w tej sprawie oświadczeniu pisze, że „nadal popiera respektowanie tajemnicy spowiedzi przez prawo cywilne”.– Obowiązkowe zgłaszanie treści spowiedzi zwiększy zagrożenie wobec dzieci, zamiast je zmniejszyć – ocenił w rozmowie z dziennikarzami przewodniczący Konferencji abp Mark Coleridge.Ordynariusz diecezji Brisbane dodał, że tajemnica spowiedzi stanowi „niezbywalny element naszego życia religijnego uosabiający zrozumienie wierzącego i Boga”. Krótko przed wydaniem oświadczenia australijski biskup Philip Wilson były arcybiskup Adelaide i również były przewodniczący ACBC został skazany na rok aresztu domowego za ukrywanie przypadków molestowania dzieci, o których wiedział. Jest to najwyższy rangą duchowny na świecie skazany za podobne przestępstwo.",,
"Afera w Szwecji: Urząd manipulował danymi, by ukryć przestępczość imigrantów","Podlegająca szwedzkiemu ministerstwu sprawiedliwości Rada ds. Zapobiegania Przestępczości w swoich raportach manipulowała danymi, aby ukryć skalę przestępczości wśród imigrantów - pisze  dziennik „Goeteborgs-Posten”.","Takie wnioski wysuwa szwedzki dziennik z Goeteborga, powołując się na opracowanie naukowców, którzy przeprowadzili wywiady z 37 osobami związanymi z Radą.Jak pisze  „Goeteborgs-Posten”, choć rolą tego urzędu jest  „zmniejszenie przestępczości i zwiększenie poczucia bezpieczeństwa w społeczeństwie”, to podlegał on politycznym naciskom. Gazeta cytuje jednego z byłych pracowników Rady, który powiedział, że  „został wezwany wraz z dyrektorem generalnym do ministerstwa sprawiedliwości, aby skorygować raport ”.Inny były pracownik przyznał, że jeśli wynik badań Rady nie miał oczekiwanego pozytywnego wydźwięku, to stosowano cenzurę poprzez ukrywanie jednych statystyk oraz nadinterpretowanie innych, pozytywnych, danych. „Od dawna istniało podejrzenie, nierzadko określane jako teorie spiskowe, że Rada ds. zapobiegania przestępczości ukrywa ważne dane, aby uniknąć politycznych kontrowersji. Zwykle chodziło o statystyki ukazujące nadreprezentację imigrantów w różnych kategoriach przestępczości” - pisze w komentarzu „GP”.Gazeta podkreśla, że  „Rada ds. zapobiegania przestępczości nie jest przedłużeniem jakiejkolwiek partii politycznej lub ideologii i nie powinna być organem propagandy ministerstwa, który dostosowuje statystyki do przekonań politycznych”.Autorami opracowania zatytułowanego „Czy można liczyć na Radę ds. zapobiegania przestępczości” są naukowcy z Uniwersytetu w Linkoeping. Po jego ujawnieniu politycy opozycyjnej nacjonalistycznej partii Szwedzcy Demokraci wezwali socjaldemokratycznego ministra sprawiedliwości Morgana Johanssona do złożenia wyjaśnień przed parlamentarną komisją konstytucyjną. W rozmowie z agencją TT Johansson zaprzeczył, jakoby wywierał naciski na Radę.",,
Atak na tankowce w Zatoce Omańskiej. Dokładnie miesiąc po poprzednim,"W Zatoce Omańskiej doszło do bliżej nieokreślonego ataku na dwa tankowce, który miał doprowadzić do pożaru na obu pokładach. Załogi tankowców Kokuka Courageus i Front Altair – łącznie 44 osoby – zostały już ewakuowane i zabrane przez przybrzeżne statki, a zaatakowanym maszynom asystuje amerykańska marynarka wojenna – podała Agencja Reutera.","Komunikat w tej sprawie wydała stacjonująca w Bahrajnie V Flota USA. Przekazała ona, że zapewnia wsparcie dwóm tankowcom po otrzymaniu wezwań o pomoc w związku z doniesieniami o przeprowadzonym na nie ataku w Zatoce Omańskiej. Nie wspomniano, kto może stać za tym atakiem. Norweski urząd morski potwierdził, że jednostka MT Front Altair, pływająca pod banderą Wysp Marshalla, została zaatakowana, a na jej pokładzie doszło do trzech eksplozji. Statek miał na pokładzie 75 ton produktu ropopochodnego zwanego benzyną ciężką i kierował się na Daleki Wschód.Irańska agencja prasowa IRNA podała, że uszkodzony MT Front Altair zatonął, ale armator statku, firma Frontline, zdementowała te doniesienia. Inny armator, BSM Ship Management, przekazał, że przewożący metanol tankowiec Kokuka Courageous w wyniku incydentu odniósł uszkodzenia kadłuba na prawej burcie. Jeden z członków jego załogi został lekko ranny i otrzymał pomoc na pokładzie statku Coastal Ace, który przeprowadził ewakuację.",,
Sekretarz stanu USA odwiedzi Polskę pod koniec stycznia,"Sekretarz stanu USA Rex Tillerson w przyszłym tygodniu uda się do Europy. Zatrzyma się w Londynie i Paryżu, gdzie będzie rozmawiał o Iranie i Syrii. Następnie uda się do Davos, a potem 26 stycznia odwiedzi Warszawę – poinformował w czwartek Departament Stanu USA.","W Davos Tillerson weźmie udział w Światowym Forum Ekonomicznym.Tillerson przybędzie 21 stycznia do Londynu, gdzie spotka się z ministrem spraw zagranicznych Borisem Johnsonem oraz z doradcą ds. bezpieczeństwa narodowego Markiem Sedwillem. Następnie 23 stycznia sekretarz stanu uda się do Paryża. W obu stolicach omawiane będą kwestie związane z Iranem, Syrią, Libią, Koreą Północną oraz Ukrainą, a w Paryżu poruszony będzie również temat Libanu - jak napisano w komunikacie prasowym Departamentu Stanu.  W dniach 24-26 stycznia Tillerson będzie towarzyszył prezydentowi USA Donaldowi Trumpowi na Światowym Forum Ekonomicznym w Davos. 26 stycznia szef dyplomacji USA przybędzie do Warszawy, gdzie spotka się z wysokimi rangą urzędnikami, aby „omówić szereg spraw w silnych dwustronnych relacjach amerykańsko-polskich, w tym wyzwania globalne, bezpieczeństwo regionalne i dobrobyt gospodarczy” – napisano w komunikacie.",,
"„Polskość to wolność, solidarność i normalność”. Exposé premiera Morawieckiego","– W wyborach parlamentarnych Polacy powierzyli Prawu i Sprawiedliwości zadanie budowy polskiego państwa dobrobytu, państwa bezpiecznego i nowoczesnego, o którym każdy może z dumą powiedzieć: „Polska to mój dom” – mówił we wtorek w exposé premier Mateusz Morawiecki. Ocenił, że przez 30 lat od upadku komunizmu wiele w Polsce udało się zrobić, jednak to za rządów PiS zmiany mają przełomowy charakter.","We wtorek, po wznowieniu obrad I posiedzenia Sejmu IX kadencji, premier przedstawił program swojego rządu. Wskazał, że w wyborach parlamentarnych Polacy powierzyli Prawu i Sprawiedliwości zadanie budowy polskiego państwa dobrobytu, państwa bezpiecznego i nowoczesnego, o którym każdy może z dumą powiedzieć: „Polska to mój dom”. – Powierzyli nam to zadanie w wyborach, które miały najwyższą frekwencję od 30 lat. Otrzymaliśmy od Polaków silny, demokratyczny mandat, który wynika z rekordowej liczby głosów oddanych na nasze ugrupowanie – podkreślił premier.Zdaniem Morawieckiego wyniki wyborów pokazały, że Polakom wraca wiara w sens obietnicy i sens polityki. – To wielka sprawa, dziękuję za to zaufanie, a Wysoką Izbę poproszę dzisiaj po wygłoszeniu exposé o wotum zaufania dla mojego rządu – dodał.Szef rządu wskazywał, że żyjemy w niezwykłych czasach, epoce przełomu, a świat pędzi do przodu w tempie, jakiego nie widzieliśmy nigdy w dziejach. Zwrócił uwagę, że stare prawa gospodarcze odchodzą w przeszłość, a nowe dopiero się tworzą. – Jakie będzie miejsce Polski w świecie, który właśnie przechodzi czwartą rewolucję przemysłową? Jaką pozycję zajmie nasza ojczyzna w sieci powiązań, w świecie opartym na wiedzy i innowacjach? Czy produkty i rozwiązania „made in Poland” dotrą do każdego zakątka globu? Jak w tym świecie odnajdą się nasze rodziny? – mówił.Współpraca dla rozwoju Polski Polityka – jak stwierdził premier – jest obietnicą lepszej przyszłości. – Jeszcze nie wiemy, jak świat będzie wyglądał za pięć, dziesięć czy piętnaście lat. Ale wiemy, że Polska po raz kolejny staje przed dziejowym wyzwaniem i dziejową szansą. Od naszych decyzji zależy czy Polska znajdzie się wśród państw, które będą kształtować nowy porządek, czy ktoś ustali go za nas – powiedział Morawiecki.Dlatego – jak zapowiedział – w obliczu globalnych wyzwań liczy na szeroką współpracę w interesie Polski wszystkich sił politycznych. – Dla Polski, dla rozwoju, w imię normalności – podkreślił.  „Przebiliśmy szklany sufit” – Potrzebujemy odważnej Polski i odważnej wizji Polski, musimy dalej pracować na naszą pozycją w globalnej sieci nowoczesnych gospodarek, walutą takiej gospodarki są: talent, wiedza, innowacje, regulacje, skuteczność i sprawczość – mówił dalej Morawiecki. – Dzisiaj złapaliśmy w żagle wiatr historii, właśnie w ostatnich latach przebiliśmy rozwojowy szklany sufit – poziom rozwoju dochodu Polaków w relacji do najwyżej rozwiniętych gospodarek świata jest najwyższy od rozpoczęcia transformacji, a zarazem najwyższy w polskiej historii – powiedział premier.Jak kontynuował, musimy wystrzegać się pułapek. – Wolny rynek, na którym nie ustanowiono uczciwych reguł konkurencji, szybko ulega wynaturzeniu, prawo rozwoju ulega wtedy prawu siły i to rola państwa, aby w tej niesprawiedliwej nierównowadze przywracać normalność – podkreślił szef rządu.Mówił też, że przejawem globalnej niesprawiedliwości jest m.in. wzrost nierówności społecznych, powstanie silnych korporacji zdolnych do omijania systemów podatkowych, raje podatkowe czy wielkie karuzele podatkowe. Strategia wielkiego powrotu Premier Mateusz Morawiecki oświadczył, że chciałby, aby w nadchodzącej kadencji powstała i zaczęła działać strategia demograficzna i strategia wielkiego powrotu Polaków do ojczyzny. – Możemy być za 20 lat znacząco większym narodem – dodał.Jak podkreślił, chodzi o powrót „wszystkich”. – Tych dramatycznie doświadczonych w poprzednich pokoleniach, tych ze Wschodu i tych z Zachodu. Oni wzbogacą Polskę – stwierdził.Zaznaczył, że „stoimy na progu wielu niekorzystnych trendów”, ale pomimo tego celem rządu w najbliższych czterech latach jest utrzymanie trendu wysokiego wzrostu PKB. – Na poziomie co najmniej równym albo i wyższym niż w strefie euro – sprecyzował. Dzięki temu z każdym rokiem będziemy coraz bliżej poziomu życia zamożnych państw Zachodu – dodał. Dobrobyt bez skrajności – Przyszłość to nowoczesne, polskie państwo dobrobytu. Polskie państwo dobrobytu to państwo rodzin i państwo przedsiębiorców, państwo dla słabych i silnych, normalne państwo; to państwo, które szanuje wartości Polaków, nie przyjmuje skrajności, nie przyjmuje ani utopijnych ideologii, ani rewolucji światopoglądowych, ani szowinizmów – oświadczył w dalszej części przemówienia premier.Jak mówił, „idziemy z duchem czasu, ale przede wszystkim z duchem Polski”. – Polski równości i wolności, Polski normalności a nie Polski skrajności – podkreślił szef rządu.  „Dzieci są nietykalne”Premier podczas sejmowego wystąpienia zaznaczył, że każda duża rodzina może liczyć na wsparcie państwa, zaś dla rodzin z trójką lub więcej dzieci jego rząd zaproponuje dodatkowe ulgi i ułatwienia. Jak mówił, różnorodne programy wsparcia i ochrony rodziny będą osią polityki jego rządu. – Nie tylko w imię tradycji i tożsamości, ale także w imię przyszłości, wolności i normalności – oświadczył Morawiecki.– Tam, gdzie ktoś będzie próbował rozgrywać wolność przeciwko tradycji, staniemy na straży pojednania tych dwóch wartości. Nie ma naszej zgody na eksperymenty społeczne i rewolucje ideologiczne. Stawką jest przyszłość naszych dzieci i przyszłość ta powinna spoczywać w rękach rodziców, bo to jest normalność – mówił premier.– Dzieci są nietykalne. Kto podniesie na nie rękę, tę ideologiczną rękę, ten podnosi rękę na całą wspólnotę. Kto chce dzieci zatruć ideologią, odgrodzić od rodziców, kto chce rozbić więzi rodzinne, kto chce bez zaproszenia wejść do szkół i pisać ideologiczne podręczniki, ten podkłada pod Polskę ładunek wybuchowy, ten chce wywołać w Polsce wojnę kulturową. Nie będzie tej wojny, nie dopuszczę do niej, a jeśli znajdą się tacy, którzy ją wywołają, to my ją wygramy, wygra ją rodzina, bo rodzina to wartość arcy-polska – podkreślił Morawiecki.– Naprawiamy polskie sprawy jak nikt dotąd po 1989 roku – mówił Mateusz Morawiecki. Podkreślił także, że niewiele jest narodów, które miały drogę do nowoczesności tak trudną jak Polacy. „Nie wszystko udało się naprawić” – Polska nie może być wypadkową naszych wewnętrznych interesów, tylko sumą naszych wspólnych celów i ambicji – mówił premier. Podkreślił, że przez ostatnie 300 lat Polska zmagała się z wielkimi wyzwaniami, aby obronić suwerenność, odzyskać niepodległość, utrzymać i odbudować ją po zgliszczach, a także budować nowoczesność i normalny kraj.– Niewiele jest narodów, które miały drogę do nowoczesności tak trudną jak my, ale i my przecież mieliśmy swoje momenty dziejowe, które tylko częściowo zostały wykorzystane. Takim momentem był niewątpliwie rok 1989. Przez te 30 lat wiele się udało zrobić, udało się przezwyciężyć wiele bolączek PRL. Dlatego dziękuję za pracę wszystkich rządów, za wysiłek wszystkim ministrom i premierom, także tym, którzy są dzisiaj tutaj w Sejmie – powiedział premier.Jak jednak zaznaczył, nie wszystko w ostatnim 30-leciu się udało. – Prawo i Sprawiedliwość od lat głośno zadaje pytania, czy decyzje podjęte w tamtym czasie były optymalne, czy wszystkie szanse wykorzystaliśmy w zgodzie z naszym najlepszym interesem, czy działaliśmy w interesie możliwie całego społeczeństwa, czy polskie społeczeństwo było podmiotem, czy przedmiotem transformacji – pytał szef rządu.– Polacy po raz drugi z kolei wybrali Prawo i Sprawiedliwość również dlatego, że na te pytania znajdujemy inne niż przez 25 lat, lepsze odpowiedzi i dzięki temu naprawiamy polskie sprawy jak nikt dotąd po 1989 roku – podkreślał Morawiecki. Kolejnym z punktów programu nowego rządu jest – jak mówił premier – równość w miejscu pracy. To wartość, o którą będziemy mocno zabiegać; będziemy dążyć do sprawiedliwej zasady: taka sama płaca za taką samą pracę dla kobiet i mężczyzn – zaznaczył w Sejmie premier.Mateusz Morawiecki podkreślił, że jego rząd wzmacnia rodzinę i docenia pracę kobiet. – Jako pierwsi podjęliśmy program ogromnych prorodzinnych transferów społecznych. – Jako pierwsi konkretnie odpowiedzieliśmy na problem nieopłacanej pracy kobiet, które wychowywały co najmniej czwórkę dzieci – powiedział szef rządu.Przełom w innowacjachW 2018 r. nakłady na badania i rozwój wyniosły ponad 1,2 proc. PKB; to największy wzrost, kwotowo i procentowo, w ostatnich 20 latach – mówił dalej Mateusz Morawiecki.Jak podkreślił premier, OECD prognozuje, że Polska w latach 2019-2020 będzie najszybciej rozwijającą się gospodarką wśród 36 krajów członkowskich. Przypomniał, że MFW przesuwa nasz kraj coraz bliżej pierwszej 20., niemiecka prasa „zwraca uwagę na polski cud gospodarczy”, a światowe agencje utrzymują dla Polski wysoki rating i chwalą za stabilność makroekonomiczną.– Ostatnie lata to także przełom w innowacjach. W 2018 r. nakłady na badania i rozwój wzrosły w stosunku do poprzedniego roku o prawie 25 proc. i wyniosły ponad 1,2 proc. PKB. To największy wzrost – kwotowo i procentowo – w ostatnich 20 latach – wskazał szef rządu.Premier zaznaczył, że „ten rekordowy wzrost to symbol wielkich polskich mocy kreatywnych, które drzemią głęboko w Polsce i Polakach”.Według MFW w latach 1990-2016 prawie 20 mln osób przeprowadziło się z Europy Środkowej do bogatych, europejskich zachodnich krajów – mówił Mateusz Morawiecki. – Trend ten przyspieszył po wejściu naszych krajów do Unii. Zdaniem Funduszu ta zmiana sprawiła, że kraje Europy Środkowej, w tym Polska, straciły dochody. I nasze dochody na głowę są niższe o co najmniej 5 proc. na skutek tej migracji – zaznaczył.– To wielka danina, jaką Polska zapłaciła bogatym krajom Zachodu. Taka danina od biednych do bogatych nie jest normalna. Państwo wysokich standardów musi z tym skończyć – stwierdził. Jak mówił, rok 2018 był pierwszym rokiem, w którym nastąpiło zmniejszenie liczby Polaków na emigracji.Kolejny cel: zeroemisyjne szkoły Uruchomimy program o wartości 2 mld zł, który sprawi, że polska szkoła będzie odpowiadała potrzebom przyszłości; nasz cel to co najmniej 1000 zeroemisyjnych, samowystarczalnych energetycznie i ekologicznych szkół – mówił premier Mateusz Morawiecki we wtorkowym exposé. – Uruchomimy składający się ze środków krajowych i unijnych program o wartości 2 mld zł, który sprawi, że polska szkoła będzie odpowiadała nie tylko potrzebom teraźniejszości, ale i przyszłości – mówił szef rządu, wskazując, że środki te będą mogły zostać przeznaczone np. na pomoce do nauki programowania, multimedialne tablice czy modernizację szkół.Premier zadeklarował, że rząd już teraz inwestuje w oświatę. – Tylko w tym roku subwencję oświatową dla samorządów zwiększyliśmy o ponad 3,8 mld zł, podczas gdy poprzednicy PiS przez cztery lata zwiększyli te dotacje o 3,5 mld zł – zaznaczył.Zapowiedział też, że przeznaczy środki na wzrost wynagrodzeń dla nauczycieli „na przyszły rok, także od nowego roku szkolnego”.„Nie osłabiajmy Polski skarżąc się na nią” Premier podkreślił, że jego nowy rząd chce budować państwo przyjazne dla obywateli. – Lepsze państwo to też lepszy wymiar sprawiedliwości. Będziemy kontynuować reformę w tym obszarze. Skrócimy czas rozpatrywania spraw – zadeklarował szef rządu.Morawiecki zaznaczył, że niezawisłość sądów jest bardzo ważna, ale ona nie oznacza braku odpowiedzialności. – Podział władz, ale też ich równowaga. Demokratycznie wybrany parlament ma wpływać na obsadę sądów w każdym kraju, w Stanach Zjednoczonych, we Francji, w Hiszpanii – mówił.Jak dodał, w Niemczech czynny polityk CDU został wybrany na wiceprezesa Federalnego Trybunału Konstytucyjnego. – Czy opozycja w tych krajach chodzi do instytucji międzynarodowych ze skargą, że tam nie ma praworządności? Nie, bo oni rozumieją, że mocno szkodzi to ich krajom. Bardzo bym sobie życzył, by w Polsce było pod tym względem normalnie – powiedział.– Nie osłabiajmy Polski, skarżąc się na nią, tylko razem Polskę wzmacniajmy – wzywał Morawiecki.Koniec krępującej poprawności politycznej Dalej premier Morawiecki zapowiedział, że jego rząd wprowadzi rozwiązania, które „zagwarantują autentyczną wolność słowa, sztuki, wolność badań naukowych, bez krępującej poprawności politycznej”. Premier podkreślił, że „Polska jest krajem wolności”. – Nawet posłowie mogli śpiewać piosenki z tej mównicy, choć nie były to poważne praktyki – przypomniał. – Jednak jeśli ktoś będzie chciał tę wolność umniejszać, ograniczać, w imię poprawności politycznej, (ograniczać) wolność słowa, sztuki, wolność wypowiedzi, swobodę badań naukowych, wolność na uczelniach, to mówię w tym miejscu stanowcze: „nie” – oświadczył Morawiecki. – Wprowadzimy rozwiązania, które taką wolność zagwarantują, bez epitetów, bez obrażania jeden drugiego, ale bez krępującej poprawności politycznej – zapowiedział szef rządu.Wolność ta ma dotyczyć również przedsiębiorców. – Nikt nie może np. zmuszać drukarza, żeby drukował plakaty, które godzą w jego wartości – przekonywał.– Jesteśmy narodem tolerancji, ale jesteśmy też narodem wolności. Polskość to wolność, polskość to solidarność, polskość to normalność – podkreślił premier.Szef rządu zwracał także uwagę na skuteczność instytucji państwa. – Bez państwa nie będzie mowy o równym dostępie do wszystkich nowoczesnych usług. Państwo musi być w grze tam, gdzie rynek tego nie zrobi – mówił. W opinii premiera, neoliberalizm spowodował „mętlik w systemie wartości”. – Wielu ludzi uwierzyło, że państwo jest zawadą, kulą u nogi. Ta choroba na szczęście powoli odchodzi. Żadna skrajność nie jest dobra – ocenił.Zmiany w korzystaniu z BUSpasów i ostrzejsze kary za jazdę na podwójnym gazie Szef rządu wskazał przemawiając w Sejmie, że 89 proc. Polek i Polaków jest zdania, że Polska to kraj, w którym żyje się bezpiecznie. Dodał, że to wzrost o niemal 20 punktów procentowych w porównaniu do 2014 r.– Co więcej, 98 proc. z nas twierdzi, że najbliższa okolica – wieś, ulica, osiedle czy dzielnica – to bezpieczne miejsce do życia. Polacy czują się wreszcie w swojej okolicy i kraju normalnie i najbezpieczniej w historii – akcentował.Podkreślił, że Polacy spokojnie patrzą w przyszłość. – Badania pokazują, że wiara w to, że będzie lepiej, że sytuacja w kraju zmierza w dobrym kierunku, wzrosła z 16 proc. kilka lat temu do 51 proc. we wrześniu 2019 r. To ponad trzykrotny skok – wskazał.Premier akcentował, że Polska jest dziś bezpiecznym krajem. Wyjątkiem – jak wskazał – jest bezpieczeństwo na drogach. – Nasze drogi znaczone są krzyżami, które oznaczają śmiertelne wypadki i tragedie tysięcy rodzin – mówił. Dlatego bezpieczeństwo na drogach ma być jednym z priorytetów nowego rządu. Dlatego wprowadzimy pierwszeństwo pieszych jeszcze przed wejściem na przejście. Nie może być tak, że sądy obarczają winą za wypadek starszą, prawie 80-letnią panią, z ograniczoną ruchomością, bo wtargnęła na pasy – powiedział.– Dziś za piratów drogowych słono płacimy, w najgorszych przypadkach zdrowiem lub życiem, w najlepszych przypadkach – wyższymi stawkami ubezpieczenia OC. Wprowadzimy rozwiązania, które sprawią, że to piraci drogowi poniosą finansowe konsekwencje łamania przepisów – zapowiedział.Premier stwierdził, że największym wrogiem bezpieczeństwa ruchu drogowego jest alkohol. – Przyzwolenie społeczne na jazdę po spożyciu skończyło się już, ale wciąż słyszymy o tragediach spowodowanych przez nietrzeźwych kierowców – wskazał. Szef rządu zapowiedział też zaostrzenie polityki karania pijanych kierowców.Morawiecki poinformował o planach ułatwienia kierowcom poruszania się z rodzinami po miastach. – Wprowadzimy możliwość korzystania z BUSpasów, gdy w samochodzie znajdują się minimum cztery osoby – przekazał.Rząd postawi nie tylko na sport zawodowyPrzez ostatnie cztery lata zainwestowaliśmy w sześć tysięcy obiektów sportowych, w kolejnych czterech latach jesteśmy gotowi na więcej – powiedział premier. Zadeklarował, że sport amatorski i zawodowy będzie ważnym priorytetem rządu.Morawiecki podkreślił, że jego rząd przez cztery lata zainwestował w sześć tysięcy obiektów sportowych. – I w kolejnych czterech latach jesteśmy gotowi na jeszcze więcej – zadeklarował. – Tutaj dysponuję pewną wiedzą, bo konsultowałem to bezpośrednio z ministrem sportu – powiedział szef rządu, który pełni obecnie funkcję ministra sportu.Przebudowa i uproszczenie podatków Sercem nowoczesnej gospodarki jest przedsiębiorczość – powiedział szef rządu, zapowiadając jednocześnie dalszą przebudowę systemu podatków i uproszczenie prawa podatkowego.– Sercem nowoczesnej gospodarki jest przedsiębiorczość. Obowiązkiem państwa jest wspieranie przedsiębiorców, tworzenie im warunków do rozwoju, przewidywalnego prawa, pozwalającego na planowanie inwestycji i systemu podatkowego, motywującego do rozwoju – powiedział premier.Jak zaznaczył, dlatego rząd PiS obniża podatki dla przedsiębiorców. – Wspieramy i będziemy wspierać polskie firmy, bo wspieranie swoich firm jest absolutną normą, jest normalnością – powiedział.Jak mówił premier, pierwsza kadencja była ukierunkowana na uszczelnienie podatkowe. – Tych wysiłków nie zaprzestaniemy, ale jednocześnie zdecydowanie, punktowo i systemowo uprościmy prawo podatkowe i wprowadzimy następne rozwiązania wspierające polskie firmy – małe i średnie przedsiębiorstwa – zapowiedział premier.Morawiecki przekazał, że obecnie jest o połowę mniej kontroli skarbowych niż w czasach poprzedników. – W tej kadencji zaproponujemy dalszą przebudowę systemu podatków tak, aby kolejne korzyści odniosły jak najszersze rzesze Polaków. Wprowadzimy kolejne ulgi inwestycyjne dla najmniejszych przedsiębiorców – zapowiedział.Jak wyjaśnił, chodzi m.in. o możliwość natychmiastowego rozliczania kosztów inwestycji w środki trwałe, bez konieczności długotrwałej i wiążącej się z formalnościami amortyzacji. Premier do współpracy zaprasza NGO-sy i think-tanki Premier deklarował, że już istotnie spadła ilość tworzonego prawa, ale „chce iść dalej”.– Zaproponujemy powstanie sejmowego zespołu, który w porozumieniu w rządem zidentyfikuje i zaproponuje wypracowany wspólnymi siłami pakiety deregulacyjny i pakiet wolnościowy dla obywateli i biznesu – mówił premier.Zaprosił do współpracy „ponad podziałami” opozycję, pracowników i przedsiębiorców, podmioty trzeciego sektora i think-tanki. Zmiany w rozliczaniu CIT na wzór Estonii Wprowadzimy tzw. estoński CIT dla mikro i małych firm, czyli przesunięcie poboru podatku na moment wypłaty zysku przez spółkę – zapowiedział dalej w expose premier.– To wsparcie w reinwestycji zysku i ułatwienie finansowania własnego dla małych firm, które bardzo potrzebują zastrzyku kapitału – powiedział szef rządu.Morawiecki oświadczył, że Polska będzie jednym z najbardziej przyjaznych krajów dla inwestorów zagranicznych, zapowiedział też wsparcie międzynarodowej ekspansji polskich firm. – Jak w pierwszej kadencji, będziemy na warunkach rynkowych repolonizować, bo im więcej polskich firm, tym więcej wolności i dobrobytu, tym więcej normalności – dodał premier.– Czwarta rewolucja przemysłowa, big data, sztuczna inteligencja, uczące się maszyny, drukarki 3D, cyberbezpieczeństwo, chmury danych – albo będziemy takiej rewolucji aktywnymi uczestnikami, albo zostaniemy zepchnięci na pobocze historii. Jesteśmy ambitnym narodem i chcemy wejść w główny nurt przemian gospodarczych świata – mówił Morawiecki. – Wreszcie, po setkach lat, oto najważniejsze zadanie przed nami: otwórzmy Polsce drzwi do nowoczesności, do przyszłości – dodał. – Rzeczpospolita jest dobrem wspólnym wszystkich obywateli (...) Pogram rządu PiS jest oparty na takich wartościach jak: wolność, sprawiedliwość, demokracja, poszanowanie własności i dialog społeczny. Nasz program jest oparty na kulturze budującej tożsamość kulturową, na rodzinie i małżeństwie - podlegającej szczególnej ochronie, na wartościach zapisanych w konstytucji – mówił premier.Przekonywał, że Polacy to wielki naród, z wielką przeszłością. – Czas na wielką przyszłość – podkreślił.Mówiąc o programie swojego rządu zapowiedział, że na początek skupi się on na rozwoju. – Zaczniemy od zmian wspierających przedsiębiorców – zdeklarował. Wymienił: niższy ZUS dla małych firm – średnio o 500 zł, „ryczałt do jednego, a potem dwóch milionów euro obrotu”, „niższy CIT do dwóch milionów euro obrotów”, „ponad miliard na dodatkowe inwestycje strategiczne dla firm”. – To łącznie kilka kolejnych miliardów zł dla małych i średnich polskich firm – zapowiedział. „Rodzina fundamentem społeczeństwa”Przekonywał, że nie ma rozwoju gospodarczego bez solidarności. Dlatego – jak zapewnił – rząd nie zapomni o emerytach i niepełnosprawnych. – Będziemy kontynuować wypłatę 13-tej emerytury, a w 2021 r. wypłata 14-tki – zapowiedział. Poinformował, że rząd chce też zadbać o aktywność seniorów i łagodzić „samotność jesieni życia”, dlatego będzie rozbudowywać Domy Seniora.– Rodzina jest i musi pozostać fundamentem społeczeństwa. Wiem, że dziś rodzina jest traktowana przez niektórych jak przeżytek. Im głośnej się mówi o nowych modelach rodziny, tym bardziej pewne, że chodzi o mniejszościowe eksperymenty i rozwiązania. Nie zgadzamy się, aby wyjątki określały, co jest normą. Wierzymy, że przyszłość naszych dzieci powinna być budowana na stabilnym fundamencie rodziny. Kiedy człowiek przychodzi na świat rodzina staje się jego pierwszym bastionem. Rodzina – jak mówił prymas Stefan Wyszyński – to także bastion całej Polski – powiedział. Energetyka i ochrona środowiska wśród priorytetów rząduSzef rządu mówił, że po raz pierwszy w historii jesteśmy w stanie pogodzić trzy najważniejsze zasady naszej polityki energetycznej – bezpieczeństwo energetyczne, konkurencyjność cenową i dbałość o środowisko.– Tradycyjna energetyka jeszcze długo będzie ważna w naszym systemie elektro-energetycznym, ale realia się zmieniają. Kiedyś nie było nas stać na rozwijanie źródeł odnawialnych, a teraz nie stać nas na to żeby ich nie rozwijać, także dlatego, że może to dać potężny impuls rozwojowy dla polskiego przemysłu – stwierdził premier.Wyliczał, że energetyka prosumencka, fotowoltaika, program budowy farm na morzu, energomobilność, elektrownie jądrowe, to nie tylko program energetyczny, ale także gospodarczy. – Polski przemysł stoczniowy, metalowy, hutniczy, mechaniki precyzyjnej, polskie porty morskie, one wszystkie skorzystają na takich inwestycjach – wskazał.– Do pełnego wykorzystania tego ogromnego potencjału, który można porównać z największymi przedwojennymi programami rozwojowymi powołamy w rządzie funkcję pełnomocnika ds. odnawialnych źródeł energii – zapowiedział.Szef rządu akcentował, że odpowiedzialnie myśląc o środowisku trzeba walczyć o to, by plastik nie zalał naszej planety. – Wprowadzimy system kaucyjny na jednorazowe butelki plastikowe i szereg programów redukujących zużycie plastiku – zapowiedział.Potrzebne zmiany w KonstytucjiZmieńmy razem Konstytucję RP tak, aby zagwarantować środki obywateli zgromadzone w PKK i IKE – mówił premier w Sejmie, adresując swoje słowa do wszystkich posłów.– Państwo dobrobytu to równanie, do którego niezbędny jest czynnik w postaci silnego, niezależnego polskiego kapitału – mówił w expose szef rządu. Podkreślił przy tym, że główną cechę rozwoju III RP z punktu widzenia makroekonomicznego, można określić jako „konsumpcja na kredyt”. – Przyszłość musimy oprzeć o inwestycje oparte na oszczędnościach, a także na konsumpcji, ale opartej o coraz lepsze zarobki i własne inwestycje – zaznaczył.Dodał, że jedną z najlepszych tegorocznych wiadomości, które otrzymał, była ta pochodząca z GUS, że pierwszy raz w latach III RP więcej było Polaków, którzy mogą jakieś sumy zaoszczędzić, niż tych, którzy nie mogą nic zaoszczędzić. Mówiąc o PPK premier podkreślał, że jest to program, który daje możliwość długofalowego formowania polskiego kapitału. – Nasz program jest programem zainicjowanym przez rząd, ale oszczędności, które gromadzą w nim Polacy, są środkami w pełni prywatnymi i dziedziczonymi – mówił.– Ale jednocześnie rozumiemy nieufność Polaków do systemu. Nie wzięła się ona znikąd. Dlatego mam propozycję do wszystkich siedzących tutaj na sali: naprawmy to wspólnie. Zmieńmy Konstytucję RP tak, aby zagwarantować środki PPK i Indywidualnych Kont Emerytalnych, zagwarantować ich prywatność i ochronę – tak możemy odzyskać zaufanie obywateli, przywrócić im wiarę w godną egzystencję – stwierdził szef rządu. „Europa potrzebuje powrotu do korzeni” Jak mówił w expose szef rządu, „Europa potrzebuje powrotu do korzeni”. – Nie żyjemy już w czasach bezpiecznej dominacji Zachodu, są międzynarodowi gracze, którzy chętnie skorzystają ze słabości Europy, dlatego chcemy ambitnej UE, otwartej na nowe kraje – zaznaczył Morawiecki.Podkreślił, że jeżeli UE nie przedstawi ościennym krajom realnej oferty, przedstawią ją inni – Chiny, Rosja, Turcja czy radykalny islam. Plan dla UE Plan rządu dla Unii Europejskiej – o którym mówił w Sejmie Mateusz Morawiecki – zawiera m.in.: zmniejszenie centralizacji i biurokratyzacji Brukseli, sprawiedliwe podatki, uczciwą konkurencję, walkę o traktatową swobodę świadczenia usług oraz partnerstwo zachodnie.– Bierzemy odpowiedzialność za Polskę, ale jesteśmy również gotowi na to, by wziąć współodpowiedzialność za nasz region, za Europę Środkową i za Unię Europejską – powiedział premier podczas expose.Jak dodał, „mamy nasz plan dla Unii - plan, który można wyrazić w kilku prostych punktach”.Po pierwsze – jak mówił – solidarność i pomocniczość. – Chcemy zmniejszać centralizację i biurokrację brukselską. Chcemy przywrócić solidarność i subsydiarność – powiedział.Po drugie – sprawiedliwe podatki. – Będziemy dążyć do sprawiedliwego i skutecznego systemu podatkowego. Wielkie międzynarodowe korporacje przez lata unikały płacenia podatków. Różnymi sztuczkami księgowymi wyprowadzały zyski. To nie jest normalne – wskazał Morawiecki. Przekonywał, że największe i najbogatsze firmy świata muszą płacić podatki tam, gdzie czerpią zyski. – Zmieniliśmy to częściowo w Polsce, będziemy zmieniać w Europie – zapowiedział. Szef rządu przypomniał, że kilak lat temu Polska zaczęła głośno mówić, że trzeba skończyć z rajami podatkowymi, że trzeba walczyć z mafiami VAT. – Dziś powtarza to cała Europa, korzysta z naszych doświadczeń. (...) Raje podatkowe muszą zniknąć, muszą zostać zamknięte. To przecież żadne raje, to zmora dla zwykłych ludzi, dla rodzin i państw – mówił szef rządu.Trzecim punktem jest uczciwa konkurencja. – Nie będziemy zgadzać się na dyskryminację polskich przedsiębiorców. Chcemy dokończyć budowę wspólnego rynku. Przez ostatnie 15 lat polscy przedsiębiorcy przebojem zdobywali rynki unijne. Czas doprowadzić do tego, by różne trudności zniknęły. I o to będziemy w Brukseli ze wszystkich sił walczyć – powiedział.Czwartym punktem planu jest walka o traktatową swobodę świadczenia usług. Jak mówił premier, chodzi o walkę z takimi absurdami, „jak konieczność powrotu 200 tys. polskich tirów, polskich ciężarówek do bazy, zatruwając środowisko, tylko po to, aby zimniejszych konkurencyjność ciężko pracujących polskich kierowców i polskich przedsiębiorców”.– Po piąte: ambitny budżet Unii Europejskiej z nowymi dochodami własnymi, z rozbudowaną polityką rolną i budową infrastruktury drogowej, kolejowej czy ochroną środowiska – powiedział premier.Szósty element planu dotyczy partnerstwa zachodniego, gdzie „będziemy bronić sojuszu Europy i Stanów Zjednoczonych”. – Tak jak Unia Europejska jest gwarantem kontynentalnego porządku, tak NATO dba o porządek globalny. Polska jest i musi pozostać integralną częścią obydwu tych organizmów – powiedział Morawiecki. Służba zdrowia. „Zacznijmy od zgody w najważniejszych sprawach” Polska potrzebuje zgody, musimy się przekonywać, a nie pokonywać; nie musimy zgadzać się we wszystkim, zacznijmy od tego, żeby zgodzić się w kilku najważniejszych sprawach – podkreślał Morawiecki.Powiedział też, że Polska stoi dziś przed wielką szansą „budowy swojej dobrej przyszłości”, a w dzisiejszym świecie najlepiej radzą sobie te państwa, które potrafią wypracować konsensus wokół kluczowych spraw. – Musimy się przekonywać, a nie pokonywać. Nie musimy zgadzać się we wszystkim, zacznijmy od tego, żeby zgodzić się w kilku najważniejszych sprawach. Lech Kaczyński mówił, że Polska potrzebuje rozliczenia win, ale Polska jeszcze bardziej potrzebuje zgody – powiedział Morawiecki.Mówił, że dlatego jego rząd otwiera się na współpracę i w wielu sprawach z zakresu służby zdrowia doradza mu były minister zdrowia w rządzie PO-PSL prof. Marian Zembala, a pełnomocnikiem rządu ds. reformy psychiatrii jest były szef resortu zdrowia Marek Balicki.Morawiecki wskazał, że na horyzoncie przyszłości widzi przyszłe pokolenia Polaków wdzięczne, że w 2019 roku ich przodkowie zeszli z drogi jeszcze głębszego podziału i wybrali zgodę w zakresie fundamentalnych interesów państwa. „Tego chcę i o to proszę” – powiedział premier.",,
"„Są środowiska, które próbują przeszkodzić w reformie armii, ale to nie BBN”","– MON reformuje armię. Dużo udało się już robić. Są środowiska, które próbują temu przeszkodzić, ale nie jest nim BBN – powiedział szef MON Antoni Macierewicz i zadeklarował, że w każdym momencie jest gotów spotkać się z prezydentem Andrzejem Dudą.","Szef Ministra Obrony Narodowej był pytany w radiu Wnet o spór między jego resortem a prezydenckim Biurem Bezpieczeństwa Narodowego. – MON z nikim się nie spiera. MON reformuje, zmienia armię tak, żeby była zdolna obronić Polskę; to jest naszym celem – oparł minister. W jego ocenie w ciągu ostatnich dwóch lat dużo udało się w tej sprawie zrobić. Zdaniem Macierewicza są środowiska, które próbują temu przeszkodzić. – Oczywiście w żadnym wypadku nie mówię o Biurze Bezpieczeństwa Narodowego – zastrzegł. Nie chciał jednak komentować słów prezydenta Dudy o „ubeckich metodach”, które rzekomo sam miałby stosować wobec wojskowych.",,
"„Populiści chcą przejąć, a nie zabić UE”","– Populistyczni przywódcy, tacy jak włoski szef MSW Matteo Salvini, są często uznawani za tych, którzy chcą zniszczyć UE; w rzeczywistości dążą do jej zreformowania zgodnie ze swoimi interesami – napisał we wtorek na portalu Politico Alexander Clarkson.","– Z ostrymi słowami dla Brukseli oraz demonstracją sympatii dla nieliberalnych przywódców, jak prezydent Rosji Władimir Putin i prezydent USA Donald Trump, (populiści) są postrzegani jako całkowicie skoncentrowani na odzyskaniu władzy dla narodowych rządów kosztem europejskiej integracji – wskazuje politolog z King's College London. Według niego „prawda jest bardziej niepokojąca”. Salvini oraz jego ideologiczni sojusznicy „mogli używać nacjonalistycznej retoryki, by mobilizować swoją bazę, gdy byli w opozycji”, ale „udowodnili również, że są pragmatyczni i chętni do zawierania porozumień z ideologicznymi wrogami w domu i za granicą, jeśli przynosi to korzyści ich wyborcom” – uważa Clarkson. Jego zdaniem bardziej prawdopodobne jest, że „skrajnie prawicowi populiści” będą „próbowali wykorzystać system UE dla swoich korzyści”, niż „obalić UE na swoją – oraz wszystkich innych – niekorzyść”.  Jako przykład takiego działania wskazuje rozgrywkę między Rzymem a Komisją Europejską w sprawie włoskiego budżetu.„Mimo że (Salvini) potępiał presję ze strony Brukseli jako antydemokratyczną ingerencję, to dał włoskiemu ministrowi finansów Giovanniemu Trii przestrzeń do pracy nad porozumieniem z UE” - napisał publicysta Politico. „Ci, co wierzą w socjaldemokratyczną, zieloną lub liberalną agendę, przyzwyczaili się do patrzenia na skrajnie prawicowych populistów jako automatycznie antyeuropejskich. Będą musieli wysilić się, by rozpracować, jak poradzić sobie ze skrajnie prawicowymi populistami, którzy mogą współistnieć z UE lub używać jej dla swoich korzyści” – napisał Clarkson.  Zauważa równocześnie, że chociaż populistów łączy „nienawiść do migrantów oraz szacunek do tzw. tradycyjnych wartości, rozbieżności dotyczące kluczowych politycznych spraw pozostają istotnymi przeszkodami do wytworzenia wspólnej europejskiej skrajnie prawicowej agendy”. W tym kontekście wymienia spór między Ligą Salviniego a skrajnie prawicową Austriacką Partią Wolności (FPOe) o podwójne obywatelstwo dla mówiących po niemiecku mieszkańców włoskiego Tyrolu. Jednak zdaniem politologa „radykalne środowiska intelektualne w takich państwach jak Francja, Włochy i Austria przesuwają swoje ognisko z doprowadzenia do upadku UE w kierunku trwałego wysiłku zmierzającego do wykorzystania integracji europejskiej do realizacji określonego zestawu ideologicznych celów”.",,
Juncker: Nie ma rezultatów starań premier Wielkiej Brytanii,"Unia Europejska może dodać jakieś wyjaśnienia do umowy ws. brexitu, ale nie ma mowy o żadnych wiążących prawnie zobowiązaniach dla strony unijnej – mówił szef Komisji Europejskiej Jean-Claude Juncker po czwartkowym szczycie UE27.",,,
Tusk apeluje do imigrantów: nie przyjeżdżajcie do Europy. I zapewnia: UE nie zostawi Grecji samej,"– Grecy płacą dużą cenę za problem, który nie został przez nich stworzony – powiedział szef Rady Europejskiej Donald Tusk po rozmowie z greckim premierem Aleksisem Ciprasem. Tusk zapewnił, że UE nie zostawi Grecji samej.","Donald Tusk zaapelował do nielegalnych imigrantów, aby nie przybywali do Europy. – Nie wierzcie przemytnikom, nie ryzykujcie życia – powiedział.    Dodał, że priorytetem jest ograniczenie liczby migrantów, którzy przybywają do Grecji z Turcji.  – Grecy płacą dużą cenę za problem, który nie został przez nich stworzony – powiedział szef Rady Europejskiej. Zadeklarował, że Unia Europejska nie zostawi z tym Grecji samej. Stwierdził też, że wykluczanie tego kraju ze Strefy Schengen nie było rozwiązaniem kryzysu. Zamierza też przychylić się do wniosku o wypłatę Grecji 700 mln euro na walkę z kryzysem migracyjnym. Grecja nie chce być „magazynem dusz”      Premier Grecji Aleksis Cipras oświadczył, że jego kraj nie przyjmie ani mniej, ani więcej osób, niż te, które są tu skierowane na pobyt stały. Zapewnił, że Grecja nie zostawi nikogo bez pomocy, zastrzegł jednak, iż nie pozwoli, aby jego kraj stał się „magazynem dusz”. Premier Cipras przypomniał, że Ateny potrzebują więcej funduszy, które mogłyby przeznaczyć na pomoc migrantom. Tylko w środę do greckich wysp dotarło z Turcji pięć tysięcy migrantów.   Grecja – poczekalnia dla migrantów W Grecji z powodu zamkniętej granicy z Macedonią utknęło już ponad 30 tysięcy migrantów. Grecki premier ostro krytykuje decyzje niektórych państw europejskich o zamknięciu granic. Twierdzi, że są samowolne i sprzeczne ze wspólnymi postanowieniami unijnymi. Aleksis Tsipras zapowiedział też zgłoszenie weta wobec konkluzji poniedziałkowego szczytu, jeśli granice nie zostaną otwarte.  Donald Tusk od kilku dni odwiedza kraje zmagające się z kryzysem migracyjnym. Ta wizyta to przygotowanie do szczytu Unia Europejska-Turcja, który odbędzie się w najbliższy poniedziałek w Brukseli.",,
Kwaśniewski: nie wybieram się do PE,"– Premier Tusk zapłaci cenę za nieostrożne obietnice wyborcze – zapowiada Aleksander Kwaśniewski w wywiadzie dla „Polski The Times”. Były prezydent dodaje, że „Parlament Europejski nie jest miejscem, w którym widziałbym swoją przyszłość”.","Wysokość unijnego budżetu to kwestia negocjacyjna. Operowanie w takiejsytuacji liczbą było ryzykiem, które musi się odbić czkawką, twierdzirozmówca gazety. „Nawet, jeśli dostaniemy 290 mld. i tak będzie to punkt do krytyki - zresztą słusznej – przez opozycję. Miało być 300, a jest 290,porażka. Z drugiej strony polityczni konkurenci mają prawo do punktowaniarządu, ale nie bezmyślnie. Jeśli wynegocjowana kwota będzie poważną stawką i z rachunku europejskiego będzie wynikało, że wciąż pozostajemy w gronienajwiększych beneficjentów polityk spójności i rolnej, trudno będziekrzyczeć, że dzieje nam się krzywda, a rząd sprzedał nasze interesy.Buchalteria ma swoją logikę, ale ta europejska jest o wiele bogatsza niżtylko liczby” – mówi Kwaśniewski. Kwaśniewski twierdzi, że jest bardzo zadowolony z tego, co robi. „Parlament Europejski nie jest miejscem, w którym widziałbym swoją przyszłość”. Były prezydent jest za tym, żeby do wyborów lewica poszła razem. „Na pewno udzielę wsparcia jak największego, nie sądzę natomiast, aby miało to być w postaci własnej kandydatury”. Według rozmówcy „Polski” to, co wydarzyło się w sobotę na kongresie ludowców bardzo dobrze świadczy o PSL. „Partia którą oskarża się często o nepotyzm, kolesiostwo i inne matactwa, pokazała piękną, demokratyczną twarz.(...) Ludowcy zrobili wielką przysługę polskiej demokracji w czasach, kiedy coraz bardziej modne stają się partie wodzowskie, rządzone silną ręką. Życie partyjne zanika. Rano z góry idzie krótki komunikat, a działacze jak papugi, często bez większego zrozumienia, powtarzają to, co wyświetla im się w telefonie czy mejlu. Na tym tle niespodziewana zmiana przywództwa jest jeszcze bardziej imponująca i pozostaje mi chylić czoła przed PSL-owcami” – mówi Kwaśniewski.",,
"USA: Mur powstanie, ale będzie krótszy?","Donald Trump będzie mógł zbudować mur na granicy z Meksykiem, ale najprawdopodobniej będzie on krótszy niż postulował prezydent USA. Tak wynika z kompromisu zawartego pomiędzy Republikanami a Demokratami w amerykańskim Kongresie. Kompromis jest elementem negocjacji budżetowych, które mają zapobiec kolejnemu zawieszeniu działalności rządu USA.","Wstępne porozumienie pomiędzy negocjatorami obu partii zakłada stworzenie na granicy z Meksykiem dodatkowych 90 km fizycznej bariery. Donald Trump chciał zbudować mur o długości 400 km, co miało kosztować 5,7 mld dolarów. W wynegocjowanym budżecie przeznaczono na ten cel tylko 1,375 mld.Prezydent USA nie zadeklarował, czy podpisze taką ustawę. Podczas wizyty w Teksasie zapewnił jedynie, że mur będzie budowany. – Bezpieczeństwo jest podstawowym prawem każdego Amerykanina. Dlatego musimy dokończyć mur – mówił Trump do 35 tys. osób, które przyszły na jego wiec w El Paso.Wskazał również na wysoką przestępczość po meksykańskiej stronie granicy. – Chcemy zatrzymać kryminalistów przed przybyciem do nas. Mury chronią życie ludzkie – przekonywał.Granica amerykańsko-meksykańska liczy ponad 3 tys. km. Obecnie na jednej trzeciej jej długości znajdują się fizyczne bariery – od betonowych ścian, przez metalowe siatki z drutem kolczastym, po stalowe zapory.",,
Prezydent Ukrainy obiecuje: Wszyscy winni katastrofy samolotu będą ukarani,"Prezydent Ukrainy obiecuje, że winni zestrzelenia ukraińskiego samolotu w Iranie poniosą karę. Wołodymyr Zełenski zwrócił się ze specjalnym przemówieniem do Ukraińców. Zapewnił, że ciała 11 ofiar niedługo wrócą do ojczyzny.","Władze Iranu przyznały, że środowa katastrofa ukraińskiego samolotu pasażerskiego była spowodowana zestrzeleniem przez irańską rakietę. Prezydenci Iranu i Ukrainy rozmawiali na ten temat przez telefon. Wołodymyr Zełenski relacjonując rozmowę z Hassanem Rouhanim podkreślił, że prezydent Iranu wystosował oficjalne przeprosiny dla całej Ukrainy i rodzin ofiar i przyznał, że to Iran zestrzelił ukraiński samolot.   Wołodymyr Zełenski podkreślił, że irańscy eksperci razem z ukraińskimi jak najszybciej zakończą ekspertyzę ciał ukraińskich ofiar katastrofy. Prezydent Ukrainy obiecał, że wszyscy winni będą ukarani.   – Przywrócimy Ukraińcom poczucie bezpieczeństwa i sprawiedliwości – podkreślił Wołodymyr Zełenski.     W środowej katastrofie samolotu Międzynarodowych Linii Lotniczych Ukrainy zginęło 176 osób. Samolot został zestrzelony niedługo po starcie z teherańskiego lotniska. Leciał do Kijowa.",,
Fogiel o reformie sądownictwa: Nie wywiesimy białej flagi,"Spór o wysokiej temperaturze nam nie służy, ale czym innym jest jej obniżanie, a czym innym wycofywanie się czy wywieszenie białej flagi. Tego nie będzie – powiedział w rozmowie z „Polską Times” poseł i wicerzecznik PiS Radosław Fogiel, odnosząc się do reformy sądownictwa.","Pytany, kiedy i jak zakończy się reforma wymiaru sprawiedliwości, Fogiel odparł: „Chcielibyśmy, żeby zakończyła się po pierwsze możliwie szybko, a po drugie sytuacją, w której Unia Europejska przyznaje, że kwestie sądownictwa to wewnętrzne sprawy kraju członkowskiego, że nie są regulowane w traktatach; sytuacją, w której środowisko prawnicze uznaje prawo parlamentu do przyjmowania ustaw, a co najważniejsze sytuacją, w której Polacy mają sprawnie funkcjonujące sądownictwo, uczciwe, bezstronne, a także zapewniające społeczne poczucie sprawiedliwości”.  Wskazał, że spór o wysokiej temperaturze nie służy nikomu, „można się sparzyć – i dotyczy to obu stron”. „Ale z drugiej strony czym innym jest obniżanie temperatury dyskusji, a czym innym wycofywanie się czy wywieszenie białej flagi, a tego nie będzie” – dodał.  Pytany, co z listami poparcia do KRS, dlaczego one są ukrywane, polityk stwierdził, że nie są ukrywane. B„W ustawie o KRS-ie jest zapis, że do publicznej wiadomości podaje się kandydatury, a nie załączniki do nich, czyli na przykład listy poparcia. W tym momencie to pytania do Kancelarii Sejmu, toczy się spór prawny, ważą się różne racje. Wiele osób doszukuje się w tych listach jakiejś tajemnicy, sekretu, którego tam po prostu nie ma” – dodał.",,
Błochowiak krytykuje ustawę hazardową,"Posłanka Lewicy Anita Błochowiak skrytykowała przed hazardową komisją śledczą przyjętą w listopadzie 2009 r. przez Sejm ustawę o grach hazardowych.  Przed Błochowiak trzy godziny zeznawał b. premier Leszek Miller. Powiedział m.in., że nie spotkał się z lobbingiem ws. nowelizacji ustawy hazardowej.","Zgodnie z nią gra na automatach po wygaśnięciu dotychczasowych zezwoleń będzie dozwolona tylko w kasynach.  – Zmiana ustawy, którą przyjęliśmy w ostatnich dniach ubiegłego roku, nic nie zmieniła. Bowiem minister Boni (szef Komitetu Stałego Rady Ministrów Michał Boni - PAP) na moje pytania przy uchwalaniu ustawy wyraźnie odpowiadał w 2009 r., że firmy bukmacherskie nie będą mogły się od 1 stycznia 2010 r. reklamować. I reklamują się – powiedziała. Dodała, że Boni mówił też wtedy, że firmy będą „sprawdzane, kontrolowane, a koncesje będą wygasały”.  – Miałam okazję kilka dni temu, tankując na stacji benzynowej, widzieć, kiedy podjeżdża człowiek ubrany na czarno jako ochrona i drugi, który otwiera teczkę i z automatu wyjmuje pieniądze do tej teczki – powiedziała. Jak zaznaczyła, człowiek ten nie sporządził żadnego protokołu z wyjętych z automatu do gier pieniędzy. Błochowiak chciała się dowiedzieć, do jakiej firmy należy automat, ale nikt z obsługi stacji nie był w stanie jej odpowiedzieć.  Posłanka SLD Anita Błochowiak oświadczyła przed sejmową komisją śledczą,  że podczas prac nad ustawą hazardową nikt z tej branży nie próbował jej do niczego nakłaniać.  Błochowiak zapewniała, że kiedy klub poselski wyznaczył ją do pracy nad nowelizacją ustawy o grach i zakładach wzajemnych  nie miała znajomości branży hazardowej.     Posłanka SLD mówiła, też że to nie ona podczas prac w podkomisji finansów zgłosiła poprawkę obniżającą opłaty dla branży hazardowej z 200 do 50 euro.      Do tej pory nie udało się wyjaśnić kto był autorem korzystnej dla branży hazardowej poprawki w ustawie z 2003 roku. W „białej księdze” dotyczącej prac nad nowelizacją ustawy hazardowej są dokumenty, które wymieniają w tym kontekście albo Anitę Błochowiak albo Zbigniewa Chlebowskiego. Sprawa feralnego sms-a  Posłanka Anita Błochowiak tłumaczyła się przed komisją hazardową ze słynnego już sms. Podczas przesłuchania Zbigniewa Chlebowskiego wysłała do niego wiadomość. Poseł PO poinformował o tym śledczych i twierdził, że miała ona trafić do członka komisji, klubowego kolegi posłanki – Bartosza Arłukowicza. Wiadomość miała zwierać  podpowiedzi dotyczące pytań jakie miał zdać poseł lewicy Zbigniewowi Chlebowskiemu. Anita Błochowiak zdementowała te informacje.   Anita Błochowiak przyznała, że z klubowym kolegą - Bartoszem Arłukowiczem rozmawiała temat afery hazardowej, ale nic mu nie sugerowała.   Z powodu zamieszania i niejasności powstałych wokół wysłanego przez posłankę sms Bartosz Arłukowicz zrezygnował z przesłuchania Anity Błochowiak. Miller: nie spotkałem się z lobbingiem– Nie rozmawiałem z nikim z tej branży, nikt do mnie nie docierał – mówił przed sejmowymi śledczymi badającymi aferę hazardową były premier.Podkreślał, że również żaden z ministrów jego gabinetu, a także posłowie nie donosili mu o prowadzonych wokół nich działaniach lobbingowych.Miller powiedział, że jego rząd wniósł projekt zmian w ustawie o grach izakładach wzajemnych, ze względu na konieczność dostosowania naszego prawa do wymogów Unii Europejskiej; chciał też dzięki zmianom podatkowym zwiększyć wpływy do budżetu.Komisję śledczą interesowały także okoliczności powstania tzw.białej księgi, która miała dokumentować prace nad ustawami przyjmowanymi przez rząd SLD. Leszek Miller tłumaczył, że za jego rządów media podawały informacje, iż podczas procesu legislacyjnego prowadzony jest nieuprawniony lobbing, pojawiają się posądzenia o przyjęcie korzyści majątkowej, a ludzie z branży wykorzystują nieprzygotowanie posłów i ich naiwność. Były premier powiedział, że uznał wówczas, iż najlepszym wyjściem będzie przygotowanie pełnej dokumentacji. Podobną decyzję podjął marszałek Sejmu Marek Borowski i tak powstała biała księga.– Zbigniew Chlebowski doprowadził do zmiany wysokości podatku od automatów – zeznał Leszek Miller. Powołał się przy tym na jeden z dokumentów z  podkomisji zajmującej się rządowym projektem ustawy  hazardowym. Według niego to Chlebowski zgłosił poprawkę, aby przyjąć kwotę zryczałtowanego podatku od jednego automatu w kwocie 50 euro zamiast 200 euro.Leszek Miller powiedział, że jest zdumiony, iż Zbigniew Chlebowski przedstawia się jako osoba, która nie jest autorem tej propozycji. Zdaniem byłego premiera Chlebowski odniósł sukces, gdyż przekonał do swego pomysłu Sejm i rząd i nie powinien się tego wstydzić.Za rządów SLD, kiedy Leszek Miller był premierem uchwalono nowelizację ustawy o grach, która legalizowała na polskim rynku wideoloterię, telebingo i tak zwanych jednorękich bandytów.W trakcie prac nad nowelą w podkomisji została zgłoszona poprawka zmniejszającą podatek od gier z planowanych  200 do 50 euro od automatu. Wersja jaką ostatecznie przyjął Sejm zakładała, że podatek będzie rósł od 50 euro w 2003 do 125 euro w 2006.                                                    Leszek Miller (fot. PAP/Leszek Szymański)                                            Leszek Miller (fot. PAP/Leszek Szymański)",,
Prawie 80 zgłoszeń. Wichura spustoszyła okolice Inowrocławia,"Prawie 80 zgłoszeń odebrali straży w związku ze szkodami wyrządzonymi przez burzę i wichurę, które w nocy przeszły nad północną częścią powiatu inowrocławskiego – informują strażacy.","Burza rozpoczęła się około godziny 22 w środę i trwała około czterech godzin. Towarzyszyła jej silna wichura, która uszkodziła lub częściowo uszkodziła dachy na kościele, budynkach mieszkalnych i gospodarczych, a także poprzewracała drzewa i połamała konary. Silny wiatr spowodował szkody w powiatach Gniewkowo, Rojewo, Nowa Wieś Wiela i Kruszwica. W Płonkowie (gm. Rojewo) poważnie uszkodzony został pokryty blachą dach kościoła, a w pobliskim Płonkówku zerwane zostały dachy z dwóch domów. – Trzeba było szybko zabezpieczać plandekami uszkodzone dachy na budynkach, gdyż istniała obawa, że spadnie deszcz, ale na szczęście tak się nie stało. Usuwaliśmy też drzewa i konary tarasujące drogi. Ciągle wpływają do nas zgłoszenia i prośby o pomoc w usuwaniu skutków wichury – relacjonował oficer prasowy Komendy Powiatowej PSP w Inowrocławiu kpt. Jarosław Skotnicki.",,
"Trzaskowski na start, Warszawa bez szans? [OPINIA]","Platforma Obywatelska w niebezpiecznej dla siebie sprawie Warszawy przeszła do ofensywy. Ponieważ okazało się, że za część decyzji reprywatyzacyjnych (w tym jedną z głośniejszych, w sprawie nieruchomości przy ulicy Nabielaka, łączącej się ze śmiercią św. p. Jolanty Brzeskiej) wydana została przez mianowanego przez rząd PiS komisarza Mirosława Kochalskiego, PO próbuje zdjąć z siebie ciężar odpowiedzialności za ostatnich 12 lat. Równocześnie coraz chętniej jej politycy opowiadają o sukcesach w budowie infrastruktury warszawskiej, choć mieszkańcy pamiętać mogą, jak bardzo szumne zapowiedzi weryfikowane były przez rzeczywistość.","Nieprzemyślane strategie remontowe, korki, problemy komunikacyjne pozostaną zapewne w pamięci sporej części warszawiaków, podobnie jak fakt, że tak chwalona i faktycznie bardzo dla mieszkańców przydatna druga linia metra wciąż jest jedynie „ogryzkiem”. W starych materiałach wyborczych Hanny Gronkiewicz-Waltz znajdziemy zapowiedź zbudowania aż trzech linii metra do 2014 roku.W jednym z wywiadów Gronkiewicz-Waltz obiecywała zaś zakończenie drugiej linii metra (na całej długości) do 2010 roku. Jak wiemy, sprawy potoczyły się zupełnie inaczej i warto przypominać to politykom Platformy, którzy opóźnioną i szczątkową realizację ogłaszają jako historyczny sukces ratusza.Nic do straceniaW czwartek Grzegorz Schetyna ogłosił, że kandydatem PO na prezydenta Warszawy będzie Rafał Trzaskowski. Trzaskowski jest politykiem młodym, dobrze wyglądającym i pojawiającym się już od dawna w kontekście ratowania całej Platformy. Partii Schetyna nie oddał, ale w przypadku Warszawy nie ma niczego do stracenia. Rafał Trzaskowski przedstawiany będzie jako nowa twarz i postać świeża, nieskompromitowana, która zerwie z polityką Gronkiewicz-Waltz, a zarazem obroni mieszkańców Warszawy przed złowrogim PiS i „dresiarzem” Jakim.Internet nie zna litości, tak więc od razu serwisy społecznościowe zaroiły się od zdjęć kandydata w doskonałej komitywie z panią prezydent. O takie materiały zaś nie trudno, bo choć pan Rafał równocześnie do niedawna (mniej więcej do czwartkowego południa) podkreślał przede wszystkim swoje związki z Krakowem, skąd startował na posła, z Gronkiewicz-Waltz pracował choćby przy jej kampanii wyborczej.Gdy w maju 2014 roku Hanna Gronkiewicz-Waltz lansowała się na pływającej Wisłą łodzi jednostki wojskowej GROM (co zresztą samo w sobie było źródłem kontrowersji), u jej boku dzielnie stał właśnie młody, przystojny Trzaskowski. Po trzech latach trudno już stwierdzić, kto w czyim grzał się wówczas blasku, niemniej dla kandydata na prezydenta podobne filmy i fotografie będą dziś raczej wstydliwą pamiątką. Przynajmniej oficjalnie. Bagaż nadużyćCzy Rafał Trzaskowski ma szanse w Warszawie, trudno jednoznacznie odpowiedzieć. Z jednej strony za Platformą ciągnie się tu chyba największy bagaż nadużyć i niejasności, o których, dzięki komisji weryfikacyjnej wiemy już dużo. Z drugiej strony w stolicy bardzo dużo jest enklaw dla bogatych i aspirujących, zadowolonych z transformacji ustrojowej w skali kraju, lokalnie zaś z dwunastu lat rządów Hanny Gronkiewicz-Waltz.Przypomnijmy, że kilka lat temu, gdy wydawało się, że Gronkiewicz-Waltz straciła sympatię mieszkańców, nie udało się odwołać jej w referendum. Gdy zaś atmosfera wokół reprywatyzacji i samej prezydent zgęstniała, a stołeczni aktywiści chcieli powtórzyć plebiscyt, nie udało im się zebrać planowanej liczby podpisów i w ostatniej chwili poddali się, pozostawiając sprawę wymiarowi sprawiedliwości.Być może wystarczy kosmetyczna zmiana skompromitowanej (choć jak widać, nie dla wszystkich) Hanny Gronkiewicz-Waltz, na jej młodego współpracownika, by wszystko zostało tak, jak było. Wtedy pozostanie tylko mieć nadzieję, że ta wygrana nie rozzuchwali warszawskich mafii urzędniczych i prawniczych do reszty. Powtórzył manewrRównocześnie jednak partia ta wychodziła z założenia, że, zważywszy na skalę kompromitacji stołecznej Platformy, powinien być to ktoś spoza tej partii. Tymczasem Schetyna powtórzył, jak widzimy, manewr z marca i nie czekając na efekt rozmów zgłosił własnego, dość mocnego kandydata.Paradoksalnie trudno jednak w tej chwili wyrokować, czy wystawienie Trzaskowskiego pomoże, czy zaszkodzi Rabiejowi. Dla kandydata Nowoczesnej, aktywnie działającego w komisji weryfikacyjnej i krytykującemu działania władz miasta, współpraca z Platformą w ramach kampanii byłaby wizerunkowym ryzykiem.Obecność dwóch mocnych kandydatów opozycji powoduje natomiast rozbicie głosów, które może pomóc wygrać kandydatowi PiS pierwszą turę. Tu jednak pojawia się kolejna niewiadoma – czy taka wygrana ostatecznie zaowocuje efektem śnieżnej kuli i ostatecznym zwycięstwem, czy wręcz przeciwnie, mobilizacją wszystkich środowisk niechętnych Prawu i Sprawiedliwości?Trzeba pamiętać, że Kazimierz Marcinkiewicz jako kandydat PiS w pierwszej turze nieznacznie wygrał z Hanną Gronkiewicz-Waltz, by dwa tygodnie później pogrzebać, jak się okazało, na zawsze, swoją polityczną karierę.Oberwali młodziPiS na pewno w mijającym tygodniu zyskał natomiast dzięki decyzji KRS, która jako element walki totalnej z rządem, potraktowała odmowę nominacji asesorów. W politycznej wojence oberwali niewinni młodzi ludzie, zapewne reprezentujący pełen przekrój poglądów, którzy odebrali właśnie brutalną lekcję na temat tego, kto ma rację w sporze o wymiar sprawiedliwości i ocenę kondycji etycznej jego przedstawicieli.                                                    Autor ocenia, że decyzja KRS ws. asesorów to prezent dla PiS-u (fot. PAP/Rafał Guz) W swej poprzedniej kadencji rząd PiS wiele uzyskał dzięki walce o otwarcie zawodów prawniczych, teraz, w skutek działania KRS, może zyskać młodych sojuszników. Zwłaszcza, że dostępne analizy wskazują, ze to po ich stronie stoi racja, zaś jedyną odpowiedzią starszych kolegów jest oskarżanie młodzieży o jakieś układy z rządzącymi.Przedstawiciele „wyjątkowej kasty” zapomnieli przy tym, że warunkiem przetrwania każdej elity jest umiejętność kooptowania nowych członków, zaś kilku znanych z kontrowersyjnych wyroków politycznych młodych sędziów może nie wystarczyć.Mgliste widokiDziałanie Krajowej Rady Sądownictwa pośrednio szkodzi również prezydentowi Andrzejowi Dudzie, ponieważ dla wielu osób podobne zachowania są skutkiem opóźnienia reformy tej instytucji. Na te zaś widoki nadal pozostają mgliste, pomimo kolejnych rozmów, tym razem na niższym szczeblu i obowiązkowych uspokajających komunikatach o coraz bliższym porozumieniu. Odmowa nominacji asesorów to wydarzenie o innym, niż pozostałe odsłony pełzającego konfliktu władzy wykonawczej i sądowniczej. To już nie spór o wartości czy zapisy konstytucyjne, lecz również konflikt pokoleniowy, obrona interesu grupy nie przed opresyjną (według jej propagandy) władzą, lecz przed młodszymi przedstawicielami zawodu, własnymi wychowankami, nieraz nawet dziećmi To sytuacja atrakcyjna dla Prawa i Sprawiedliwości, dla KRS zaś bardzo ryzykowna. Wyczuły to również krytyczne wobec rządu media, które dla młodych prawników znalazły o wiele mniej miejsca i zrozumienia, niż dla tak chętnie pokazywanych kilka dni wcześniej lekarzy-rezydentów. Ci zaś też prawie z dnia na dzień zniknęli z czołówek programów informacyjnych, zakończyli też głodówkę, mając za pewne dość żartów na swój temat. Największe zmartwienie rząduPozostaje mieć nadzieję, ze razem z protestem nie skończą się prace nad zreformowaniem służby zdrowia, jak dotąd chyba największym (obok wymiaru sprawiedliwości) zmartwieniem rządu Beaty Szydło.Nadchodzący tydzień nie zakończy zapewne serii rozmów prezydenta i większości parlamentarnej w sprawie reformy sądownictwa, być może dowiemy się za to wreszcie czegoś konkretnego na temat rekonstrukcji rządu. Byłoby to o tyle wskazane, że spekulacje, choć atrakcyjne dla mogących napisać każdą bzdurę dziennikarzy, dla wyborców po jakimś czasie zaczynają być zwyczajnie nużące, tak, jak nużące są zbyt długie negocjacje. Spodziewać się też można dalszej wymiany ciosów między partiami opozycji. Wspólna lista wyborcza rodzi się w bólach i siniakach, i coraz mniej gwarancji, że w ogóle powstanie. Sposób potraktowania Pawła Rabieja ma prawo budzić bardzo mocne wzburzenie jego kolegów.Platforma dla Nowoczesnej chce być bowiem partnerem bezwzględnym i tłumiącym, w imię walki ze wspólnym wrogiem, wszelką krytykę. Partii Ryszarda Petru trudno w obecnej sytuacji zazdrościć i położenia, i przyjaciół.",,
Rusecka za Biejat? PiS złożył wniosek do szefowej komisji rodziny,"Posłowie PiS złożyli wniosek do szefowej Komisji Polityki Społecznej i Rodziny Magdaleny Biejat z Lewicy o zwołanie posiedzenia i dokonanie zmian w prezydium komisji, w tym na stanowisku przewodniczącego – poinformowała rzeczniczka PiS Anita Czerwińska. Jak wynika z informacji TVP Info, posłankę Lewicy ma zastąpić Urszula Rusecka z PiS.","– Posłowie są w Sejmie po to, żeby pracować tymczasem poseł Biejat dotychczas nie zwołała posiedzenia komisji. Dlatego grupa posłów PiS zasiadających w komisji zdecydowała się na złożenie wniosku do przewodniczącej o zwołanie posiedzenia – powiedziała PAP Czerwińska.  Rzeczniczka PiS poinformowała, że ugrupowanie chce zmiany na stanowisku przewodniczącej komisji oraz rozszerzenia prezydium o jeszcze jednego wiceprzewodniczącego.  Obecnie obok Biejat, która jest przewodniczącą, w prezydium Komisji Polityki Społecznej i Rodziny jako jej wiceszefowe zasiadają dwie posłanki opozycji: Marzena Okła-Drewnowicz (KO) i Agnieszka Ścigaj (PSL-Kukiz'15) oraz dwie PiS – Urszula Rusecka i Teresa Wargocka.  Jak wynika z informacji TVP Info, to właśnie posłanka Urszula Rusecka ma objąć stanowisko szefowej komisji.Kim jest kandydatka na nową przewodniczącą?Rusecka w tegorocznych wyborach parlamentarnych po raz trzeci uzyskała mandat posłanki na Sejm RP. W przeszłości prowadziła m.in. działalność samorządową, związana była z Wieliczką, gdzie w latach 1998-2002 i 2006-2010 zasiadała w radzie miejskiej, następnie kierowała Zarządem Budynków Komunalnych, a w latach 2010-2014 była zastępcą burmistrza Wieliczki. Zajmowała także stanowisko pełnomocnika tamtejszego burmistrza ds. edukacji.  W wyborach do Sejmu w listopadzie 2019 roku została wybrana na kolejną kadencję, otrzymując ponad 18 tys. głosów.  Zgodnie z regulaminem Sejmu, Biejat od czasu złożenia wniosku ma 30 dni na zwołanie posiedzenia komisji, w przeciwnym razie zrobi to marszałek Sejmu.  Biejat nie jest zaskoczonaBiejat potwierdziła, że wniosek podpisany przez 17 posłów i posłanek PiS wpłynął w czwartek po południu do sekretariatu komisji. – Autorzy wniosku nie sprecyzowali, jakie konkretnie zmiany w prezydium chcą zgłaszać. Komunikowali jednak, że chodzi o odwołanie mnie ze stanowiska przewodniczącej, o co od kilku tygodni zabiegały skrajnie konserwatywne skrzydło PiS oraz Konfederacja – dodała posłanka.   – Próba odwołania mnie ze stanowiska jest kolejnym przykładem, jak Prawo i Sprawiedliwość traktuje standardy demokratyczne. Groźby odwołania usłyszałam po raz pierwszy jeszcze zanim komisja miała szansę zacząć pracę. Kierownictwo PiS nie potrafi, jak widać, dotrzymać umowy międzyklubowej i własnych zobowiązań – powiedziała Biejat.",,
Od bazaru po miejsce spotkań. Gorzowski bulwar wygrał plebiscyt „Europa to my”,"Sztandarowa wizytówka miasta i wyjątkowe miejsce – tak o zrewitalizowanym bulwarze nad Wartą mówią mieszkańcy Gorzowa Wielkopolskiego. Nic więc dziwnego, że głosami internautów to właśnie ta inwestycja współfinansowana ze środków unijnych pokonała 19 konkurentów w plebiscycie „Europa to my”. W nagrodę 30 sierpnia odbędzie się tam wielki koncert gwiazd transmitowany przez Telewizję Polską.","Gorzowska propozycja, zgłoszona przez panią Edytę Madej, zdobyła 30 proc. głosów internautów, pokonując łącznie aż 658 inwestycji (19 w finale) zrobionych w Polsce za pieniądze unijne. Celem konkursu „Europa To My”, zorganizowanym m.in. przez Ministerstwo Infrastruktury i Rozwoju, było pokazanie, jak zmieniła się Polska dzięki funduszom unijnym. Rewitalizacja bulwaru nadwarciańskiego w Gorzowie Wielkopolskim kosztowała łącznie prawie 10 mln zł, z czego 4 mln zł dała Unia Europejska. Udało się zaadaptować istniejącą infrastrukturę z przeznaczeniem na cele kulturowe, rekreacyjne i turystyczne. „Spotkajmy się na bulwarze” Jak zauważają mieszkańcy miejsce to zmieniło się nie do poznania. Kiedyś w blaszanych budkach kupowało się kurtki, majtki, skarpety czy obuwie wątpliwej oryginalności. Kwitła też działalność lombardów, komisów i kantorów. Kilka lat temu sytuacja zaczęła się zmieniać, gdy nagle spostrzeżono, że płynie tutaj Warta. Dzięki rewitalizacji bulwar stał się miejscem spotkań, odpoczynku, czyli sercem Gorzowa Wielkopolskiego. Mieszkańcy wspominają, że niegdyś mówiło się „spotkajmy się pod katedrą”, a dziś mówi się „spotkajmy się na bulwarze”. Gwiazdy przyjadą z koncertem 30 sierpnia w Gorzowie Wlkp. odbędzie się Ogólnopolski Dzień Funduszy Unijnych, który zakończy się wielkim koncertem. Zagrają Edyta Górniak, Afromental, Margaret, Monika Kuszyńska, Donatan i Cleo, Formacja Nieżywych Schabuff oraz Mateusz Ziółko – zwycięzca trzeciej edycji The Voice of Poland. Koncert pokaże telewizyjna Jedynka. Relację będzie można śledzić na stronie internetowej oraz na Facebooku. Już wkrótce będą znane szczegóły organizacyjne, plan koncertu oraz imprez towarzyszących.                                                    Dzięki wygranej do Gorzowa Wlkp. przyjądą gwiazdy z koncertem (fot. europatomy.eu)",,
PSL-Kukiz'15: Pijani kierowcy powinni płacić za ratowanie i leczenie swoich ofiar,"Posłowie PSL-Kukiz'15 złożyli w Sejmie projekt nowelizacji ustawy o świadczeniach opieki zdrowotnej finansowanych ze środków publicznych. Politycy proponują, żeby pijani lub odurzeni kierowcy, którzy spowodowali wypadki, ponieśli koszty udzielonych im i ich ofiarom świadczeń zdrowotnych. Takie rozwiązanie ma pomóc w walce z pijanymi kierowcami.","Jeżeli nowelizacja zostanie przegłosowana, Narodowy Fundusz Zdrowia będzie mógł zgłosić się do sprawcy wypadku drogowego z roszczeniem regresowym. Wtedy prowadzący pojazd w stanie nietrzeźwym lub pod wpływem środków odurzających będzie pokrywał koszty świadczeń zdrowotnych poszkodowanego i swoich. Według danych Komendy Głównej Policji z 2018 r., pijani kierowcy uczestniczyli w 2779 wypadkach drogowych, co stanowi 8,8 proc. ogółu wypadków. Śmierć w nich poniosło 370 osób – to 12,9 proc. ogółu zabitych w wypadkach; 3112 osób odniosło obrażenia –  8,3 proc. ogółu wszystkich rannych – podaje rynekzdrowia.pl.",,
Syria: zestrzeliliśmy izraelski samolot. Izrael zaprzecza,"Syryjskie i rosyjskie środki masowego przekazu (RIA) podały, że obrona przeciwlotnicza Syrii zestrzeliła izraelski samolot myśliwski, który wtargnął w jej przestrzeń powietrzną i że przechwyciła cztery pociski. Armia Izraela zdementowała tę informację.",,,
Mowa tronowa Elżbiety II. Na pierwszym miejscu Brexit,"Brytyjska królowa Elżbieta II otworzyła w środę formalnie nową sesję brytyjskiego parlamentu, wygłaszając mowę tronową zawierającą kluczowe plany rządu na kolejny rok. Wśród najważniejszych propozycji są ustawy dotyczące planowanego wyjścia kraju z UE.","Monarchini podkreśliła, że „priorytetem rządu jest osiągnięcie najlepszego możliwego porozumienia”, a „ministrowie są zobowiązani do pracy z parlamentem, władzami państw wchodzących w skład Wielkiej Brytanii, przedstawicielami biznesu i innymi w celu zbudowania możliwie najszerszego konsensusu dotyczącego przyszłości kraju poza Unią Europejską”.Jednocześnie nakreśliła osiem głównych ustaw powiązanych z Brexitem, dotyczących m.in. reżimu celnego, handlu międzynarodowego i nowych przepisów imigracyjnych.   Ani słowa o szkolnictwie i wizycie Trumpa  W wystąpieniu zabrakło jednak wielu propozycji z programu wyborczego Partii Konserwatywnej, m.in. kontrowersyjnych reform szkolnictwa i opieki społecznej dla osób starszych, a także likwidacji bezpłatnych obiadów w szkołach. Królowa nie wspomniała również o zapowiadanej wcześniej wizycie państwowej amerykańskiego prezydenta Donalda Trumpa, która była spodziewana w trzecim kwartale br. Mąż królowej Elżbiety II w szpitalu Książę Filip, mąż królowej brytyjskiej Elżbiety II, trafił we wtorek do szpitala. Jak poinformował Buckingham Palace, książę Edynburga został przyjęty do szpitala profilaktycznie z powodu infekcji wywołanej przewlekłą chorobą.Przedstawiciel Buckingham Palace zapewnił, że mąż królowej jest w dobrym humorze. Dolegliwość nie pozwoliła mu uczestniczyć w otwarciu sesji brytyjskiego parlamentu.    Przed dwoma tygodniami książę Filip obchodził 96. urodziny. W maju zdecydował o wycofaniu się z życia publicznego.",,
Kancelaria Sejmu informuje o przetargu na nowy system głosowania,"Kancelaria Sejmu od kilku lat czyni starania o zastąpienie dotychczasowego systemu obsługi głosowań nowym, bezawaryjnym rozwiązaniem. Przetargi ogłaszane w latach ubiegłych nie doprowadziły jak dotąd – bez winy Kancelarii – do wdrożenia nowego systemu. W 2019 r. podjęto kolejną próbę wyłonienia dostawcy nowego systemu obsługi posiedzeń w Sali Posiedzeń Sejmu – podaje Centrum Informacyjne Sejmu.","Aktualnie działający system obsługi głosowań został zainstalowany w 2001 r., czyli 18 lat temu. Kancelaria Sejmu od kilku lat czyni starania o zastąpienie go nowym, bezawaryjnym rozwiązaniem. Przetargi ogłaszane w latach ubiegłych nie doprowadziły jak dotąd – bez winy Kancelarii – do wdrożenia nowego systemu. O poszczególnych etapach informowano opinię publiczną na bieżąco – podaje CIS. Jak dodano w komunikacie, umowa z wykonawcą została podpisana w lutym 2017 r. Wobec przedłużającego się okresu testów i opóźnień w uruchomieniu systemu naliczono wykonawcy kary umowne, a w październiku 2018 r. odstąpiła od umowy. W 2019 r. Kancelaria podjęła kolejną próbę wyłonienia dostawcy nowego systemu obsługi posiedzeń w sali posiedzeń. Z uwagi na wartość projektowanego zamówienia, ogłoszono przetarg nieograniczony. W zakreślonym terminie wpłynęły dwie oferty: Sygnity Spółka Akcyjna oraz konsorcjum firm: Pentacomp Systemy Informatyczne S.A. oraz 3CityElektronics Sp. z o.o. Aktualnie Kancelaria czeka na szczegółowe informacje od potencjalnego wykonawcy, które powinny umożliwić rozstrzygnięcie przetargu.",,
Mateusz Morawiecki: Na szczycie zabezpieczyliśmy interesy polskich obywateli,"Premier Mateusz Morawiecki powiedział dziennikarzom w czasie szczytu UE, że Polska, sprzeciwiając się wnioskom szczytu dotyczącym osiągnięcia klimatycznej neutralności w 2050 r., zabezpieczyła interesy polskich obywateli i przedsiębiorstw. – Przyjmowanie nowych celów w polityce klimatycznej musi być odpowiedzialne; to odpowiedzialność za obywateli i koszty energii; musimy mieć konkrety na stole – powiedział po szczycie premier.","Podczas czwartkowego szczytu UE zapisy wniosków końcowych, które mówiły o dojściu UE do neutralności klimatycznej do 2050 r., zostały zablokowane przez Polskę i kilka innych państw unijnych. Według nieoficjalnych informacji oprócz Polski były to: Węgry, Czechy i Estonia.Morawiecki po pierwszej części unijnego szczytu, która dotyczyła zmian klimatycznych podkreślił, że zmiany te mogą wiązać się z bardzo dużymi kosztami, a Polska musi mieć bardzo konkretnie sformułowane pakiety kompensacyjne. – Musimy wiedzieć, jakie środki otrzymamy na modernizację naszych poszczególnych sektorów gospodarki tak, żeby ewentualne zmiany i nowe zobowiązania, które się mogą pojawić np. w wyniku polityki klimatycznej UE odzwierciedlały nasz stan rozwoju gospodarczego i nasze wyzwania, a także nasze ryzyka – powiedział w rozmowie z dziennikarzami podczas przerwy między kolejnymi sesjami szczytu. – Wraz z Grupą Wyszehradzką, a także z Estonią doprowadziliśmy do takiej sytuacji, że w konkluzjach nie został ujęty rok 2050, a to, przekładając na język praktyczny, oznacza, że nie przyjęliśmy dzisiaj dodatkowych, jeszcze bardziej ambitnych celów klimatycznych i zabezpieczyliśmy tym samym interesy polskich przedsiębiorców, obywateli, którzy ponosiliby ryzyko dodatkowego opodatkowania, kosztów i nie mogliśmy się na to zgodzić – dodał. Szef polskiego rządu podkreślił, że Polska musi mieć dokładnie określone mechanizmy kompensacyjne. – Musimy mieć całą, bardzo dokładną analizę, jak również konkrety na stole, co, jakie mechanizmy kompensacyjne, dodatkowe środki mogą być przeznaczone dla Polski, polskich obywateli i przedsiębiorców, tak żebyśmy nie zostali znowu złapani w pułapkę ofsajdową – dodał. Morawiecki relacjonował, że „twardo bronił polskich interesów” i podkreślił, że Polska chce dbać o klimat, lecz należy brać pod uwagę kontekst. – Transformacja energetyczna związana ze zmianami klimatu i przyjmowaniem ewentualnych nowych celów musi być sprawiedliwa, musi być odpowiedzialna, a to znaczy odpowiedzialność za naszych obywateli, za koszty energii, za koszty wiążące się z dodatkowymi ryzykami poprzez przyjęte nowe cele – mówił premier. Szef rządu zaznaczył, że poszczególne branże i regiony takie, jak Górny Śląsk, muszą być brane pod uwagę w wypracowanym nowym kompromisie. – Daliśmy sobie czas na wypracowanie sprawiedliwego kompromisu tak, żeby wszystkie sektory gospodarki, branże, regiony i państwa członkowskie rzeczywiście w sprawiedliwy sposób zostały potraktowane. Była to dobra, szczera dyskusja i ostatecznie nasze stanowisko zostało przyjęte – zaznaczył. Strategia klimatyczna, nad którą od jakiegoś czasu pracuje UE, ma wyznaczać nowe cele dotyczące redukcji gazów cieplarnianych i zdecyduje o tym, jaki będzie kształt unijnej polityki w tym zakresie na najbliższe dekady. Scenariusz, który zakłada, że do 2050 roku unijna gospodarka będzie neutralna pod względem emisji CO2, oznacza, że będzie ona tyle samo pochłaniała, co emitowała gazów cieplarnianych.Warszawa sprzeciwiła się zapisom ze szczytu m.in. przez brak wyliczeń, jakie będą koszty nowego celu. W projekcie wniosków były wprawdzie sformułowania o tym, że transformacja miałaby być tak przeprowadzona, by chronić europejską konkurencyjność, zapewniać sprawiedliwość oraz brać pod uwagę uwarunkowania poszczególnych państw członkowskich, ale okazało się to niewystarczające. Zamiast 2050 r., który został wykreślony z wniosków końcowych, zapisano w nich odniesienie do porozumienia paryskiego. W przypisie znalazło się jednak zdanie, że dla znaczącej większości krajów członkowskich 2050 r. ma być rokiem dojścia do neutralności klimatycznej. Część państw UE chciała, aby szef Rady Europejskiej Donald Tusk przygotował deklarację dla ambitnych państw. Ten jednak miał powiedzieć: „To nie moja rola”. Komisja Europejska, która jesienią ubiegłego roku przedstawiła długoterminową wizję neutralnej dla klimatu gospodarki do 2050 r., wskazała, że jej realizacja będzie wymagać wspólnych działań w siedmiu obszarach. Chodzi o efektywność energetyczną; energię ze źródeł odnawialnych; czystą, bezpieczną i opartą na sieci mobilność; konkurencyjny przemysł i gospodarkę o obiegu zamkniętym; infrastrukturę i połączenia międzysystemowe; biogospodarkę i naturalne pochłaniacze dwutlenku węgla, a także wychwytywanie i składowanie CO2 w celu rozwiązania problemu pozostałych emisji.",,
„Twarzą PO jest częściej Klaudia Jachira niż Małgorzata Kidawa-Błońska”,"Politycy Zjednoczonej Prawicy, których poprosiliśmy o podsumowanie kampanii wyborczej, nie mają wątpliwości. Prezentacja Małgorzaty Kidawy-Błońskiej jako kandydatki na premiera nie pomogło Koalicji Obywatelskiej. – Dzisiaj twarzą PO jest częściej Klaudia Jachira niż Małgorzata Kidawa-Błońska. Kandydatura wicemarszałek Sejmu na premiera była dobrym ruchem, ale bardzo mocno spóźnionym. W efekcie sondaże nie drgnęły, tylko jeszcze bardziej spadły – ocenił w rozmowie z portalem tvp.info poseł PiS Zbigniew Gryglas.","Co w takim razie politycy Platformy Obywatelskiej mogą uznać za największy sukces w tej kampanii wyborczej? – Największy sukces to takie bardzo gorące i ciepłe powitanie i bardzo dobra atmosfera na targowisku w Płońsku. Gdy pierwszy raz w tej kampanii tam byłem, jedna z pań podeszła do mnie i mówi: „Trzymamy mocno kciuki, musicie zrobić wszystko, my jesteśmy z wami, jeżeli się pan do mnie odezwie, to będę rozdawała pana ulotki, będę wieszała pana bannery”. To było bardzo miłe i szalenie energetyczne – powiedział nam poseł PO Marcin Kierwiński. Zdaniem polityków PiS-u trudno mówić tutaj o sukcesie. – Jak na targowisko przystało setki, jak nie tysiące ludzi i jedna osoba tak przychylnie nastawiona to nie sukces, tylko porażka. Byłem wczoraj w Ostrowie Wielkopolskim. Miałem spotkania z tymi, którzy sprzedają swoje produkty, ale też kupują. Na kilkaset osób, które spotkałem raptem tylko dwie czy trzy były negujące politykę Prawa i Sprawiedliwości. Miażdżąca większość mówiła, żeby kontynuować zmiany w Polsce, bo są bardzo ważne. Akcentowano, żeby dokończyć reformę sądów – opowiadał poseł PiS Jan Mosiński. – Taka kampania była bardzo ostra, ale powinniśmy się do tego przyzwyczaić. Kampania koncentrująca się jednak na wyłapywaniu błędów przeciwnika. Mocna kampania hakowa, mało merytoryczna, opierająca się głównie na obietnicach, na co Polacy nie wiem czy jeszcze reagują. Kampania słaba – ocenił z kolei poseł PO Grzegorz Furgo. Politycy, którzy uczestniczyli w wielu kampaniach wyborczych mówią, że tak nudnej rywalizacji  jeszcze nie widzieli. Ich zdaniem wpływ na to miała m.in. słaba kampania Koalicji Obywatelskiej. Przedstawiciele Zjednoczonej Prawicy przekonują, że spodziewali się ze strony opozycji ciekawszych propozycji programowych i skuteczniejszych działań kampanijnych, takich jak spoty wyborcze. – Przedstawiliśmy bardzo dobre, merytoryczne projekty. Zrobiliśmy profesjonalną kampanię. Na każdym etapie byliśmy siłą inicjującą i narzucającą kierunek działań debaty publicznej. Taka kampania była moim zdaniem z naszej strony bardzo dobrze przeprowadzana. Koalicja Obywatelska miała bardzo kiepskie etapy w tej kampanii. Chociażby wpadkę z taśmami pana Neumanna czy słynny występ prezydenta Lecha Wałęsy – powiedział portalowi tvp.info senator PiS Jan Maria Jackowski.",,
Biskupi niemieccy przeciwni zmianie w modlitwie „Ojcze nasz”,"Niemieckim biskupom mnie podoba się pomysł papieża Franciszka, by zmieniać fragment modlitwy „Ojcze nasz”. Ich zdaniem obowiązujący przekład prośby „nie wódź nas na pokuszenie” jest najbliższy greckiemu oryginałowi.","Od pierwszej niedzieli Adwentu nowe tłumaczenie tego wezwania Modlitwy Pańskiej wprowadzono natomiast w Kościele francuskim i brzmi ono: „Nie pozwól, abyśmy popadli w pokusę”. Również sam papież opowiedział się za taką zmianą w jednym w rozważań o „Ojcze nasz”, które co tydzień emituje telewizja włoskiego episkopatu TV2000.Bp Rudolf Voderholzer stwierdził, że należy jak najbardziej wyjaśniać sens tej części modlitwy, ale nie wolno zmieniać samych słów Jezusa. Ordynariusz Ratyzbony powołał się na książkę „Jezus z Nazaretu”, w której Benedykt XVI dokładnie opisuje, jak rozumieć te słowa Modlitwy Pańskiej: Bóg może dopuścić do sytuacji kuszenia, ale to diabeł jest źródłem pokusy.Z kolei bp Moguncji Peter Kohlgraf napisał, że w teologii były już próby przetłumaczenia oryginalnej greckiej wersji modlitwy „Ojcze nasz” na język aramejski, ale nie były one zadowalające. Greka jest więc obowiązującym tekstem oryginalnym. Jego zdaniem moment kuszenia jest wyrazem sytuacji egzystencjalnej próby, w której może znaleźć się człowiek. Biblia pełna jest takich momentów, a Bóg może do nich dopuszczać, czego doświadczył sam Jezus na krzyżu. Jak stwierdził bp Kohlgraf, „nie jest rozsądne wypłukiwać obraz Boga z wszystkiego, czego nie rozumiem”.Również Kościół Ewangelicki w Niemczech zapowiedział, że niezmieni obowiązującego tłumaczenia modlitwy „Ojcze nasz” w Biblii Lutra, które pokrywa się z wersją katolicką.",,
"Jarosław Kaczyński: kto nas atakuje, nie wygra","– Poprawność ogranicza wolność słowa, religii, debaty, decyzji. Jesteśmy świadkami likwidacji demokracji ze strony grup nacisku – powiedział Jarosław Kaczyński. W wywiadzie, którego udzielił prasie europejskiej, prezes Prawa i Sprawiedliwości podsumował działania Unii Europejskiej wobec Polski.","Prezes PiS wypowiedział się dla grupy współpracujących ze sobą dzienników, wśród nich „Die Welt”, „El Pais”, „Le Figaro”, „Le Soir”, „Tages-Anzeiger” i „La Repubblica”. Stwierdził między innymi, że Unia Europejska stosuje „brutalny język” wobec Polski. – Kto nas atakuje, nie wygra. Polska pozostanie Polską – podkreślił.Przypomniał także, że Polska zaproponowała zmianę traktatów europejskich, by umocnić państwa narodowe . Wyraził również opinię, że albo Unia zostanie szybko zreformowana, albo „upadnie”. Z kolei krytykę części europejskich liderów skomentował krótko:– Nie chcą, żebyśmy rządzili. Jesteśmy niewygodni, „not correct” – dodał. Polska i WęgryPrezes Prawa i Sprawiedliwości pytany był przez europejskich dziennikarzy o związki Polski i Węgier. Szczególnie o „kontrrewolucję”, którą Kaczyński zapowiadał wraz z premierem Węgier, Viktorem Orbanem. – Poprawność ogranicza wolność słowa, religii, debaty, decyzji. Jesteśmy świadkami likwidacji demokracji ze strony grup nacisku. Sprzeciwiamy się temu, w Polsce i w Europie – wyjaśnia Jarosław Kaczyński. Dodał także, że „kontrrewolucja” to przede wszystkim program dobrze przygotowanych zmian. Wśród priorytetów wymienił między innymi  umocnienie narodowego kapitału, wzmocnienie siły nabywczej pieniądza, ograniczenie strachu przed biedą, zwłaszcza w rodzinach wielodzietnych. Większa rola państwaJarosław Kaczyński sporo poświęcił także roli państwa we współczesnej Europie. Wskazał, że jednym z priorytetów jest „umocnienie patriotyzmu i tożsamości narodowej”. Jednocześnie zapewnił, że polski rząd jest zadowolony z zagranicznych inwestycji. – Nie jesteśmy zwolennikami interwencjonizmu państwowego, ale część gospodarki powinna zostać w rękach państwa. Chcemy więcej polskiego kapitału w gospodarce i bankach, już podjęliśmy kroki – stwierdził prezes PiS. Dodał także, że w Europie należy powrócić do koncepcji państwa narodowego jako „jedynej instytucji zdolnej zagwarantować demokrację i wolność, wielką różnorodność i żywotność kultur”. „Czujemy presję, ale się nie ugniemy”Jarosław Kaczyński pytany był także o stanowisko Polski wobec kryzysu uchodźczego. Odpowiadając na zarzut części unijnych liderów o braku solidarności, stwierdził, że Polska „nie ugnie się”.  – Czujemy presję, ale się nie ugniemy. Kwestia ta to decyzje podjęte przez Angelę Merkel. Może za zaproszeniem wszystkich migrantów, by przyjechali do Europy, bez konsultacji z europejskimi partnerami, stało przekonanie o korzyściach dla niemieckiej gospodarki. To fałszywa idea – ocenił.",,
Sędzia Żurek: zła opinia o sądownictwie to wina czarnego PR w mediach,"Osoby, które przegrały proces lub zostały skazane, „nie będą kochać sądu, natomiast jest stara zasada czarnego PR” – uważa rzecznik Krajowej Rady Sądownictwa Waldemar Żurek. W ten sposób sędzia tłumaczy, dlaczego Polacy mają złe zdanie o sądownictwie. – W 2016 r. opinia o sądownictwie w Polsce była dobra. Natomiast we wrześniu zaczął się w mediach atak na środowisko sędziowskie – powiedział w Polskim Radiu 24 Żurek.","Odpowiadając na sugestię dziennikarza, że niezadowolenie społeczeństwa z wymiaru sprawiedliwości może wynikać z nadużywania immunitetu przez sędziów, np. przy zatrzymaniu ich przez policję za jazdę pod wpływem alkoholu, Żurek wyjaśnił: – Od paru ładnych lat, odkąd ja zasiadam w Krajowej Radzie, sędzia, który jedzie pod wpływem alkoholu i zostanie złapany, jest wywalany z zawodu. Sędzia wyjaśnił, że w ciągu ostatnich pięciu lat „wyrzuciliśmy dyscyplinarnie 12 sędziów”.Piwnik nową przewodniczącą KRS?Pytany o doniesienia gazety „Fakt”, według których nowym przewodniczącym KRS może zostać była minister sprawiedliwości Barbara Piwnik, powiedział: – Znam sędzię Piwnik, czasem się spieramy na różne tematy merytoryczne, natomiast ona ma jedną bardzo dobrą cechę, mianowicie potrafi prostym językiem tłumaczyć obywatelowi zawiłości prawa. Zdaniem Żurka brak tej umiejętności jest „piętą achillesową” części sędziów w Polsce, którzy używają zawiłego języka prawniczego. Rzecznik Krajowej Rady Sądownictwa pytany, czy członkowie tego ciała i sędziowie powinni być wybierani „przez swoją własną korporację”, powiedział, że to „mit, cały czas podbijany w mediach”. Tłumaczył, że KRS składa się z 25 osób. – Tak to ustawodawca konstytucyjny ułożył i to są rozwiązania światowe i europejskie – mówił Żurek. Dopytywany, dlaczego jest przeciwny propozycjom prezydenta dotyczącym sposobu wybierania członków KRS, Żurek wyjaśnił, że teraz „Krajową Radę w części wybierają sędziowie”. Wskazał, że część członków jest wybrana przez polityków „i tak powinno zostać”, ale propozycja prezydenta może doprowadzić do upartyjnienia sądów. Jego zdaniem „to jest wszystko policzone, chodzi o to, żeby dzisiaj rządzący zarządzali w całości sądami”.We wtorek do Sejmu wpłynęły projekty prezydenta Andrzeja Dudy nowelizacji ustawy o KRS i ustawy o Sądzie Najwyższym.Sześciostronicowy projekt ws. KRS przewiduje, że obecni członkowie KRS-sędziowie pełnią funkcje do dnia rozpoczęcia wspólnej kadencji wszystkich członków Rady-sędziów, wybranych na nowych zasadach przez Sejm. Dotychczas wybierały ich środowiska sędziowskie.Kto wybierze członków Rady?Kandydatów na członków KRS-sędziów mogłyby zgłaszać Sejmowi tylko grupa co najmniej 2 tys. pełnoletnich obywateli korzystających z pełni praw publicznych i grupa co najmniej 25 sędziów, bez sędziów w stanie spoczynku. Każda grupa mogłaby przedstawić jednego kandydata.Zgodnie z projektem marszałek Sejmu generalnie ogłaszałby procedurę zgłaszania kandydatów „nie wcześniej niż na 120 i nie później niż na 90 dni przed upływem kadencji członków Rady wybieranych spośród sędziów”. Kandydatów zgłaszano by marszałkowi Sejmu w 30 dni od tego ogłoszenia. Według przepisu przejściowego procedurę zgłaszania kandydatów, którzy mają zastąpić obecnych członków Rady-sędziów, marszałek rozpoczyna nie później niż siedem dni od wejścia tej noweli w życie, kandydatów zgłasza się w 21 dni od tego dnia, a wybiera się ich najpóźniej w 60 dni od tego dnia.Sejm ma wybierać 15 członków KRS-sędziów większością 3/5 głosów na wspólną, czteroletnią kadencję. Jeśli Sejm nie wybrałby ich w ten sposób w 90 dni od ogłoszenia marszałka, każdy poseł mógłby głosować w imiennym głosowaniu tylko na jednego kandydata spośród zgłoszonych. Za wybranych uznawano by tych, którzy dostali największą liczbę głosów.Projekt wprowadza też transmisje obrad Rady w internecie. Nowela miałaby wejść w życie po 30 dniach od jej ogłoszenia.",,
Czechy: rządzące partie przegrywają,"Według nieoficjalnych wyników podanych przez czeską Państwową Komisję Wyborczą w dwudniowych wyborach samorządowych i pierwszej turze wyborów uzupełniających do Senatu zwyciężyła opozycyjna Czeska Partia Socjaldemokratyczna (CzSSD). Po przeliczeniu 99 procent głosów poinformowano, że opozycja zwyciężyła w 9 z 12 krajów (województw).","– To pomarańczowo-czerwone tsunami na czeskiej mapie administracyjnej. Policzek wymierzony prawicy. Przegrana prawicy jest tak tragiczna, że aż bije po oczach – skomentował wyniki wyborów politolog Tomasz Lebeda, nawiązując do pomarańczowego logo socjaldemokracji i czerwonych barw komunistów.Lewica zachowała również przewagę w Senacie, co oznacza, że opozycja będzie mogła wetować ustawy Izby Niższej, w której gabinet premiera Petra Neczasa ma nieznaczną przewagę głosów.Do drugiej tury wyborów uzupełniających do Senatu, która odbędzie się 19 i 20 października, przeszło 23 kandydatów CzSSD, 12 z partii komunistycznej i tylko 10 z rządzącej prawicy. W drugiej turze wyłonionych zostanie 27 senatorów.– Czesi dali rządowi czerwoną kartkę, otwierając drogę do przedterminowych wyborów – uznał lider CzSSD Bohuslav Sobotka.  Porażka prawicy Prawica, borykająca się z wewnętrzną opozycją i tracąca poparcie społeczne po wprowadzeniu reform oszczędnościowych, wyszła z tegorocznych wyborów znacznie osłabiona, zdobywając przewagę zaledwie w jednym województwie – pilznieńskim.Premier Petr Neczas, lider najsilniejszego ugrupowania rządzącego, Obywatelskiej Partii Demokratycznej (ODS), przyznał porażkę prawicy. – W tym teście nie wypadliśmy dobrze. To cena, jaką płacimy za forsowanie bolesnych reform – oświadczył.W tegorocznych wyborach samorządowych o mandaty do rad miejskich, gminnych i dzielnicowych ubiegało się 11,3 tys. przedstawicieli czeskich partii politycznych i kandydatów niezależnych.  Historyczne zwycięstwo komunistów Ogromną niespodzianką tegorocznych wyborów okazały się wysokie notowania Komunistycznej Partii Czech i Moraw (KSCzM), która kontynuuje działalność Komunistycznej Partii Czechosłowacji sprzed 1989 roku i jest najliczniejszą partią Czech (ma ponad 100 tysięcy zarejestrowanych członków). W wyborach samorządowych stała się po lewicy drugim z najsilniejszych ugrupowań w kraju, zdobywając dwa województwa i zwiększając przewagę nad prawicą w dalszych pięciu. W kilku województwach komuniści pokonali nawet kandydatów lewicy.– To historyczne zwycięstwo. Teraz nie można już nas ignorować – powiedział lider ugrupowania Vojtiech Filip. Dotąd partia była izolowana na czeskiej scenie politycznej. Lewica zapowiada jednak odnowienie współpracy z komunistami na poziomie regionalnym, co dodatkowo pogłębia klęskę czeskiej prawicy.Frekwencja nie przekroczyła 37 procent. Oficjalne wyniki wyborów są oczekiwane w niedzielę rano.",,
Białoruś i Kazachstan nie przyłączą się do rosyjskiego embarga,"Białoruś i Kazachstan nie pójdą w ślady Rosji. Mińsk i Astana nie wprowadzą embarga na import warzyw, owoców, nabiału, mleka mięsa i ryb z Unii Europejskiej, Stanów Zjednoczonych, Australii, Kanady i Norwegii. Taką informację podał rosyjski dziennik „Wiedomosti”.","Rosyjskie embargo obowiązuje od 7 sierpnia. Jest reakcją na sankcje, które Zachód nałożył na Moskwę za jej zachowanie w konflikcie na wschodzie Ukrainy. Unia Europejska zastanawia się, jak reagować na negatywne skutki rosyjskiego embarga. Minister rolnictwa Marek Sawicki będzie rozmawiał we wtorek z unijnym komisarzem ds. rolnictwa Dacianem Ciolosem. Chodzi m.in. o kwestie związane z wycofywaniem produktów z rynku, czy dopłatami do eksportu. Polscy rolnicy należą do najbardziej poszkodowanych w wyniku rosyjskiego embarga. Bruksela zapewnia, że chce ich wesprzeć, jednak na razie niechętnie mówi o konkretnych rekompensatach.Oszacowaniem strat zajmuje się powołana przez Brukselę grupa ekspertów, która już w czwartek ma przedstawić krajom członkowskim pierwsze dane na ten temat. W unijnej kasie na sytuacje kryzysowe w rolnictwie przewidziana jest pula ponad 400 milionów euro, czyli prawie  miliarda 700 milionów złotych rocznie. W poniedziałek, między innymi w odpowiedzi na rosyjskie embargo, zapowiedziano już nadzwyczajne środki wobec sektora brzoskwiń i nektarynek.",,
„Gazeta Polska”: Jak PSL skręcił 3 miliardy złotych,"„To była największa grabież pieniędzy w historii polskiej wsi. 63 zawiadomienia dotyczące 115 spraw, w których wszczęto już 77 postępowań – to obecny stan śledztwa dotyczącego wyłudzenia dotacji unijnych przez grupy producenckie działające w branży rolnej. Kwota nieprawidłowości może sięgać 3 mld zł, a kłopoty mają kolejni politycy PSL i PO, którzy tolerowali i ochraniali gigantyczną grabież” – pisze tygodnik „Gazeta Polska”.","„To bezsprzecznie jeden z największych przekrętów czasów rządów PO-PSL, który miał dosłownie przeorać strukturę społeczną na polskiej wsi i całkowicie uwłaszczyć polityków spod znaku zielonej koniczynki na prowincji” – donosi w środowym wydaniu „Gazeta Polska”.Jak zaznacza gazeta, „o skali afery niech świadczy liczba spraw zgłoszonych do organów ścigania”. „W ostatnich miesiącach kierownictwo Agencji i Modernizacji Rolnictwa zgłosiło 63 zawiadomienia dotyczące 115 spraw” – informuje tygodnik. Jak dodaje, „z tych spraw już wszczęto 77 postępowań”. „W sprawach masowo występują politycy samorządowi, ale również pojawiają się nazwiska obecnych posłów PSL” – zaznacza gazeta.„O przestępstwa urzędnicze, w tym niedopełnienie obowiązków i przekroczenia uprawnień, jest już podejrzewany zarząd województwa lubelskiego z marszałkiem województwa Sławomirem Sosnowskim, i ostatnio zarząd województwa kujawsko-pomorskiego z marszałkiem Piotrem Całbeckim” – informuje gazeta. Jak dodaje tygodnik, „karuzela kręci się dalej i sprawy już wkrótce mogą dotyczyć nawet 3,2 mld zł”.",,
Sam Kwaśniewski wiosny na lewicy nie czyni,"Nie będzie sojuszu lewicowych środowisk skupionych wokół SLD i Europy Plus. To są dwie jakości, które powinny znaleźć swoje drogi bez oglądania się wstecz – mówi politolog dr Wojciech Jabłoński, komentując zamieszanie po lewej stronie sceny politycznej dotyczące Kongresu Lewicy.",,,
"„Gdy walczę, to na całego”. Sikorski podjął decyzję ws. startu w prawyborach prezydenckich","W poczuciu odpowiedzialności za nadzieje milionów Polaków na demokratyczną i europejską ojczyznę, zdecydowałem się nie kandydować w prawyborach prezydenckich – oświadczył były minister spraw zagranicznych i były marszałek Sejmu, europoseł PO Radosław Sikorski. Zastrzegł, że „gdyby kiedyś nadeszły takie terminy, że potrzebny będzie twardy zawodnik, to wiecie państwo, że nie zawiodę”. Zapowiedział też, że będzie popierał tego, kto zostanie kandydatem Platformy.","– Znacie mnie państwo: gdy walczę, to na całego. Doszedłem do wniosku, że tym razem, w sytuacji totalnego upolitycznienia mediów publicznych przez partię rządzącą, rywalizacja w obozie demokratycznym nie służyłaby sprawie. Każda nasza polemika byłaby bezwzględnie wykorzystana – oświadczył w nagraniu zamieszczonym w mediach społecznościowych Sikorski.Jak zaznaczył, dlatego właśnie „w poczuciu odpowiedzialności za nadzieje milionów Polaków na demokratyczną i europejską ojczyznę”, zdecydował się nie kandydować. Jak dodał, „sercem i czynem” poprze wyłonionego kandydata PO.– Gdyby kiedyś nadeszły takie terminy, że potrzebny będzie twardy zawodnik, to wiecie państwo, że nie zawiodę – zapewnił europoseł.We wtorek o północy upływa termin, jaki zarząd PO dał ewentualnym kandydatom, którzy chcieliby wystartować w prawyborach prezydenckich w PO. Dotąd zgłosiła się tylko wicemarszałek Sejmu Małgorzata Kidawa-Błońska. Warunkiem zarejestrowania kandydata w prawyborach jest zebranie 30 podpisów członków Rady Krajowej PO.Wśród potencjalnych kontrkandydatów dla Kidawy-Błońskiej wymieniano Sikorskiego i Bartosza Arłukowicza, który oznajmił, że nie stanie do batalii. Ten pierwszy startował już w prawyborach prezydenckich w PO w 2010 r., gdy przegrał z późniejszym prezydentem Bronisławem Komorowskim. Niedawno sugerował w mediach, że tamte prawybory były ustawione, a on chciałby brać udział w uczciwej rywalizacji.",,
Pjongjang potwierdził wizytę Kima w Rosji,"Przywódca Korei Północnej Kim Dzong Un złoży „wkrótce” wizytę w Rosji, gdzie spotka się z prezydentem tego kraju Władimirem Putinem – poinformowała oficjalna agencja prasowa KCNA.","Jak przekazała KCNA, wizyta odbędzie się na zaproszenie rosyjskiego prezydenta i nastąpi „wkrótce”. Agencja nie podała dokładnej daty ani miejsca spotkania.Biorąc pod uwagę strach Kima przed podróżami lotniczymi i odległość Pjongjangu od Moskwy, istnieje prawdopodobieństwo, że przywódca Korei Północnej zostanie podjęty na Rosyjskim Dalekim Wschodzie. Agencja AFP twierdzi, że do spotkania dojdzie we Władywostoku.Było to pierwsze potwierdzenie planowanej wizyty przez stronę północnokoreańską.Wcześniej rzecznik Kremla Dmitrij Pieskow powiedział dziennikarzom, że Putin i Kim prawdopodobnie spotkają się przed końcem kwietnia. Jeszcze nigdy nie doszło do spotkania tych przywódców. Po lutowym szczycie z udziałem Kima i prezydenta USA Donalda Trumpa w Hanoi rokowania nuklearne Pjongjangu z Waszyngtonem utknęły w martwym punkcie. Obaj przywódcy nie doszli tam do porozumienia w sprawie denuklearyzacji Półwyspu Koreańskiego ani ewentualnego złagodzenia sankcji nałożonych na Pjongjang za jego zbrojenia jądrowe i rakietowe. Niedawno Kim wyraził chęć kolejnego spotkania z Trumpem.",,
Są sondażowe wyniki wyborów w Hiszpanii,"Niedzielne wybory parlamentarne w Hiszpanii wygrała Hiszpańska Socjalistyczna Partia Robotnicza (PSOE) premiera Pedra Sancheza – wynika z sondażu firmy GAD3, przeprowadzonego dla telewizji TVE. Według badania, socjaliści zdobyli 114-119 mandatów w niższej izbie parlamentu. Dotąd mieli 123 posłów.","Drugie miejsce, zgodnie z sondażem, zajęła centroprawicowa Partia Ludowa(PP)Pablo Casado. GAD3 daje jej od 85 do 90 mandatów w Kongresie Deputowanych. Dotychczas socjaliści mieli w niższej izbie parlamentu 124 posłów, zaś PP – 66.  Trzecią siłą Kongresu Deputowanych będzie według sondażu GAD3 konserwatywna partia Vox Santiago Abascala, która dotychczas miała 24 posłów. Badanie daje jej teraz od 56 do 59 mandatów. Na czwartym miejscu sondażu przedstawionego przez publiczną telewizję TVE znalazł się lewicowy blok Unidas Podemos (UP) kierowany przez Pablo Iglesiasa. Ugrupowanie to, które dotychczas miało 42 miejsca w Kongresie, teraz może liczyć na 30-34. Niedzielne wybory w porównaniu z poprzednim głosowaniem, z 28 kwietnia br., oznaczają sromotną porażkę dla liberalnej partii Ciudadanos (Cs). Kierowane przez Alberta Riverę ugrupowanie, które dotychczas miało 57 mandatów, teraz posiadałoby ich zaledwie 14-15. Do Kongresu zgodnie z sondażem wejdzie nowe lewicowe ugrupowanie – Mas pais. Powstały na bazie byłych członków UP blok może liczyć na 3 mandaty. Niespodzianką sondażu GAD3 jest wejście do hiszpańskiego parlamentu radykalnej separatystycznej Kandydatury Jedności Ludowej (CUP) z Katalonii. Ugrupowanie to, które uzyska 3-4 mandaty, opowiada się za natychmiastowym odłączeniem tego regionu od Hiszpanii. Do Kongresu mogą wejść jeszcze dwa inne ugrupowania separatystyczne z Katalonii: Republikańska Lewica Katalonii (ERC) oraz blok Razem dla Katalonii (JxCat). Mogą one liczyć na odpowiednio 13-14 oraz 6-7 mandatów. Do Kongresu Deputowanych wejdą też dwa separatystyczne ugrupowania z Kraju Basków: PNV i Bildu. Mogą one liczyć na 6-7 mandatów oraz 3-4 mandaty. Z badania GAD3 wynika, że większe szanse na utworzenie większościowego rządu w Hiszpanii ma obecnie koalicja ugrupowań centroprawicowych i konserwatywnych. Łącznie PP, Vox, Cs oraz Navarra Suma mogą liczyć na 168 mandatów w Kongresie Deputowanych. Ewentualny sojusz socjalistów z UP oraz ugrupowaniem Mas pais może dać tymczasem lewicowym partiom 156 miejsc w niższej izbie Kortezów Generalnych.",,
Wniosek ws. krzyża trafił do marszałka,"Ruch Poparcia Palikota, zgodnie z zapowiedziami, złożył u marszałka Sejmu pismo dotyczące usunięcia krzyża z sali plenarnej Sejmu.","Janusz Palikot już wcześniej zapowiadał skierowanie do marszałka Sejmu pisma z wnioskiem o zdjęcie krzyża, wiszącego w sali sejmowej. Jeśli to nie nastąpi, to Ruch Palikota zamierza skierować sprawę do Trybunału Konstytucyjnego. Lider Ruchu zapowiedział, że jeśli jego werdykt będzie niekorzystny, to odwoła się do Strasburga.Palikot zapowiedział w połowie października, że dopiero gdyby orzeczenie Trybunału w Strasburgu było niekorzystne, to działacze Ruchu mogą próbować usunąć krzyż w inny sposób. Zaznaczył, że zgodnie z Konstytucją RP, symbole religijne nie powinny znajdować się w instytucjach publicznych, a krzyż w sali sejmowej został zawieszony w nocy, bez uchwały Izby. Polityk podkreślił, że krzyż nie jest symbolem narodowym, gdyż jest nim orzeł w koronie. Dodał, że szanuje religijny charakter krzyża, dlatego symbol ten nie powinien być wciągany w walkę polityczną w Sejmie. Krzyż na sali plenarnej wisi od 1997 roku. Został zawieszony nocą przez posłów AWS przed pierwszym posiedzeniem Sejmu III kadencji.Awanturnictwo czy porządkowanie?Stefan Niesiołowski powiedział, że Ruch Palikota domagając się zdjęcia krzyża w Sejmie prowadzi awanturę polityczną. Polityk PO uważa również, że obecność symboliki chrześcijańskiej w parlamencie nie stoi w sprzeczności z ideą państwa świeckiego.  – Ten argument oznacza, że niekatolicy mają wszystkie prawa. Jeżeli komuś przeszkadza krzyż w Sejmie, to powie za chwilę, że przeszkadza mu na ulicy, na placu, że mu kapliczka przydrożna lub nekrolog z krzyżem w gazecie także przeszkadza. W najmniejszym stopniu ze świeckości państwa nie wynika, że krzyż ma nie wisieć w parlamencie, że ma zostać zepchnięty do katakumb  – dodał Niesiołowski.Marszałek senior Sejmu Józef Zych mówił, że nie ma żadnych podstaw prawnych, by zrealizować wniosek Ruchu Palikota.  – Jeżeli mieliby złożyć taki wniosek połowie nominaci, jeszcze przed złożeniem przysięgi poselskiej, czyli w tym momencie nie są posłami pełnoprawnymi, to byłoby to dziwne z punktu widzenia formalnoprawnego. Artykuł 53. Konstytucji przewiduje, że jakiekolwiek ograniczenia w zakresie symboli religijnych wymagają ustawowego uregulowania, a nie uchwały sejmu – informuje Zych.Szef klubu PiS Mariusz Błaszczak określa takie działanie jako awanturnictwo polityczne i sprzeciwia się zdjęciu symbolu religijnego z sali obrad:  – Uważamy, że krzyż, oprócz tego, że jest najważniejszym symbolem dla chrześcijan, jest także bardzo ważnym symbolem dla naszego narodu, związany z naszą tradycją. Kwestionowanie obecności krzyża jest działaniem godzącym w fundamenty naszej kultury.Natomiast Marszałek senior Senatu Kazimierz Kutz popiera inicjatywę Ruchu Palikota. Reżyser mówił, że inicjatywa może uporządkować sprawę krzyża w Sejmie:  – On tam został powieszony bezprawnie, więc powinna nastąpić – tak, czy inaczej – regulacja prawna. To co Palikot robi jest porządkujące i myślę, że będzie to szło swoją drogą. Przejdzie wszystkie hierarchie, być może trafi do Sądu Najwyższego albo nawet do międzynarodowego.Zdaniem Sławomira Neumanna z PO takie działanie to forma promocji Ruchu Poparcia Palikota.  – Janusz będzie robił happening. Skończy się tym, że podczas ślubowania zamknie oczy, żeby go nie widzieć, a krzyż będzie wisiał  – powiedział Neumann.Szef klubu SLD Leszek Miller przypomina, że podobne pismo Sojusz złożył już 14 lat temu. Według polityka sprawa i tym razem zakończy się podobnie jak przed laty, czyli krzyż pozostanie w Sejmie.",,
Iran wyśle czarne skrzynki boeinga na Ukrainę,"Czarne skrzynki zestrzelonego 8 stycznia koło Teheranu samolotu ukraińskich linii lotniczych UIA będą wysłane na Ukrainę – podała w sobotę irańska agencja informacyjna Tasnim, powołując się na przedstawiciela irańskiej Organizacji Lotnictwa Cywilnego.","Tasnim informuje też, że władze Iranu zgadzają się, by eksperci z Francji, Kanady i USA przeanalizowali dane z tych skrzynek. Przy pomocy ekspertów z „Francji, Kanady i Ameryki spróbujemy odczytać (dane) w Kijowie” – oświadczył Hasan Rezaifar, kierujący wydziałem badającym wypadki w irańskiej Organizacji Lotnictwa Cywilnego. – Jeżeli te działania zakończą się niepowodzeniem, to czarna skrzynka zostanie wysłana do Francji – dodał Rezaifar, cytowany przez Tasnim. Wskazał też, że dane ze skrzynek nie będą odczytywane w Iranie.  Dzień wcześniej premier Kanady Justin Trudeau zaapelował do władz Iranu o przesłanie czarnych skrzynek zestrzelonego ukraińskiego boeinga do specjalistycznego laboratorium we Francji. Występując na konferencji prasowej w Ottawie Trudeau oświadczył, że „tylko kilka krajów, jak np. Francja, posiada laboratoria zdolne do tego rodzaju badania”. Dodał, że Francja zaproponowała już swoje usługi w tej sprawie.  Również w piątek szef ukraińskiej dyplomacji Wadym Prystajko poinformował, że Iran gotowy jest przekazać władzom w Kijowie czarne skrzynki po ekspertyzie, która zostanie sporządzona w Iranie. Zapowiedział też, że w przyszłym tygodniu do ukraińskiej stolicy przybędzie specjalny wysłannik władz Iranu „z oficjalnymi przeprosinami i wyjaśnieniami”.",,
Obama o krok od podpisania Ustawy o Wolnej Ukrainie. Będą nowe sankcje wobec Rosji?,"Oczekuje się, że prezydent USA Barack Obama podpisze do końca tygodnia ustawę wdrażającą nowe sankcje wobec Rosji w związku z jej działaniami na Ukrainie – poinformował Biały Dom.","W ubiegłym tygodniu amerykański Kongres przyjął ustawę zatytułowaną „UkraineFreedom Act” (Ustawa o Wolnej Ukrainie), w której zwraca się do prezydenta o zaostrzenie sankcji wobec przedstawicieli rosyjskich władz oraz firmzbrojeniowych kontrolowanych przez rosyjski rząd, a także o udzielenieUkrainie pomocy wojskowej, w tym dostawy broni śmiercionośnej. – Oczekiwałbym, że ustawa zostanie podpisana przed końcem tego tygodnia –powiedział na briefingu prasowym rzecznik Białego Domu Josh Earnest.  Prezydent ma zamiar podpisać ustawę Zwrócił uwagę, że „prezydent ma zamiar podpisać ustawę”, gdyż pozostawia mu„elastyczność” co do możliwości nałożenia nowych sankcji. Obama wielokrotniewskazywał, że nałożenie na Rosję dodatkowych sankcji amerykańskich jest„kontrproduktywne” bez porozumienia z Unią Europejską. Ustawa przewiduje, że sankcjami ma zostać objęta państwowa spółka zajmującasię eksportem broni Rosoboroneksport, a także każda firma kontrolowana lubbędąca własnością rosyjskiego rządu, która zajmuje się przesyłaniem bądźprodukcją sprzętu wojskowego dla Ukrainy, Gruzji i Mołdawii, jeśli rządy tychtrzech ostatnich państw nie wyraziły na to zgody. Przy okazji dodano, żesankcjami powinny też zostać objęte firmy rosyjskiego sektora obronnego,które dostarczają broń dla Syrii. Ponadto ustawa zobowiązuje USA do wprowadzenia dalszych ograniczeń w zakresieeksportu produktów dla rosyjskiego sektora energetycznego; przewiduje teżnałożenie sankcji na Gazprom, jeśli firma ta ograniczy w znaczący sposóbdostawy gazu ziemnego dla państw członkowskich NATO lub Ukrainy, Gruzji iMołdawii.Ustawa zakłada także zwiększenie amerykańskiej pomocy dla Ukrainy wsektorach: wojskowości, obrony, energetyki, cywilnym oraz pomocy dlauchodźców wewnątrz Ukrainy. Dostarczenie Ukrainie „broni śmiercionośnej” Jeśli chodzi o pomoc wojskową to kongresmeni wprost upoważniają prezydentaUSA do dostarczenia Ukrainie „broni śmiercionośnej”, w tym przeciwpancernejoraz amunicji, a także radarów rozpoznania artyleryjskiego oraz sprzętułączności. Na pomoc wojskową dla Ukrainy ustawa przewiduje 350 mln dolarów, wtym 100 mln w roku budżetowym 2015, a resztę w dwóch kolejnych latach. Dotychczas administracja USA sprzeciwiała się dostarczeniu Kijowowi broniśmiercionośnej, co uzasadniano obawami, że doprowadzi to do zaostrzeniakonfliktu na wschodzie Ukrainy.",,
Antyterroryści udaremnili zamach na irańską opozycję we Francji,"Antyterroryści zatrzymali belgijskie małżeństwo irańskiego pochodzenia, które miało przygotowywać zamach bombowy na irańską opozycję we Francji – wynika z oświadczenia prokuratury w Brukseli. Celem ataku miało być zgromadzenie irańskiego ugrupowania opozycyjnego Ludowi Mudżahedini.","Ludowi Mudżahedini spotkali się w Villepinte, ok. 15 km na północny wschód od Paryża; w spotkaniu, które odbyło się 30 czerwca, wzięło udział ok. 25 tys. osób.Belgijskie małżeństwo zostało zatrzymane w sobotę przez oddziały specjalne policji, gdy jechało samochodem przez Brukselę. W znajdującej się w aucie kosmetyczce funkcjonariusze znaleźli ok. 500 gramów substancji wybuchowej domowej roboty TATP i zapalnik.Policyjną operację przeprowadzono na podstawie danych otrzymanych od służb wywiadowczych - przekazała prokuratura.Po dokonanym zatrzymaniu policja przeszukała w weekend jeszcze pięć domów, ale nie ujawniła rezultatów tej akcji.Prokuratura poinformowała również, że we Francji zatrzymano wspólnika belgijskiej pary, a w Niemczech – irańskiego dyplomatę z placówki w Wiedniu.",,
Skok na pół miliona z konta Radia Maryja,"Pół miliona złotych zniknęło z konta  Radia Maryja i ojca Tadeusza Rydzyka. Jak się okazało pieniądze przelał mężczyzna podający się za pełnomocnika duchownego, znający hasła pozwalające na dokonanie operacji. Sprawą zajęła się prokuratura – donosi z nieoficjalnych źródeł RMF FM.","Do stołecznej placówki banku BGŻ zadzwonił mężczyzna, który przedstawił się jako pełnomocnik ojca Tadeusza Rydzyka. Dysponował informacjami, które pozwoliły mu na przelanie 500 tys. złotych. Zakupił za nie akcje jednej z giełdowych spółek. Tego samego dnia aktywa zostały sprzedane.  W sprawie miały już interweniować Komisja Nadzoru Finansowego, Bank BGŻ i Generalny Inspektor Informacji Finansowej, który zablokował konto, na które trafiły wyprane pieniądze. Złodziej nie zdążył ich pobrać.   –  Potwierdzam, że Prokuratura Okręgowa w Warszawie od wczoraj prowadzi śledztwo w sprawie wypłaty środków z konta Radia Maryja. Śledczy prowadzą postępowanie w sprawie oszustwa i przeprowadzania nielegalnych operacji bankowych  – mówi dziennikarzom radia prokurator Dariusz Ślepokura.",,
Clinton wzywa do solidarności z Europą. „Propozycje Trumpa i Cruza niebezpieczne”,"Mająca największą szansę na nominację w wyborach prezydenckich z ramienia Demokratów Hillary Clinton skrytykowała swojego rywala z Partii Republikańskiej Donalda Trumpa za sugestie zmniejszenia zaangażowania USA w NATO. Oberwało się także innemu Republikaninowi, Tedowi Cruzowi, za nawoływanie do ostrych posunięć przeciwko muzułmanom.","Podczas wystąpienia na uniwersytecie Stanforda Clinton – w nawiązaniu do ostatnich zamachów w Brukseli – przekonywała, że Stany Zjednoczone powinny okazać solidarność z Europą w godzinie próby. – Nasi europejscy partnerzy byli z nami 11 września (2001 roku w czasie zamachów terrorystycznych na Nowy Jork i Waszyngton – przyp. red.). Nadszedł czas, aby postąpić podobnie – podkreśliła.Była sekretarz stanu wyjaśniła, że USA nie mogą „odwracać się plecami do sojuszników, a obrażanie ich nie jest dobrym sposobem na zwalczanie terroryzmu”. Wskazała przy tym, że ataki w stolicy Belgii, w których zginęło co najmniej 31 osób, były „kolejnym brutalnym przypomnieniem”, że należy uczynić więcej, aby pokonać Państwo Islamskie.Potrzebna rewizja zasadW ocenie Clinton Ameryka i Unia Europejska powinny zrewidować zasady bezpieczeństwa na lotniskach. Jednocześnie skrytykowała Trumpa, która zaapelował o stosowanie tortur przy przesłuchaniach podejrzanych o terroryzm, zakaz wjazdu do USA muzułmanów i represje wobec rodzin terrorystów. – Jestem dumna, że pracowałam w administracji prezydenta Obamy, która zdelegalizowała tortury – zaznaczyła.Clinton potępiła również słowa skrajnie konserwatywnego senatora z Teksasu Teda Cruza, który wezwał do „nalotów dywanowych” na pozycje dżihadystów w Syrii oraz do patrolowania przez policję skupisk muzułmanów w USA. – To są propozycje niebezpieczne i bezcelowe – oceniła Clinton.",,
Grzegorz Schetyna: Głosujcie na demokrację,"Głosujcie na demokrację – wezwał szef PO Grzegorz Schetyna w piątek na finalnej konwencji wyborczej Koalicji Obywatelskiej w Łodzi. Powtórzył zapewnienie, że w razie wygranej KO utrzymane zostaną dotychczasowe transfery socjalne.","Przewodniczący PO dziękował „wszystkim, którzy w ostatnich latach walczyli o polską normalność”. Wymienił sędziów, nauczycieli, niepełnosprawnych i ich opiekunów, mniejszości oraz  „obrońców lasów” i „kobiety z czarnych protestów”. Wszystkim – jak mówił – którzy mieli odwagę powiedzieć: nie pozwalamy na zniszczenie naszych wolności. Według niego tych ludzi była i jest zawsze większość.  Powtórzył zapewnienie, że jeśli Koalicja Obywatelska przejmie władzę utrzyma „wszystkie transfery socjalne”. – To, co zostało dane, nie zostanie odebrane. Będziecie żyć w normalnym państwie – przekonywał.  W trakcie konwencji szef Platformy Obywatelskiej pytał zebranych czy po czterech latach rządów PiS poprawiła się ochrona zdrowia w Polsce, czy jest lepsza szkoła, czy przedsiębiorcy mogą czuć się bezpieczniej i liczyć na pomoc państwa, czy młodzi ludzie mają szansę, by szybciej i skuteczniej kupić pierwsze mieszkanie, a także, czy Polska ma silniejszą pozycje w Europie i szanse na większe pieniądze unijne?. „Nie” – odpowiedział razem z zebranymi.  Zarzucił rządzącym, że okłamali społeczeństwo w poprzedniej kampanii obiecując m.in. stabilność, bezpieczeństwo, poprawianie jakości państwa. Tymczasem – jego zdaniem – „wyszedł folwark Kaczyńskiego, PiS-owskich nominatów”.",,
"Nord Stream 2, Rosja, Iran. Szef MSZ rozmawiał z sekretarzem stanu USA","Trwałe rozwiązanie problemu Iranu pojawi się, gdy uda się wypracować nowe porozumienie nuklearne – ocenił po rozmowach z sekretarzem stanu Mikiem Pompeo szef MSZ Jacek Czaputowicz. W ramach Unii Europejskiej Polska będzie namawiać do uwzględnienia stanowiska USA - zapewnił. Oświadczył również, że Waszyngton „wywiera silną presję dyplomatyczną na Niemcy, by porzuciły projekt Nord Stream 2”.","Czaputowicz składa wizytę w USA w związku z debatą otwartą w Radzie Bezpieczeństwa ONZ na temat znaczenia prawa humanitarnego i ochrony cywilów w konfliktach, której przewodniczył. W poniedziałek rozmawiał z szefem amerykańskiej dyplomacji Mikiem Pompeo.Minister podkreślił, że oba kraje mają zbieżne stanowiska w sprawie gazociągu Nord Stream 2. Stwierdził, że obecnie Stany Zjednoczone używają presji dyplomatycznej na firmy europejskie by wycofały się z tego projektu. – W przyszłości, jeśli działania dyplomatyczne będą nieskuteczne, być może USA zastosują bardziej zdecydowane kroki związane z sankcjami ale na razie liczą na to, że to będzie nieskuteczne – wyjaśnił. Polski minister zaznaczył, że, jeśli chodzi o aspekty gospodarcze, Polska podporządkuje się ściśle stanowisku Unii Europejskiej w kwestii porozumienia z Iranem. Samodzielnie „nie możemy nałożyć sankcji na Iran” – argumentował. Zagrożenia dla bezpieczeństwaPodkreślił zarazem, że w tym, co dotyczy aspektów geopolitycznych, np. „zagrożeń dla bezpieczeństwa regionalnego, o czym mówił sekretarz stanu Mike Pompeo”, to polskie władze będą starały się namówić pozostałe kraje członkowskie do wzięcia pod uwagę nie tylko interesów poszczególnych firm, które zainwestowały w Iranie, ale też względów bezpieczeństwa.Podczas tego spotkania poruszono m.in. problemy związane z sytuacją na Ukrainie i omówiono sposoby reagowania na rosyjską agresję. Rozmawiano też o sytuacji wokół porozumienia nuklearnego z Iranem po wycofaniu się USA z tej umowy.Jeśli chodzi o oficjalną wizytę Andrzeja Dudy w Waszyngtonie i jego ewentualne spotkanie z Donaldem Trumpem, szef MSZ zapewnił, że rozmawiał o tym z Pompeo, który wskazał na pewne trudności, jakie wynikają z kalendarza wyborczego w USA i związanych z tym zobowiązań Donalda Trumpa. Szef amerykańskiej dyplomacji miał jednak zapewnić Czaputowicza, że wizyta polskiego prezydenta „będzie zrealizowana jeszcze w tym roku”.",,
"„Jeżeli dla odwołania jednego człowieka mielibyśmy zmieniać konstytucję, to straciliśmy powagę”","Jeżeli dla odwołania jednego człowieka mielibyśmy zmieniać konstytucję 38-milionowego narodu, to znaczy, że straciliśmy już kompletnie powagę i ludzie by tego nie zrozumieli – ocenił marszałek Senatu Tomasz Grodzki (KO), odnosząc się do sprawy prezesa NIK Mariana Banasia.","Jak wynika z ostatniego sondażu pracowni IBRiS na zlecenie RMF FM i „Dziennika Gazety Prawnej”, troje na czworo Polaków słyszało o tzw. aferze Banasia. Na pytanie, czy prezes NIK powinien podać się do dymisji, ponad 73 proc. badanych odpowiedziało twierdząco.  Grodzki odniósł się do sondażu w TVP1. Po uwadze dziennikarza, że można odwołać Banasia, ale wymaga to zmiany konstytucji, a Platforma Obywatelska stanowczo się temu sprzeciwia, marszałek Senatu powiedział: „Jeżeli dla jednego człowieka mielibyśmy zmieniać konstytucję 38-milionowego narodu, to znaczy, że straciliśmy już kompletnie powagę i ludzie by tego nie zrozumieli”.  – Mam wrażenie, że po pierwsze jest to rozgrywka wewnątrz PiS, i to coraz ostrzejsza, bo dzisiaj czytam, że prezes Banaś zapowiada złożenie wniosków do prokuratury – powiedział Grodzki. Przyznał, że jest „trochę rozczarowany” tym, że Banaś nie skorzysta z zaproszenia senatorów na spotkanie z nimi, gdyż według niego – swoją nieobecnością – „stracił pewną szansę”. Dymisji od prezesa Najwyższej Izby Kontroli Mariana Banasia domagają się prominentni politycy PiS. Premier Mateusz Morawiecki ocenił, że wnioski z raportu CBA powinny skłaniać prezesa NIK do dymisji. – Jeśli tak się nie stanie, mamy plan B – mówił szef rządu, ale nie podał szczegółów.  Na początku grudnia Prokuratura Regionalna w Białymstoku wszczęła śledztwo w sprawie m.in. podejrzeń nieprawidłowości w oświadczeniach majątkowych i deklaracjach podatkowych Mariana Banasia. Podstawą wszczęcia śledztwa są trzy zawiadomienia o podejrzeniu popełnienia przestępstwa, które wpłynęły do białostockiej prokuratury: od grupy posłów opozycji, m.in. posła Jana Grabca (KO), Generalnego Inspektora Informacji Finansowej i z CBA, które przeprowadziło kontrolę oświadczeń majątkowych Banasia. W zamieszczonym na stronie NIK oświadczeniu wideo Banaś powiedział, że był gotów złożyć rezygnację, ale stał się przedmiotem brutalnej gry politycznej. Oświadczył, że NIK jest jednym z najważniejszych urzędów państwowych a on jako prezes Izby nie może pozwolić, by „stała się ona przedmiotem politycznych rozgrywek i targów”. Zapowiedział, że będzie kontynuował misję prezesa NIK w poczuciu odpowiedzialności. Zadeklarował zarazem, że jest gotów odpowiedzieć na każde pytanie śledczych, a jeśli zajdzie potrzeba, zrzec się immunitetu przysługującego prezesowi.",,
Kobiety nagrodziły panów „Białymi Wstążkami”,"Policjanci, prawnicy i dziennikarze znaleźli się wśród wyróżnionych „Białą Wstążką” – nagrodą przyznawaną mężczyznom reagującym na przemoc wobec kobiet. Konkurs organizowany jest przez Centrum Praw Kobiet oraz Fundację „Porozumienie bez Barier”.","Wyróżnienia wręczono, w dniu „Białej Wstążki” w warszawskim teatrze Kamienica.  Szefowa Centrum Praw Kobiet Urszula Nowakowska przypomniała, że dzień ten ustanowiono na pamiątkę „masakry w Montrealu”, kiedy to 6 grudnia 1989 r., w budynku politechniki mężczyzna zastrzelił 14 kobiet i ranił 13 innych osób, ponieważ - jak tłumaczył - kobiety nie powinny kończyć studiów technicznych.  Nowakowska wyraziła też nadzieję, że polski rząd – podobnie jak rząd kanadyjski – uzna, iż „przemoc wobec kobiet narusza prawa człowieka” i „wystąpi z inicjatywą, która miałaby to nagłaśniać”. Wśród osób wyróżnionych „Białą Wstążką” jest m.in. prawnik Henryk Pawlaczyk – „za łączenie wiedzy prawnika i talentu do terapii” oraz mł. asp. Dariusz Cymerman z policji na warszawskim Żoliborzu – „za wrażliwość, która sprawia, że podejmuje odważne działania na rzecz ofiar przemocy”. Nagrodzono również prezesa stowarzyszenia „Niebieska Linia” Luisa Alarcona Ariasa oraz dyrektora powiatowego Centrum Pomocy Rodzinie w Węgorzewie Dariusza Jurkiewicza. Wstążkę otrzymali także: Bogdan Bednarek, prawnik z Warszawy – „za wieloletnią, bezinteresowną pomoc niesioną ofiarom przemocy” oraz aktor Andrzej Prus „za umiejętność uczenia innych reagowania na wszelkie przejawyprzemocy”. Nagrodę przyznano także dziennikarzom Piotrowi Pytlakowskiemu z„Polityki” oraz Krzysztofowi Wyrzykowskiemu z Polskiego Radia. Specjalne podziękowanie za czynny wkład w przeciwdziałanie przemocy wobec kobiet otrzymał były minister sprawiedliwości Krzysztof Kwiatkowski. Pomysłodawcami „Wyróżnienia Białej Wstążki” są policjanci KazimierzWalijewski i Tomasz Pietrzak. Tytuł Ambasadora Wyróżnienia Białej Wstążkiprzyjęli m.in. Tadeusz Mazowiecki, Aleksander Kwaśniewski, ambasador StanówZjednoczonych w Polsce Lee A. Feinstein, Komendant Główny Policji AndrzejMatejuk, ks. Arkadiusz Nowak, prof. Wiktor Osiatyński, Grzegorz Turnau,Emilian Kamiński, Robert Korzeniowski, Krzysztof „Diablo” Włodarczyk. Konkurs nawiązuje do międzynarodowej Kampanii Białej Wstążki zainicjowanej w 1991 r. przez grupę mężczyzn w Kanadzie, w drugą rocznicę „masakry wMontrealu”. Kampania „Białej Wstążki” prowadzona jest w dniach międzynarodowej kampanii„16 dni przeciwko przemocy wobec kobiet”, która trwa od 25 listopada do 10grudnia. Ponad tysiąc organizacji z blisko 160 krajów podejmuje w tym czasie różne inicjatywy, mające na celu upamiętnienie kobiet – ofiar przemocy i uświadomienie społeczeństwu, że przemoc ze względu na płeć stanowi pogwałcenie praw człowieka.",,
Reżyser filmu „Kler”: Prześcigamy się w stawianiu krzyży,"Zdjęcia do filmu „Kler” były kręcone w Czechach, gdyż do polskiego kościoła nikt by nie wpuścił ekipy filmowej – wyjaśnił w rozmowie z TVN24   Wojciech Smarzowski, reżyser filmu „Kler”. Dodał, że „w Polsce w kościołach jest średnio pięć mszy dziennie, w Czechach jest jedna w tygodniu”.","– Zacząłem myśleć o tym, że Kościoła w moim otoczeniu jest za dużo, kiedy moje dzieci poszły do szkoły. To jest kwestia pozycji księdza w szkole czy lekcji religii. One są wsadzone w środku zajęć. Jakby były na końcu albo na początku, to uczniowie by uciekali. To jest kwestia liczby tych lekcji – powiedział Wojciech Smarzowski.               Według reżysera „prześcigamy się w stawianiu coraz wyższych krzyży, mamy mnóstwo egzorcystów, a co najważniejsze – Kościół kompletnie nie poczuwa się do odpowiedzialności za ofiary pedofilów w sutannach”. Opowiedział się za rozwiązaniem konkordatu i wyprowadzeniem Kościoła ze szkół.              Wyjaśnił też, że zdjęcia do filmu były kręcone w Czechach, gdyż do polskiego kościoła nikt by nie wpuścił ekipy filmowej. – Również z powodów czysto technicznych – w Polsce w kościołach jest średnio pięć mszy dziennie. W Czechach jest jedna w tygodniu – powiedział.",,
Tekst Benedykta XVI był gotowy przed szczytem w Watykanie. Nie dotarł do biskupów,"Kilka dni temu media opublikowały esej Benedykta XVI, który poświęcony był nadużyciom seksualnym popełnianym przez duchownych. Zastanawiano się, dlaczego papież emeryt zabiera głos w tej sprawie dopiero półtora miesiąca po watykańskim szczycie poświęconym temu zagadnieniu. Okazało się, że tekst był gotowy jeszcze przed szczytem, jednak z jakiegoś powodu nie został on przedstawiony na konferencji przewodniczących episkopatów z całego świata.","W ostatnich dniach w czasopiśmie teologicznym „Klerusblatt” ukazał się esej Benedykta XVI dotyczący nadużyć seksualnych w kościele. Emerytowany papież wyraził w nim opinię, że pedofilia w Kościele narodziła się wraz z „upadkiem moralnym” 1968 r. Jego analiza i diagnoza problemu, który dotknął Kościół, była zupełnie inna niż ta, która dominowała na niedawnej konferencji przewodniczących episkopatów z całego świata w Watykanie.Jak informuje portal corriere.it, papież emeryt swój esej zaczął pisać jeszcze w zeszłym roku. Skończył przed watykańskim szczytem i wysłał go do sekretarza stanu Stolicy Apostolskiej kardynała Pietro Parolina. Można przypuszczać, że emerytowany papież chciał, aby jego tekst został potraktowany jako głos w toczącej się dyskusji o nadużyciach seksualnych. Jak się jednak okazało, 18-stronnicowy esej nie dotarł do uczestników konferencji.",,
"Ostatnie przedwyborcze sondaże. Cztery komitety w Sejmie, 10 proc. nie wie, na kogo głosować",Prawo i Sprawiedliwość jest zdecydowanym faworytem w wyborach do parlamentu – wynika z sondażu przeprowadzonego przez panel badawczy Ariadna dla „Wiadomości” TVP1 . Do Sejmu wchodzą cztery komitety. Różnica między PiS a Koalicją Obywatelską wynosi 21 punktów proc.,"Jak wynika z badania, 45 proc. respondentów chce w niedzielę zagłosować na partię Jarosława Kaczyńskiego. Na drugim miejscu znalazła się Koalicja Obywatelska z poparciem 24 proc.Do Sejmu weszłyby jeszcze Lewica, na którą oddanie swojego głosu deklaruje 10 proc. badanych, oraz PSL-Koalicja Polska z wynikiem 7 proc.Progu wyborczego nie przekracza natomiast Konfederacja; poparcie dla tej partii zadeklarowało 4 proc. badanych. Co dziesiąty ankietowany nie wie, na kogo zagłosuje w niedzielnych wyborach.Piątek jest ostatnim dniem kampanii przed niedzielnymi wyborami parlamentarnymi. O północy z piątku na sobotę rozpocznie się cisza wyborcza, która potrwa do końca głosowania w niedzielę. W niedzielnych wyborach parlamentarnych wybierzemy 460 posłów i 100 senatorów.",,
Będzie dodatkowe wsparcie dla emerytów. „Najważniejszą sprawą jest wysokość emerytur”,"Trwa dyskusja w rządzie i w partii o tym, jaką formę wsparcia można zaproponować emerytom; na pewno jeszcze w tym roku albo w przyszłym, na początku, zostanie przedstawiona – oświadczyła na antenie TV Republika wicepremier ds. społecznych Beata Szydło.","Beata Szydło zapytana o zapowiadaną wcześniej propozycję wsparcia dla emerytów, podkreśliła, że „przede wszystkim chodzi o to, żeby skutecznie pomóc tym, którzy są w tej chwili w najtrudniejszej sytuacji, czyli seniorom”. – Z jednej strony musimy się zastanowić, co zrobić, żeby ta ich sytuacja bieżąca uległa poprawie i tu mamy m.in. program darmowych leków dla seniorów czy też program ogłoszony przez premiera Mateusza Morawieckiego „Dostępność plus” (...), ale oczywiście najważniejszą sprawą jest wysokość emerytur – podkreśliła.Wicepremier zauważyła, że obecny rząd „i tak znacząco podniósł najniższe emerytury oraz dał gwarancję najniższej emerytury dla rolników, dla ubezpieczonych w KRUS-ie”. – Teraz czas na dyskusję o tym, jaką formę wsparcia można zadedykować emerytom. Ja powtórzę za prezesem Jarosławem Kaczyńskim, że w tej chwili trwa dyskusja w rządzie i w partii. Na pewno jeszcze w tym roku albo w przyszłym, na początku, zostanie przedstawiona – zadeklarowała. Dodała, że ta propozycja będzie dotyczyła obecnych emerytów.Dopytana o szczegóły, odparła, że są dwa wyjścia. – Może to być albo świadczenie jednorazowe osobne, albo może być też wzrost wynagrodzeń – poinformowała. Jak jednak dodała, „przy wzroście wynagrodzeń, emerytur, mamy przede wszystkim dyskusję na temat waloryzacji”. – Inną sprawą jest w ogóle dyskusja w dłuższym i szerszym wymiarze nad tymi emeryturami w przyszłości – jak mają wyglądać, żeby emeryci mogli godnie żyć i z drugiej strony, żeby ten system był stabilny – podkreśliła.",,
"Lider PSL o udziale w KE: Jaka była alternatywa? Pięknie dostać 3,5-4,5 proc.?","– Jaka była alternatywa? Pięknie dostać 3,5-4,5 proc? – odpowiedział portalowi wyborcza.pl Władysław Kosiniak-Kamysz na pytanie, czy ludowcy żałują startu w eurowyborach w ramach Koalicji Europejskiej. Tymczasem w internecie pojawiają się doniesienia, że kierownictwo PSL już podjęło decyzję o wyjściu z Koalicji Europejskiej.","Kosiniak-Kamysz był pytany, czy PSL czeka „piękna śmierć”. – Ja jestem odpowiedzialny za życie, a nie za śmierć – odpowiedział.  – My plan wykonaliśmy. Mamy trzech europosłów, to są najważniejsi politycy PSL-u. Chciałbym, żeby Koalicja dostała lepszy wynik. Tu jest pewnie to rozgoryczenie – stwierdził przewodniczący ludowców. Jego zdaniem najbardziej zaszkodził Koalicji „ideologiczny skręt w lewo”. Lidera PSL zapytano również o rolę Donalda Tuska w kampanii wyborczej. Kosiniak-Kamysz uważa, że Tusk „zmobilizował elektorat”, ale „bardziej PiS-u”, co pokazuje frekwencja na zachodzie Polski. Na pytanie, czy Tusk zaszkodził opozycji, lider PSL odpowiedział, że nie, bo „miał dobre intencje wspierać tych, którzy chcą być w centrum Europy”. Polityk uważa, że na jesieni opozycja powinna wystawiać wspólnych kandydatów „co najmniej” do Senatu.",,
Kibice wykupili wszystkie pamiątki związane z Kobem Bryantem,"W ciągu niespełna 48 godzin od tragicznej śmierci jednego z najlepszych koszykarzy NBA, Kobego Bryanta kibice wykupili w sklepie internetowym Nike wszystkie pamiątki, kolekcje strojów i butów, które firmował swoim nazwiskiem – poinformował portal FOX Business.","Wpisanie w wyszukiwarce internetowej na stronie tego producenta odzieży sportowej imienia „Kobe” powoduje, że pojawia się jedynie karta podarunkowa marki Lakers, klubu w którym występował przez 20 sezonów.  Według espn.com zaledwie kilka tygodni dzieliło świat od premiery nowej linii odzieży „Kobe 5 Protro” firmowanej przez koszykarza.   Były legendarny zawodnik zginął w niedzielę wraz z 13-letnią córką Gianną i siedmioma innymi osobami znajdującymi się na pokładzie prywatnego śmigłowca. Do katastrofy doszło w kalifornijskim Calabasas około 65 km na północny zachód od Los Angeles ok. godz. 9.45 czasu miejscowego.    41-letni zawodnik NBA leciał razem z utalentowaną córką na trening koszykarski. Oprócz nich zginęli: trenerka Christina Mauser ze szkolnej drużyny koszykarskiej Gianny, Sarah Chester z córką Payton, trener drużyny baseballowej Orange Coast College John Altobelli z żoną Keri i córką Alyssą oraz pilot Ara Zobayan. Prawdopodobną przyczyną wypadku były bardzo złe warunki atmosferyczne, w tym gęsta mgła.  Kobe Bryant występował w Lakers w latach 1996-2016 i karierę zakończył jako trzeci strzelec NBA wszech czasów. Obecnie jest czwartym na tej liście (33 643 pkt), gdyż w sobotę wyprzedził go o 12 pkt LeBron James.",,
Grożna depresja na emigracji,"Emigracja wzmaga depresję, która może prowadzić do tragedii.",,,
„Rosja przygotowuje się do wojny”,"Lider rosyjskiej opozycyjnej partii Jabłoko Grigorij Jawliński zwrócił uwagę, że choć Rosja przeżywa poważny kryzys gospodarczy, to władze nie przestają wydawać pieniędzy na armię i militarystyczną propagandę. W jego ocenie świadczy to o „przygotowaniach do wojny”.","Jawliński we wpisie na blogu wskazał na negatywne konsekwencje „wyścigu zbrojeń” dla rosyjskiej gospodarki. Przypomniał, że Stany Zjednoczone nie tylko dziesięciokrotnie więcej pieniędzy wydają na zbrojenia, ale mają też wielokrotnie lepsze niż Rosja wskaźniki ekonomiczne.Ostrzegł również przed przejmowaniem władzy przez armię. „Polityka to kontynuowanie wojny innymi środkami – to teza, która rozbrzmiewa we wszystkich akademiach wojskowych i o wojnie oni mówią wciąż, nieustannie wszystkich do tego przygotowując” – stwierdził opozycjonista. Skrytykował także Kreml za prowadzenie militarystycznej propagandy, straszenie rosyjskiego społeczeństwa wrogami z NATO oraz nazywanie oponentów Władimira Putina „sojusznikami wrogów”.W jego opinii nikt tak naprawdę nie jest w stanie ocenić, jakim uzbrojeniem rzeczywiście dysponuje rosyjska armia, ponieważ finansowanie zbrojeń nie jest jawne, a część pieniędzy trafia do kieszeni złodziei.",,
Zmarł kardynał Joachim Meisner. Przyjaciel Jana Pawła II i Polski,"Były arcybiskup Kolonii, kardynał Joachim Meisner zmarł w środę podczas urlopu w Bad Fuessing w wieku 83 lat - podała rozgłośnia katolicka Koelner Domradio. Pochodzący z Wrocławia Meisner stał przez 25 lat na czele największej niemieckiej diecezji. „Joachim Meisner z wiernością i męstwem był zaangażowany na rzecz dobra ludzi ze Wschodu i Zachodu” - napisał o zmarłym papież Franciszek.","Kard. Meisner utrzymywał bliskie kontakty z papieżami Janem Pawłem II i Benedyktem XVI. Uważany był za najbardziej wpływowego przedstawiciela konserwatywnego skrzydła Kościoła katolickiego w Niemczech. Krytycznie oceniał reformy papieża Franciszka.„Ogromne poruszenie” FranciszkaOjciec Święty w depeszy kondolencyjnej do arcybiskupa Kolonii kardynała Rainera Woelkiego napisał, że „z ogromnym poruszeniem” przyjął wiadomość o nagłej śmierci Meisnera. Franciszek zapewnił metropolitę o swej bliskości z całą archidiecezją w modlitwie za „nieodżałowanego duszpasterza”.„Z głęboką wiarą i szczerą miłością do Kościoła kardynał Meisner poświęcił się głoszeniu Dobrej Nowiny” - podkreślił papież. Położył też nacisk na jego „wierne i mężne zaangażowanie na rzecz dobra ludzi ze Wschodu i Zachodu”.Tak czy nie?Watykaniści przypominają, że Meisner był jednym z czterech kardynałów - autorów listu do papieża, znanego pod łacińskim tytułem „Dubia” (Wątpliwości). Zaapelowali w nim do Franciszka o wyjaśnienie i korektę budzących wątpliwości nowych wykładni nauczania Kościoła. Zadali papieżowi pięć pytań i prosili o odpowiedź twierdzącą lub przeczącą. Kontrowersje pojawiły się w adhortacji apostolskiej „Amoris laetitia”, wydanej po dwóch synodach na temat rodziny. Wątpliwości kardynałów wywołało m.in. nowe podejście do udzielania sakramentu komunii św. rozwiedzionym w nowych związkach. Argumentowali, że niejasne stanowisko papieża sugeruje zmianę nauczania Kościoła i wywołuje zamęt wśród wiernych. Papież nigdy nie odpowiedział na „Dubia” ani nie udzielił kardynałom audiencji, mimo wielokrotnych próśb. Watykan ogłosił, że nie będzie żadnej korekty adhortacji.Pochodził z WrocławiaJoachim Meisner w 1988 r. został arcybiskupem metropolitą Kolonii. Przez 25 lat stał na czele najstarszej i najbogatszej diecezji na świecie, liczącej prawie 2,1 mln wiernych. W 2014 r. odszedł na emeryturę.Urodził się 25 grudnia 1933 r. w niemieckim wówczas Wrocławiu. Jego ojciec zginął podczas wojny. Rodzina przyszłego kardynała uciekła w 1945 r. przed Armią Czerwoną na Zachód i osiedliła się w Turyngii, w NRD. Filozof, teolog, biskup BerlinaMeisner studiował filozofię i teologię w Erfurcie, a w 1962 r. otrzymał święcenia kapłańskie. 13 lat później został nominowany na biskupa Erfurtu/Meiningen. W 1980 r. objął urząd biskupa Berlina.Niemiecki hierarcha nie krył krytycyzmu wobec komunistycznego systemu NRD. Przez całe życie zabiegał o pojednanie z narodami w Europie Środkowej: Polakami, Czechami i Słowakami. W grudniu 1988 r. Meisner został przeniesiony do Kolonii. Kierował kolońską diecezją do przeniesienia w stan spoczynku w 2014 r.Najwyższe odznaczenie od PolskiKard. Meisner miał tytuł doktora honoris causa Katolickiego Uniwersytetu w Lublinie, był też obywatelem honorowym Trzebnicy. W 2014 r. otrzymał najwyższe polskie odznaczenie - Krzyż Wielki Orderu Zasługi Rzeczypospolitej Polskiej.",,
Niemcy już nawet nie zachowują pozorów. Walczą o Nord Stream 2 jak o życie,"Niemieckie władze powielają rosyjską dezinformację, byleby tylko uniemożliwić bądź opóźnić wprowadzenie amerykańskich sankcji za budowę Nord Stream 2. Berlin zachowuje się jak adwokat Moskwy także w sprawie gazociągu OPAL, wbrew wszelkiej logice i bez respektu dla unijnego prawa, składając apelację od niedawnego orzeczenia sądu UE w tej sprawie. Postawa naszego zachodniego sąsiada – podważająca europejską solidarność i bezpieczeństwo - to konsekwencja zacieśniania przez niego współpracy gospodarczo-politycznej z Kremlem.","Niemcy, w przeciwieństwie do Komisji Europejskiej, zdecydowały się złożyć apelację od wrześniowego orzeczenia sądu UE w sprawie Gazociągu OPAL. Oznacza to, że sprawa ta ponownie trafi do sądu w Luksemburgu, a na jej ostateczne rozstrzygniecie trzeba będzie poczekać nawet do kilkunastu miesięcy. Chociaż sprawa ta jest dla niemieckich władz, podobnie jak dla ówczesnej KE, która zgodziła się 28 października 2016 roku umożliwić Gazpromowi większe wykorzystanie gazociągu OPAL, całkowicie kompromitująca, gdyż została wydana z naruszeniem zasady solidarności energetycznej, to jednak wykazują się one zdumiewającą determinacją w obronie wspólnych z Moskwą interesów. Wcześniej Rosjanie wykorzystywali jedynie połowę mocy lądowej odnogi Nord Streamu – gazociągu biegnącego wzdłuż niemiecko-polskiej granicy. Jednak decyzja KE sprzed trzech lat pozwoliła im na większe jej wykorzystanie. Dzięki asertywnej postawie rządu PiS i PGNiG w grudniu 2016 roku, złożony został unijny pozew przeciwko KE. Padły w nim argumenty, że postanowienie Komisji jest niekorzystne dla bezpieczeństwa energetycznego Polski. TSUE ostatecznie przychyliło się do polskiej argumentacji. Sprawa OPAL-u to jednak tylko jeden z wielu przykładów konsekwencji, jakie Niemcy ponoszą za bliską współpracę polityczno-gospodarczą z Kremlem. Po tym, jak zdecydowały się na zamknięcie elektrowni atomowych i zmniejszenie zużycia węgla, potrzebują dodatkowych źródeł energii. Dlatego też liczą na uzupełnienie braków rosyjskim gazem, a przy okazji zarobienie na nim jako dystrybutor energii do innych krajów Europy Zachodniej. Te stają się coraz bardziej realne, gdyż zostały ostatnio wpisane do projektu amerykańskiej ustawy o budżecie resortu obrony na rok finansowy 2020. Przewodniczący komisji spraw zagranicznych Senatu USA - Jim Risch w kuluarach Forum Bezpieczeństwa Międzynarodowego w kanadyjskim Halifax, wyraził nadzieję, że sankcje będą na tyle poważne, że zachodnioeuropejskie firmy budujące NS2 zdecydują się nie uczestniczyć w tym projekcie. By ustawa o budżecie resortu obrony na rok 2020 weszła w życie, musi zostać przegłosowana przez obie izby Kogresu USA - Izbę Reprezentantów i Senat. W dokumencie tym uznano, że Moskwa wykorzystuje surowce jako narzędzie szantażu politycznego, a uruchomienie Nord Stream 2 będzie temu sprzyjać realizacji planów Kremla. Aby do tego nie dopuścić, w ustawie przewidziano sankcje przeciwko finansowym i biznesowym partnerom tej inicjatywy z Europy Zachodniej. Negatywne stanowisko Waszyngtonu wobec Nord Stream 2 powoduje, że rząd w Berlinie stara się lobbować w tej sprawie w USA. Informację o tym podał niemiecki dziennik „Bilg”, który powoływał się na dokument „zachodnioeuropejskiej służby wywiadowczej”. Oceniono w nim, że jeśliby sankcje weszłyby w życie jeszcze w tym roku, to doprowadziłoby to do opóźnienia realizacji projektu o pięć lat, pomimo tego, że został on już w dużej części zrealizowany. Jednak, jak oceniają eksperci, zagrożone sankcjami specjalistyczne firmy ze Szwajcarii i Włoch, mogłyby się z niego wycofać. Co więcej, „Bild” pisze, że spółce córce Gazpromu – Nord Stream 2 AG, „udało się uzyskać wyjątkowo dobry dostęp do Urzędu Kanclerskiego” i zapewnić tym samy sobie wsparcie niemieckiego rządu w sprawie NS2 w USA. Dziennik pisze, że kanclerz Angela Merkel wysłała do Stanów Zjednoczonych negocjatora, którego celem ma być opóźnienie wprowadzenia ewentualnych sankcji. Również ministerstwo gospodarki i energii RFN ma tam regularnie wysyłać w tej sprawie wysokich rangą urzędników. „Bild” informuje również, że przeciwko restrykcjom aktywnie działa niemiecka ambasador w Waszyngtonie Emily Haber, przekonując kongresmenów z obu partii, by nie popierali tego ruchu, gdyż, jak utrzymuje, będzie to mieć zły wpływ na europejskie bezpieczeństwo energetyczne i zagrozi relacjom transatlantyckim. W ten sposób, broniąc rosyjskich interesów w Europie, Berlin powtarza za Moskwą kłamstwa kolportowane przez Kreml. Z tego powodu, jak donosi niemiecki dziennik, postawa Berlina jest krytykowana nawet przez Komisję Europejską. Rosja tymczasem jest przekonana, że NS2 zostanie uruchomiony w połowie 2020 roku. Kreml nie sprecyzował jednak, w jakim miesiącu miałoby to nastąpić. Wcześniej Moskwa zapewniała, że uda jej się uruchomić projekt jeszcze w tym roku. Do tego jednak nie doszło, głównie z powodu opóźnienia w pracach wynikających z asertywnej postawy Danii, która dopiero w zeszłym miesiącu wydała zgodę na ułożenie rurociągu w swojej wyłącznej strefie ekonomicznej. Gazociąg jest obecnie gotowy w ponad 80 procent. Opóźnienie już teraz okazuje się być nie lada problemem dla Rosji, gdyż z tego powodu zmuszona jest ona podpisać nową umowę gazową z Ukrainą. Kreml planował wcześniej, że dzięki NS2 i Turkish Stream ominie ten kraj i będzie mógł jeszcze mocniej na niego naciskać. Rosyjski prezydent Władimir Putin zapowiadał też, że może zakręcić wtedy Ukrainie kurek. Obecnie prowadzone są trójstronne rozmowy, przy udziale KE, w sprawie przyszłości tranzytu gazu rosyjskiego przez terytorium Ukrainy. Berlin, wbrew czytelnym deklaracjom Kremla, przekonuje, że NS2 jest przede wszystkim projektem gospodarczym, potrzebnym nie tylko Niemcom, ale i Europie Zachodniej i nie stanowi zagrożenia dla przesyłu rosyjskiego gazu przez terytorium Ukrainy.  Rosja nie ma tymczasem zamiaru przestrzegać unijnych zasad i stara się obejść znowelizowaną unijną dyrektywę gazową. Przed tygodniem ekonomiczny dziennik „Handelsblatt” poinformował, że Gazprom, który kontroluje NS2, założył spółkę mającą zarządzać niemieckim odcinkiem gazociągu o długości 12 mil morskich. Wówczas reszta rurociągu – o długości 1200 kilometrów – nie byłaby objęta unijną dyrektywą, zakładającą, że operator gazociągu, również spoza UE, musi być niezależny od dostawcy gazu. Komisja Europejska, jak podkreśla „Handelsblatt”, obserwuje rosyjskie zabiegi. Europoseł niemieckich Zielonych Reinhard Buetikofer w rozmowie z dziennikiem powiedział, że Komisja zapewniła go, że takie działania Gazpromu są niezgodne z dyrektywą. Wiedząc, że Rosja wciąż wykorzystuje surowce jako sposób na realizowanie swoich politycznych interesów, rząd PiS od samego początku intensywnie realizuje politykę dywersyfikacji dostaw energii. Oprócz budowy i rozbudowy terminala LNG w Świnoujściu, głównym punktem tego planu jest budowa gazociągu Baltic Pipe, który pomoże w stworzeniu w naszym kraju gazowego hubu i dostarczaniu gazu z norweskich złóż do krajów Europy Środkowo-Wschodniej. Początek budowy zaplanowano na przyszły rok, a zakończenie na 2022 r. Wpłynie to na energetyczną niezależność Polski, która niedawno wyraziła chęć zakończenia kontraktu jamalskiego, wygasającego pod koniec 2022 roku, ale także pozwoli na dywersyfikację naszym sąsiadom, a tym samym zmniejszanie wpływów rosyjskich w regionie. Realizacja Baltic Pipe wpisuje się we współpracę energetyczną z Danią, której przedstawiciel – następca tronu książę Fryderyk, spotkał się w poniedziałek w Warszawie z prezydentem Andrzejem Dudą. Polski prezydent, podkreślając wagę tego projektu, wskazywał również na współpracę z Kopenhagą przy rozwoju odnawialnych źródeł energii i wyraził nadzieję na współpracę przy budowie farm wiatrowych na Bałtyku. O tym, że projekt Baltic Pipe realizowany jest zgodnie z planami, mówił również w poniedziałek pełnomocnik rządu ds. strategicznej infrastruktury energetycznej Piotr Naimski. Poinformował on że gazociąg ten otrzymał już decyzję środowiskową przebiegu na polskich obszarach morskich. Określa ona warunki realizacji inwestycji tak, by była ona bezpieczna dla środowiska i społeczeństwa. Pod koniec października ministerstwo energii i klimatu Danii wydało pozwolenia na budowę podmorskich części gazociągu na Bałtyku, w Małym Bełcie i na Morzu Północnym. Podczas gdy Polska dywersyfikuje dostawy energii we współpracy z sojusznikami z UE, Niemcy nastawiają się na zacieśnianie relacji z aresywnym reżimem w Moskwie. Plany Warszawy sprzyjają w realizacji projektów innych stolic Europy Środkowo-Wschodniej, Berlina zaś są dla nich wielkim zagrożeniem. Polskie władze dążą na arenie międzynarodowej do respektowania unijnego prawa dotyczącego kwestii energetycznych, niemieckie zaś chcą je obejść, tak by realizować cele Moskwy. Kwestie energetyczne stanowią dowód na to, że władze w Berlinie traktują UE jako platformę do realizowania swoich własnych celów, często sprzecznych z interesami pozostałych członków wspólnoty. Nie przeszkadza im to pouczać innych i przedstawiać się jako ostoja UE. Petar Petrović Autor jest dziennikarzem Polskiego Radia",,
Beata Szydło w środę odwiedzi Francję. Tematami kryzys migracyjny i gospodarka,"Premier Beata Szydło udaje się po południu do Paryża. We francuskiej stolicy szefowa polskiego rządu spotka się z prezydentem Francois Hollande'em. Wieczorem polska premier poleci do Londynu, gdzie dzień później weźmie udział w konferencji dotyczącej pomocy dla Syrii.","Premier Beata Szydło przyleci do Paryża na kilka godzin. W Pałacu Elizejskim będzie rozmawiać z prezydentem Francois Hollande'em m.in. o kryzysie migracyjnym i sprawach bezpieczeństwa, także w związku ze zbliżającym się szczytem NATO w Warszawie.Wiceminister spraw zagranicznych Konrad Szymański podkreśla, że politycy będą też rozmawiać o polsko-francuskiej współpracy gospodarczej i wojskowej. – To jest kwestia współpracy z Airbusem i kalibracji tej współpracy zgodnie z intencjami strony polskiej i oczekiwaniem Francuzów w tej sprawie. Ale w tym obszarze mamy więcej spraw. Mamy też energetykę. Francja jest zainteresowana polskim programem jądrowym – dodaje Konrad Szymański.W czwartek wizyta w LondynieZ Paryża premier Szydło odleci wieczorem do Londynu. W czwartek w brytyjskiej stolicy będzie reprezentować Polskę na konferencji darczyńców dla Syrii. Polskie MSZ zapowiada, że premier zadeklaruje wpłatę 3 milionów euro na międzynarodowy fundusz pomocy dla Syryjczyków.Na konferencji w Londynie premier Beata Szydło ma też zaprezentować polskie stanowisko w sprawie kryzysu uchodźców. Warszawa postuluje, by Unia Europejska, zamiast koncentrować się na sprawach związanych z przyjmowaniem migrantów, udzielała większej pomocy uchodźcom, którzy są teraz w krajach graniczących z Syrią na Bliskim Wschodzie.",,
May przygotowuje „ważne przemówienie”. Wygłosi je we Florencji,"Brytyjska premier Theresa May wygłosi w piątek, 22 września we Florencji „ważne przemówienie” dotyczące przyszłych relacji Wielkiej Brytanii z Unią Europejską – poinformowała w środę brytyjska agencja Press Association (PA), powołując się na Downing Street.","Spekulacje na temat wystąpienia szefowej rządu pojawiały się w brytyjskich mediach od kilkunastu dni. Załagodzić atmosferę Według przecieków, May ma spróbować załagodzić napiętą atmosferę pomiędzy obiema stronami i przełamać impas w negocjacjach w sprawie wyjścia Wielkiej Brytanii ze Wspólnoty, m.in. sugerując konkretne rozwiązania w sprawie rozliczeń związanych z unijną perspektywą budżetową do 2020 roku.W środę późnym wieczorem Downing Street potwierdziło, że May wybierze się do włoskiej Florencji, gdzie „przedstawi postęp w dotychczasowych negocjacjach w sprawie Brexitu i podkreśli rządową chęć bliskiego i specjalnego partnerstwa z UE”.– Premier chciała wygłosić przemówienie o przyszłych relacjach Wielkiej Brytanii z Unią Europejską w jej historycznym sercu. Pomiędzy Wielką Brytanią a Florencją, miastem znanym ze swojej siły handlowej, istniały na przestrzeni wieków głębokie relacje kulturalne i gospodarcze. Wraz z wyjściem z Unii Europejskiej chcemy zachować te bliskie więzi – powiedział cytowany przez Press Association rzecznik szefowej rządu. We wtorek poinformowano, że rozpoczęcie czwartej rundy rozmów zostało przesunięte o tydzień – na poniedziałek 25 września. Wielu dziennikarzy sugerowało, że zmiana terminu może mieć związek z ewentualnym przemówieniem, ale służby prasowe Downing Street zdementowały tę informację.Podczas ubiegłotygodniowej konferencji prasowej w Brukseli główny negocjator z ramienia UE Michel Barnier ocenił, że postęp w rozmowach jest zbyt powolny i nieumożliwiający przejście do kolejnego etapu dyskusji o przyszłych relacjach Wielkiej Brytanii z Unią Europejską w październiku br., jak dotychczas zakładały obie strony.Wielka Brytania rozpoczęła procedurę wyjścia z Unii Europejskiej 29 marca br. i powinna opuścić Wspólnotę do końca marca 2019 roku.",,
"Msze święte, apel i Marsz Pamięci. Program IX rocznicy katastrofy smoleńskiej","Obchody dziewiątej rocznicy katastrofy smoleńskiej zainauguruje poranna msza święta w intencji ofiar. Potem nastąpi Apel Pamięci, i złożenie kwiatów. Wieczorem zaplanowano Marsz Pamięci pod Pałac Prezydencki, gdzie swoje przemówienia wygłoszą prezes PiS Jarosław Kaczyński i prezydent Andrzej Duda.","O godzinie 8.41 zaplanowano Apel Pamięci przed Pałacem Prezydenckim w Warszawie.  O godzinie 9.10 kwiaty i wiązanki zostaną złożone pod pomnikiem prezydenta Lecha Kaczyńskiego oraz Pomnikiem Ofiar Tragedii Smoleńskiej.  Między godziną 9.30 a 15 przed Pałacem Prezydenckim w Warszawie będzie wyświetlany blok filmowy.  Na godz. 19 zaplanowano mszę świętą w intencji ofiar katastrofy smoleńskiej w Bazylice Archikatedralnej pw. Męczeństwa św. Jana Chrzciciela w Warszawie przy ul. Świętojańskiej 8.  Po jej zakończeniu ok. godz. 20 spod bazyliki ruszy Marsz Pamięci, który uda się w kierunku pod Pałacu Prezydenckiego.  Na godzinę 20.45 zaplanowano wystąpienia Jarosława Kaczyńskiego oraz prezydenta Andrzeja Dudy, które zakończą uroczystości.",,
Prezydent Wenezueli zaapelował do armii: Bądźcie gotowi na interwencję zbrojną USA,"Prezydent Wenezueli Nicolas Maduro zaapelował w sobotę do armii, by była gotowa na wypadek, gdyby USA zdecydowały się rozpocząć wojskową interwencję na wenezuelskiej ziemi. Władze amerykańskie ostatnio nie wykluczyły takiej możliwości.","Przemawiając do żołnierzy podczas inspekcji bazy w stanie Cojedes na północnym zachodzie kraju, Maduro wezwał ich, by „byli gotowi do obrony ojczyzny z bronią w ręku, jeśli pewnego dnia amerykańskie imperium poważy się dotknąć tego kraju, tej świętej ziemi”.   Oskarżył też USA i przewodniczącego parlamentu Wenezueli, a zarazem przywódcę wenezuelskiej opozycji Juana Guaido o przygotowywanie zamachu stanu.  – Jedność, spójność, dyscyplina, posłuszeństwo, podporządkowanie i maksymalna wierność konstytucji, partii, rewolucji i prawowitemu zwierzchnikowi sił zbrojnych – oświadczył Maduro w przemówieniu do żołnierzy.  Sekretarz stanu USA Mike Pompeo powiedział w środę, że Stany Zjednoczone są przygotowane do akcji zbrojnej w Wenezueli, „jeśli będzie to konieczne do zatrzymania trwającego kryzysu politycznego w tym kraj”. USA były jednym z pierwszych krajów, które uznały Guaido za prawowitego przywódcę Wenezueli.  W ostatnich dniach Guaido, który w styczniu na fali antyrządowych demonstracji i kryzysu w kraju ogłosił się tymczasowym prezydentem kraju, wezwał wojsko, by wsparło go w odsunięciu Maduro od władzy, jednak na razie nie ma sygnałów, by tak się działo. Armia jest w Wenezueli uważana za realnego gwaranta władzy.  W Wenezueli od ponad trzech miesięcy trwa stan faktycznej dwuwładzy. Maduro w zeszłym roku wygrał wybory prezydenckie, zapewniając sobie drugą kadencję, ale ponieważ nie dopuścił do startu głównych rywali, wybory nie zostały uznane przez większość krajów zachodnich i latynoamerykańskich.",,
Rozwój sieci 5G szansą dla polskich naukowców i inżynierów,"Polska chce, aby inwestorzy, którzy będą wdrażać nowe technologie także u nas prowadzili badania. To da nowe miejsca pracy polskim  naukowcom, inżynierom i badaczom.","5G to skrót oznaczający piątą generację sieci komórkowej. O ile pod względem potencjalnych zastosowań i korzyści dla gospodarki sieć 5G może okazać się rewolucyjna, o tyle pod względem budowy sieci jest to ewolucja już znanych rozwiązań.  Dlatego rozwój sieci 5G będzie stopniowy i w dużej mierze będą ją tworzyć urządzenia, które już funkcjonują w standardzie 4G/LTE czy nawet 3G. Premier Mateusz Morawiecki powiedział, że razem z zagranicznymi partnerami, Polska będzie rozwijała 5G. To sieć telekomunikacyjna, która pozwala na szybszy transfer danych i jednoczesną obsługę większej liczby urządzeń niż w przypadku obecnych w Polsce sieci 4G.W wywiadzie dla TVP Info szef rządu wskazał korzyści płynące z wdrożenia 5G w naszym kraju. Polska chce, aby inwestorzy, którzy będą wdrażać nowe technologie także u nas prowadzili badania. To da nowe miejsca pracy polskim  naukowcom, inżynierom i badaczom.",,
"Rekordowy rok PAIH. Projekty inwestycyjne na 2,9 mld euro","Polska Agencja Inwestycji i Handlu obsłużyła w 2019 r. 56 projektów inwestycyjnych o rekordowej wartości 2,9 mld euro, większość dotyczy wysokich technologii – poinformowała PAIH. Najbardziej zaangażowani są inwestorzy z USA i Niemiec.","„W 2019 r. łączna wartość inwestycji, co do których inwestorzy podjęli pozytywną decyzję o lokalizacji w Polsce, czyli potwierdzili chęć zainwestowania w naszym kraju, rozpoczynając tym samym proces inwestycyjny wyniosła blisko 3 mld euro, tj. ok. 13 mld zł” – wskazała Grażyna Ciurzyńska, p.o. prezesa PAIH. Dodała, że np. w 2015 r. był to niecały miliard euro, a w 2018 r. - 2,13 mld euro. Jak zaznaczyła, „wspieranie napływu bezpośrednich inwestycji zagranicznych jest jednym z głównych zadań PAIH”. Według Agencji 56 projektów inwestycyjnych zrealizowanych w zeszłym roku to potencjalnie 11,8 tys. nowych miejsc pracy.  Jak zaznaczyła Ciurzyńska, większość z nich dotyczyła wysokich technologii, co przekłada się „na wysokopłatne miejsca pracy, transfer wiedzy, a w efekcie na poprawę konkurencyjności polskiej gospodarki”. „Udało się przyciągnąć wiele inwestycji z sektora nowoczesnych usług dla biznesu, które stanowiły 1/3 wszystkich zakończonych projektów (tj.20). Wśród nich tak ważne dla nas związane z tworzeniem centrów B+R” – powiedziała. Prawie połowę wszystkich obsłużonych przez PAIH w zeszłym roku projektów stanowiły reinwestycje, wśród nich takich potentatów, jak Toyota czy PSA (Grupa Peugeot Société Anonyme – wcześniej PSA Peugeot Citroën – do której oprócz marki Peugeot należą również marki Citroen, DS, Opel i Vauxhall).  Pod względem wartości inwestycji trzy największe branże to elektromobilność (ponad 2 mld 121 mln euro), motoryzacyjna (331 mln euro) i AGD (180 mln euro).  W największą liczbę projektów (12), nad którymi Agencja zakończyła już prace zaangażowane są firmy z USA. Drugie miejsce pod względem liczby inwestycji zajęły Niemcy (6), trzecie Korea Południowa (5) i Japonia (5). Natomiast pod względem wartości inwestycji pierwsza pozycja przypadła Korei Południowej (1 mld 816 mln euro), druga – Niemcom (ponad 202 mln euro), trzecia - Japonii (121 mln euro), czwarta – Stanom Zjednoczonym (90,45 mln euro).  Według Ciurzyńskiej PAIH wspiera prawie 200 projektów inwestycyjnych, których łączna wartość wynosi blisko 8 mld euro.  PAIH odpowiada za ok. 30 proc. wszystkich inwestycji zagranicznych zrealizowanych w Polsce, z czego za 80 proc. projektów „strategicznych”.",,
Pijany awanturnik w samolocie. Zdecydowana reakcja służb na Okęciu [WIDEO],Pijany Rosjanin był w piątek przyczyną międzylądowania rosyjskiego samolotu pasażerskiego na Lotnisku Chopina w Warszawie. Maszyna leciała z Barcelony do Moskwy. Na wideo zarejestrowanym na pokładzie widać agresywne zachowanie 40-latka i zdecydowaną reakcję Straży Granicznej. Mężczyzna został obezwładniony.,40-latek nie słuchał poleceń załogi i próbował wtargnąć do kokpitu maszyny Aerofłotu. Na płycie stołecznego lotniska mężczyznę ujęli i wyprowadzili polscy funkcjonariusze. Rosjanin miał promil alkoholu we krwi; grozi mu 500 zł mandatu. Linia lotnicza może również wystąpić o zwrot kosztów poniesionych za międzylądowanie.,,
Wisła Kraków w 24 godziny sprzedała akcje za cztery miliony złotych,"W 24 godziny Wisła Kraków sprzedała, za pośrednictwem platformy beesfund.com, akcje za cztery miliony złotych. Uzyskane w ten sposób środki pozwolą klubowi na spłatę najpilniejszych długów i grę w piłkarskiej ekstraklasie.","Sprzedaż akcji rozpoczęła się we wtorek rano. Zainteresowanie ich nabyciem przeszło najśmielsze oczekiwania. Doprowadziło nawet do zawieszenia serwerów strony, na której można było je nabywać. W środę tuż po godzinie siódmej wszystkie akcje znalazły nabywców, choć według pierwotnych planów sprzedaż miała potrwać do... 5 marca.W wolnej sprzedaży znalazło się 40 tysięcy jednostek, co stanowi 5,115 proc. wszystkich akcji Wisły SA. Jedna kosztowała 100 złotych. Trafiły do 9124 nabywców.Beesfund.com jest platformą udziałowego finansowania społecznościowego. To alternatywny sposób inwestowania w spółki. Wielu inwestorów indywidualnych obejmuje udziały w spółce wpłacając środki finansowe przez internet. Wisła jest pierwszym w Polsce klubem sportowym, który wyemitował akcje na tego typu platformie.",,
„To jest rutynowa korespondencja. Nie doszukiwałabym się tutaj żadnej sensacji”,– To jest rutynowa korespondencja. Nie doszukiwałabym się tutaj żadnej sensacji – stwierdziła w programie „Kwadrans Polityczny” szefowa KPRM Beata Kempa odniosła się do pisma ws. spółki Solvere i kampanii „Sprawiedliwa sądy”. Wymianę pism nazwała „zwykłą dokumentacją przesyłaną pomiędzy urzednikami”.,"Chodzi o sprawę dwójki b. PR-owców premier Beaty Szydło – Piotra Matczuka i Annę Plakwicz – którzy, jak podają media, odeszli z KPRM i otworzyli firmę Solvere, która miała współtworzyć kampanię billboardową „Sprawiedliwe sądy” finansowaną przez Polską Fundację Narodową.Piotr Kaczorek w wydziału komunikacji społecznej CBA poinformował we wtorek, że Centralne Biuro Antykorupcyjne analizuje pismo z Kancelarii Premiera w sprawie działalności dwóch b. pracowników KPRM.– To jest rutynowa korespondencja. Nie doszukiwałabym się tutaj żadnej sensacji – stwierdziła odnosząc się do sprawy w programie „Kwadrans Polityczny” Beata Kempa. „Jesteśmy transparentni”Premier Beata Szydło pytana, czy pismo do CBA budzi jej wątpliwości odpowiedziała, że w wymianie korespondencji „nie ma nic nadzwyczajnego”. – Jesteśmy transparentni, nie boimy się żadnych pytań, i stawiania pytań – powiedziała szefowa rządu.Do sprawy odniosła się we wtorek także rzeczniczka PiS Beata Mazurek. – Jestem spokojna o wynik tego postępowania. Poczekajmy na rozstrzygnięcie, nie mamy niczego do ukrycia – oświadczyła.Rzeczniczka PiS dodała, że w przestrzeni medialnej pojawiło się wiele informacji na temat firmy Solvere. – Jeśli KPRM chce uciąć wszelkie spekulacje, to rozstrzygnięcie przez CBA złożonego wniosku w mojej ocenie będzie słuszne – powiedziała.",,
"Gowin: Nikt w tej chwili nie ma większości w Senacie, to grozi patem","Nikt w tej chwili nie ma większości w Senacie i to grozi patem, może się okazać, że różnice zdań między senatorami opozycji i senatorami niezależnymi spowodują, że ani jedna, ani druga strona nie będzie miała większości – powiedział w sobotę wicepremier Jarosław Gowin.","Gowin był pytany w sobotę w RMF FM, czy rządzącym uda się do 12 listopada, czyli pierwszego posiedzenia Sejmu nowej kadencji, zdobyć większość w Senacie.  – Nikt w tej chwili nie ma większości w Senacie i to grozi wręcz patem, bo my mamy 48 senatorów, opozycja też mniej więcej tylu. Natomiast jest jeszcze kilku senatorów niezależnych – podkreślił wicepremier.  – Może się okazać, że te różnice zdań i ambicji między senatorami opozycji, senatorami niezależnymi spowodują, że ani jedna strona, ani druga nie będzie miała większości – dodał Gowin.  Pytany z kim rozmawia ze strony opozycyjnej, żeby przeszedł na „drugą stronę”, wicepremier odparł, że z nikim nie prowadzi takich rozmów.  – Nie mam też żadnej wiedzy, aby one się toczyły – zaznaczył. Dopytywany, w jaki sposób rządzący chcą zdobyć Senat, Gowin odpowiedział, że to wymaga głębszego namysłu nad kondycją państwa polskiego i „nad tym, czy nie zaszliśmy w sporach za daleko”. Pytany, czy jeżeli Morawiecki zostanie premierem, to będzie nim przez kolejne cztery lata wicepremier odparł: „Tak się umawiamy”. – Umawiamy się na cztery lata i co do spraw programowych i co do spraw personalnych. Takie porozumienie między Prawem i Sprawiedliwością, a moim ugrupowaniem jest już właściwie osiągnięte – oświadczył Gowin.  Na pytanie, czy może zagwarantować, że on i jego ugrupowanie będzie lojalne wobec PiS i będzie głosowało zgodnie z wytycznymi tej partii wicepremier powiedział: „Tam gdzie poszczególne rozstrzygnięcia będą zapisane w umowie, to oczywiście tak”.  – Natomiast jest trochę inna sytuacja w obozie rządowym. Bez głosów z jednej strony Porozumienia, z drugiej strony Solidarnej Polski nie ma i nie będzie większości, więc jedna i druga partia liczy nie na więcej stołków (...) tylko w sprawach programowych niewątpliwie – przynajmniej mówię w imieniu Porozumienia – liczymy, że nasze postulaty będą uwzględniane nieco szerzej, niż w tej kończącej się kadencji Sejmu – podkreślił polityk.  Dopytywany, czego oczekuje jego ugrupowanie Gowin odpowiedział, że chce nadal współodpowiadać za te obszary w których „chyba nieźle poradziliśmy sobie w ciągu ostatnich czterech lat”.   – Czyli obszary: nauki, innowacyjności i gospodarki – wymienił.  Na pytanie, kiedy poznamy skład nowego rządu wicepremier odparł, że 12 listopada zbiera się Sejm nowej kadencji, więc „najwcześniej moim zdaniem skład nowego rządu poznamy w drugiej połowie listopada”.  – Nie widzę zresztą żadnych powodów, żeby się z tym spieszyć, bo przecież Polska ma rząd i nieskromnie powiem, że nie jest to rząd najgorszy – zaznaczył.",,
Ukraina odzyskała jeńców z Donbasu. Wymieniono ich na 230 separatystów,Ponad siedemdziesięciu uwolnionych przez separatystów w ramach wymiany jeńców przyleciało do Kijowa. Tu spotkali się z bliskimi oraz władzami państwowymi. Niektórzy byli przetrzymywani od niemal trzech lat.,"Większość z uwolnionych to ukraińscy wojskowi, ale są wśród nich także m.in. naukowcy. Wymieniono ich na 230 separatystów, którzy znajdowali się w ukraińskich więzieniach. Część bojowników nie chciała wracać do tzw. Donieckiej Republiki Ludowej i Ługańskiej Republiki Ludowej.Na przylot samolotu z uwolnionymi na kijowskim lotnisku Boryspol czekało kilkaset osób. Przywitali byłych jeńców okrzykami „bohaterowie”.– Szczęście to za mało powiedziane – tak o tym, co czuje, mówił 21-letni żołnierz Artem Byndiuk, który w niewoli spędził niemal dwa lata. Jak mówił, będąc w niewoli, rozumiał, że musi żyć, bo czeka na niego rodzina, ukochana i przyjaciele.",,
Episkopat publikuje dane na temat pedofilii w polskim Kościele,"625 ofiar (potwierdzonych i niepotwierdzonych) oraz 382 sprawców wykorzystywania seksualnego małoletnich, w czasie od 1 stycznia 1990 r. do 30 czerwca 2018 roku – takie dane przedstawiło w czwartek biuro prasowe Konferencji Episkopatu Polski. – Dla nas to zawsze wstrząs, który rani całą wspólnotę Kościoła – powiedział prymas Polski Wojciech Polak. –  To nie jest problem instytucji, tylko problem globalny – podkreślił Przewodniczący KEP abp Stanisław Gądecki.","Z danych, które otrzymał Sekretariat Konferencji Episkopatu Polski od wszystkich diecezji i zakonów, wynika, że łączna liczba ofiar poniżej 15 lat wynosiła 345 we wszystkich – również niepotwierdzonych – przypadkach. Ofiar powyżej 15 lat było 280. Ze wszystkich przypadków, co do których udało się ustalić́ stan procesu kanonicznego (94,8 proc. wszystkich zgłoszonych przypadków), 74,6 proc. było już̇ zakończonych, a 25,4 proc. było jeszcze w toku. Dane opracował Instytut Statystyki Kościoła Katolickiego i Centrum Ochrony Dziecka. – Dla nas to zawsze wstrząs. To jest wstrząs, który rani całąwspólnotę Kościoła – powiedział prymas Polski Wojciech Polakpodczas czwartkowej konferencji prasowej. Duchowni zapewniali, że obecne procedury zgłaszania takich przypadków są jasne. – Wzrost ujawnień jest prawdą, która służy naszemu oczyszczeniu. (…) To są bardzo traumatyczne sytuacje, które domagają się przede wszystkim zrozumienia, przyjęcia i otwarcia na te zgłoszenia – mówił abp Polak.  – W Kościołach protestanckich, gdzie nie istnieje celibat, rzecz wygląda zupełnie podobnie – powiedział przewodniczący Konferencji Episkopatu Polski abp Stanisław Gądecki, odnosząc się do pytań o przyczyny wykorzystywania małoletnich przez duchownych. – Trzeba zachęt skierowanych do pokrzywdzonych, by odważniej zgłaszali te przestępstwa - powiedział arcybiskup. Także on podkreślił, że osoby pokrzywdzone powinny być wysłuchane i należy udzielić im wsparcia. „Problem społeczny, globalny” Przewodniczący Konferencji Episkopatu Polski zwrócił uwagę, że problem wykorzystania seksualnego małoletnich to problem społeczeństw i państw. Abp Gądecki dodał, że próbuje wmówić się – jak powiedział – że jest to tylko problem Kościoła. – Z jednej strony tworzy się programy seksualizacji dzieci w bardzo młodym wieku, by jak najwięcej zarobić na środkach antykoncepcyjnych, by puścić szybko w ruch życie seksualne, nawet kiedy jeszcze jest to dla samego dziecka nieodpowiednie. Z jednej strony jest pompowanie seksualizmu, nie mówiąc już o pornografii, oddziaływaniu internetu na dzieci, młodzieży, starszych. (…) Z drugiej strony pałką w głowę tych, którzy poddają się temu przestępstwu – mówił abp Stanisław Gądecki. Przewodniczący KEP ocenił, że „jak dotąd nie widać chęci ruszenia tego problemu w wymiarze społecznym”. – Nie widać szerszego zainteresowania społecznego, myślę także o zainteresowaniu rządowym i samorządowym. Co z tego wszystkiego będzie, jeśli zlikwidujemy problem pedofilii w Kościele, a on będzie w takim wymiarze w społeczeństwie? – pytał. – To nie jest problem instytucji, tylko problem globalny – mówił abp Gądecki. – Do tej pory przyzwyczailiśmy się do tego hasła ukutego ideologicznie mianowicie: pedofilia w Kościele. To hasło dość zręcznie dobrane miało w sumie z jednej strony wskazać na problem, który istnieje, z drugiej zaś strony poderwać też autorytet Kościoła i doprowadzić do tego, żeby zaufanie wiernych w ogóle do instytucji Kościoła zostało zniszczone – ocenił.Komentując, „to co zostało powiedziane (...) w relacji do przemówienia Ojca Świętego, że jest to problem Kościoła w pierwszym rzędzie, właśnie ze względu na autorytet moralny, na odpowiedzialność Kościoła, na zobowiązanie, jakie podejmował każdy z duchownych dobrowolnie”, przewodniczący episkopatu stwierdził, że „to nie jest problem samego Kościoła, to jest problem całego świata”.",,
Miller: państwo nie zapewnia ochrony zdrowia obywateli,"Państwo polskie nie wypełnia dziś jednego ze swoich
podstawowych obowiązków - nie zapewnia ochrony zdrowia i życia własnych
obywateli - ocenił w sobotę w Warszawie szef SLD Leszek Miller podczas
spotkania „Przywrócić odpowiedzialność państwa za zdrowie”.","W ogólnopolskim spotkaniu w Sejmie w sprawie służby zdrowia wzięli udział także m.in. rzecznik SLD ds. zdrowia Marek Balicki, b. wiceminister zdrowia za rządów SLD dr Janusz Opolski, posłowie Sojuszu i przedstawiciele radwojewódzkich partii.Miller przypomniał, że w piątkowym głosowaniu nad wnioskiem o konstruktywne wotum nieufności rząd premiera Donalda Tuska obronił się. – Ale państwo w obszarze ochrony zdrowia już wcześniej podało się do dymisji  –  podkreślił szefSojuszu. Według niego państwo polskie nie wypełnia dziś jednego ze swoich podstawowych obowiązków - nie zapewnia ochrony zdrowia i życia własnychobywateli. Lider SLD ocenił, że obecnie prawie wszystkie podmioty w obszarze ochronyzdrowia poza szpitalami są prywatne. - Stało się tak, dlatego, że przez wieleostatnich lat rządząca prawica mami Polaków, że to, co prywatne, z gruntujest lepsze. Ale okazało się, że tak nie jest - dodał Miller. Podkreślił, żeprzekształcenie szpitali nie chroni przed zadłużaniem, natomiast ograniczadostęp do usług zdrowotnych.– Zadaniem SLD jest przywrócenie odpowiedzialności państwa w obszarze ochronyzdrowia – dodał polityk. Zapowiedział, że SLD w czerwcu przedstawi dotyczącytego program.Balicki ocenił, że państwo nie odpowiada na zjawisko dynamicznego starzeniasię społeczeństwa. – Wchodzimy w dramatyczne wyzwanie dla państwa, dlapolityki społecznej, nie tylko dla ochrony zdrowia - mówił. Krytykował takżesystem organizacji sytemu ochrony zdrowia oraz braki w kadrze lekarzy.",,
Osły z Wakandy. Rząd USA handluje z fikcyjnym krajem?,Departament Rolnictwa Stanów Zjednoczonych wymienił Wakandę – fikcyjne afrykańskie królestwo superbohatera Czarnej Pantery – jako partnera wolnego handlu.,"Fikcyjne państwo znalazło się w zestawieniu opublikowanym na internetowej stronie amerykańskiego ministerstwa. Urzędnicy zamieścili wykaz, czym USA handlują z Wakandą. Na liście znalazły się między innymi krowy mleczne, kaczki i osły.  Jako pierwszy pomyłkę zauważył Francis Tseng – mieszkający w Nowym Jorku inżynier – który przeglądał listę krajów mających z Ameryką umowy o wolnym handlu. – Kiedy to zauważyłem, na początku nie wiedziałem, o co chodzi. Pomyślałem, że musiałem źle zapamiętać nazwę krainy z filmu i że pomyliłem ją z czymś innym – mówił Reutersowi.  Niedługo później Wakanda zniknęła z rządowej listy. Rzecznik Departamentu Rolnictwa tłumaczy, że państwo zostało umieszczone w internetowym wykazie przez przypadek podczas prowadzenia testów – informuje BBC.",,
"Podpalił się przed sądem, zostawił list. Media ujawniają motywy","49-letni mężczyzna, który podpalił się przed siedzibą sądu w Świdniku, zostawił list. Kilka dni temu został skazany w głośnej sprawie, dotyczącej policyjnej interwencji – twierdzą lokalne media.","Policja w Świdniku została zawiadomiona w czwartek przez świadka, że przed miejscowym sądem podpalił się człowiek. – Policjanci z patrolu, którzy dotarli do niego, dogasili płonącą odzież, którą mężczyzna zdołał z siebie zrzucić, a następnie udzielali mu pierwszej pomocy do czasu przyjazdu karetki pogotowia – powiedziała asp. Elwira Domaradzka z komendy policji w Świdniku.Mężczyzna, którym okazał się 49-letni mieszkaniec gminy Wólka, został zabrany do szpitala. – Obrażenia, których doznał, nie zagrażają jego życiu – zaznaczyła policjantka.Jak podaje „Dziennik Wschodni”, 49-latek zostawił po sobie list, a zdarzenie „może mieć związek z wyrokiem, jaki zapadł w świdnickim sądzie”. Mężczyzna i jego rodzice zostali skazani za naruszenie nietykalności i znieważanie policjanta w lutym 2016 r. To właśnie wtedy między policjantami a małżeństwem doszło do awantury. Para wracała samochodem z niedzielnej mszy. Emeryt miał zajechać drogę funkcjonariuszom. Ci pojechali za nim na jego posesję. Starsze małżeństwo opisało, że policjanci ich poturbowali; kobieta miała złamaną nogę, a jej mąż – podbite oko. Według policji to małżeństwo zaatakowało funkcjonariusza.Z relacji funkcjonariuszy wynika, że szarpaninę sprowokował 75-latek. Nie chciał pokazać prawa jazdy, a jego żona okładała policjanta grabiami. – Żona chciała podbiec na ratunek, ale policjant kopnął ją w nogę tak, że ją złamał. Po chwili zaatakował żonę gazem – zeznawał 75-latek.Jak przypomina gazeta, śledczy umorzyli wątek dotyczący poturbowania emerytów przez policjanta. „Postawili przed sądem rodzinę P., oskarżając małżonków i ich syna o naruszenie nietykalności, groźby i obrażanie mundurowego” – czytamy.",,
Papież w święto Konstytucji 3 maja: niech żyje Polska,"Papież Franciszek wezwał Polaków, aby podążali „drogą porozumienia i wzajemnej życzliwości”. Podczas audiencji generalnej w środę, Ojciec Święty nawiązał do uroczystości Najświętszej Maryi Panny Królowej Polski i święta Konstytucji 3 maja. – Niech żyje Polska – powiedział.","Zwracając się do Polaków, w czasie audiencji na placu Świętego Piotra, papież przypomniał: „Dzisiaj przypada Uroczystość Najświętszej Maryi Panny Królowej Polski i wasze Święto Narodowe”. Dodał następnie, zwracając się do wiernych: – Aplauz dla Królowej Polski – i zaczął bić brawo wraz z obecnymi. – Z miłością i z uwagą słuchajcie wskazań waszej Królowej, o której śpiewacie: „Tyś wielką chlubą naszego narodu” – zaapelował do Polaków.– W waszych codziennych wyborach podążajcie drogą porozumienia i wzajemnej życzliwości. Podejmujcie ważne decyzje poszukując prawdy, wspólnego dobra i pokoju. Bądźcie otwarci i wrażliwi na potrzeby braci. Waszej ojczyźnie, wam tu obecnym, waszym rodakom w Polsce i na świecie z serca błogosławię. Niech żyje Polska – dodał Franciszek.W katechezie papież podsumował swą niedawną wizytę w Egipcie. Podziękował za gorące przyjęcie i podkreślał, że Egipt był i jest znakiem nadziei, w historii, i w czasach obecnych.",,
Jarosław Kaczyński na Jasnej Górze. Prezes PiS modlił się przed Cudownym Obrazem Matki Bożej,"Prezes Prawa i Sprawiedliwości Jarosław Kaczyński odwiedził w sobotę Jasną Górę, gdzie modlił się przez Cudownym Obrazem Matki Bożej. „Dla nas, Polaków, pewnie nie ma takiego miejsca na świecie, gdzie lepiej można się modlić” – powiedział w krótkim wywiadzie dla biura prasowego sanktuarium.","„Prezes Kaczyński wraz z Jadwigą Wiśniewską, europosłanką PiS, zatrzymali się na chwilę modlitwy przed Cudownym Obrazem Matki Bożej w intencji Ojczyzny i zbliżających się wyborów do europarlamentu, w drodze powrotnej z konwencji regionalnej Prawa i Sprawiedliwości w Katowicach” – poinformowały w sobotę po południu służby prasowe jasnogórskiego klasztoru.W rozmowie z biurem prasowym sanktuarium prezes PiS powiedział, że Jasna Góra to dla niego bardzo ważne miejsce.„Jestem człowiekiem, który się co dzień modli, i to nawet dosyć długo, ale jeśli tylko mam okazję, żeby się pomodlić tutaj – a dzisiaj taka okazja akurat się nadarzyła – to oczywiście przyjeżdżam i modlę się. Ja jestem w ciągłym pośpiechu, więc na ogół nie trwa to długo, ale akurat dzisiaj świetnie trafiłem” – powiedział Kaczyński.„Jestem bardzo szczęśliwy, że tu byłem, że dzięki dobroci ojców (paulinów - PAP) mogłem się modlić pod samym obrazem, i (...) mam nadzieję, że Bóg pozwoli, że będę tu jeszcze bardzo, bardzo wiele razy. Tylko żeby Bóg pozwolił” – zakończył prezes PiS.",,
Leszek Miller: jestem przeciwny mechanicznej relokacji uchodźców,"– Komisja Europejska może mieć duży problem. Trybunał wspomniał, że będzie żądał od KE podstawy prawnej, na podstawie której Polska miałaby zostać ukarana. Jestem ciekaw jaką podstawę prawną urzędnicy z Brukseli wymyśla – tak Leszek Miller skomentował decyzje KE o możliwości wprowadzenia sankcji dla Polski, Czech i Węgier za nieprzyjęcie narzuconych odgórnie kwot uchodźców.","Leszek Miller stwierdził, że nie zgadza się z decyzją Unii Europejskiej, która odgórnie narzuca krajom wspólnoty kwoty uchodźców.–  Jestem przeciwny takiej mechanicznej relokacji.  Imigranci czy uchodźcy to nie są meble, któremożna przenosić i nie pytać ich o zgodę. Nie ma solidarności, bez dobrowolności – ocenił były premier.Miller stwierdził również, że Unia Europejska powinna dać swobodę krajom w podejmowaniu decyzji. Tylko wtedy będzie możliwa prawdziwa solidarność. – Jeżeli od Polski domaga się solidarności to polskie decyzjemuszą być dobrowolne – powiedział były przewodniczący SLD.   „Bez Amerykanów nie ma NATO”  Były premier odniósł się również do słów przewodniczącego Parlamentu Europejskiego Antonio Tajaniego, który powiedział, że „Europa nie potrzebuje już więcej pomocy Wujka Sama”. – Gdyby Amerykanie wycofali się z NATO, oznaczałoby to koniec NATO. Odnoszę wrażenie, że przewodniczący Tajani najpierw mówi, potem myśli – tak ocenił jego słowa Leszek Miller.",,
Premier zwrócił się do Trybunału Konstytucyjnego,"Premier Mateusz Morawiecki zwrócił się do Trybunału Konstytucyjnego z pytaniem, czy sądy mogą stwierdzać nieważność postępowań w oparciu o ocenę prawidłowości procedury wyłaniania kandydatów na sędziów przeprowadzanej przez Krajową Radę Sądownictwa.","Jak wskazano w uzasadnianiu wniosku, premier zwrócił się do TK o zbadanie przepisów Kodeksu postępowania cywilnego, Kodeksu postępowania karnego i ustawy o Sądzie Najwyższym w zakresie ukształtowanym przez uchwałę trzech Izb SN z 23 stycznia. W ocenie premiera, uchwała ta została podjęta z naruszeniem przepisów.  Chodzi o uchwałę podjętą w zeszły czwartek przez trzy Izby SN: Cywilną, Karną i Pracy, z której wynika, że nienależyta obsada SN, sądu powszechnego i wojskowego jest wtedy, gdy w jego składzie znajduje się osoba wyłoniona przez KRS w obecnym składzie.  W zeszłym tygodniu wnioski do TK po uchwale trzech Izb SN złożył prezydent Andrzej Duda i Krajowa Rada Sądownictwa.  Wniosek premiera jest komplementarny z wnioskiem skierowanym przez prezydenta. Prezydent zwrócił się do TK o zbadanie, czy możliwe jest stwierdzanie nieważności postępowań w oparciu o ocenę prawidłowości procedury wyłaniania kandydatów na sędziów przeprowadzanej przez Krajową Radę Sądownictwa.  Prezydent zapytał też, czy na podstawie przepisu ustawy o SN przedmiotem zagadnienia prawnego rozstrzyganego przez ten SN może być ocena prawidłowości obsady sądu i ważności jego orzeczeń, kiedy w składzie sądu jest osoba wyłoniona przez aktualną KRS.",,
Bolton o Rosjanach. „Powinni wynieść się z Krymu i być mniej uciążliwi na Bliskim Wschodzie”,"Doradca prezydenta USA ds. bezpieczeństwa narodowego oświadczył w piątek, że Rosjanie powinni „wynieść się” z Krymu i Donbasu na wschodzie Ukrainy. John Bolton, który składa wizytę w Tbilisi,  wymienił całą listę zadań dla Rosjan.","– Pomogło by nam, gdyby oni (Rosjanie) przestali ingerować w nasze wybory, wynieśli się Krymu i Donbasu na Ukrainie, zakończyli używać nielegalnej broni chemicznej, by przeprowadzać morderstwa na rosyjskich uchodźcach na Zachodzie i gdyby byli mniej uciążliwi na Bliskim Wschodzie – powiedział Bolton w wywiadzie dla agencji Reutera.  Jak dodał, taka polityka powodowała, że Waszyngton w przeszłości nakładał na Moskwę sankcje. Nie wykluczył podobnych takich działań w przyszłości.  Doradca prezydenta USA zapewnił również, że Stany Zjednoczone chcą strategicznych rozmów z Rosją o agresywnych działaniach Chin. Traktat rozbrojeniowy INF, z którego USA zamierza wycofać prezydent USA Donald Trump, nazwał „reliktem zimnej wojny”.",,
Dawid Wildstein: Europa zagrożona populizmem,"Europa jest zagrożona populizmem. W samej Unii Europejskiej jest coraz więcej procesów, które wspomniany populizm wzmacniają. W końcu – coraz szersza jest grupa polityków Unii, których należy nazwać populistami. Donald Tusk i jego sojusznicy są najlepszym dowodem prawdziwości tej diagnozy.","Ciężko jest nazwać obecną sytuację w Unii „spokojną”. Owszem, UE zawsze było przestrzenią dynamicznie zmieniających się stref wpływów i często sprzecznych interesów państw członkowskich, ale dziś konflikty te i problemy stały się jeszcze wyraźniejsze. Trwające od miesięcy krwawe protesty we Francji. Wielka Brytania opuszczająca Unię. Gazociąg Nord Stream 2 budowany przez Niemcy i Rosję, ze złamaniem podstawowych zasad solidarności państw UE. Kryzysy polityczne i gospodarcze. Przykłady można mnożyć. I co ma na ten temat do powiedzenia największy i najważniejszy autorytet opozycji? Że Zachód to miejsce, w którym ludzie się „uśmiechają”. I stwierdzenie to najpełniej oddaje rezygnację z jakiegokolwiek  merytorycznie umocowanego programu politycznego po stronie totalnej opozycji. Odejście od racjonalnej analizy na rzecz emocji. W ten sposób ugrupowania najbardziej atakujące innych pałką „populizmu”, same staje się wręcz książkowym przykładem tego zjawiska.Populizm - a co to za zwierz?W naszej debacie politycznej obie strony uwielbiają się okładać pojęciami jak cepami, po pewnym czasie nie zwracając już uwagi na to, co one tak naprawdę znaczą. W związku z czym warto zrobić dwa kroki wstecz, żeby w ogóle wiedzieć o czym mowa. Problem z używaniem terminu populizm jest dość prosty i analogiczny do tego, z którym mamy do czynienia np. przy słowie faszyzm. Konsekwentnym i stałym bełkotem udało się to słowo wyczyścić z jakiejkolwiek treści. Wielu uważa, że dziś populistą jest ten, który nie zgadza się z mądrymi i oświeceniowymi Polakami, głównie Michnikiem (co ciekawe, z definicją faszyzmu jest tak samo). Być może czytelnik tego tekstu myśli podobnie. Tylko, że w tym momencie nie ma po co czytać dalej.Populizm pochodzi od łacińskiego słowa określającego „lud”. Tym samym każda partia operująca w systemie demokratycznym będzie z konieczności miała w swoim programie elementy populistyczne- bez odpowiedniego „schlebianie” możliwie jak największej grupie wyborców - utraci ona błyskawicznie władzę. Oczywiście populizm, jak wiele terminów tego typu, nie jest ostro i definitywnie określony. Niemniej można jednak postarać się wyodrębnić kilka komponentów, które najczęściej składają się na rozumienie tego określenia (oraz potoczne używanie go w debacie publicznej). Jest to - brak konkretnego programu politycznego, zmienianie swoich poglądów w zależności od dynamiki wyborczej, określanie siebie głównie na zasadzie negatywnej (poprzez wskazanie wroga) a nie pozytywnej, w końcu - oszukiwanie własnego wyborcy, wykorzystywanie go w celu osiągnięcia korzyści politycznej, składanie mu fałszywych obietnic. I faktycznie, jest obecnie ugrupowanie, którego narracja wyborcza łączy wszystkie te elementy. Jest to Koalicja Europejska. Panowie, po co nam program?Taka „przykra”, jak to mawiają, sytuacja. Jest dość popularny quiz wyborczy w Internecie. Nazywa się latarnik wyborczy. Zasada standardowa. Odpowiada się na kilkanaście pytań - a na tej podstawie quiz wylicza, jaki procent odpowiedzi jest tożsamy z odpowiedziami, które do tego quizu nadesłały poszczególne komitety wyborcze. Czyli pada pytanie „czy jesteś za aborcją?” i jeśli odpowiedziałeś „tak” sprawdzane jest ile partii odpowiedziało podobnie. Pytania dotyczą spraw najróżniejszych - od obyczajowych po ekonomiczne, systemowe, geopolityczne itd. Dzięki takiej niezobowiązującej zabawie internauta może łatwo sprawdzić, do postulatów której partii jest mu najbliżej. Z jednym dość istotnym wyjątkiem. Otóż nie mógł sprawdzić zgodności swoich poglądów z programem KE ponieważ… KE oficjalnie odmówiła odpowiedzi na jakiekolwiek pytanie o swój program. Niezależnie od tego, czy tyczyło się ono emigracji czy podejścia do UE. Sytuacja zabawna, ba, wręcz groteskowa, a jednocześnie pokazująca jednoznacznie, że KE nie tylko nie ma - ale nie może mieć programu. Partie, które ją stworzyły, są od Sasa do Lasa. Na zdrowy rozum, jedyne co powinny teraz zrobić, to, kolokwialnie rzecz ujmując, wziąć się za łby. Nie posiadają żadnej wspólnoty poglądowej - czy to w sprawach gospodarczych (od liberalizmu po wręcz ostentacyjny socjalizm), światopoglądowych (jedni za a drudzy przeciw adopcji dzieci przez pary homoseksualne itd.). Grupiński mówi jak jestNiedawna sytuacja. Jeden z najważniejszych polityków Platformy, partii będącej sercem Koalicji Europejskiej, został nagrany w chwili szczerości. Warto po prostu przypomnieć jego słowa na temat związków partnerskich: „My na pewno w tej sprawie będziemy działać progresywnie, ale po dwudziestym którymś października. Po prostu musimy prowincje przyciągnąć do głosowania. (…) Stąd też dzisiaj nie eksponujemy tego za bardzo. Może to Rafał (Trzaskowski - PAP) mówił w Warszawie, ale my już tego nie możemy mówić w… czy Świebodzinie. Tam nas ludzie przepędzą. To jest problem”. Czyli wyborca to idiota, którym manipulujemy, ale nie pokazujemy mu naszych prawdziwych poglądów. Warto też w tym kontekście wspomnieć Pawła Rabieja, zwolennika adopcji dzieci przez pary homoseksualne. Gdy tylko okazało się, że sprawa ta wywołała zbyt duży skandal, błyskawicznie temat został przez PO wycofany a samego zbyt szczerego polityka ukryto. Przytoczmy więc jeszcze raz główne sposoby działania populistów - zmienianie swoich poglądów w zależności od dynamiki wyborczej, oszukiwanie własnego wyborcy, wykorzystywanie go w celu osiągnięcia korzyści politycznej, składanie mu fałszywych obietnic. Nic dodać nic ująć - wszystko to jest w wypowiedzi Grupińskiego.Reasumując - faktycznie. Europa jest zagrożona populizmem. Faktycznie, w samej Unii Europejskiej jest coraz więcej procesów, które wspomniany populizm wzmacniają. W końcu - coraz szersza jest grupa polityków Unii, których można nazwać populistami i którzy mają znaczną siłę. Donald Tusk i jego sojusznicy są najlepszym dowodem tej tezy.",,
Były zastępca Gronkiewicz-Waltz w sztabie wyborczym Lewicy,"W sztabie Komitetu Wyborczego Lewica znajdzie się były wiceprezydent Warszawy, zastępca Hanny Gronkiewicz-Waltz Jacek Wojciechowicz. Polityk został odwołany z urzędu w 2016 r. Wiązano to z aferą reprywatyzacyjną, choć on sam wielokrotnie zaprzeczał istnieniu takich związków.","Na konferencji prasowej liderów KW Lewica przewodniczący Wiosny Robert Biedroń poinformował, że w ramach kierowanego przez niego sztabu funkcjonować będzie zespół koordynujący. Oprócz liderów SLD, Wiosny i Lewicy Razem, w jego skład wejść ma m.in. były wiceprezydent Warszawy w latach 2006-16, zastępca Hanny Gronkiewicz-Waltz, Jacek Wojciechowicz. We wrześniu 2016 r. Wojciechowicz został odwołany z funkcji wiceprezydenta stolicy. Jego dymisję wiązano z aferą reprywatyzacyjną – tego samego dnia odwołano również drugiego wiceprezydenta Jarosława Jóźwiaka, który odpowiadał w ratuszu za reprywatyzację. – Odwołuję Jacka Wojciechowicza, który nadzorował inwestycje, ze względu na slaby wynik – mówiła prezydent stolicy Hanna Gronkiewicz-Waltz. Jak deklarowała, dymisja Wojciechowicza nie ma związku z tzw. aferą reprywatyzacyjną. Obowiązki Wojciechowicza przejął wiceprezydent Michał Olszewski. W lipcu 2017 r. Wojciechowicza przesłuchiwała komisja śledcza ds. afery reprywatyzacyjnej. Polityk mówił wtedy, że nie wie, czy prezydent Warszawy wiedziała o nieprawidłowościach przy reprywatyzacji. Jego zdaniem gdyby Gronkiewicz-Waltz wiedziała o nieprawidłowościach, złożyłaby zawiadomienie o możliwości popełnienia przestępstwa. W lutym 2018 r. polityk odszedł z PO. Jako przyczynę decyzji podawał nieudolność władz partii.„Na skutek braku umiejętności łączenia różnych środowisk Grzegorz Schetyna jawi się dzisiaj jako główny »utrwalacz« władzy PiS” – pisał w wydanym oświadczeniu. Na jesieni 2018 r. Wojciechowicz kandydował na prezydenta stolicy. W kampanii wyborczej poparł go m.in. Ryszard Petru. Ostatecznie Wojciechowicz dostał 1,01 proc. głosów.",,
Ruszyła Belwederska Szkoła Letnia. „Prawo dla dobra wspólnego”,"Nauka rozwija się dzięki temu, że ludzie maja odwagę przełamać utarte schematy i temu m.in. też mają służyć te spotkania – powiedział prezydent Andrzej Duda podczas inauguracji Belwederskiej Szkoły Letniej.","Andrzej Duda wziął w poniedziałek udział w inauguracji Belwederskiej Szkoły Letniej. Tematem tegorocznej edycji jest „Prawo dla dobra wspólnego”. Jak poinformowała na swojej stronie internetowej Kancelaria Prezydenta RP w ramach szkoły studenci mogą m.in. wysłuchać wykładów profesorów i praktyków oraz wziąć udział w seminariach i warsztatach.Prezydent inaugurując Belwederską Szkołę Letnią podkreślił, że chciałby, aby była ona płaszczyzną, na której młodzi ludzie będą się spotykać z praktykami i teoretykami, którzy zajmują się funkcjonowaniem nie tylko państwa polskiego, ale również państw wspólnoty europejskiej. – Chciałbym, żebyście mogli państwo się spotkać i chciałbym, żebyście mogli dyskutować – zaznaczył Duda.– Rozwój nauki polega na kwestionowaniu, na tym że najbardziej utarte teorie poddajemy, rozbieramy na czynniki pierwsze i próbujemy się im sprzeciwić, próbujemy znaleźć nową drogę, próbujemy znaleźć własną drogę w stosunku do tego, co już wymyślono. Prace naukowe, które polegają tylko i wyłącznie na powtarzaniu utartych poglądów nie są pracami naukowymi są pracami sprawozdawczymi – ocenił prezydent.W ramach szkoły odbędą się wykłady, seminaria oraz wizyty studyjne w instytucjach publicznych. Wykłady poprowadzą m.in. Zofia Romaszewska, Jan Rokita, Wojciech Hermeliński, Wiesław Johann, ks. prof. dr hab. Franciszek Longchamps de Berier, prof. dr hab. Andrzej Dziadzio, prof. UŁaz dr hab. Małgorzata Manowska, prof. VMU dr hab. Arkadiusz Radwan, prof. US dr hab. Marek Andrzejewski, dr hab. Artur Kotowski.",,
"„Zaskakujące, że Lewica i Konfederacja mówią w tej sprawie jednym głosem”","Tu jest zbieżny pogląd zupełnie rozbieżnych sił politycznych. Zaskakujące jest to, że podobnym głosem mówi w tej sprawie Konfederacja i Lewica. Moim zdaniem to siły polityczne, które mają problem z wzięciem odpowiedzialności za istotne decyzje – powiedział w programie „#Jedziemy” wiceminister spraw zagranicznych Szymon Szynkowski vel Sęk. Polityk skomentował w ten sposób apel opozycji o wycofanie polskich wojsk z Iraku.","Jeśli Irak podtrzyma swoją decyzję ws. wycofania z kraju obcych wojsk, Polska powinna bardzo szybko wycofać naszych żołnierzy z tego kraju – oświadczali politycy Lewicy. Przygotowali projekt uchwały Sejmu ws. obecności polskich wojsk i konieczności powrotu do rozmów dyplomatycznych. Z kolei Konfederacja podtrzymała swój wniosek o wycofanie polskich żołnierzy z Iraku oraz domagała się parlamentarnej debaty o polskim interesie narodowym na Bliskim Wschodzie. Posłowie Konfederacji chcą także przyjęcia stanowiska „opartego o polską rację stanu, a nie o dyrektywy Waszyngtonu”.  Głos Lewicy i Konfederacji w tej sprawie skomentował w TVP Info wiceszef polskiej dyplomacji. Jak ocenił, „to byłoby działanie nieroztropne”. – Nie można się na to zgodzić. Jeśli wezwania do takiego działania padają z mównicy sejmowej, nie są poprzedzone pogłębioną wiedzą, wydaje mi się to mało odpowiedzialne – wskazał.  Dodał, że wartym uwagi jest to, że w sprawie wycofania polskich wojsk jest zbieżny pogląd „rozbieżnych sił politycznych”. – Zaskakujące jest to, że podobnym głosem mówi w tej sprawie Konfederacja i Lewica. Moim zdaniem to siły polityczne, które mają problem z wzięciem odpowiedzialności za istotne decyzje. Są w opozycji, skupiają się na tym jak zaistnieć, zamiast współtworzyć polską rację stanu – powiedział.",,
Kaczyński: Nasi przeciwnicy atakują naszą politykę społeczną,"– Nasi przeciwnicy atakują naszą politykę społeczną. Co gorsza, atakują polskie rodziny i dzieci – powiedział lider PiS Jarosław Kaczyński na konwencji wyborczej PiS w Jasionce pod Rzeszowem. Podkreślił, że PiS inwestuje w rodzinę.","– Wybory do parlamentów – polskiego i europejskiego – to wybory, których stawką jest przyszłość Polaków i Polski; jeżeli wygrają nasi przeciwnicy, to nie będzie tak, jak było tylko będzie gorzej niż było – mówił prezes PiS Jarosław Kaczyński. – Wierzymy w Polaków i wierzymy w Polskę – dodał. Lider PiS zwrócił uwagę, że przeciwnicy polityczni PiS „atakują naszą politykę społeczną i co gorsza atakują rodziny, atakują nawet dzieci”. – Atakują naszą politykę społeczną mówiąc, że to rozdawnictwo. Albo nie chcą zrozumieć, albo rzeczywiście nie rozumieją jakie są dwa wielkie cele tej polityki – zaznaczył szef PiS.Podkreślił jednocześnie, że ubóstwo, a w szczególności nędza, poniża, a w wielu wypadkach także odbiera godność. – To zjawisko zdołaliśmy ograniczyć i będziemy nadal ograniczali. To przywrócenie godności Polaków jest naszym wielkim celem. Nasi przeciwnicy tego celu nie rozumieją – powiedział. W Jasionce pod Rzeszowem trwa pierwsza przed wyborami do Parlamentu Europejskiego regionalna konwencja wyborcza Prawa i Sprawiedliwości. Z wyborcami w stolicy Podkarpacia spotykają się między innymi premier Mateusz Morawiecki oraz prezes PiS Jarosław Kaczyński. Wybory do Parlamentu Europejskiego odbędą się 26 maja. Polacy będą wybierać 52 europosłów w trzynastu okręgach wyborczych. „Zagrożeniem jest atak na rodzinę”  Prezes PiS podkreślał, jak ważna jest rodzina. – Ale jeśli stawiamy na rodzinę, to musimy zwrócić uwagę na to, że mamy tutaj także wielki kłopot, wielką trudność, wielkie zagrożenie – tym zagrożeniem jest atak na rodzinę i to atak przeprowadzony w sposób najgorszy z możliwych, bo jest to w istocie atak na dzieci – powiedział Kaczyński. Mówił, że w niektórych miejscach w Polsce ma być zastosowana, a w niektórych miejscach już właściwie jest stosowana „pewna specyficzna socjotechnika”. – Trudno to nazwać wychowaniem; to nie jest wychowanie, to jest właśnie socjotechnika mająca zmienić człowieka. Co jest w jej centrum? Otóż w jej centrum jest bardzo wczesna seksualizacja dzieci. To jest nie do uwierzenia; ja sam póki nie przeczytałem, nie mogłem w to uwierzyć, ale to ma się zacząć w okresie 0-4, czyli od urodzenia do czwartego roku życia – powiedział prezes PiS.  „Trzeba walczyć, walczyć i walczyć”  Prezes PiS podkreślał też podczas konwencji, że  „walcząc o najważniejsze sprawy naszej przyszłości, o różne kwestie, które odnoszą się bezpośrednio do Unii Europejskiej, musimy pamiętać, że walczymy także, zabiegamy o interesy naszych regionów”. – W Unii Europejskiej wiele się decyduje i przy pracowitości, przy odpowiednich kompetencjach, przy odpowiedniej determinacji można wiele załatwić, nawet wtedy, jeżeli się jest niemalże „sam przeciw wszystkim” – zauważył Kaczyński. – Trzeba walczyć, walczyć i walczyć. Trzeba gryźć trawę i dzięki temu zwyciężyć. Dla Polski, dla Polaków, dla polskich rodzin a także dla nas – oświadczył lider PiS. Deklaracja europejska PiS – Zwyciężymy po to, żeby nikt nie mógł powiedzieć, że co wolno Francji i Niemcom, to tego nie wolno Polsce; co wolno tym dwóm państwom, Polsce też wolno – mówił na zakończenie sobotniej konwencji PiS w Jasionce prezes partii Jarosław Kaczyński. Wcześniej wszyscy liderzy list partii w poszczególnych okręgach, w tym m.in. wicepremier Beata Szydło, szef MSWiA Joachim Brudziński, minister edukacji narodowej Anna Zalewska i szef kampanii wyborczej, europoseł Tomasz Poręba, podpisali europejską deklarację PiS.  Wybory do Parlamentu Europejskiego odbędą się 26 maja. Polacy będą wybierać 52 europosłów w trzynastu okręgach wyborczych.",,
Propozycja poprawki ws. KRS. Mucha: zaprosiłem Stanisława Piotrowicza na spotkanie,"–  Mam gotową propozycję poprawki w sprawie drugiego kroku wyboru sędziów do KRS. Zaprosiłem Stanisława Piotrowicza (PiS) na spotkanie w tej sprawie – powiedział we wtorek PAP wiceszef Kancelarii Prezydenta Paweł Mucha. Jak dodał, możliwe, że rozmowa odbędzie się już w środę po południu.","Wcześniej we wtorek Piotrowicz wyraził w rozmowie z portalem wPolityce oczekiwanie, że Paweł Mucha przedstawi propozycję prezydenta dotyczącą drugiego kroku wyboru sędziów KRS – w razie gdyby doszło do klinczu uniemożliwiającego ich wybranie proponowaną przez prezydenta większością 3/5 głosów.– Ja mam określoną propozycję poprawki, na którą oczekiwał pan przewodniczący Piotrowicz, i ja mu to dzisiaj w rozmowie telefonicznej powiedziałem, że jestem dobrej myśli, że mam gotową propozycję i że go zapraszam na spotkanie – poinformował wieczorem PAP Mucha.Według niego przewodniczący sejmowej komisji sprawiedliwości i praw człowieka odpowiedział mu na to, że „potrzebuje jeszcze być może jednego dnia”.Mucha podkreślił, że jest gotowy do spotkania z przedstawicielem PiS „w dowolnym terminie”. – Wszystko, co było do ustalenia po stronie Kancelarii Prezydenta, zostało wykonane. Jesteśmy gotowi do rozmowy, do zamknięcia sprawy – dodał minister.Pytany, czy PiS i Pałacowi udało się wcześniej uzgodnić wspólny kierunek ws. kształtu poprawki, Mucha podkreślił, że prezydencka kancelaria zainteresowana jest  „takim kształtem przepisów, w którym zasadą będzie wybór sędziów zasiadających w KRS większością kwalifikowaną 3/5” oraz zabezpieczający możliwość wskazania przedstawicieli do KRS przez opozycję w przypadku, w którym ta większość kwalifikowana się w Sejmie nie znajdzie. „Chcemy, żeby prace postępowały bardzo szybko”  Politycy umówili się, że wcześniej skontaktują się w tej sprawie telefonicznie, żeby potwierdzić ten termin spotkania.Pytany o słowa Piotrowicza, który we wtorek powiedział, że to PiS czeka na przedstawienie propozycji prezydenta ws. poprawek dotyczących m.in. wyboru sędziów KRS, Mucha odparł, że ok. stustronicowy materiał, omawiający kompleksowe propozycje Kancelarii co do obu ustaw, został przekazany posłowi Piotrowiczowi w ubiegły wtorek.– W trakcie tego spotkania były także ustalenia poczynione, że w iluś kwestiach PiS ustosunkuje się do tych uwag czy rozważy propozycje – mówił prezydencki minister.– Deklarowałem wówczas także, że jesteśmy gotowi prowadzić dalsze prace, także z uwzględnieniem soboty i niedzieli, żeby zrobić wszystko, aby te materiały trafiły przed posiedzeniem do Sejmu, żeby na tym posiedzeniu Sejmu można było projekt procedować – dodał Mucha.Jak zaznaczył jednak, na kolejnym spotkaniu, w piątek, stanowisko takie „nie zostało przedstawione w formie pisemnej, a jedynie w formie komentarzy ustnych”. Mucha powiedział PAP, że podczas wtorkowej rozmowy telefonicznej z Piotrowiczem uzyskał jednak zapowiedź, że „informacja na piśmie, czyli odniesienie się, na które my oczekujemy już od kilku dni”, zostanie przekazane mu w środę.Zaznaczył, że jeśli „z jakichś przyczyn”  nie doszłoby do jego spotkania z przedstawicielem PiS w środę, to „na pewno z naszej strony jest oczekiwanie, że dojdzie do niego najdalej w czwartek”.– Chcemy, żeby te prace postępowały bardzo szybko, służby prawne Kancelarii Prezydenta pracują sprawnie. Chodziłoby teraz tylko o spuentowanie tych rozmów na poziomie prowadzonym przeze mnie z panem przewodniczącym Piotrowiczem i umożliwienie zamknięcia całej sprawy przez pana prezydenta i pana prezesa Jarosława Kaczyńskiego – podkreślił minister. Rozmowy na finiszu?Pytany, czy Pałac Prezydencki oczekuje, że planowane na ten tydzień spotkanie Muchy ze Stanisławem Piotrowiczem będzie ostatnim, finalizującym rozmowy na tym szczeblu, przyznał, że ma taką nadzieję. – Uważam, że jest taka możliwość i jest taka szansa – dodał Mucha.Zaznaczył, że - jeśli jest taka potrzeba - przedstawiciele Kancelarii są skłonni do prowadzenia rozmów „dzień po dniu” i codziennego czynienia ustaleń. – Natomiast ja szacuję, że 80–90 proc. kwestii zostało uzgodnionych – zastrzegł minister. Jak ocenił, jeżeli po jego spotkaniu z Piotrowiczem pozostałyby jakiekolwiek jeszcze rozbieżności, mogłyby one „być do usunięcia na bezpośrednim spotkaniu pana prezydenta z panem prezesem”.Odnosząc się do słów Piotrowicza, który wyraził we wtorek zaskoczenie „ponaglaniem” większości parlamentarnej, wskazując, iż jest to gest ze strony PiS wobec prezydenta, że prace w parlamencie poprzedzone są rozmowami z Pałacem, Mucha podkreślił, że prezydent „mówi bardzo wyraźnie: czas przystąpić do tych prac, czas zamknąć ten etap roboczych konsultacji”. – Trzeba tutaj wzmożonej aktywności ze strony przedstawicieli PiS i tego rodzaju oczekiwanie pan prezydent sformułował – dodał wiceszef Kancelarii.Jednocześnie przekonywał, że trzeba  „zanegować bardzo wyraźnie” wypowiedzi sugerujące, że reforma wymiaru sprawiedliwości jest opóźniana przez prezydenta. – Z takimi uwagami nie sposób się zgodzić, one są absolutnie nietrafne. Prezydent przedłożył projekty w ustalonym terminie, te projekty czekają na prace legislacyjne. My jesteśmy zdeterminowani, aby reformę wymiaru sprawiedliwości przeprowadzić, bo tego oczekują Polacy, tego oczekuje opinia publiczna, i działamy – mówił Paweł Mucha.",,
Giżyński: Przywrócenie woj. częstochowskiego immanentną częścią programu PiS,"Przywrócenie województwa częstochowskiego na mapę administracyjną Polski w przyszłej kadencji parlamentu jest immanentną częścią programu PiS oraz zobowiązaniem i komunikatem politycznym tej formacji – zadeklarował poseł Szymon Giżyński, który ubiega się ponownie o mandat posła z tego okręgu.","Pomysł przywrócenia województwa częstochowskiego podczas wspólnej konferencji prasowej z Giżyńskim i senatorami PiS Arturem Warzochą i Ryszardem Majerem poparł marszałek Senatu Stanisław Karczewski.  – Ja jestem „za”, ale to jest mój głos osobisty – powiedział marszałek, który wyraził też swój podziw dla Giżyńskiego za, jak mówił, „bardzo aktywnie działa na rzecz przywrócenia województwa częstochowskiego”. – Patrzę z pełnym podziwem i uznaniem, ponieważ rola miasta i regionu po przywróceniu województwa wzrasta w sposób oczywisty. Ten temat na pewno wróci i rozpoczniemy debatę, w której weźmiemy pod uwagę opinię mieszkańców, konsultacje społeczne – zapowiedział Karczewski. Giżyński dziękował marszałkowi Senatu za „jednoznaczne poparcie dla idei” przywrócenia województwa. Poseł przywołał też wcześniejsze deklaracje w tej sprawie prezesa partii Jarosława Kaczyńskiego i ministra Mariusza Błaszczaka, kiedy kierował on resortem spraw wewnętrznych i administracji. Senator Artur Warzocha wyjaśnił, że „obecny układ administracyjny nie jest żadnym dogmatem dla naszego ugrupowania”.  – Możemy spokojnie przystąpić do prac i do szeroko pojętych konsultacji społecznych, budować wspólnotę idei i interesów, po to, żeby działać na rzecz podnoszenia poziomu i zrównoważenia szans poszczególnych regionów, a takim regionem jest właśnie Częstochowa i ziemia częstochowska – powiedział. Z pytaniami odnośnie odtworzenia istniejącego w latach 1975–98 województwa zwracali się do partii rządzącej m. in. przewodniczącego zarządu częstochowskiego regionu Solidarności, prezydent Częstochowy Krzysztof Matyjaszczyk (SLD) poseł Izabela Leszczyna (PO) i miejscowy oddział prawicowego Stowarzyszenia KoLiber.  Były szef MSWiA Mariusz Błaszczak, odpowiadając w Sejmie na pytanie częstochowskiej posłanki PO deklarował, że rząd nie wycofuje się z zamierzeń powołania województwa częstochowskiego, ale zrealizuje te zamierzenia w kolejnej kadencji - poprzedzając to konsultacjami. Subregion częstochowski jest częścią woj. śląskiego. Przed kilkoma laty idei odtworzenia woj. częstochowskiego sprzeciwiały się władze woj. śląskiego, a także woj. łódzkiego i świętokrzyskiego, kosztem których miałby powstać nowy region.",,
"Szefowa CDU: Bez Solidarności, bez Jana Pawła II nie upadłby mur berliński",Przypomnienie o zasługach Europy Środkowo-Wschodniej dla zjednoczenia Europy oraz apel o tworzenie mostów między wschodem i zachodem – takie m.in. przesłania padły w Brukseli z ust szefowej CDU Annegret Kramp-Karrenbauer i kandydata na szefa Komisji Europejskiej Manfreda Webera.,"Dwoje niemieckich polityków, którzy mogą odegrać bardzo ważną rolę w najbliższych latach w polityce europejskiej, spotkało się na wydarzeniu zorganizowanym w belgijskiej stolicy przez Fundację Konrada Adenauera. Oboje mówili dużo o stawce wyborów do Parlamentu Europejskiego, które odbędą się w maju, oraz o wyzwaniach, jakie stoją przed UE. Zwracając się głównie do niemieckiej publiczności, poruszali też wątki, które są ważne dla Polaków.– Bez oporu, również we wschodniej i środkowej Europie, mur berliński być może by nie upadł, a z pewnością nie tak szybko. Bez „Solidarności”, bez papieża Jana Pawła II, bez otwarcia granic nie mielibyśmy tej jedności.(...) Z tego powodu musimy podziękować kobietom i mężczyznom z Europy Wschodniej. Nie można tego zapominać we wzajemnych dyskusjach – mówiła Kramp-Karrenbauer, która w ubiegłym roku zastąpiła Angelę Merkel na czele CDU.Niemiecka polityk wyraźnie opowiedziała się za utworzeniem armii europejskiej, która – jak przekonywała – nie miałaby zastąpić armii narodowych, ale je uzupełniać. Zwróciła uwagę, że 27 państw Wspólnoty wydaje razem na obronność więcej niż Chiny. Jej zdaniem pokazuje to, że jest jeszcze przestrzeń do tego, by Unia zorganizowała się w lepszy sposób niż obecnie.Kramp-Karrenbauer poparła też proces wyboru kandydatów wiodących – pretendentów do objęcia szefostwa Komisji Europejskiej. Jak zaznaczyła, nie wyobraża sobie, żeby KE pokierował ktoś inny niż osoba, która była kandydatem wiodącym. Opinia taka nie jest powszechna wśród przywódców europejskich. Szefowie niektórych rządów woleliby bowiem ustalać w swoim gronie, kto będzie przewodniczącym Komisji.",,
"Autostrady w RFN pozostaną bezpłatne, ale tylko dla Niemców","Niemiecki rząd wprowadzi od października 2020 r. opłaty na przejazd samochodami osobowymi po autostradach. Szereg państw krytykuje fakt, że faktycznie obejmą one jedynie cudzoziemców. Złożono już w tej sprawie skargę do TSUE.","Jak poinformował niemiecki minister transportu Andreas Scheuer, jeszcze w ostatnich dniach 2018 r. została podpisana stosowna umowa dotycząca opłat za korzystanie z autostrad przez samochody osobowe. Oznacza to, że myto na pewno zacznie obowiązywać od października 2020 r. Opłaty za autostrady funkcjonują w większości krajów Europy, w przypadku RFN problematyczny jest fakt, że faktycznie płacić będą jedynie cudzoziemcy. Niemcy będą mogli odliczać opłaty od podatku.  Takie rozwiązanie krytykuje wiele państw Unii Europejskiej i wielu eurodeputowanych. Austria złożyła w tej sprawie skargę do Trybunału Sprawiedliwości Unii Europejskiej wskazując, że chodzi o dyskryminację obywateli pozostałych państw Wspólnoty. W połowie 2019 r. ma zapaść wyrok w tej sprawie.  Ale zdaniem szefa resortu transportu w gabinecie Merkel właśnie prowadzenie opłat to sprawiedliwe rozwiązanie. – W ten sposób zapłaci każdy, kto korzysta z naszej infrastruktury. Nie oznacza to jednak większych obciążeń dla mieszkańców RFN – wyjaśniał Scheuer.",,
Prezes PiS: Nasz plan jest w całym tego słowa znaczeniu systemem,"W Polsce konstruowano darwinizm społeczny w najgorszym tego słowa znaczeniu; od tego postkomunistycznego modelu już odeszliśmy i można powiedzieć, że to jest nasz sukces – powiedział na konwencji PiS w Katowicach prezes PiS Jarosław Kaczyński.","Kaczyński złożył życzenia premierowi z okazji imienin; pogratulował też Jerzemu Kwiecińskiemu awansu na ministra finansów.Następnie prezes PiS nawiązał do przemówienia premiera Mateusza Morawieckiego, w którym ten przypominał czasy, w których w rządzie był Leszek Balcerowicz. – Otóż on otrzymał list od dyrekcji FSO w Warszawie z prośbą o pomoc. I wrzucił go do śmietnika, i następnie stwierdził, że wszyscy ministrowie coś takiego powinni robić. To przy wszystkich różnicach, jest ta koncepcja, która już wtedy była anachroniczna – powiedział prezes PiS.– Oni odwołali się do czegoś, co było anachroniczne, prostackie, co było w gruncie rzeczy darwinizmem społecznym w najgorszym tego słowa znaczeniu. Taki model w Polsce konstruowano. To był model postkomunistyczny. Wielkim przedsięwzięciem, którego się podjęliśmy, jest odejście od tego modelu. Od tego modelu już odeszliśmy, można powiedzieć, że to jest nasz sukces – zaznaczył Kaczyński.– Nasz plan jest w całym tego słowa znaczeniu systemem, systemem różnych posunięć w różnych dziedzinach, które łącznie tworzą ten potencjał rozwojowy, ten napęd, to wszystko, co powoduje, że idziemy do przodu – mówił prezes PiS.",,
Treści homoseksualne usuwane ze szkół. Koniec „agresywnego promowania ideologii płci”,"Prezydent Brazylii Jair Bolsonaro chce wyeliminować z nauczania szkolnego treści mówiące o homoseksualizmie i małżeństwach tej samej płci. Bolsonaro, który wygrał wybory prezydenckie pod koniec października zeszłego roku, zobowiązał brazylijski resort edukacji, by z podręczników sukcesywnie usuwane były treści dot. LGBT.","Prezydent Brazylii, który aktywnie włączył się w promowanie wartości takich jak rodzina i małżeństwa heteroseksualne, zapowiedział, że ze szkół będą usuwane wszelkie treści, m.in. te zawarte w podręcznikach, które odnoszą się do ideologii gender i LGBT, a także promujące małżeństwa jednopłciowe.Takie wytyczne przekazane zostały do tamtejszego ministerstwa edukacji, gdzie pomysł zyskał poparcie m.in. Ricardo Veleza Rodrigueza. Szef resortu zdrowia wskazał, że nastanie koniec „agresywnego promowania ideologii płci”.Bolsonaro wygrał wybory prezydenckie pod koniec października zeszłego roku. We wrześniu został zaatakowany na wiecu wyborczym nożem. Ciosy spowodowały przebicie płuca, uszkodzenie wątroby oraz jelit i początkowo zagrażały jego życiu.",,
Theresa May: Możemy prosić o opóźnienie brexitu,"Brytyjska premier Theresa May zapowiedziała we wtorek, że w razie porażki jej projektu umowy wyjścia z UE w zaplanowanym na 13 marca głosowaniu w Izbie Gmin posłowie otrzymają prawo wyboru pomiędzy brexitem bez umowy lub opóźnieniem opuszczenia Wspólnoty.","Szefowa rządu podkreśliła jednak stanowczo, że preferowanym scenariuszem jest opuszczenie UE na podstawie wypracowanej umowy o warunkach wyjścia oraz przyszłej współpracy z Unią Europejską.– Nie chcę przedłużenia procedury artykułu 50 (traktatu UE); powinniśmy być absolutnie skupieni na tym, aby doprowadzić do wyjścia na mocy porozumienia – oświadczyła. Wskazała, że gdyby wyjście z UE było opóźnione do lipca lub dłużej, to Wielka Brytania musiałaby wziąć udział w tegorocznych wyborach do Parlamentu Europejskiego. – Jaki sygnał wysłałoby to do ponad 17 mln ludzi, którzy zagłosowali za wyjściem z UE? – pytała May.Wielka Brytania powinna opuścić Unię Europejską o północy z 29 na 30 marca br.",,
Sędzia Zaradkiewicz: Uchwała trzech izb SN aktem „schizmy prawnej”,Na stronach Sądu Najwyższego opublikowano w czwartek uzasadnienie pisemne pytań do TSUE ws. sędziów powołanych przez Radę Państwa PRL. „Uchwałę trzech Izb SN sprzed tygodnia należy ocenić jako akt »schizmy prawnej«” – napisał w nim sędzia Kamil Zaradkiewicz.,"„Skutki prawne uchwały z 23 stycznia 2020 r. w odniesieniu do statusu sędziów Sądu Najwyższego pozostają w rażącej sprzeczności z fundamentalnymi zasadami Konstytucji RP” – zaznaczono w uzasadnieniu.Izba Cywilna SN 18 grudnia ub.r. przekazała pytania prejudycjalne do Trybunału Sprawiedliwości UE dotyczące niezawisłości i bezstronności sądu, w którym zasiada sędzia powołany jeszcze przez Radę Państwa PRL lub poprzednią Krajową Radę Sądownictwa. Pytania sformułowano wówczas na posiedzeniu  w składzie jednoosobowym sędziego Zaradkiewicza. W czwartek opublikowano obszerne pisemne uzasadnienie tych pytań. Jednocześnie w uzasadnieniu tym zawarty został fragment zatytułowany: „Uwagi uzupełniające w świetle uchwały Sądu Najwyższego z 23 stycznia 2020 r.”. Chodzi o podjętą tydzień temu uchwałę trzech Izb SN – Karnej, Cywilnej i Pracy. Dotyczyła ona udziału w składach orzeczniczych sędziów nominowanych przez obecną KRS. Wcześniej SN wyłączył z posiedzenia trzech izb siedmioro sędziów Izby Cywilnej SN, w tym sędziego Zaradkiewicza. Tych siedmioro sędziów wyłonił bowiem obecny skład KRS. Zgodnie z uchwałą podjętą przez trzy izby SN, nienależyta obsada SN, sądu powszechnego i wojskowego jest wtedy, gdy w jego składzie znajduje się osoba wyłoniona przez KRS w obecnym składzie. W sądzie powszechnym lub wojskowym – zgodnie z uchwałą – nienależyta obsada sądu może być stwierdzona tylko wtedy, gdy w składzie sędziowskim uczestniczy osoba wyłoniona przez obecny skład KRS, jeżeli wadliwość procesu powoływania go prowadzi w konkretnych okolicznościach do naruszenia standardu niezawisłości i bezstronności. Uchwała nie ma zastosowania do orzeczeń wydanych przez sądy przed dniem jej podjęcia. Wyjątkiem są orzeczenia Izby Dyscyplinarnej SN; uchwała ma zastosowanie bez względu na datę ich wydania. „Tym samym skład połączonych Izb Sądu Najwyższego dokonał obejścia konstytucyjnego zakazu usuwania sędziego z urzędu, jednocześnie godząc w istotę niezawisłości sędziowskiej” - głosi uzasadnienie sędziego Zaradkiewicza w odniesieniu do tej uchwały.Jak w nim dodano, „nie budzi wątpliwości, iż uchwała z 23 stycznia br. narusza konstytucyjną zasadę legalizmu, a także wywodzoną z Konstytucji RP zasadę domniemania konstytucyjności prawa, bowiem co najmniej pośrednio podważa hierarchiczną zgodność z Konstytucją RP ustawy z grudnia 2017 r. o zmianie ustawy o KRS”. „W świetle powyższych ustaleń uchwałę z 23 stycznia 2020 r. należy ocenić jako kolejny akt »schizmy prawnej«, o której mowa w opinii Komisji Weneckiej Rady Europy” – podkreślono w uzasadnieniu. Jak w nim dodano, uchwała ta „nie może skutkować związaniem Sądu Najwyższego w niniejszym składzie”. „Nakazem podstawowym dla każdego sędziego jest obrona niezależności sądów bez względu na źródła zagrożenia, czego nie osiąga się poprzez podważanie statusu, czy inwestytury innych sędziów” – czytamy. W ubiegłym tygodniu marszałek Sejmu Elżbieta Witek skierowała zaś do Trybunału Konstytucyjnego wniosek o rozstrzygnięcie sporu kompetencyjnego między Sejmem i prezydentem a SN. Z kolei zgodnie z opublikowanym w środę postanowieniem TK z wtorku do czasu rozstrzygnięcia tego wniosku wstrzymane jest stosowanie uchwały połączonych Izb SN z 23 stycznia, począwszy od dnia jej wydania. Jednocześnie – w związku z wnioskiem marszałek Sejmu – TK wstrzymał czasowo możliwość wydawania przez SN uchwał, jeżeli miałyby dotyczyć zgodności z prawem krajowym i międzynarodowym, m.in. kompetencji do pełnienia urzędu przez sędziego, którego powołał prezydent na wniosek KRS.",,
Miller: kampania PO oparta na strachu,"– Cała kampania wyborcza PO do PE jest oparta na zarządzaniu strachem. Uważam, że słowa premiera Tuska, iż być może polskie dzieci 1 września nie pójdą do szkoły, są skandaliczne – powiedział w TVP Info szef SLD Leszek Miller. A dopytywany o zaostrzoną retorykę pomiędzy nim a premierem stwierdził, że widocznie bardziej się różnią w sprawach istotnych.",,,
Bosak zachwala swoje kompetencje ekonomiczne: Startowałem w olimpiadach w liceum [WIDEO],"Chciałem podkreślić, że ekonomią interesowałem się już od liceum, kiedy startowałem w olimpiadach ekonomicznych. Tutaj widać stały rozwój moich zainteresowań na tym odcinku. Proszę nie kwestionować moich kompetencji w tym obszarze – powiedział w radiu RMF FM poseł Konfederacji Krzysztof Bosak, kandydat tego ugrupowania na prezydenta.","Krzysztof Bosak w RMF FM opowiadał o swoich zainteresowaniach ekonomicznych. Jak zaznaczał, najbardziej interesuje się finansami publicznymi.   – Przygotowałem pierwszy w Polsce projekt ilustrujący całość finansów publicznych w Polsce. Nikt takiego projektu wcześniej nie zrobił, mam na myśli mapę wydatków publicznych, którą przygotowałem pracując w Fundacji Republikańskiej – oznajmił kandydat na prezydenta Polski.   Dalej wyjaśniał, że zrobił to osobiście – „pracowałem nad tym pół roku”. – Metodologia była moja autorska, opracowana łącznie z urzędnikami GUS i NIK oraz komisji sejmowej finansów publicznych – wskazał.     Na uwagę prowadzącego audycję, że „pracą pan się rzeczywiście nie zhańbił”, Bosak odparł: „proszę nie sugerować czegoś takiego”. – Pracowałem etatowo w Fundacji Republikańskiej – zapewniał.   – Chciałem podkreślić, że ekonomią interesowałem się już od liceum, kiedy startowałem w olimpiadach ekonomicznych. Tutaj widać stały rozwój moich zainteresowań na tym odcinku. Proszę nie kwestionować moich kompetencji w tym obszarze – mówił. – Kompetencje? Laureat olimpiady – drwił prowadzący.",,
Lech Wałęsa uderza w Budkę. Wyjawia swój typ na szefa Platformy,"Tylko obecny lider Platformy Obywatelskiej jest w stanie uratować partię i wygrać z nią jeszcze wybory. Nikt inny – przewiduje były prezydent Lech Wałęsa. Jak zaznacza, liderem tej partii nie może być „żaden Budka”.","W rozmowie z „Super Expressem” były prezydent poinformował, że w wyborach prezydenckich wybierze „mniejsze zło” i zagłosuje na kandydatkę PO Małgorzatę Kidawę-Błońską.  – W tym stanie rzeczy Małgorzata Kidawa-Błońska to jedyny możliwy wybór – zapewnia polityk, który jeszcze kilka miesięcy temu deklarował poparcie dla lidera PSL Władysława Kosiniaka-Kamysza. Ten jednak jego pomocnej dłoni nie przyjął. – Podałem Kosiniakowi-Kamyszowi rękę, a on mnie ugryzł. Stracił więc moje zaufanie. To mądry człowiek, ale bez żadnego doświadczenia – mówił Wałęsa w listopadzie.  W rozmowie z „SE” Lech Wałęsa skomentował też wewnętrzne wybory w PO na szefa partii. Jak zapewnił, żaden z obecnych kandydatów – Borys Budka, Tomasz Siemoniak, Joanna Mucha, Bartłomiej Sienkiewicz oraz Bogdan Zdrojewski – nie byliby dobrymi następcami Schetyny.  – Żaden Budka ani nikt inny oprócz Schetyny. Tylko jego widzę w roli szefa PO. Tusk nie ma powrotu, a żaden z kandydatów na szefa partii się nie nadaje, żadnego nie wybieram. Każdy kandydat tej partii jest skazany na porażkę PO w wyborach i na słabe przywództwo – oznajmił były prezydent.",,
Udawali policjantów z CBŚP. Chcieli wyłudzić od staruszki kilkadziesiąt tysięcy złotych,"Policjanci z Zielonej Góry zatrzymali oszustów, którzy, podając się za funkcjonariuszy CBŚP, chcieli wyłudzić od starszej kobiety kilkadziesiąt tys. zł – powiedziała portalowi tvp.info Małgorzata Stanisławska, rzeczniczka policji w Zielonej Górze.","– Do zdarzenia doszło w poniedziałek. Mężczyźni tłumaczyli, że są policjantami i walczą z hakerami, dlatego poprosili 80-letnią mieszkankę Zielonej Góry o otwarcie nowego konta w innym banku, przelanie dostępnych środków pieniężnych i podanie oszustom loginu oraz hasła do tego konta – dodała rzeczniczka.Staruszka zachęcona namową oszustów udała się do banku, gdzie założyła nowy rachunek i przelała pieniądze na wskazany przez złodziei adres. Dzięki pomocy jej córki i zielonogórskich policjantów pracownicy banku zatrzymali przelew wychodzący, a kobieta odzyskała pieniądze.– Nie wszystkie historie z oszustami „na wnuczka” i podobnymi kończą się szczęśliwie. W ostatnim czasie w podobnej sytuacji znalazły się dwie 60-letnie kobiety, które uwierzyły oszustom i straciły pieniądze. Prawdopodobnie stoją za tym te same osoby, które chciały oszukać tę starszą kobietę – podsumowała rzeczniczka i dodała, że statystycznie sześć na sto oszukanych osób decyduje się wezwać policję.Obecnie ww. sprawie zielonogórska policja prowadzi dochodzenie. Sprawcy nie zostali schwytani. Oszustwo z wymyśloną postacią policjanta, funkcjonariusza CBŚP albo prokuratora często łączone jest z metodą na pracownika banku. Przestępca telefonujący do starszej osoby podaje się za przedstawiciela organów ścigania i informuje emeryta, że w jego banku pracują oszuści zamierzający się połasić na zgromadzone na kontach oszczędności. Instruuje seniora, jak ma się ustrzec przed utratą pieniędzy – najczęściej chodzi o ich wypłacenie i przekazanie rzekomemu pracownikowi policji. Starszym osobom wmawia się również, że „policja” ma informacje o planowanym włamaniu do konkretnego mieszkania, i oferuje się możliwość zabezpieczenia pieniędzy oraz precjozów. Według policji metody przestępców ewoluują, ale nie zmienia się jedno – oszuści ciągle wykorzystują fakt, że starsze osoby chętnie pomagają innym.",,
Sok z cytrusów będzie nadal legalny w powidłach,"Do konfitur dalej będzie można dodawać zagęszczony sok z cytrusów oraz produkować dżemy z obniżoną zawartością cukrów na podstawie polskich przepisów – podaje „Rzeczpospolita”. Według dziennika Ministerstwo Rolnictwa i Rozwoju Wsi pracuje nad projektem rozporządzenia w sprawie szczegółowych wymagań jakości handlowej dżemów, konfitur, galaretek, marmolad, powideł śliwkowych i słodzonego przecieru z kasztanów jadalnych.","„Projekt jest ściśle związany z unijną dyrektywą, tzw. dżemową. Określa również parametry dla niektórych wyrobów krajowych” – czytamy. Jak pisze gazeta, polscy producenci mają wątpliwości, jak stosować związane z dyrektywą rozporządzenie unijne do oświadczeń żywieniowych i zdrowotnych. „Chodzi m.in. o dżemy o obniżonej zawartości cukrów” – wskazuje. „Rz” podaje, że polskie rozporządzenie nie odwołuje się wprost do unijnego, więc producenci mają wątpliwości, czy mogą wytwarzać dżemy zgodnie z krajowymi przepisami i informować na etykiecie o obniżonej zawartości cukru, czy nie. „Postulowali więc wyłączenie wyrobów znakowanych jako o obniżonej zawartości cukrów z wymogu dotyczącego zawartości 60 proc. lub więcej ekstraktu ogólnego. Dzięki temu mogliby legalnie produkować w Polsce dżemy o niskiej zawartości cukru” – czytamy. ,br>Według dziennika produkty oznaczone jako niskosłodzone. stanowią aż 87 proc. rynku przetworów „dżemowych”.",,
Makabryczne odkrycie w Tajlandii. W lodówce leżało ciało zatopione w betonie,58–letnia tajska milionerka Wannee Jiracharoenying została znaleziona martwa we własnej lodówce. Ciało zostało wcześniej zalane betonem. Makabrycznego odkrycia dokonali w niedzielę śledczy.,"Ostatni raz Wannee Jiracharoenying była widziana 18 października w Chiang Mai w północnej Tajlandii.Zniknięcie milionerki zgłosił jej brat, którego niepokoiła długa nieobecność siostry i całkowity brak kontaktu z nią. Tajka nie odpowiadała na sms–y ani nie odbierała telefonu.  Ciało kobiety znaleziono w niedzielę 27 października. Było wepchnięte do lodówki, a wcześniej zalane betonem. Policja prowadzi dochodzenie w tej sprawie. Funkcjonariusze szukają przyjaciela Wannee. Mężczyzna może mieć coś wspólnego ze śmiercią kobiety. Policja przekazała, że od zaginięcia kobiety „dokonano kilku dużych wypłat z jej konta bankowego”, zniknął także samochód zmarłej i kilka kart bankowych.Ciało milionerki zostało przewiezione do szpitala w celu przeprowadzenia sekcji zwłok.",,
Manewry w obwodzie kaliningradzkim. Pułk czołgów 30 km od polskiej granicy,"Stacjonujący w obwodzie kaliningradzkim 11. korpus armijny wojsk lądowych i obrony wybrzeża, należący do Floty Bałtyckiej, został wzmocniony pułkiem czołgów, rozlokowanym w mieście Gusiew, ok. 30 km od granicy z Polską – podała „Niezawisimaja Gazieta”.","Rosyjski dziennik powołuje się w poniedziałek na doniesienia niewymienionych z nazwy mediów i wskazuje, że nie poinformowano o liczbie ani o typie czołgów w pułku rozlokowanym w Gusiewie. Jednak zwykle taki pułk liczy do 90 czołgów.Ponadto według ogólnodostępnych danych w Gusiewie stacjonuje 79. samodzielna brygada zmechanizowana, w której skład wchodzi batalion czołgów, zwykle liczący 40 maszyn. Więc ogółem grupa pancerna w obwodzie kaliningradzkim może liczyć do 130 czołgów – ocenia „NG”.Informację o pułku w Gusiewie dziennik podał w kontekście wyników piątkowego posiedzenia Rady NATO-Rosja w Brukseli; spotkanie – jak ocenia „NG” – potwierdziło, iż „w najbliższym czasie pojawią się przed Rosją nowe problemy w sferze bezpieczeństwa”.„NG” powołuje się również na ostatnie informacje z Polski o rozmowach z USA na temat rozmieszczenia w Polsce bazy amerykańskiej. Moskwa – zdaniem „NG” – „stara się przeciwdziałać natowskim planom rozszerzenia zgrupowania Sojuszu na wschodzie”. W tytule dziennik wybija, iż „Rosja przerzuciła czołgi na granicę z Polską”.",,
Sprawa napaści na Polaków w Rimini powraca. Trafiła do Sądu Najwyższego,"Sprawa napaści na parę polskich turystów w Rimini trafiła do Sądu Najwyższego Włoch. Obrońca jednego ze sprawców ataku i gwałtu, Kongijczyka Guerlina Butungu, zaskarżył wydany wobec niego wyrok 16 lat więzienia.","Wyrok ten, wydany najpierw przez sąd pierwszej instancji w Rimini, utrzymał w październiku zeszłego roku sąd apelacyjny.Odwołał się od niego do Sądu Najwyższego adwokat 21-letniego imigranta, Riziero Angeletti. Twierdzi on, że nie ma dowodów na to, że w sierpniu 2017 roku Butungu uczestniczył w zbiorowym gwałcie na młodej Polce na plaży i ciężkim pobiciu jej partnera oraz innych napaściach. Dlatego wniósł o uchylenie wyroku sądu apelacyjnego w Bolonii.Ponadto obrońca wśród powodów zaskarżenia wyroku wskazał to, że sądy nie uznały okoliczności łagodzących , to znaczy faktu, iż Butungu nie był wcześniej karany i ma za sobą „trudną przeszłość” w swoim kraju.Według adwokata skazany, których do Włoch przypłynął z innymi migrantami pontonem, był jako nastolatek żołnierzem. Już wcześniej podkreślano jednak, że nie ma na to dowodów.",,
Były strażnik z Auschwitz zmarł dzień przed decyzją o ekstradycji,"89-latek oskarżony o to, że jako strażnik w obozach Auschwitz-Birkenau i Buchenwaldzie przyczynił się do śmierci kilkuset tysięcy ludzi, zmarł dzień przed uznaniem przez amerykański sąd, że powinien zostać wydany do Niemiec.","Johann Breyer zmarł we wtorek w szpitalu w Filadelfii – powiedział jego prawnik Dennis Boyle. W środę z kolei sąd zatwierdził niemiecki wniosek o ekstradycję Breyera. Decyzja musiałaby jeszcze zostać oceniona przezamerykańskie władze. W sobotę trafił do szpitala Breyer, urodzony w byłej Czechosłowacji emerytowany ślusarz, w sobotę trafił do szpitala po miesięcznym pobycie w areszcie. Obrońca powiedział, że stan zdrowia jego klienta ostatnio się pogorszył, ale nie był w stanie podaćprzyczyny jego śmierci.Sędzia Timothy Rice uznał, że Breyer jest człowiekiem poszukiwanym w Niemczech za nazistowskie zbrodnie i powinien stanąć przed niemieckim sądem.  Strażnik w niemieckich obozach koncentracyjnych Breyer był oskarżony o to, że w wieku 17 lat wstąpił do Waffen SS i służył jako strażnik w niemieckich obozach koncentracyjnych w Auschwitz-Birkenau iBuchenwaldzie, gdzie w 1944 r. uczestniczył w zagładzie co najmniej 344 tysięcy Żydów przybyłych do obozów w 158 transportach z Węgier, Czechosłowacji i Rzeszy.89-latek najpierw twierdził, że nic nie wiedział o masowym mordzie w Auschwitz, a potem utrzymywał, że w nim nie uczestniczył, jednak „niemieckiezarzuty zadają temu kłam” – napisał sędzia.W 2012 r. Breyer powiedział w wywiadzie udzielonym agencji Associated Press, że w Auschwitz został przydzielony do pracy w części obozu, w której nie mordowano Żydów i innych więźniów. – Nikogo nie zabiłem, nikogo nie zgwałciłem(...). Nie zrobiłem nic złego – bronił się. Emigracja do USA Breyer do USA wyemigrował w 1952 r. i przez lata wiódł spokojne,drobnomieszczańskie życie. Ma amerykańskie obywatelstwo, gdyż jego matka urodziła się w Stanach Zjednoczonych, a później przeprowadziła się do Europy, gdzie Breyer przyszedł na świat.Już w 1992 r. amerykańskie władze próbowały cofnąć obywatelstwo Breyera, po odkryciu jego wojennej przeszłości. Po wieloletniej batalii sądowej w 2003 r. wymiar sprawiedliwości uznał, że Breyer dołączył do SS jako osoba niepełnoletnia i dlatego nie może być za to o pociągnięty do odpowiedzialności.Breyer został aresztowany w połowie czerwca w swoim domu w Filadelfii na podstawie niemieckiego nakazu aresztowania. Nakaz został wydany rok wcześniej przez władze miasta Weiden, w Bawarii. W dokumencie Breyerowi postawiono 158zarzutów współudziału w zbrodni, jeden za każdy transport ofiar, któretrafiły do obozu w Auschwitz. Najstarszy człowiek oskarżony w USA o nazistowskie zbrodnie Adwokaci domagali się zwolnienia 89-latka z aresztu za kaucją, tłumacząc, żeich klient cierpi na łagodną odmianę demencji, ma problemy z sercem i wostatnich latach przeszedł kilka udarów. Powołując się na „powagę zbrodni”,sędzia nie zgodził się jednak na zwolnienie Breyera za kaucją.Według „New York Timesa” Breyer był najstarszym człowiekiem oskarżonym w USAo nazistowskie zbrodnie wojenne.   CZYTAJ TEŻ  Kolejne śledztwa ws. esesmanów z Auschwitz",,
„Kongres i Pentagon rozważają zwiększenie obecności wojsk USA w Polsce”,"Kongres USA i Pentagon rozważają zwiększenie amerykańskiej obecności wojskowej w Polsce, a Polska jest gotowa zapewnić znaczące środki, by wesprzeć te wysiłki – wskazują w artykule dla „Rzeczpospolitej” ambasador USA w Warszawie Georgette Mosbacher i ambasador Polski w Waszyngtonie Piotr Wilczek.","We wspólnym liście Mosbacher i Wilczek ocenili, że przyjaźń polsko-amerykańska „sprawdziła się” w wielu przełomowych momentach historii i przypomnieli podpisaną w Białym Domu 18 września między prezydentem USA Donaldem Trumpem i prezydentem Andrzejem Dudą deklarację o partnerstwie strategicznym.„Jako ambasadorowie naszych krajów będziemy niestrudzenie pracować nad tym, aby cele deklaracji były realizowane przez konkretne działania” – zadeklarowali Mosbacher i Wilczek w liście. Ocenili również, że „wysiłki Stanów Zjednoczonych, by zwiększyć bezpieczeństwo Polski, zwiększają bezpieczeństwo Europy”.W tym kontekście przypomnieli rozmieszczenie od stycznia 2017 r. na okres dziewięciu miesięcy wojsk amerykańskich w ramach Europejskiej Inicjatywy Odstraszania. „Kongres Stanów Zjednoczonych i Pentagon rozważają dalsze zwiększenie amerykańskiej obecności wojskowej w Polsce, a strona polska jest gotowa zapewnić znaczące środki, by wesprzeć te wysiłki” – zaznaczono w liście.",,
Schetyna: wniosek w sprawie Macierewicza prawdopodobnie w piątek,"Szef PO Grzegorz Schetyna powiedział, że „pewnie” w piątek klub Platformy złoży w Sejmie wniosek o wotum nieufności dla szefa MON Antoniego Macierewicza. W ocenie Schetyny, Macierewicz kompromituje MON i polski rząd.","Schetyna został zapytany w czwartek w Sejmie o decyzję szefa MON, nakazującą żołnierzom Garnizonu Warszawa strzeżenie popiersia Lecha Kaczyńskiego, które przed siedzibą dowództwa Garnizonu zostało umieszczone 10 kwietnia, w 7. rocznicę katastrofy smoleńskiej. W środę podczas obchodów święta Dowództwa Garnizonu Warszawa Macierewicz przypomniał o tym obowiązku.Lider PO uznał tę decyzję za „dalszy symbol szaleństwa ze strony Macierewicza”. – Ale on już nie tylko kompromituje siebie, ale kompromituje rząd, prezesa Rady Ministrów (Beatę Szydło), która jest jego przełożoną, a także zwierzchnika Sił Zbrojnych (prezydenta Andrzeja Dudę), bo nikt na takie słowa nie reaguje. Nikt nie powiedział po raz kolejny, że (Macierewicz) wypowiada się w sposób absurdalny i kompromituje polski rząd i Ministerstwo Obrony Narodowej – podkreślił szef PO.Wniosek o wotum nieufności dla Macierewicza, drugi już, politycy Platformy zapowiedzieli w zeszłym tygodniu po spotkaniu partyjnej komisji PiS, która zajęła się badaniem okoliczności, w jakich jego bliski współpracownik Bartłomiej Misiewicz był powoływany na kolejne funkcje publiczne.",,
Były wiceprezydent Wrocławia o tekście „GW”: 70 mln to kwota nierealna w tym terenie,"– Byłem bardzo zdziwiony kwotami podanymi w artykule „Gazety Wyborczej”. Te 70 mln to jest w ogóle nierealna kwota w tym terenie – powiedział w rozmowie z portalem tvp.info były wiceprezydent Wrocławia Maciej Bluj, który przez 12 lat odpowiadał za inwestycje. Skomentował w ten sposób doniesienia „Gazety Wyborczej” o inwestycji Mateusza Morawieckiego i jego małżonki, którą poczynili 17 lat temu.","Poniedziałkowa „GW” napisała, że Morawiecki wraz z żoną w 2002 r. kupili 15 ha gruntów za 700 tys. zł od Kościoła we Wrocławiu. Później rzeczoznawca ocenił, że nieruchomość już w 1999 r. warta była prawie 4 mln zł.Czytamy, że władze Wrocławia zaplanowały na tych terenach inwestycje, a przez środek działki dzisiejszego premiera ma przebiegać trasa szybkiego ruchu. Gazeta napisała, że „dokumenty tej transakcji zniknęły, a obecny proboszcz nie wie, skąd ta niska cena”.W rozmowie z portalem tvp.info były wiceprezydent Wrocławia odniósł się do doniesień gazety. Maciej Bluj jako wiceprezydent Wrocławia od 2007 r. odpowiadał za inwestycje.– Jeżeli są to tereny, które nie wymagają dzisiaj wprowadzenia tej infrastruktury, to na razie jest tylko plan, który się może się ziścić w przyszłości. Jeżeli inwestor przychodzi do miasta i mówi: ja chciałbym, żeby ta droga tam powstała, to miasto z mocy ustawy o drogach publicznych z artykułu 16. obowiązuje go do partycypacji w układzie drogowym – dodaje. Były zastępca prezydenta Wrocławia stwierdza, że „bardzo często w mieście tereny pod drogi kupowane są za złotówkę i jeszcze dodatkowo wymagana jest partycypacja inwestora”. – To infrastruktura, która w tym momencie nie jest miastu nieodzowna, a to inwestor ma w tym interes, żeby ta infrastruktura powstała teraz. W związku z tym po pierwsze, musi przekazać teren za tak naprawdę symboliczną złotówkę. To się odbywa w drodze negocjacji, ale to jest bardzo częsta praktyka. Potem musi jeszcze partycypować w kosztach inwestycji drogowych – mówi. Szacuje też, że cena za metr kwadratowy, nawet jeśli miasto chciałoby ten grunt wykupić, „to jest ok. 120 zł za metr kwadratowy”. – I w tym przypadku to jest jakieś 3,5 mln zł. Ale prawdopodobieństwo, że miasto wykupi, jest bardzo znikome – zaznacza. – Drugi element to jest w ogóle wycena tych gruntów. Ja byłem bardzo zdziwiony kwotami podanymi w artykule „Gazety Wyborczej”. Te 70 mln to jest w ogóle nierealna kwota w tym terenie. Rozumiem, że ktoś cytował rzeczoznawcę, nie wiem, na czym ten rzeczoznawca się opierał. Ja znam operaty szacunkowe z tego terenu i tam się ceny zaczynają od 138 zł za metr kwadratowy. Taka kwota dokładnie była na operacie. Przy takiej kwocie za 12 hektarów wychodziłaby kwota ok. 16,5 mln zł. Są również po 200 i 230, ale te tereny są tam, gdzie istnieje więcej infrastruktury drogowej – wyjaśnił. Według Bluja „z całą pewnością obowiązek z art. 16 o drogach publicznych tutaj występuje”. – Gdy dojdzie do tej inwestycji, miasto zwróci się do właściciela o przekazanie gruntów i o partycypację w infrastrukturze. To jest normalna praktyka, w każdym mieście takie procedury istnieją i po to jest ten zapis ustawowy – dodaje.Bluj pytany o to, czy działka w momencie zakupu stanowiła mienie publiczne, stwierdził, że ani wtedy, ani teraz grunty te „nie stanowiły mienia publicznego”. – Plan miejscowy rysuje przebieg drogi, ale póki nie ma podziału geodezyjnego, ten teren pozostaje prywatny. Nie możemy mówić o mieniu publicznym – dodaje.",,
POKiN apeluje o skreślenie z listy kandydatów do Sejmu Klaudii Jachiry,Działające w Krakowie Porozumienie Organizacji Kombatanckich i Niepodległościowych zaapelowało w niedzielę do sztabu wyborczego Koalicji Obywatelskiej o natychmiastowe skreślenie z listy kandydatów do Sejmu Klaudii Jachiry.,"Członkowie organizacji domagają się także skierowania wniosku do prokuratury o podejrzeniu popełnienia przez kandydatkę przestępstwa znieważenia bohaterów Armii Krajowej.W liście otwartym przekazanym mediom działacze POKiN piszą, że Jachira zamieściła na Twitterze zdjęcie wykonane pod pomnikiem Armii Krajowej i Polskiego Państwa Podziemnego w Warszawie, na którym przed hasłem „Bóg Honor Ojczyzna” znajduje się kandydatka i dwie młode osoby trzymające transparent z napisem: „Bób, Hummus, Włoszczyzna, Vege”. „To nie tylko przekracza wszelkie normy walki politycznej i dobrych obyczajów, ale stanowi przejaw jawnej pogardy dla wartości bliskich sercu każdego rodaka, nawet jeżeli jest on osobą niewierzącą” – napisał w liście rzecznik Porozumienia dr Jerzy Bukowski.Dodał, że wśród członków Koalicji Obywatelskiej jest zapewne wiele osób, które „poczuły się zażenowane i zniesmaczone podłym zachowaniem Klaudii Jachiry”. „Mamy nadzieję, że nie brak ich również w sztabie wyborczym tego ugrupowania” – napisał w liście. Zaapelował o błyskawiczną reakcję na „uwłaczający bohaterom walk o niepodległość Rzeczypospolitej skandal”.",,
Rowhani: Presja naszych wrogów jest bezprecedensowa,"Prezydent Iranu Hasan Rowhani wezwał w sobotę partie i ugrupowania polityczne do jedności w obliczu „bezprecedensowej” – jak powiedział – presji USA powodującej sytuację, która może okazać się gorsza od tej z okresu wojny z Irakiem w latach 80. ubiegłego wieku.","– Nie można dzisiaj ocenić, czy sytuacja jest gorsza czy lepsza niż podczas okresu wojny z Irakiem (1980-88 – przyp. red.), ale podczas tamtej wojny nie mieliśmy problemów z naszymi bankami, sprzedażą ropy czy importem i eksportem. Były tylko sankcje za zakup broni – powiedział Rowhani w relacji agencji IRNA. Prezydent Iranu przyznał, że „presja naszych wrogów jest wojną bez precedensu w historii naszej Islamskiej Rewolucji”. Dodał jednak, że „nie rozpacza i pokłada wielką nadzieję w przyszłości” i jest przekonany, że „przezwyciężymy tą trudną sytuację pod warunkiem, że będziemy zjednoczeni”.",,
Rumunia 12. krajem postkomunistycznym odwiedzanym przez Franciszka,"Rumunia czeka na Franciszka, który w piątek przybędzie tam z trzydniową wizytą. Będzie to 12. pielgrzymka obecnego papieża do kraju postkomunistycznego. Jest wśród nich sześć państw, które do początku lat 90. XX w. były częścią Związku Radzieckiego: Armenia, Azerbejdżan, Estonia, Gruzja, Litwa i Łotwa. Pozostałe to: Albania, Bośnia-Hercegowina, Bułgaria, Macedonia Północna, Polska i właśnie Rumunia.","Ulice Bukaresztu na trasach przejazdu udekorowano papieskimi portretami i flagami Watykanu. Intensywne przygotowania widać w okolicach pałacu prawosławnego patriarchy, nowej katedry prawosławnej, a także katolickiej. Rumunia spodziewa się tłumów wszędzie, gdzie pojawi się papież. – Oczekujemy w stolicy dużej liczby pielgrzymów, zarówno z całego kraju, jak i z zagranicy – powiedziała burmistrz Gabriela Firea. W związku z przyjazdem Franciszka w piątek w stolicy zamknięte będą przedszkola i szkoły – ogłosiła Firea. W placówkach oświatowych położonych w rejonie miejsc, które odwiedzi papież, lekcje nie odbywają się już w czwartek. Wizyta papieża nabiera wymiaru ekumenicznego i maryjnego, ale też europejskiego, ponieważ następuje niespełna tydzień po wyborach do Parlamentu Europejskiego w Rumunii, która za miesiąc kończy półroczną prezydencję w Radzie Unii Europejskiej. Alessandro Gisotti, p.o. dyrektora Biura Prasowego Stolicy Apostolskiej powiedział, że papież wyraził pragnienie, by odwiedzić wszystkie miejsca, które „ukazują bogactwo etniczne, kulturowe i religijne kraju”. Jednym z głównych celów wizyty ma być też dodanie otuchy rumuńskiemu Kościołowi, który ma za sobą dekady prześladowań i represji w czasach komunizmu. Tym samym Franciszek nawiąże do przesłania, z jakim do Rumunii przybył papież Polak 10 lat po upadku reżimu Nicolae Ceausescu. Symboliczną kontynuacją tamtej podróży będzie również piątkowa modlitwa papieża w nowej, zainaugurowanej w zeszłym roku katedrze prawosławnej w Bukareszcie, której budowa została sfinansowana m.in. z hojnego datku w wysokości 200 tys. dolarów, jaki polski papież przekazał przed dwiema dekadami. Jednym z najważniejszych punktów wizyty Franciszka będzie niedzielna Święta Liturgia w mieście Blaj w Siedmiogrodzie, w trakcie której papież beatyfikuje siedmiu biskupów greckokatolickich, męczenników czasów komunizmu. Gisotti zaznaczył, że po raz pierwszy Franciszek będzie przewodniczył liturgii bizantyńskiej. Wygłosi homilię, ale liturgię odprawi kardynał Lucian Muresan, duchowny katolicki obrządku bizantyjskiego, zwierzchnik Kościoła Greckokatolickiego.",,
Jacek Moskwa: Pontyfikat Jana Pawła II był wyjątkowy i globalny,"– Pontyfikat Jana Pawła II był wyjątkowy w historii Kościoła. Był to pierwszy pontyfikat w historii, który miał charakter globalny – powiedział w wywiadzie dla Polskiej Agencji Prasowej watykanista red. Jacek Moskwa. 16 października przypada 40. rocznicy wyboru Karola Wojtyły na papieża.","Jak należy spojrzeć na pontyfikat Jana Pawła II z perspektywy 40 lat jego wyboru na Stolicę Piotrową i jaki to był pontyfikat?   Jacek Moskwa:    Pontyfikat Jana Pawła II był wyjątkowy w historii Kościoła ze względu na jego długość. Podobno, bo nie wiadomo, ile lat trwał pontyfikat pierwszego – św. Piotra, ale mówi się, że dłuższy. A zatem długość pontyfikatu Jana Pawła II na pewno jest takim wyznacznikiem jego wyjątkowości.  Poza tym był to pierwszy pontyfikat w historii, który miał charakter globalny. Dzięki podróżom Ojca Świętego, które odbył do ponad stu krajów świata, ale także dzięki środkom masowego przekazu. Jan Paweł II był osobowością bardzo medialną, potrafił posługiwać się telewizją, radiem. Jego nauczanie miało w sobie takie elementy, które bardzo trafiały do świadomości widzów czy słuchaczy. Moi włoscy koledzy watykaniści podczas 15 lat, które spędziłem w Watykanie, mówili często, że papież „przebija ekran”, tzn. kiedy przemawiał, a telewizje to transmitowały, w jakiś cudowny sposób, charyzmatyczny, docierało to do świadomości widzów. Z kolei dziennikarze prasowi mówili, że w przemówieniach papieskich był zawsze taki krótki element – jedno czy kilka zdań, które świetnie nadawały się na nagłówki gazet. I obserwowałem to w mojej pracy watykańskiej, że gazety, często nawet nieprzychylne Kościołowi, bardzo chętnie poświęcały papieżowi swoje tytuły i nagłówki na pierwszych stronach, bo po prostu papież „robił” tę wiadomość.      Co pana szczególnie uderzyło w pontyfikacie Jana Pawła II?      J.M.:      Oddzieliłbym moje osobiste odczucia od refleksji watykanisty, dziennikarza sprawozdawcy – człowieka, który podróżował z papieżem do wielu krajów świata. To, co mnie uderzyło, jeśli chodzi o podróże papieskie, których odbyłem kilkanaście, a były wśród nich bardzo ważne podróże, m.in. do Ziemi Świętej w 2000 roku czy na Kubę w 1998 roku, do kraju komunistycznego, podobnie jak Polska 20 lat wcześniej. Osobiście obserwowałem w wielu krajach, np. w Izraelu, ale nie tylko tam, że pierwsze głosy w prasie, kiedy wizyta papieska się rozpoczynała, były bardzo nieprzychylne, pełne rezerwy. A już po kilku dniach wizyty papież po prostu wszystkich sobie zdobywał. W Izraelu zdobył przychylność, sympatię państwa żydowskiego, przede wszystkim przed zachodnim murem jerozolimskim, czyli przed tzw. Ścianą Płaczu, kiedy włożył między bloki skalne kartkę z modlitwą, proszącą o przebaczenie grzechu antysemityzmu, prześladowań Żydów przez katolików. W wielu innych miejscach było podobnie. Nawet na Kubie, gdzie wizyta była bardzo trudna, ale zdobywał serca ludzi swoją wyjątkową charyzmą. Często się zastanawiałem, jak to jest, że ludzie widzą papieża z bardzo daleka, często jego przemówienia docierają tylko w tłumaczeniu czy wydrukowanych tekstach, a jednak to oddziaływanie papieskie zawsze docierało. Pamiętam też wizytę papieża w 1997 roku w Libanie. To niewielki kraj, który świeżo wyszedł z wojny domowej, gdzie ludność w połowie jest chrześcijańska, a w połowie muzułmańska, który jest rozdzierany rozmaitymi konfliktami, ale wizyta papieska wszystkich zjednoczyła. Widziałem kobiety szyickie ubrane od stóp do głów w czarne szaty, tylko oczy było im widać, machające papieskimi chorągiewkami.        Przywódcy skrajnych organizacji islamskich wyrażali sympatię do papieża. Sądzę, że generalnie papież podróżujący po świecie był dla wielu ludzi symbolem dobra. Sprawy świata idą często w złym kierunku. Mamy wojny, terroryzm, rozmaite konflikty, ale potrzebujemy jednocześnie takiego człowieka, który będzie wyrażał dobro. I Jan Paweł II był takim człowiekiem. To były rzeczy niebywałe i niebywałe było też pożegnanie Jana Pawła II w Rzymie. Widziałem miliony ludzi, którzy gromadziły się w kolejce, stały po kilkadziesiąt godzin, a często po dwa dni. Ludzie stali w kolejce wijącej się wokół Watykanu, żeby tylko pożegnać Jana Pawła II. To była postać zupełnie wyjątkowa, o czym teraz często zapominamy, bo już następne pontyfikaty Jana Pawła II trochę przysłoniły, ale była to postać bardzo wyjątkowa w historii Kościoła i historii świata.       Co zmienił Jan Paweł II podczas swojego długiego pontyfikatu?  J.M.: Jan Paweł II nie wprowadził jakichś rewolucyjnych zmian ani w Kościele, ani w chrześcijaństwie. Z jednej strony był kontynuatorem reform Soboru Watykańskiego II, bo to była prawdziwa rewolucja w Kościele, która się dokonała. Z drugiej strony - były to elementy zdrowego konserwatyzmu. Kościół bardzo ciężko znosi radykalne zmiany. Sobór Watykański II przyniósł pewien kryzys w Kościele, przyniósł kryzys powołań kapłańskich, kryzys zaufania do Kościoła, polegający na tym, że jeśli się mówi ludziom przez całe wieki, że coś jest niezmienne, a potem to ulega zmianie, to powoduje kryzys świadomości. Potrzebny był taki zdrowy konserwatysta, który pewnych wartości będzie bronił, będzie wskazywał, że są one niezmienne i należy ich przestrzegać.",,
Izrael deportuje nielegalnych imigrantów,"Samolot ze 127 nielegalnymi imigrantami z Sudanu Południowego, w tym dziećmi i kobietami, wyleciał z Izraela w ramach pierwszego etapu deportacji afrykańskich imigrantów do ich krajów pochodzenia – poinformował dziennik „Maariw”.","Imigranci, którzy zgodzili się opuścić Izrael, otrzymali po tysiąc euro naosobę dorosłą i 400 euro dla dziecka.Według izraelskiego MSW w niedzielę kontynuowano rozpoczętą przed tygodniemakcję aresztowań nielegalnych imigrantów - zatrzymano ponad 300 imigrantów, w większości Sudańczyków z Południa, którzy mają być deportowani, a ponad 500 innych osób zgodziło się wyjechać dobrowolnie.Rząd zdecydował w pierwszej kolejności deportować 1,5 tys. obywateli SudanuPołudniowego i ok. 2 tys. obywateli Wybrzeża Kości Słoniowej onieuregulowanej sytuacji prawnej.Według danych rządowych w Izraelu przebywa nielegalnie około 60 tysięcyAfrykanów. Większość z nich to Erytrejczycy i Sudańczycy, którzy nie mogą być deportowani ze względu na grożące im niebezpieczeństwo w swoich krajach. W tym miesiącu wyrok sądu otworzył drogę do deportacji imigrantów z SudanuPołudniowego. W swojej decyzji sąd uznał, że mieszkańcom Sudanu Płd. niegrozi niebezpieczeństwo po powrocie do kraju i jako grupie nie należy im się zbiorowa ochrona. Oficjalne szacunki mówią, że w Izraelu znajduje się około 1500 Sudańczyków z Południa.",,
Zełenski proponuje Putinowi nowy format rozmów o Krymie. Kreml: Musimy to rozpatrzyć,"Prezydent Ukrainy Wołodymyr Zełenski zaproponował w poniedziałek prezydentowi Rosji Władimirowi Putinowi przeprowadzenie rozmów o zaanektowanym przez Rosję Krymie i o Donbasie, w której mieliby uczestniczyć także przywódcy USA, Wielkiej Brytanii, Niemiec i Francji. – To absolutnie nowy format – przyznał rzecznik Kremla Dmitrij Pieskow.","Propozycja szefa państwa ukraińskiego była odpowiedzią na inicjatywę telemostu między Moskwą i Kijowem, który zapowiedziała zakazana na Ukrainie państwowa rosyjska stacja telewizyjna Rossija 24. Miał on się odbyć pod hasłem: „Musimy porozmawiać”.– Chcę zwrócić się do prezydenta Rosji Władimira Putina. Musimy porozmawiać? Musimy. Porozmawiamy o tym, czyj jest Krym i kto jest, a kogo nie ma w Donbasie. Proponuję następujące towarzystwo do takiej rozmowy: ja, pan, prezydent USA Donald Trump, premier Wielkiej Brytanii Theresa May, kanclerz Niemiec Angela Merkel i prezydent Francji Emmanuel Macron – oświadczył Zełenski w nagraniu udostępnionym w mediach społecznościowych. Ukraiński prezydent powiedział, że jeśli do takiej dyskusji dojdzie, mogłaby ona odbyć się w stolicy Białorusi Mińsku.Zełenski ocenił, że telemost jest tanią zagrywką przed zaplanowanymi na 21 lipca wcześniejszymi wyborami parlamentarnymi na Ukrainie. Po stronie ukraińskiej gospodarzem miała być stacja telewizyjna News One, której właścicielem jest prorosyjski polityk ukraiński i przyjaciel Putina, Wiktor Medwedczuk. Idzie on do wyborów z partią Platforma Opozycyjna – Za Życie, złożoną m.in. z polityków Partii Regionów prezydenta Wiktora Janukowycza, zbiegłego w 2014 roku do Rosji. – Musimy porozmawiać? Zgadzam się, jednak na początek, drodzy Ukraińcy, z wami. Jesteście mądrymi ludźmi i powinniście na chwilę wyłączyć emocje i włączyć myślenie. Zapowiedziany telemost jest po prostu tanim, lecz niebezpiecznym krokiem PR-owym przed wyborami, którego celem jest podzielenie nas – oświadczył Zełenski. Tuż po wystąpieniu prezydenta stacja News One oświadczyła, że odwołuje telemost. „W związku bezpośrednimi groźbami użycia siły fizycznej, które nadchodzą pod adresem stacji, dziennikarzy i ich rodzin, News One informuje o odwołaniu telemaratonu »Musimy porozmawiać«” – ogłosiła. Do propozycji Zełenskiego odniósł się rzecznik Kremla Dmitrij Pieskow. Jak ocenił, jest ona „absolutnie nowym formatem”, a Rosja nie jest gotowa, by na nią odpowiedzieć i musi ją rozpatrzeć.– To nowa inicjatywa. Będzie ona, oczywiście, rozpatrzona, jednak na razie nie mogę przekazać jakiejś reakcji – powiedział Pieskow. Jak dodał, należy ocenić, na czym propozycja ukraińskiego prezydenta polega i uznać, „czy takie spotkanie ma perspektywy”.Przedstawiciel Kremla wskazał też, że Stany Zjednoczone, które wymienił Zełenski wśród uczestników proponowanego spotkania, nie są stroną porozumień mińskich, dotyczących uregulowania konfliktu w Donbasie.",,
"„Ministrowie rządu RP nie robili nic, żeby wyjaśnić katastrofę”","– Rząd Donalda Tuska postawił sobie jedno zadanie – na siłę ocieplić relacje z Rosją niezależnie od tego, na ile mógłby na tym ucierpieć wizerunek, a później wręcz honor Polski i interes RP – powiedział Marek Pyza, autor tekstu „Na smyczy Putina”, który ukazał się w tygodniku „wSieci”.","W tekście  dziennikarze piszą o kontaktach polskich władz z Rosją po 10 kwietnia 2010 r. Odwołują się przy tym do notatek ze spotkań polskich urzędników z rosyjskimi odpowiednikami. „Nigdy wcześniej tej wagi materiały w sprawie katastrofy smoleńskiej nie były przedstawione opinii publicznej. Dotarliśmy do kilkudziesięciu niejawnych dokumentów opatrzonych klauzulami wciąż obowiązującymi „zastrzeżone” – czytamy w tygodniku. „Te notatki i szyfrogramy pozwalają po raz pierwszy zajrzeć do szokującej kuchni rozmów na najwyższym szczeblu” – napisali autorzy tekstu. Jeden z autorów materiału Marek Pyza wyjaśnił w TVP Info, że chodzi o spotkania na najwyższym szczeblu, które miały miejsce pomiędzy 2009 i 2011 rokiem. – Wyłania się smutny obraz tego, w jaki sposób prowadzona była polityka wschodnia RP w latach 2009-11. Rząd Donalda Tuska postawił sobie jedno zadanie – na siłę ocieplić relacje z Rosją niezależnie od tego, na ile mógłby na tym ucierpieć wizerunek, a później wręcz honor Polski i interes RP – mówił Pyza. Wyjaśnił, że notatki sprzed 10 kwietnia dotyczyły organizacji uroczystości rocznicowych w Katyniu. – Wskazują, że Lech Kaczyński był tam tylko i wyłącznie przeszkodą i za wszelką cenę próbowano nie dopuścić do tego, by mógł stanąć na drodze do wspaniałego pojednania pomiędzy narodami – wyjaśnił. Podkreślił, że to co działo się po 10 kwietnia było przerażające. – Pokazują, że ministrowie rządu RP naprawdę nie robili nic, żeby katastrofę wyjaśnić – dodał.",,
Sri Lanka: 87 detonatorów bomb odnalezionych przez policję,"Policja Sri Lanki znalazła 87 detonatorów bomb w największym mieście kraju - Kolombo. Były umiejscowione w pobliżu głównego dworca autobusowego. Wczoraj właśnie w Kolombo doszło do serii zamachów na kościoły i hotele, w których zginęło 290 osób.","Rząd Sri Lanki ogłosił, że za wczorajsze zamachy terrorystyczne na Sri Lance odpowiada lokalna grupa islamskich ekstremistów o nazwie National Thowheeth Jama'ath. Oficjalnie nikt się nie przyznał do ich organizacji. Prezydent Sri Lanki Maithripala Sirisena ogłosił wprowadzenie na terytorium całego kraju od północy stanu wyjątkowego. Już teraz tymczasowo zablokowano możliwość korzystania z mediów społecznościowych. Władze tłumaczą, że działania te nie mają na celu ograniczania swobody wypowiedzi i podyktowane są jedynie walką z terroryzmem.",,
„Niemcy oburzeni”. „GW” krytykuje uroczystość upamiętniającą powstanie warszawskie,"„Gazeta Wyborcza” opublikowała artykuł o uroczystościach, jakie zorganizowali polscy kibice w rocznicę wybuchu powstania warszawskiego na cmentarzu we Frankfurcie. Z relacji przebija ton oburzenia, wyrażany przez obserwującego obchody niemieckiego naukowca. – Sprzeciwiamy się temu, że Niemcy roszczą sobie pretensje do decydowania, jak Polacy mają czcić swoich bohaterów – powiedział Filip Frąckowiak, radny Warszawy (PiS), który zorganizował pod budynkiem warszawskiej PAST-y konferencję w tej sprawie.","Mowa o artykule „»Kibicowski akcent« na grobach warszawskich powstańców we Frankfurcie nad Menem. Niemcy oburzeni”. Tekst gazeta rozpoczęła przytoczeniem opinii Manfreda Macka z Niemieckiego Instytutu Polskiego w Darmstadt. W rocznicę wybuchu powstania warszawskiego Mack miał przybyć na cmentarz we Frankfurcie nad Menem, gdzie polski konsulat zorganizował uroczystości. Miejsce jest nieprzypadkowe – na cmentarzu pochowane są prochy setek warszawiaków, których Niemcy wywieźli do obozu koncentracyjnego KL Katzbach. Jak powiedział gazecie Mack, na miejscu trafił na obchody organizowane przez polskich kibiców. Przyjechali, by oddać hołd ofiarom. Na nagraniu zamieszczonym przez samą stronę „Wyborczej” trudno jednak dopatrzeć się czegokolwiek nagannego. – Zdajemy sobie sprawę, że niejedna osoba musiała sobie zorganizować czas, żeby tutaj być. Bardzo szanujemy taką postawę. Obecność dziś w tym miejscu jest naszym moralnym obowiązkiem choćby dlatego, że mamy dziś możność rozmawiania w naszym ojczystym języku, mamy powody do dumy z naszej narodowości, między innymi dzięki leżącym tutaj poległym ludziom – mówi mężczyzna prowadzący uroczystości. Jak dodał, spoczywający w tym miejscu Polacy myśleli o potomności, podczas gdy współczesne trendy skłaniają do zapominania o własnych przodkach i ich ofierze. Wydarzenie oburzyło jednak wspomnianego niemieckiego naukowca. – Byłem zbulwersowany. Jak można się tak zachowywać na cmentarzu? – powiedział gazecie Mack. Jego zdaniem „kibolskie przyśpiewki były poważnym zgrzytem”. – Początkowo chciałem podejść do mikrofonu i wyjaśnić, co się stało, ale zrezygnowałem. Jeszcze kilka lat temu takie skandaliczne zachowanie na cmentarzu było nie do pomyślenia. To szkodzi dobremu wizerunkowi Polski – dodał niemiecki naukowiec. Do sprawy ustosunkował się we wtorek Filip Frąckowiak, radny m. st. Warszawy (PiS), który zorganizował pod budynkiem warszawskiej PAST-y konferencję prasową. – Sprzeciwiamy się temu, że Niemcy roszczą sobie pretensje do decydowania o tym, jak Polacy mają czcić swoich bohaterów – powiedział. – Nie zgadzamy się, by hasła, które były tam podnoszone: „Bóg, Honor, Ojczyzna!”, „Wielka Polska!”, „Cześć i chwała Bohaterom!”, były nazywane „kibolskimi przyśpiewkami”. Są to hasła narodowe, polskie, patriotyczne. Towarzyszą one Polakom od wieków – dodał.",,
Niemieckie służby podsłuchiwały Austriaków. Wiedeń żąda wyjaśnień,"Prezydent Austrii Alexander Van der Bellen oraz austriacki kanclerz Sebastian Kurz żądają od Niemiec „pełnego wyjaśnienia” akcji szpiegowskich, jakie według mediów podejmowała w Austrii niemiecka Federalna Służba Wywiadowcza (BND).","Austriackie media poinformowały, że są w posiadaniu listy instytucji oraz firm, wobec których BND prowadziła od końca lat 90. elektroniczną inwigilację. Na liście figurują między innymi urząd kanclerski oraz ministerstwa spraw wewnętrznych, spraw zagranicznych, obrony i finansów. Według informacji prasy Niemcy podsłuchiwali również mające swą siedzibę w Wiedniu agendy ONZ oraz ambasady szeregu państw, w tym Polski, Japonii, Izraela, USA, Australii, Francji, Ukrainy, Rosji czy Korei Północnej.Wśród inwigilowanych firm znajdują się na przykład Bank Austria, Raiffeisen Zentral Bank, producenci broni strzeleckiej Steyer Mannlicher i Glock oraz koncern hutniczy Voest. Łącznie BND obserwowała w Austrii 2 tys. numerów telefonów stacjonarnych, komórkowych i faksów, jak też adresów e-mail.Na wspólnej z kanclerzem Sebastianem Kurzem konferencji prasowej prezydent Austrii Alexander Van der Bellen oświadczył, że takie działania „stawiają na dłuższy czas pod znakiem zapytania zaufanie między państwami”. – Szpiegowanie zaprzyjaźnionych państw jest nie tylko niezwykłe i niepożądane, ale także nie do przyjęcia – podkreślił Van der Bellen.",,
Tydzień przed premierą „Gwiezdnych wojen” fani już okupują kino,"Wyposażeni w śpiwory i przenośny projektor miłośnicy „Gwiezdnych wojen” już zaczęli biwakować na dziedzińcu słynnego Chinese Theatre w Hollywood. Czekają tu na premierę nowej części sagi „Gwiezdne wojny: Skywalker. Odrodzenie”, która odbędzie się dopiero 19 grudnia.","Pierwsi fani ustawili się w kolejce przed Chinese Theatre w Hollywood już w czwartek. Jak donieśli dziennikarze AFP, pojawiło się tam wtedy około 20 osób, które liczą na to, że dostaną się na premierowy pokaz najnowszego odcinka sagi, której pierwsza część powstała 42 lata temu.Oczekujący przewidują, że w najbliższych dniach ich grono się powiększy, bo mają do nich dołączyć miłośnicy sagi z Wielkiej Brytanii i Japonii. W sumie do dnia premiery pod drzwiami Chinese Theatre ma się zebrać około 150 osób. Dlaczego zależy im na tym, żeby obejrzeć nową część „Gwiezdnych wojen” właśnie tutaj? To proste – to w tym kinie w 1977 r. odbył się pierwszy publiczny pokaz pierwszego epizodu kultowej dziś sagi.– Kiedy nadchodzą „Gwiezdne wojny”, wszystko staje się mniej ważne; to jest jak narodziny dziecka – wyjaśnił Nicolas Johnson, który przyszedł tu wraz ze swoim psem Cookie.– W rzeczywistości mam szczęście, że mogę pracować podczas stania w kolejce – mówiła agencji AFP Shing Hwong, 39-letnia prawniczka z okolic San Francisco, która nie rozstaje się ze swoim laptopem. – Śpię tutaj, mogę spędzać czas z wieloma przyjaciółmi, rozmawiać o „Gwiezdnych wojnach”, żyć „Gwiezdnymi wojnami” – mówi prawniczka. Oczekiwanie pod Chinese Theatre to już tradycja. Zaczęła się w 1999 r., przed premierą „Mrocznego widma”, filmu, który dał początek kontynuacji sagi. Wtedy miłośnicy kultowej serii zaczęli się zbierać w kolejce już na 42 dni przed pokazem.Stanie w kolejce przez kilka dni to nie lada wyzwanie, bo zimowe noce w Kalifornii zimowe bywają chłodne. Ale fani się tym nie przejmują. – Mam śpiwór, w nocy wsuwam się do niego, żeby się ogrzać – mówi Erik Murillo, 47-letni technik komputerowy, który jest jednym z organizatorów wydarzenia.",,
Chorwacja rozpoczęła prezydencję w UE. Trudne zadania na początek,Chorwacja rozpoczęła z dniem 1 stycznia półroczne przewodnictwo w Unii Europejskiej. Stery we Wspólnocie przejęła od Finlandii. Pierwsza prezydencja Zabrzebia zostanie zdominowana przez brexit i negocjacje dotyczące unijnego budżetu po 2020 roku.,"Po zakończeniu przygotowań do brexitu Chorwacja będzie odpowiedzialna za uzgodnienie wytycznych Wspólnoty do negocjacji z Wielką Brytanią w sprawie umowy handlowej.Najbliższe tygodnie i miesiące rząd w Zagrzebiu będzie musiał poświęcić także na przygotowanie gruntu pod negocjacje w sprawie nowego budżetu Unii na lata 2021-2027. Chorwacja, podobnie jak i Polska, należy do grupy Przyjaciół Spójności, która chce bronić przed cięciami wydatków politykę wyrównującą różnice w rozwoju Unii. Ponadto w centrum zainteresowania władz w Zagrzebiu będą Bałkany Zachodnie. Chorwacji zależy, by podczas jej przewodnictwa zapadła decyzja o rozpoczęciu przez Brukselę negocjacji akcesyjnych z Macedonią Północną i Albanią. Podczas październikowego szczytu kraje członkowskie kolejny raz odłożyły decyzję w tej sprawie z powodu sprzeciwu Francji, którą poparła Holandia.",,
Imigranci dalej suną w kierunku Chorwacji. Węgrzy otworzyli granicę w Roeszke,"Fala uchodźców napływających do Chorwacji od strony Serbii nie maleje. Wciąż rośnie grupa osób czekających na przejście granicy w Tovarniku. Radio Zet poinformowało natomiast, że Węgrzy otworzyli zamkniętą od poniedziałku granicę w Roeszke.","Chorwacja zamknęła granicę z Serbią jedynie dla ruchu kołowego. Samochodem można pokonać ją tylko w Lipovacu. Na pozostałych przejściach można przekroczyć ją pieszo. W efekcie autokary dojeżdżają zatrzymują się przed szlabanami i uchodźcy idą na drugą stronę pod kontrolą serbskiej i chorwackiej policji.Prowizoryczne obozowisko Obecnie najwięcej osób kieruje się do chorwackiego miasta Tovarnik, które przeistoczyło się w prowizoryczne obozowisko. Od środku liczba zatrzymujących się w nim migrantów utrzymuje się na poziomie kilku tysięcy.Mieszkańcy tego miasta już się do tego stanu przyzwyczaili. W sobotę po południu zorganizowano tam nawet mecz piłki nożnej, w którym imigranci zmierzyli się z wychowankami miejscowego młodzieżowego klubu futbolowego.Śpią pod gołym niebemPrzebywający w Tovarniku i koczujący pod gołym niebem uchodźcy liczą, że władze Chorwacji zorganizują dla nich transport. Te zapowiedziały już podstawienie pociągu, którym około tysiąc osób pojedzie do odległego o około 250 km Botova, przy granicy z Węgrami.Budapeszt robi podobnie. Wysyła transporty w imigrantami pod granicę z Austrią, tak by ci pieszo przeszli na drugą stronę.Jak poinformowało Radio Zet, Węgry otworzyły granicę w Roeszke. Po jej zamknięciu od poniedziałku dochodzi tam do starć z uchodźcami, którzy chcą przejść z Serbii na teren Unii Europejskiej.",,
Trzaskowski zakazał marszu narodowców,"Prezydent Warszawy Rafał Trzaskowski zakazał zaplanowanego na 1 maja marszu, który zarejestrowały Stowarzyszenie Marsz Niepodległości, Młodzież Wszechpolska i Konfederacja Korwin Braun Liroy Narodowcy. Jak podano w komunikacie zamieszczonym na stronie urzędu miasta, przyczyną jest potrzeba budowy przewidzianych w miejscu zgłoszonego zgromadzenia trybun przed uroczystościami Święta Narodowego 3 Maja.","Decyzja władz Warszawy dotyczy zgromadzenia zarejestrowanego na trasie: plac Zamkowy, Krakowskie Przedmieście, ul. Świętokrzyska, z zakończeniem na ul. Jasnej, oraz zgromadzenia stacjonarnego na pl. Zamkowym. Posunięcie argumentuje się zajęciem terenu przez Kancelarię Prezydenta, która na pl. Zamkowym organizuje uroczystości z okazji 3 maja. W związku z tym od 30 kwietnia na placu mają być budowane trybuny i podesty.„Do ich budowy wykorzystywany ma być ciężki sprzęt i maszyny budowlane. Organizator uroczystości państwowych otrzymał w tym zakresie stosowne zezwolenie Zarządu Terenów Publicznych na wykorzystanie terenu” – wyjaśnia miasto. „W ocenie Urzędu Miasta prace na pl. Zamkowym z użyciem ciężkiego sprzętu oraz fakt, że obecnie jego powierzchnia jest wykorzystywana częściowo przez ogródki gastronomiczne, pomieszczenie na placu zgłoszonej liczby 10 000 uczestników nie jest możliwe” – wskazuje ratusz. Jak dodano w komunikacie, 1 maja na Zamku Królewskim odbywać się ma również spotkanie premierów państw Europy Środkowej, co może „wpłynąć na możliwość ograniczenia przez Służbę Ochrony Państwa dostępności do Zamku Królewskiego od strony pl. Zamkowego”.  Podano również, że organizatorzy manifestacji nie zaakceptowali zmiany miejsca zgromadzenia, zaproponowanej przez  Biuro Bezpieczeństwa i Zarządzania Kryzysowego. Jak poinformował PAP rzecznik miasta Kamil Dąbrowa, organizatorami obydwu wydarzeń miały być środowiska narodowe. Mowa o Marszu Suwerenności, który zaplanowano na 1 maja, kiedy wypada 15. rocznica wejścia Polski do UE. Początek manifestacji wyznaczono na godz. 13 na pl. Zamkowym. Witold Tumanowicz, wiceprezes Stowarzyszenia Marsz Niepodległości, zapowiedział, że narodowcy zamierzają odwołać się od decyzji władz miasta. ",,
Biden nie otrzymał Komunii Świętej. Za popieranie aborcji,"Proboszcz parafii św. Antoniego w diecezji Charleston w Karolinie Południowej nie udzielił sakramentu Komunii świętej Joe Bidenowi. Duchowny jako powód wskazał fakt, że kandydat na prezydenta USA popiera aborcję.","Biden to były wiceprezydent USA i według wielu faworyt Partii Demokratycznej do zmierzenia się z Donaldem Trumpem w przyszłorocznych wyborach prezydenckich. Polityk obiecał podczas kampanii wyborczej większe wsparcie dla Planned Parenthood, jednej z największych proaborcyjnych organizacji. Zadeklarował też cofnięcie zmian wprowadzonych przez administrację Trumpa w zakresie planowania rodziny.Postawa Bidena była przyczyną nieudzielenia mu Komunii Świętej przez Roberta E. Moreya, proboszcza parafii św. Antoniego w diecezji Charleston w Karolinie Południowej. „Ze smutkiem musiałem w zeszłą niedzielę odmówić Komunii Świętej byłemu wiceprezydentowi Joe Bidenowi. Komunia Święta oznacza, że jesteśmy w jedności z Bogiem, ze sobą nawzajem i Kościołem. Nasze działania powinny to odzwierciedlać. Każda postać publiczna, która popiera aborcję, sytuuje się poza nauką Kościoła. Moją odpowiedzialnością jako księdza jest pełnienie obowiązków duszpasterskich wobec tych dusz, które zostały powierzone mej opiece i muszę tak postępować nawet w najtrudniejszych sytuacjach. Będę pamiętał o panu Bidenie w moich modlitwach” – napisał duchowny w oświadczeniu.",,
Powolne prace nad dyrektywą dotyczącą Nord Stream 2. KE nie komentuje,"Minął rok, od kiedy Komisja Europejska zaproponowała nowe przepisy dotyczące gazociągów w UE. Zgodnie z nimi wszystkie, w tym Nord Stream 2, mają podlegać unijnemu prawu. Prace na nowymi przepisami, za które odpowiada prezydencja austriacka, toczą się opieszale. KE nie komentuje ich tempa.","Stawka jest wysoka, bo wejście w życie nowej dyrektywy może wpłynąć na opłacalność Nord Stream 2, nowego gazociągu, który ma połączyć Rosję z Niemcami przez Morze Bałtyckie. Nowe regulacje mają jednoznacznie wskazać, że podmorskie części gazociągów na terytorium UE podlegają przepisom unijnego trzeciego pakietu energetycznego. Przyjęcie takich przepisów osłabiłoby zatem rentowność Nord Stream 2.Za tempo prac nad przyjęciem nowych przepisów w Radzie UE odpowiada austriacka prezydencja. W październiku zwróciła się do krajów UE o opinie na temat dyrektywy i były one przez wiele dni analizowane. Jak przekazała PAP rzeczniczka austriackiej prezydencji, w sprawie dyrektywy zaplanowano posiedzenie grupy roboczej na 27 listopada. Kłopot w tym, że Austria kończy sprawować unijną prezydencję 31 grudnia tego roku i trudno spodziewać się, że w ciągu czterech tygodni dojdzie do przełomu w sprawie przyjęcia nowych regulacji. Wiele krajów popiera szybkie wejście w życie nowych przepisów. Wątpliwości na spotkaniach krajów członkowskich wielokrotnie zgłaszały jednak Niemcy. Podnosiły m.in. fakt, że potrzebne są dodatkowe analizy w tej kwestii oraz że wkrótce mają rozpocząć się rozmowy między Rosją, Ukrainą i Komisją Europejską o przyszłości tranzytu gazu przez Ukrainę po wygaśnięciu z końcem 2019 roku umowy na przesył, a wejście w życie dyrektywy mogłoby osłabić pozycję negocjacyjną KE. Polska nie jest zadowolona ze sposobu, w jaki Austriacy procedują nad regulacjami. – Nasze stanowisko jest niezmienne. Nie ma przeszkód, by w Radzie przejść na poziom polityczny i uzgodnić mandat na negocjacje z PE. Wszystkie wątpliwości techniczne zostały dawno wyjaśnione. PE jest gotowy do negocjacji nad ostatecznym kształtem nowych przepisów od miesięcy. Dużo mówi się teraz w Radzie i w instytucjach w ogóle o potrzebie przejrzystości prac legislacyjnych, o ich przyspieszeniu i usprawnieniu. A to, jak toczą się prace w Radzie w sprawie dyrektywy, idzie w poprzek tych dążeń. Im szybciej zostanie uzgodniony ten projekt, tym lepiej dla bezpieczeństwa energetycznego całej Europy – powiedział w piątek PAP polski dyplomata. – Sprawa ma charakter polityczny. Dyrektywa mogłaby zostać przyjęta bardzo szybko, ale Austriakom wcale nie zależy na tym, aby tak się stało. Ich firma jest bowiem zaangażowana w projekt budowy gazociągu Nord Stream 2 – powiedziało PAP inne źródło unijne. Tempo prac krytykował też niedawno w rozmowie z PAP b. szef PE, europoseł Jerzy Buzek. Jak powiedział, sprawa projektu unijnej dyrektywy dotyczącej Nord Stream 2, blokowanej w Radzie UE, powinna zostać poruszona na szczycie UE. Buzek przyznał, że na blokowanie dyrektywy z pewnością ma wpływ fakt, że w budowę gazociągu zaangażowana jest austriacka firma, a za tempo prac w Radzie UE nad dyrektywą odpowiada właśnie Wiedeń. Chodzi o austriacką firmę OMV. Buzek był w PE osobą odpowiedzialną za prace nad projektem dyrektywy. Swoje stanowisko europarlament przyjął w marcu i jest gotowy od tego czasu do negocjacji z Radą UE nad ostatecznym kształtem nowych regulacji. Wiceszef KE Marosz Szefczovicz powiedział w lipcu w wywiadzie dla TVP Info, że coraz więcej przedstawicieli Komisji Europejskiej dostrzega, że Nord Stream 2 to projekt polityczny, a nie tylko biznesowy. Kanclerz Niemiec Angela Merkel mówiła w listopadzie w PE, nawiązując do pytań o Nord Stream 2, że Niemcy rezygnują z energii atomowej i węgla, ale żeby przejść na odnawialne źródła energii, będą potrzebowały do tego więcej gazu. – Mamy swoje interesy – wskazała. Partnerami rosyjskiego Gazpromu w tym projekcie jest pięć zachodnich firm energetycznych: austriacka OMV, niemieckie BASF-Wintershall i Uniper (wydzielona z E.On), francuska Engie i brytyjsko-holenderska Royal Dutch Shell. Rosyjski Gazprom zapowiada, że po wybudowaniu Nord Stream 2 tranzyt przez Ukrainę może być utrzymany w „pewnej skali”, przy czym strona ukraińska powinna uzasadnić „celowość ekonomiczną nowego kontraktu” tranzytowego.",,
Kaczyński i Sikorski. Diametralnie różny stosunek do kobiet,"Taśmy z nagranymi politykami PO i PiS pokazały dwa kręgi kulturowe występujące w Polsce. Z jednej strony polityk Platformy, „angielski gentleman” mieszkający w dworze Chobielin, który stewardesy Jana Kulczyka „z końca członka by nie zrzucił”; z drugiej - prezes PiS, mieszkający na warszawskim Żoliborzu, w starym domu jednorodzinnym, który zdziwiony najnowszą modą kobiecą, wydobył z siebie „ja cię nie mogę”.","Odsądzany od czci, odczłowieczony, bez konta, bez prawa jazdy, w brudnych butach - jak przedstawiał prezesa PiS „salon” -  okazuje się na taśmach „Gazety Wyborczej” być sprawnym biznesmenem oraz ciepłym starszym panem z klasą. Przez 70 minut nagrania największym „przekleństwem”, które pada z jego ust, jest: „ja cię nie mogę”.Kaczyński: Powiedz mi, czemu ty chodzisz w spodniach, które wyglądają jak obdarte z piżamy te...Tłumaczka: To jest moda, nowa moda.Kaczyński: Ja cię nie mogę.W grudniu 2018 r. portal tvp.info ujawnił taśmy polityka Platformy Obywatelskiej, aspirującego do najwyższych unijnych zaszczytów, którego marzeniem było objęcie stanowiska sekretarza generalnego NATO. Autorytet, ekspert, często zapraszany do TVN24, udzielający komentarzy „Gazecie Wyborczej”, na taśmach dał się poznać jednak z innej, rynsztokowej strony.Sikorski o kontroli NIK w polskiej ambasadzie w USA Sikorski: Jakaś p**da, wiesz, taka, zamiast ją dowartościować, przep***lić jak trzeba, to dał jej jakieś biuro…Sikorski o stewardesie Jana Kulczyka Sikorski: A ty lubisz gorzką czekoladkę?Kulczyk: Czemu zaraz gorzką? (śmiech)Sikorski: Zjawiskowa ta twoja stewardesa.Kulczyk: Taka moja Dorota szaleje, kurczę, one to wyczuwają...Sikorski: Jak to mówią angielscy gentlemani: nie zrzuciłbym z końca członka...",,
"Hübner: Za bardzo skupiamy się na tym, że walczymy z PiS-em","– Powinniśmy przestać patrzeć na to, dlaczego oni są tacy mocni. Trzeba więcej pomyśleć o nas. My za bardzo się skupiamy na tym, że walczymy z PiS-em, a powinnyśmy walczyć o coś – powiedziała Danuta  Hübner, która uzyskała w niedzielę mandat do Parlamentu Europejskiego.","Hübner w Onecie komentowała wynik niedzielnych wyborów europarlamentarnych. Rozważała też, co Platforma Obywatelska powinna zrobić, by w jesiennych wyborach do polskiego parlamentu zniwelować różnicę poparcia względem Prawa i Sprawiedliwości.Jak zaznaczała, jej ugrupowanie powinno skupić się nie na „walce z PiS”, tylko na myśleniu „o nas”. – Na wszystkich moich ulicznych spotkaniach nie rozmawialiśmy przeciwko PiS-owi, tylko o tym, co można zrobić, żeby Europa była silniejsza. Ludzie potrzebują czegoś pozytywnego i wyraźnego programu i walki o Europę, a nie walki przeciwko tym, którzy chcą Europy innej – dodała. – Najwyższy czas odmitologizować, że jakieś sprawy polskie są inne od jakichś spraw europejskich. Dlatego, że w największym interesie polskim jest silna Europa, która razem rozwiązuje problemy. W pojedynkę z klimatem ani migracją sobie nie poradzimy – mówiła europosłanka pytana o to, czy będzie w stanie prowadzić aktywną politykę w PE razem z politykami PiS.",,
Timmermans: Widzę gotowość polskiego rządu na znalezienie rozwiązania,"– Komisja Europejska i polski rząd pracują konstruktywnie w nadziei na bardzo szybkie rozwiązanie kwestii praworządności w Polsce – powiedział wiceprzewodniczący KE Frans Timmermans. – Mam nadzieję, że jesteśmy w stanie zrobić znaczący krok do przodu w najbliższych dniach i tygodniach – oświadczył.","Timmermans przekazał pozostałym komisarzom na cotygodniowym posiedzeniu informacje na temat jego wizyty w Warszawie. Ze źródeł z KE wynika, że nie było dyskusji w tej sprawie.Sam wiceprzewodniczący na konferencji prasowej po posiedzeniu Komisji mówił, że cieszy się z tego, że udało się wejść z władzami w Warszawie w prawdziwy dialog. – Po raz pierwszy w Warszawie weszliśmy w konkretną rozmowę o tych kwestiach, co do których my mamy wizję, polski rząd ma wizję i staramy się znaleźć sposób na przezwyciężenie różnic. Byłem naprawdę zachęcony gotowością moich partnerów do tej debaty ze mną – podkreślił.Mimo tych pozytywnych słów w jego wypowiedzi nie zabrakło też wskazania na potrzeby zmian wychodzące poza zaproponowane przez PiS nowelizacje w ustawach okołosądowych. – Co musi być jeszcze zrobione? Zostało to opisane w rekomendacjach, nie będę ich dziś referował – podkreślił.Zalecenia Komisji EuropejskiejKomisja w pięciu punktach w zaleceniach przyjętych 20 grudnia napisała, jakie działania muszą podjąć polskie władze, aby odpowiedzieć na jej zastrzeżenia w sprawie praworządności. Poza zmianami w ustawie o Sądzie Najwyższym (niestosowanie obniżonego wieku emerytalnego wobec obecnych sędziów) domagała się też zmiany ustawy o Krajowej Radzie Sądownictwa, aby nie przerywano kadencji sędziów-członków Rady i zapewniono, by nowy system gwarantował wybór sędziów-członków przez przedstawicieli środowiska sędziowskiego. Innym z zaleceń było „przywrócenie niezależności i legitymacji Trybunału Konstytucyjnego”, wyeliminowanie postępowania na podstawie skargi nadzwyczajnej oraz zniesienia swobody decyzyjnej prezydenta odnośnie do przedłużania kadencji sędziów Sądu Najwyższego.– Widzimy, że w polskim parlamencie w ciągu ostatnich dni i tygodni przedstawiono pewne zmiany. Niektóre z nich są zachęcające, mogę wymienić jedną: mieliśmy duży problem z wprowadzeniem różnego wieku emerytalnego dla sędziów w zależności od płci. Jeśli dobrze rozumiem to, co zostało przedstawione w parlamencie, ta różnica zostanie zniesiona. Jeśli to stanie się prawem, będzie to krok w dobrym kierunku – powiedział wiceszef Komisji.Jak podkreślił, opisując rozmowy z Warszawą, nie chce używać słowa „kompromis”, bo w całej sprawie chodzi o znalezienie rozwiązania, aby nie było dłużej systemowego zagrożenia dla praworządności w Polsce.  – Nie spieramy się do co kwestii, czy polski rząd ma prawo reformować wymiar sprawiedliwości. Mówimy, że reformując sądownictwo trzeba respektować jego niezależność i rozdział władz – oświadczył Timmermans. – W naszych rekomendacjach wyraziliśmy obawy w różnych obszarach, jeśli chodzi o sądy powszechne, Sąd Najwyższy, Trybunał Konstytucyjny, Krajową Radę Sądownictwa. We wszystkich tych sprawach mieliśmy bardzo intensywne rozmowy, próbując znaleźć rozwiązanie – mówił.Prawdziwy dialog Wiceszef KE kilkakrotnie podkreślał, że cieszy się, że prowadzi prawdziwy dialog i widzi gotowość polskiego rządu do znalezienie rozwiązania. – Komisja Europejska także chce znaleźć rozwiązania. Opowiadam się za dialogiem od dwóch lat. Mam nadzieję, że jesteśmy w stanie zrobić znaczące kroki do przodu w najbliższych dniach i tygodniach – powiedział. – W interesie nas wszystkich jest, by w żadnych z państw członkowskich nie było systemowego zagrożenia dla praworządności – dodał. Wizyta wiceprzewodniczącego KE w Warszawie odbyła się w ramach kontynuacji dialogu między polskimi władzami a Komisją w sprawie sytuacji wokół Trybunału Konstytucyjnego oraz ustaw dotyczących funkcjonowania wymiaru sprawiedliwości. Wizyta odbyła się, jeszcze zanim Sejm zajął się projektami ustaw przedstawianych przez polityków PiS jako ustępstwa wobec KE.Spotkania z VIP-amiTimmermans spotkał się m.in. z premierem Mateuszem Morawieckim, ministrem spraw zagranicznych Jackiem Czaputowiczem, szefem gabinetu prezydenta Krzysztofem Szczerskim, I prezes Sądu Najwyższego Małgorzatą Gersdorf i prezes Trybunału Konstytucyjnego Julią Przyłębską.Sejm skierował do dalszych prac w komisji sprawiedliwości projekt PiS zmian w ustawach o ustroju sądów powszechnych i Sądzie Najwyższym. Jednocześnie Sejm zlecił komisji sprawiedliwości i praw człowieka przedstawienie sprawozdania, tak aby można było rozpatrzyć projekt jeszcze na obecnym posiedzeniu Sejmu.",,
Prokurator generalny wniósł o uznanie niekonstytucyjności kierowania pytań do TSUE ws. sądownictwa,Prokurator generalny Zbigniew Ziobro wniósł do Trybunału Konstytucyjnego o uznanie za niekonstytucyjną regulacji prawa europejskiego w zakresie dopuszczalności występowania przez polskie sądy z pytaniami do Trybunału Sprawiedliwości UE w sprawach dotyczących sądownictwa.,"– Prokurator generalny nie tyle kwestionuje sam fakt kierowania pytań prejudycjalnych, tylko kwestionuje taki sposób rozumienia pytania prejudycjalnego, który miałby prowadzić do tego, że TSUE mógłby wypowiadać się w kwestii organizacji, kształtu, postępowania i struktury polskiego wymiaru sprawiedliwości – komentuje w rozmowie z portalem tvp.info decyzję Zbigniewa Ziobry prof. Czesław Kłak, prawnik i członek Trybunału Stanu. Jego zdaniem „w tym zakresie prokurator generalny twierdzi, że taka wykładnia art. 267 o funkcjonowaniu UE byłaby niezgodna z polską konstytucją”. – I tutaj ma rację – dodaje prof. Kłak. Wniosek prokuratora generalnego w tej sprawie to rozszerzenie poprzedniego jego wniosku do TK z sierpnia br. Pismo Ziobry rozszerzające tamten sierpniowy wniosek zostało zamieszczone na stronach Trybunału Konstytucyjnego – wpłynęło do TK 5 października.W sierpniu prokurator generalny skierował do TK wniosek dotyczący przepisów, na podstawie których Sąd Najwyższy zawiesił niektóre zapisy nowej ustawy o SN. „We wniosku z dnia 23 sierpnia 2018 r. kwestionowana jest jedynie konstytucyjność zaskarżonego przepisu w takim rozumieniu, które dopuszcza kierowanie pytań prejudycjalnych niezwiązanych z przedmiotem sprawy rozpoznawanej przez sąd kierujący tego rodzaju pytanie. W ocenie wnioskodawcy, niezbędne jest natomiast przeprowadzenie kontroli także w kontekście zgodności z Konstytucją RP przedmiotowego (merytorycznego) zakresu treści normatywnych, mogących być osnową pytania prejudycjalnego” – zaznaczył prokurator generalny w piśmie rozszerzającym wniosek.W piśmie tym chodzi o przepis art. 267 Traktatu o funkcjonowaniu UE, który mówi o właściwości TSUE. Jak ocenił Ziobro w piśmie do TK, „wprawdzie art. 267 Traktatu jest przepisem przyjętym przez Polskę w drodze ratyfikacji umowy międzynarodowej na podstawie Konstytucji RP, jednak nie można zgodzić się z twierdzeniem, że Rzeczpospolita Polska zgodziła się, by poprzez ten przepis objąć właściwością TSUE sprawy, które są konstytucyjnie zastrzeżone dla organów krajowych poprzez przepisy kompetencyjne wskazane wprost w Konstytucji RP oraz w zawartych w ustawie zasadniczej odesłaniach do uregulowania danych materii w ustawie”. „Sąd zadający pytanie prejudycjalne na podstawie art. 267 Traktatu, jest związany nie tylko prawem unijnym, ale także prawem krajowym, a przede wszystkim Konstytucją RP” – podkreślił prokurator generalny.Wiceminister sprawiedliwości Patryk Jaki pytany o to rozszerzenie wniosku do TK powiedział w środę w Polsat News, że „polski wymiar sprawiedliwości potrzebuje zmian"". „Wszyscy chcemy być w UE, ale kluczowe pytanie jest, w jakiej Unii” – dodał.Natomiast b.minister sprawiedliwości Borys Budka (PO) ocenił na Twitterze: „To nie jest zwykły wniosek do TK. Tak naprawdę Ziobro przygotowuje nieuznanie przez rząd wyroku TSUE. Czyli PiS wyprowadza Polskę z UE”.",,
Birma: Papież Franciszek apeluje o pokój,"Papież Franciszek, który pielgrzymuje do Birmy, zaapelował do przedstawicieli władz kraju o starania na rzecz przywrócenia pokoju, o poszanowanie praw każdej grupy etnicznej oraz uzdrowienie ran przeszłości. Mówił, że nikogo nie można wykluczać.","W Pałacu Prezydenckim w birmańskiej stolicy Naypyidaw odbyła się oficjalna ceremonia powitania papieża. Następnie Franciszek rozmawiał z prezydentem Htinem Kyawem oraz kierującą rządem i dyplomacją laureatką Pokojowej Nagrody Nobla z 1991 r. Aung San Suu Kyi. Po tych rozmowach papież udał się do centrum kongresowego, gdzie wygłosił przemówienie do przedstawicieli rządu i władz cywilnych Birmy, do niedawna rządzonej przez wojskową dyktaturę.Franciszek wyjaśnił, że przybył przede wszystkim, by modlić się z małą wspólnotą katolicką tego państwa; stanowi ona 1 proc. ludności. Podkreślił, że pragnie „umocnić ją w wierze i dodać jej otuchy w trudzie wnoszenia swego wkładu w dobro narodu”.–  Chciałbym również, aby moja wizyta mogła objąć wszystkich mieszkańców Birmy i stanowić słowo wsparcia dla tych wszystkich, którzy pracują na rzecz budowy sprawiedliwego, pojednanego i integrującego ładu społecznego – dodał. Przypomniał, że mieszkańcy kraju „wiele wycierpieli i nadal cierpią z powodu wojny domowej i działań wojennych, które trwały nazbyt długo i stworzyły głębokie podziały”. Jak oświadczył papież, „żmudny proces budowania pokoju i pojednania narodowego może rozwinąć się jedynie dzięki zaangażowaniu na rzecz sprawiedliwości i poszanowania praw człowieka”. Przyszłością Birmy „musi być pokój, pokój oparty na poszanowaniu godności i praw każdego członka społeczeństwa, na poszanowaniu dla każdej grupy etnicznej i jej tożsamości, poszanowaniu państwa prawa i porządku demokratycznego, który pozwala każdej osobie i każdej grupie – nikogo nie wykluczając – na wniesienie swego słusznego wkładu w dobro wspólne” – mówił Franciszek.Papież apelował o poszanowanie każdej „grupy etnicznej” i jej tożsamości. Władze birmańskie nie uznają tożsamości Rohingjów i nie uważają ich za obywateli.Zanim papież udał się do Naypyidaw, w starej stolicy kraju Rangunie spotkał się w siedzibie arcybiskupa miasta, która jest jego rezydencją w czasie pielgrzymki, z birmańskimi przywódcami religijnymi. Byli tam reprezentanci buddyzmu, islamu, judaizmu oraz chrześcijaństwa.",,
Byli prezydenci mówią „nie” Schetynie. W „bastionie Platformy” wygrana kwestią honoru,"Platforma Obywatelska poszukuje „lidera wrocławskiej listy do Sejmu”, a Grzegorzowi Schetynie w tej sprawie odmówili byli prezydenci stolicy Dolnego Śląska Bogdan Zdrojewski i Rafał Dutkiewicz – informuje „Gazeta Wyborcza”. W „bastionie Platformy” wygrana jest dla Schetyny „kwestią honoru”, po przegranych w tym regionie wyborach samorządowych.","Jak zauważa gazeta, lider Platformy z byłym prezydentem Wrocławia Rafałem Dutkiewiczem „zna się od lat”. „Przyjaźnili się, razem działali w opozycji, potem w Kongresie Liberalno-Demokratycznym, wspólnie budowali we Wrocławiu Radio Eska” – wspomniano w artykule.Politycy spotkali się w zeszłą sobotę. W trakcie rozmów padły propozycje, by Dutkiewicz został „jedynką” w okręgu wrocławskim do Sejmu, lub dostał miejsce na liście do Senatu – twierdzi anonimowy rozmówca gazety.– Rzeczywiście spotkaliśmy się, żeby porozmawiać o zbliżających się wyborach. Grzegorz zaproponował mi start do Sejmu. Z powodu wykonywanych obecnie zajęć zmuszony byłem jednak odmówić – poinformował Dutkiewicz.Również inny były prezydent Wrocławia Bogdan Zdrojewski, którego zabrakło na listach Koalicji Europejskiej w wyborach do Parlamentu Europejskiego, nie ma zamiaru wspierać dolnośląskich list Platformy.  Zapowiedział, że start do Sejmu go nie interesuje. Po przegranej Koalicji Europejskiej to właśnie Schetynę Zdrojewski uznał za winnego porażki – informuje „GW”.Jednak Zdrojewski rozważa start do Senatu z list PSL. O takiej możliwości rozmawiał z liderem ludowców Władysławem Kosiniakiem-Kamyszem, który specjalnie na rozmowę ze Zdrojewskim przyleciał w ostatni czwartek do Wrocławia – pisze gazeta.",,
Rzeka Missouri wylała. Są ofiary śmiertelne,"Co najmniej trzy osoby zginęły, a jedną uznaje się za zaginioną w wyniku powodzi, która nawiedziła amerykańskie stany Nebraska i Missouri w środkowo-wschodniej części Stanów Zjednoczonych. Wylała Missouri, najdłuższa rzeka w USA.","Stan alarmowy ogłosiły 64 hrabstwa. – To najbardziej dotkliwa powódź w historii naszego stanu – ogłosił gubernator Nebraski Pete Ricketts. Dodał, że służby ratowniczo-poszukiwawcze udzieliły pomocy 290 osobom.Zalanych zostało 30 domów, a 30 innych konstrukcji budowlanych jest uszkodzonych. Od świata odcięte zostało wiele małych wiosek i miejscowości, w niektórych miejscach brakuje wody pitnej.Wody powodziowe odcięły drogi prowadzące do elektrowni atomowej Cooper w pobliżu Brownville w stanie Nebraska. Miejscowe władze uspokajają, że elektrownia działa bez zakłóceń, ale dostawy do niej odbywają się wyłącznie drogą powietrzną. Woda zalała także część terenów należących do bazy lotniczej Offutt.",,
Powraca kontrowersyjny projekt. Chcą pozwolić na eutanazję osób z demencją,"Jedna z największych belgijskich partii, Flamandzcy Liberałowie i Demokraci (Open VLD), chce zmienić prawo tak, aby osoby z demencją miały prawo do eutanazji. Partia przedstawiła projekt ustawy w tej kwestii – informują belgijskie media.","Obecnie w Belgii eutanazja jest dopuszczalna tylko w wypadku osób nieuleczalnie chorych, ale wciąż w pełni świadomych. Jeśli taka osoba przygotowała wcześniej tzw. testament życia, w którym wyrazi taka wolę, możliwe jest przeprowadzenie eutanazji wtedy, gdy znajdzie się w nieodwracalnej śpiączce. Nie jest to jednak możliwe w przypadku osób z demencją lub tych, które nagle stały się niezdolne do wyrażenia świadomej zgody z powodu np. wypadku, nawet jeśli uprzednio odnotowały to w testamencie życia.– To musi się zmienić. Chcemy dać ludziom możliwość samodzielnego decydowania o godnym zakończeniu życia, nawet jeśli cierpią na demencję. W ten sposób możemy uniknąć wielu poniżających sytuacji – powiedział poseł Open VLD Robby De Caluwe w stacji VRT News.Jak dodał, „ludzie chcą podejmować decyzję, kiedy są w stanie to zrobić, ponieważ obawiają się, że będzie za późno”.Jego partia przedłożyła projekt ustawy, aby stosować testament życia do osób, które stały się niezdolne do świadomego wyrażenia zgody na eutanazję z powodu demencji, krwotoku mózgu, nowotworów lub choroby Parkinsona.Open VLD nie jest pierwszą partią, która chce rozszerzyć prawo do eutanazji dla osób z demencją. Podobny projekt pojawił się już wcześniej, w 2015 r.",,
"„Nie wiadomo, czy nie przehandluje z Putinem Ukrainy” vs. „To postać budząca nadzieję”","– Zbliżenie z Trumpa z Putinem to jest jakieś niebezpieczeństwo, bo nie wiadomo, czy nie przehandluje Ukrainy za wycofanie się Rosjan z Syrii – tak Marcin Święcicki (PO) odpowiedział w programie „Minęła dwudziesta”  na pytanie o to, jakie znaczenie dla Polski może mieć wybór kandydata Republikanów na prezydenta USA.  Odmiennego zdania był Janusz Śniadek (PiS). –  W Stanach zwyciężyła osoba całkowicie autentyczna, budząca nadzieję – ocenił.","Marcin Święcicki zauważył, że prezydent elekt nie ma dużego doświadczenia w polityce zagranicznej. – Ale – dodał poseł PO – już pewne rzeczy powiedział.  – Jest jakieś zbliżenie z Putinem i niebezpieczeństwo, bo nie wiadomo, czy nie przehandluje Ukrainy za wycofanie się Rosjan z Syrii czy za danie wolnej ręki Amerykanom w Syrii. Tu są znaki zapytania – ocenił gość TVP Info. – W sprawie NATO Trump uważa, że powinniśmy wszyscy więcej płacić na NATO; że Ameryka za dużo się przykłada do obrony sojuszników, a oni sami za mało – kontynuował Święcicki. Dlatego – jego zdaniem – tym bardziej Polsce są potrzebne dobre relacje z partnerami w Europie. – Bo, być może, Europa będzie zostawiona bardziej sama sobie – w zakresie bezpieczeństwa czy gospodarki – podsumował. Fiasko marketingu politycznego Innego zdania był Janusz Śniadek. – Nawet jeśli Trump jest dzisiaj wielką zagadką, to wasze analizy sprowadzają się do straszenia – powiedział o politykach Platformy, zwracając się do Marcina Święcickiego. – Ja widzę pewne podobieństwa - dodał. – To, co się stało w Stanach jest pewnym buntem, sprzeciwem przeciwko establishmentowi. Z całą pewnością, jest to całkowite fiasko – tak jak w Polsce – marketingu politycznego, gdzie plastikowe postacie z wytrenowaną mową ciała, kolorami krawata, ubiorów – ponieśli całkowitą porażkę. W Stanach zwyciężyła osoba całkowicie autentyczna, budząca nadzieję – mówił Śniadek.",,
Centrum Titanica otwarte w Belfaście,"Chociaż minął już wiek, historia o jego zderzeniu z górą lodową wciąż rozpala wyobraźnię... W Belfaście otwarto – wzniesione nakładem 97 mln funtów – centrum turystyczne upamiętniające stulecie zatonięcia  transatlantyku RMS „Titanic”, który uważany był za niezatapialny. W założeniu projektodawców centrum ma być tym samym dla Belfastu, co Muzeum Guggenheima dla Bilbao.","2 kwietnia 1912 r. Titanic wypłynął z Belfastu w swój dziewiczy rejs doNowego Jorku, z którego nigdy nie wrócił. Po drodze zawinął doSouthampton, Cherbourga i Queenstown (obecnie Cobh) w południowej Irlandii. Zatonął na północnym Atlantyku w nocy z 14 na 15 kwietnia 1912 r. w wyniku zderzenia z górą lodową.W katastrofie zginęło 1 517 osób, a ponad 700 udało się uratować. Był tonajwiększy pasażerski parowiec świata, obok bliźniaczego RMS „Olympic”najbardziej luksusowy. Obok ówczesnej śmietanki towarzyskiej statkiempodróżowali imigranci. „Heroizm, patos, odwaga”– Historia Titanica jest bardzo popularna, dlatego że są w niej różneelementy, które składają się na ludzkie życie: heroizm, patos, odwaga itchórzostwo – powiedziała Una Reilly, której prapradziad budował dlastatku meble.Centrum znajdujące się dokładnie w miejscu, w którym statek został zbudowany, składa się z 3 tys. połyskujących aluminiowych paneli i szkła, dzięki czemu budynek widziany z powietrza przypomina gwiazdę (właścicielem Titanica była firma oceaniczna White Star – „Biała Gwiazda”).W środku na czterech piętrach mieści się dziewięć wystaw, obrazującychhistorię statku od zaprojektowania go, budowę w miejscowej stoczni Harland & Wolff i zatonięcia. Z najdrobniejszymi szczegółami odrestaurowano splendor kabiny 1 klasy. Słynną klatkę schodową statku wkomponowano jednak w wystrój sali bankietowej umieszczonej na górnych piętrach, wyłączając z programu ogólnego zwiedzania.Klatka schodowa, upamiętniona w niezwykle kasowym filmie Jamesa Camerona„Titanic” z Leonardo Di Caprio i Kate Winslett, będzie dostępna dla gości,którzy wynajmą dwa górne pokłady zrekonstruowanego statku na oficjalneprzyjęcia biznesowe, lub wesela. Przemysłowa tradycja BelfastuW intencji władz Irlandii Płn. projekt ma pokazać zarówno przemysłowątradycję Belfastu, gdy budowa statków w mieście miała światową rangę, jak ibyć zwrócony ku wspólnej przyszłości obu społeczności protestantów ikatolików i przyciągnięciu turystów, którzy omijają tę część ZjednoczonegoKrólestwa szerokim łukiem (przychody Irlandii Płn. z turystki nie są nawet w połowie tak duże jak Szkocji).W otwarciu wzięli udział pierwszy minister (premier) Peter Robinson zramienia unionistów i jego zastępca Martin McGuinness reprezentującyrepublikanów. Honorowym gościem był 105-letni Cyril Qugley,który jako chłopiec był świadkiem wodowania „Titanica” w 1911 r.Rodzinny bilet wstępu dla czteroosobowej rodziny kosztuje 34 funty nie licząc parkingu.",,
Lubnauer: Kandydatura Adamowicza jest dla nas nie do zaakceptowania,"– Kandydatura Pawła Adamowicza w wyborach na prezydenta Gdańska jest dla nas nie do zaakceptowania. Decyzja PO w tej sprawie może być miarą naszej współpracy – powiedziała szefowa Nowoczesnej Katarzyna Lubnauer. Zapewniła jednak, że porozumienie jej partii z PO nie może rozbić się o Gdańsk.","Katarzyna Lubnauer była pytana w środę w TVN24 o to, czy Nowoczesna poprze Pawła Adamowicza (PO), który zapowiedział, że będzie kandydować na prezydenta Gdańska. – To kandydat, którego nie jesteśmy w stanie w żaden sposób zaaprobować – odparła. Zapowiedziała, że jeśli PO nie zrezygnuje z Adamowicza, Nowoczesna wystawi własną kandydatkę - Ewę Lieder.– Kibicuję Schetynie, by udało mu się powstrzymać (...) prezydenta Adamowicza – powiedziała. Według niej PiS będzie w kampanii samorządowej szukać wśród kandydatów opozycji polityków, którzy są w jakiś sposób skompromitowani.Dodała, że gdyby Platforma zdecydowała się wystawić innego kandydata, byłaby jeszcze możliwość prowadzenia rozmów między obu partiami, natomiast przy Adamowiczu jest to niemożliwe.",,
Grupiński: PiS na każdy ujawniony fragment taśmy reaguje jak pijak na widok pełnego kieliszka,"– Mamy coraz więcej tropów wskazujących na to, że za zorganizowaniem podsłuchów i za wyciekami  stoi pewna przemyślana strategia i że jest ona korzystna tylko dla jednej partii politycznej – mówił w programie „Gość poranka” w TVP Info Rafał Grupiński, szef klubu parlamentarnego PO.  Nie wskazał wprost, kto – jego zdaniem – stoi za tym procederem, natomiast zauważył, że „PiS na każdy ujawniony fragment taśmy reaguje jak pijak na widok pełnego kieliszka”.","Kilka dni temu światło dzienne ujrzały kolejne taśmy nagrane nielegalnie w restauracji Sowa i Przyjaciele. Tym razem jest to rozmowa Ryszarda Kalisza z Aleksandrem Kwaśniewskim.  Kalisz miał mówić o korupcji w MON; w tym kontekście pada nazwisko ministra Siemoniaka. We wtorek Kalisz przeprosił Siemoniaka i zapewnił, że nigdy nie wątpił w jego uczciwość. „Podsłuchy korzystne tylko dla jednej partii” Michał Kamiński (PO) mówił w radiu TOK FM, że ma przypuszczenie graniczące z pewnością, że wkrótce dowiemy się, kto stoi za aferą taśmową. – Mamy coraz więcej tropów wskazujących na to, że za zorganizowaniem podsłuchów i za systematycznym wyciekaniem stoi pewna przemyślana strategia i że jest ona korzystna tylko dla jednej partii politycznej, dla jednego ugrupowania – potwierdził w TVP Info Rafał Grupiński. „PiS jak zawodnik na dopingu”– Prokuratura powinna jak najszybciej wyjaśnić, czy nie jest to sytuacja, w której ktoś próbuje czerpać zyski polityczne – powiedział szef klubu parlamentarnego PO. I zauważył, że „PiS na każdy ujawniony fragment taśmy reaguje tak jak pijak na widok pełnego kieliszka – z niezwykłym zadowoleniem podbija natychmiast taki przekaz i w zasadzie można powiedzieć, że czerpie z tego korzyści”. W ocenie Grupińskiego PiS „trochę jak zawodnik w zawodach sportowych na dopingu, czyli w sposób niezbyt uprawniony i niezbyt legalny, próbuje uzyskać przewagę nad konkurencją polityczną”.    „Pytanie »cui bono?« bardzo zasadne”Zapytany, czy to, że PiS korzysta na aferze taśmowej oznacza, że za nią stoi, powiedział: „tego nie wiem, natomiast najważniejsze elementy są ujawniane przez media sprzyjające PiS-owi, które nie ukrywają swego poparcia dla tego ugrupowania”. – Pytanie „cui bono?” (na czyją korzyść – red.) jest moim zdaniem bardzo zasadne, jeśli chodzi o badanie przyczyn tych przecieków – podkreślił.",,
Rabiej: Odejścia z Nowoczesnej korzystne z punktu widzenia zarządzania partią,"– Jeśli ktoś źle się czuje w organizacji, bo nie lubi kogoś personalnie, ma konflikty wewnętrzne, to lepiej żeby z niej odszedł, także że z punktu widzenia zarządzania partią – oświadczył Paweł Rabiej. Polityk Nowoczesnej sądzi, że szeregi stronnictwa może opuścić również Ryszard Petru.","Nazwisko Ryszarda Petru stanowiło część nazwy założonej przez niego partii. Dziś Paweł Rabiej twierdzi, że prawdopodobnie były lider Nowoczesnej z niej odejdzie. Jak mówił Rabiej w programie „Kwadrans Polityczny”, „nie jest tak, że powinniśmy koncentrować się na kwestiach wewnętrznych”. – Naszych wyborców to mało interesuje, oczekują od nas teraz, żebyśmy wystartowali i osiągnęli dobry wynik w wyborach samorządowych – tłumaczył Rabiej. Polityk zaznaczył, że czuje się współzałożycielem partii, którą tworzył Ryszard Petru. Rozłam jest jego zdaniem wywołany faktem, że były przewodniczący Nowoczesnej „nie może się pogodzić” z przegraną w wyborach na szefa partii, które odbyły się w listopadzie.",,
Pożegnanie Kornela Morawieckiego. Czuwanie modlitewne w katedrze polowej,"Władze, parlamentarzyści, rodzina i warszawiacy żegnali  w piątek marszałka seniora Kornela Morawieckiego. Kondukt żałobny, który ruszył wieczorem spod pomnika Polskiego Państwa Podziemnego przy Sejmie, dotarł do Katedry Polowej, gdzie odbyło się czuwanie modlitewne. Trumna z ciałem Kornela Morawieckiego zostanie w kościele. W południe w sobotę rozpocznie się msza pogrzebowa.","Wcześniej w Sejmie wystawiono trumnę. Hołd zmarłemu w poniedziałek parlamentarzyście oddali:  jego syn, premier Mateusz Morawiecki z rodziną, prezydent Andrzej Duda, marszałkowie Sejmu i Senatu: Elżbieta Witek i Stanisław Karczewski oraz prezes PiS Jarosław Kaczyński. Do Sali Kolumnowej Sejmu przyjechali też m.in. ministrowie rządu, prezes TK Julia Przyłębska i szefowa Kancelarii Prezydenta Halina Szymańska.  Wieczorem, w kondukcie żałobnym obok premiera, ministrów, marszałków Sejmu i Senatu szedł Andrzej Duda. Prezydent będzie też uczestniczył w sobotniej mszy pogrzebowej, a także weźmie udział w pogrzebie, który będzie miał charakter państwowy. Mszę pogrzebową Kornela Morawieckiego zaplanowano na sobotę w południe w Katedrze Polowej Wojska Polskiego w Warszawie, następnie o godz. 15 na Cmentarzu Wojskowym na Powązkach będzie miała miejsce ceremonia pogrzebowa. Od wtorku na parterze, przy wejściu głównym do Sejmu wystawiona jest księga kondolencyjna.",,
Po spotkaniu Putina z Erdoganem. Są ustalenia ws. konfliktu w Syrii,"W Soczi spotkali się prezydenci Rosji i Turcji. Władimir Putin i Recep Tayyip Erdogan rozmawiali o współpracy gospodarczej i konflikcie syryjskim. Rosyjski przywódca oświadczył, że stosunki między oboma krajami wróciły do sytuacji sprzed kryzysu.","W ocenie Władimira Putina, już można mówić o całkowitym zniesieniu ograniczeń w kontaktach gospodarczych z Turcją, ale w niektórych sektorach zdecydują o tym dwustronne rozmowy prowadzone przez poszczególnych ministrów i cykle produkcyjne. Prezydent podkreślił, że Rosji zależy przede wszystkim na kontynuacji strategicznych inwestycji, takich jak budowa gazociągu przebiegającego po dnie Morza Czarnego i elektrowni atomowej w Turcji. Putin zwrócił szczególną uwagę na współpracę rosyjsko-turecką w rozwiązaniu kryzysu syryjskiego. „Porozumieliśmy się w sprawie współdziałania w tym zakresie, kontaktów służb specjalnych i resortów obrony. Trzymamy się tego, że rozwiązanie syryjskiego konfliktu może nastąpić wyłącznie przy wykorzystaniu politycznych i dyplomatycznych środków” - powiedział rosyjski przywódca.",,
W ubiegłym roku 77 tys. cudzoziemców nie dostało zgody na przekroczenie polskiej granicy,"Ponad 77 tys. cudzoziemców, którzy w ubiegłym roku stawili się do kontroli granicznej, nie otrzymało zgody na przekroczenie polskiej granicy – poinformowała PAP rzecznik prasowy Straży Granicznej por. Agnieszka Golias. Najwięcej odmów wjazdu wydano obywatelom Ukrainy.","Z danych Komendy Głównej Straży Granicznej wynika, że w ubiegłym roku funkcjonariusze SG wydali 77,2 tys. odmów wjazdu do Polski. Najwięcej na granicy z Ukrainą (48,8 tys.), z Białorusią (prawie 26 tys.) i na granicy z Rosją (1,3 tys.). Najwięcej odmów dotyczyło obywateli Ukrainy (46,7 tys.), Rosji (20,2 tys.) i Białorusi (5,5 tys.). Rzecznik prasowy Straży Granicznej por. Agnieszka Golias przekazała PAP, że głównymi powodami wydania decyzji o odmowie wjazdu do kraju był brak ważnej wizy lub dokumentu pobytowego, brak dokumentów potwierdzających cel wjazdu i brak wymaganych pieniędzy. Funkcjonariusze Straży Granicznej w ubiegłym roku zatrzymali na tzw. zielonej granicy 285 osób, które nielegalnie przekroczyły polską granicę. Zatrzymania przeprowadzono na odcinku granicznym z Rosją, Białorusią i z Ukrainą. Na drogowych przejściach granicznych z Rosją, Białorusią i z Ukrainą takich prób zanotowano 1173, a na lotniskach 404. Były to głównie osoby, które miały fałszywe wizy, dokumenty lub sfałszowane stemple kontroli granicznej. Łącznie SG ujawniła 1222 sfałszowane wizy, 153 dokumenty z fałszywymi odciskami stempla kontroli granicznej, 134 fałszywe dowody osobiste i 86 fałszywych paszportów. Fałszywymi dokumentami uprawniającymi do przekroczenia polskiej granicy lub do pobytu w kraju posługiwali się najczęściej Ukraińcy (1138 osób), Rosjanie (145), Białorusini (52.), Syryjczycy (47), Irańczycy (40), Wietnamczycy (22) i Chińczycy (22 osoby). Ponadto SG kontrolowała legalność pobytu i zatrudnienia cudzoziemców w Polsce. Z jej danych wynika, że w ubiegłym roku przeprowadzono ponad 19,7 tys. kontroli legalności pobytu, którymi objętych było 45,4 tys. cudzoziemców. Nieprawidłowości dotyczyły 26,5 tys. z nich. Przeprowadzono również 3,6 tys. kontroli legalności zatrudnienia. W ich wyniku ustalono, że ponad 12 tys. cudzoziemców wykonuje prace niezgodnie z przepisami. Wśród osób najczęściej naruszających przepisy byli obywatele Ukrainy (10,6 tys. osób), Mołdawii (400), Białorusi (370) i Gruzji (246 osób). W 2018 r. funkcjonariusze SG odprawili 52,3 mln osób. 36 mln z nich to obcokrajowcy. Ponad 21,6 mln odpraw przeprowadzono na granicy z Ukrainą, 8,9 mln na granicy z Białorusią i 3,5 mln na granicy z Rosją. Z kolei 18 mln osób odprawiono w portach lotniczych. Strażnicy graniczni odprawili łącznie około 10 mln samochodów osobowych, z czego ponad połowę na granicy z Ukrainą, oraz ponad 1,9 mln samochodów ciężarowych, z czego ponad milion na granicy z Białorusią. Odprawiono także prawie 262 tys. autobusów.",,
Związkowcy z NBP proszą o prezesa,O jak najszybsze powołanie prezesa banku centralnego zaapelowały związki zawodowe działające w Narodowym Banku Polskim do pełniącego obowiązki prezydenta Bronisława Komorowskiego.,"Na biurko wykonującego obowiązki głowy państwa trafił list, w którym związkowcy przekonują, że z decyzją nie należy zwlekać w sytuacji poważnego zagrożenia kryzysem w Unii Europejskiej, a także w obliczu powodzi. Autorzy listu zwracają też uwagę na napiętą sytuację w NBP, odczuwalną i udzielającą się atmosferę niepewności i tymczasowości.Argumentacji związkowców NBP nie podziela Prawo i Sprawiedliwość. Ich zdaniem, z decyzją należy poczekać do wyborów – tak, aby prezesa  NBP powołał prezydent wybrany w powszechnych wybranych, a nie pełniący obowiązki głowy państwa.O 17.00 posłowie zdecydują, czy kandydatura Marka Belki, zaproponowana przez Bronisława Komorowskiego, będzie rozpatrywana przez Sejm. Za wprowadzeniem tego punktu do porządku obrad opowie się z pewnością Platforma Obywatelska, przeciwne są PiS i PSL. Lewica jeszcze nie podjęła decyzji.",,
Były prawnik Donalda Trumpa udostępnił komisji wywiadu cały szereg dokumentów,"Michael Cohen, były prawnik Donalda Trumpa, który zeznawał przed komisją wywiadu Izby Reprezentantów, udostępnił członkom komisji cały szereg dokumentów i zapowiedział, że może przekazać jeszcze inne – powiedział dziennikarzom szef komisji Adam Schiff.","Był to drugi dzień kolejnej rundy przesłuchań Cohena przez komisję wywiadu Izby Reprezentantów. Poprzednio były prawnik Donalda Trumpa odpowiadał na pytania deputowanych w dniach 26, 27 i 28 lutego.Podobnie jak wtedy, tak i teraz stojący na czele komisji wywiadu izby niższej Kongresu Adam Schiff z partii Demokratycznej pochwalił demonstrowaną przez Cohena wolę współpracy.– Zażądaliśmy od Pana Cohena dokumentów i otrzymaliśmy je wraz z wieloma dodatkowymi – powiedział Schiff po zakończeniu przesłuchania. – Pozwoli to nam w istotny sposób popchnąć nasze dochodzenie naprzód – dodał.Dokładny przebieg przesłuchania Cohena ani zakres poruszanej problematyki nie jest znany. Szef komisji wywiadu Adam Schiff zapowiedział jeszcze na początku marca, że zeznania będą w przyszłości opublikowane. – Pod warunkiem, że nie zakłóci to dochodzenia w innych sprawach – zastrzegł.Wcześniej Schiff zapowiadał, że chciałby wyjaśnić podczas przesłuchania kwestię kontaktów sztabu Trumpa z Kremlem w związku z planami budowy wieżowca w stolicy Rosji, a także to, czy Trump wiedział o rewelacjach WikiLeaks na temat Hilary Clinton jeszcze przed ich opublikowaniem oraz naciskach na Cohena, które miały go skłonić do fałszowania zeznań i posunięć niezgodnych z prawem.",,
Ruszył Cieszanów Rock Festiwal. Pablopavo pokaże trzy muzyczne oblicza,"Ponad 40 zespołów w cztery dni wystąpi na scenach Cieszanów Rock Festiwal. Podczas szóstej edycji imprezy fani usłyszą m. in.: Comę, Pidżamę Porno, Elektryczne Gitary i Dezertera, które  wyjątkowo zagrają w całości swoje słynne albumy. Pablopavo pokaże trzy muzyczne oblicza, a Paweł Kukiz przypomni najlepsze piosenki grupy Piersi.  Ciężko zabrzmią zasłużeni reprezentanci metalu z Niemiec: Helloween i Kreator.","Niektórzy nazywają go festiwalem na końcu świata, bo Cieszanów to niewielkie miasteczko, tuż przy granicy z Ukrainą. Nie przeszkadza to jednak ponad 20 tysiącom fanów z różnych części Polski  zjeżdżać co roku na Podkarpacie, by cieszyć się rockowym brzmieniem w pięknych okolicznościach przyrody Roztocza. W końcu nie każdy festiwal tuż za sceną główną  ma kąpielisko.  Coraz częściej na festiwalach artyści decydują się na granie w całości albumów, które w wielu kręgach zyskały status kultowych.  Tak jest i w Cieszanowie. Tylko tutaj Coma zagra swój drugi krążek:  „Zaprzepaszczone Siły Wielkiej Armii Świętych Znaków”. Pidżama Porno postawiła na internetową demokrację. Fani w sieci zdecydowali, że na Podkarpaciu Grabaż zaśpiewa kawałki z „Marchfi w butonierce”.   Legenda polskiego punka – Dezerter – wystąpi z całym materiałem z płyty „Ile procent duszy?”, a Elektryczne Gitary odkurzą album „Wielka radość”, który dał sławę Kubie Sienkiewiczowi i jego kolegom. Pablopavo usłyszymy, zgodnie z festiwalową formułą, razy trzy.  Z Vavamuffin będzie obchodzić mały jubileusz z okazji 10-lecia płyty „Vabang!”, którą również kawałek po kawałku usłyszą fani.   Zjednoczenie Sound System oraz Pablopavo i Ludziki to kolejne muzyczne twarze Pawła Sołtysa na cieszanowskich scenach.   Potężne uderzenie zapowiada się ze strony „śląskiego Rammsteinu”, czyli Oberschlesien (również z nowym materiałem). Nie zabraknie też November Project, którego dobrą duszą i liderem jest Paprodziad.   Konferansjerkę na CRF zwykle prowadzą ciekawe osobowości. W tym roku na scenie zobaczymy, znaną z ciętego dowcipu, Anję Orthodox z Closterkeller.   Zagraniczni goście  Nowy materiał w Cieszanowie – album „My God-Given Right” – zaprezentuje heavymetalowy Helloween. Fani thrash metalu zacierają ręce na myśl o Kreatorze.  Podróż w czasie zaproponują natomiast muzycy  The Animals & Friends  wykonujący repertuar legendy lat 60. z Wlk. Brytanii. Wśród zagranicznych gości  zaprezentują się również Słoweńcy z Happy Ol’McWeasel , mieszający  folk z punk rockiem. Cieszanów Rock Festiwal to również coroczny Przegląd Kapel na szczeblu: regionalnym, ogólnopolskim i międzynarodowym, którego zwycięzcy występują na dużej scenie w kolejnej edycji. W tym roku usłyszymy więc ostatnich triumfatorów: Rotengeist, Heroes Get Remembered i Berlinską Dróhę. Punk na małej scenie   Pierwszy dzień  imprezy odbywa się na małej scenie i pozwala wejść fanom w festiwalową atmosferę.   Organizatorzy przygotowali najwięcej atrakcji dla tych, którym irokezy są szczególnie bliskie (koncerty TZN Xenna, The Bill, BHP i Przeciw).  Tego dnia po mocnym akcencie metalcore, który zapewnia Totem, w łagodniejszy ton uderza Zjednoczenie Sound System. Na koniec wieczoru zaplanowano koncert ciekawego projektu Studium Instrumentów Etnicznych, grającego psycho folk. Patronat nad festiwalem w Cieszanowie tradycyjnie objęły TVP 2 i TVP Rzeszów. Więcej szczegółów na profilu imprezy na Facebooku.",,
"„Duda ma reelekcję na wyciągnięcie ręki”, „to kandydat przeszłości”. Komentarze po decyzji Tuska","– To jedna z istotniejszych decyzji ostatnich dni. Przyznaje, że się cieszę z tego, że Donald Tusk nie kandyduje. On jest kandydatem przeszłości  – powiedział w TVP Info prof. Maciej Gdula, poseł Wiosny. To jego komentarz do decyzji Donalda Tuska, że nie będzie kandydował w najbliższych wyborach prezydenckich.","Szef Rady Europejskiej i były premier RP Donald Tusk poinformował, że nie będzie kandydował w zbliżających się wyborach prezydenckich. Ocenił, że jego kandydatura byłaby „obciążona bagażem trudnych, niepopularnych decyzji”, co utrudniłoby ewentualną wygraną.  – Gdyby wystartował, mielibyśmy powtórkę z tych dyskusji, które odbywaliśmy pięć, siedem, osiem lat temu. A powinniśmy iść do przodu. Mamy zupełnie nowy układ w parlamencie – mówił prof. Maciej Gdula. Jego zdaniem nadszedł czas by inni się zaprezentowali.  Decyzję Donalda Tuska ocenił również były premier, europoseł SLD  Leszek Miller. – Andrzej Duda ma drugą kadencję na wyciągnięcie ręki – stwierdził Miller.Pomysł na dalszy scenariusz ma wiceprzewodniczący Platformy Obywatelskiej Borys Budka. – Wydaje się, że Małgorzata Kidawa-Błońska jest naturalną kandydatką na prezydenta po wyniku, który otrzymała w wyborach do Sejmu w Warszawie – uważa Budka. Wiceminister sprawiedliwości Michał Wójcik stwierdził w programie „Gość Wiadomości”, że decyzja Tuska jest dobra dla Polski. – Pan prezydent Andrzej Duda jest bardzo dobrym prezydentem – ocenił i wskazał, że Tusk powiedział znamienne słowa: że nie chce obciążać swoimi decyzjami całej formacji. – Przyznał się do swoich błędnych decyzji – podkreślił Wójcik.  Dla Zbigniewa Konwińskiego z PO-KO najważniejsze, że w końcu jest decyzja. – Wiemy, na czym stoimy. Myślę, że Małgorzata Kidawa-Błońska, Rafał Trzaskowski, Radosław Sikorski to potencjalna trójka, z której wybierzemy kandydata na prezydenta. A w najbliższych dniach zdecydujemy o trybie wyboru – powiedział Konwiński.  Borys Budka uważa, że Małgorzata Kidawa-Błońska wydaje się naturalną kandydatką na prezydenta po wyniku, który otrzymała w wyborach do Sejmu w Warszawie.  Paweł Kukiz przyznał, że spodziewał się takiej decyzji byłego premiera. – Za dużym ryzykiem byłby dla niego start w wyborach i na tyle sytuacja polityczna w Polsce się zmieniła, że nie miałby za dużych szans. Istniało duże ryzyko, że przegrałby w pierwszej turze z Andrzej Dudą – ocenił Kukiz.  – Donald Tusk jest realistą, a jednocześnie kwestie ambicjonalne nie pozwoliły mu na takie ryzyko, żeby po zakończeniu pełnienia funkcji w Radzie Europejskiej poniósł klęskę w Polsce – ocenił lider Kukiz'15. Według niego, decyzja Tuska nie oznacza jednak jego zejścia ze sceny politycznej, a raczej granie na czas i szukanie sobie miejsca. – Gdyby te wybory w Polsce przegrał, to do końca życia jest już z polityki na obszarze Polski wykluczony, a tak może jeszcze poczekać i coś uszczknąć w przyszłości – stwierdził Kukiz.                                                teraz odtwarzane„To jest dobra decyzja dla Polski” Krzysztof Bosak z Konfederacji powiedział w programie „Minęła 20”, że powinniśmy traktować Donalda Tuska jak dezertera. – Bo zdezerterował z funkcji premiera naszego państwa – wskazał. – Złamał słowo. Uciekł z polskiej polityki. Powinniśmy na jego temat milczeć tak, jak milczy się na temat członka rodziny, który wyparł się swojej rodziny – powiedział poseł Konfederacji.                                                teraz odtwarzaneBosak o Tusku: Powinniśmy traktować go jak dezertera",,
"„Kornela będzie nam bardzo brakowało”, „Profesor Szyszko był takim dobrym wujem”","Spytaliśmy polityków o wspomnienia dotyczące tych, których nie spotkają już na sejmowych korytarzach, ponieważ zmarli w ciągu ostatniego roku. – Kornel Morawiecki był taką osobą, która z nikim się nie konfliktowała. Nawet, jeśli był z kimś w sporze, to ten spór był bardzo kulturalny. Na pewno Kornela będzie nam bardzo brakowało. Był człowiekiem z piękną kartą, niezwykle odważnym i zdeterminowanym w walce o wolną i suwerenną Polskę – wspominał marszałka seniora poseł PiS Tomasz Rzymkowski.","Kornel MorawieckiDziałacz opozycji demokratycznej w czasach PRL, założyciel Solidarności Walczącej i ojciec premiera Mateusza Morawieckiego zmarł 30 września w Warszawie. – W jakimś sensie współpracowałam z Kornelem Morawieckim. Byłam w zespole jednego z tygodników, który był współprowadzony przez Solidarność Walczącą. W Sejmie to był miły, grzeczny pan. Mówił „dzień dobry”. Kiedyś zagadnęłam do niego i wspomniałam, że trochę pomagał mojej rodzinie w stanie wojennym. Od czasu do czasu, nieregularnie takie małe honoraria przychodziły. Ucieszył się – powiedziała nam posłanka PO Iwona Śledzińska-Katarasińska.  Jan Olszewski7 lutego zmarł były premier, adwokat opozycji antykomunistycznej i publicysta Jan Olszewski. – Miałem okazję pana premiera Śp. Jana Olszewskiego znać od początku lat 80. Jeszcze jako fotoreporter tygodnika Solidarność w 1981 roku poznałem go, bo robiłem mu zdjęcia do wywiadu. Był legendą dla naszego pokolenia. Legendą niezłomności, uczciwości, kryształowych zasad – stwierdził senator PiS Jan Maria Jackowski. – Zapadło mi w pamięci jego słynne wystąpienie sejmowe z 4 czerwca 1992 roku. Zaapelował do wysokiej izby, aby tak jak on, wychodząc z gmachu przy ulicy Wiejskiej, mogli chodzić z podniesionym czołem. On nie miał wówczas żadnego powodu do wstydu, wręcz przeciwnie. On czuł się dumny z tego co jako prezes rady ministrów wykonał – mówił poseł Rzymkowski z PiS. Paweł Adamowicz Politycy opozycji wspominali Pawła Adamowicza, wieloletniego prezydenta Gdańska, który zmarł 14 stycznia po tym jak został ugodzony nożem przez zamachowca. – Był dla mnie takim wzorem bardzo aktywnego samorządowca, który nie stronił od polityki, ale jego celem głównym i środowiskiem był Gdańsk. Pomijając tragiczne okoliczności jego śmierci, bardzo brakuje Pawła – wspominała posłanka Śledzińska-Katarasińska. – Zapamiętam go jako prezydenta Gdańska kochanego przez mieszkańców. To w jakiej żałobie był Gdańsk po jego śmierci, najlepiej obrazuje jakim był prezydentem. Myślę, że to pierwsze święto Wszystkich Świętych, w którym nie ma już prezydenta z Gdańskiem, Gdańsk będzie go wspominał przy każdej nadarzającej się okazji – mówiła posłanka Paulina Hennig-Kloska z Nowoczesnej. Jolanta Szczypińska 8 grudnia ub. r. po długiej chorobie zmarła wieloletnia posłanka PiS Jolanta Szczypińska. – Jola była osobą przede wszystkim życzliwą ludziom. Zawsze była obarczona różnymi papierami i jakieś interwencje podejmowała, spotykała się z ludźmi. Była niezwykle zaangażowana. Nie była takim typem polityka w takim obiegowym znaczeniu. Była społecznikiem, osobą zaangażowaną w pomoc ludziom – wspominał klubową koleżankę senator Jackowski. – Bardzo ciepła, serdeczna, miła pani poseł. Niestety zbyt wcześnie odeszła. Kilkakrotnie rozmawialiśmy na korytarzach sejmowych i uważam, że będzie bardzo brakowało jej uśmiechu, rozsądku i spokoju w najbliższej kadencji – stwierdził poseł Rzymkowski. Jan Szyszko9 października zmarł Jan Szyszko, profesor nauk leśnych, minister środowiska w rządach Jerzego Buzka, Kazimierza Marcinkiewicza, Jarosława Kaczyńskiego, Beaty Szydło i Mateusza Morawieckiego. – Był uroczym człowiekiem, niezwykle szarmanckim w stosunku do pań, ogromnie dowcipnym i z dystansem do samego siebie. Był postacią niezwykle ciepłą i życzliwą ludziom. Pamiętam jak przed zbliżającymi się świętami chodził po pokojach i składał życzenia pracownikom Kancelarii Sejmu. Był z tego znany, był takim dobrym wujem –  powiedział nam senator Jackowski. – Profesora bardzo ceniłem jako wybitnego naukowca. To opinia nawet najbardziej skrajnych oponentów jego oraz Prawa i Sprawiedliwości. Był świetnym ministrem, kochał przyrodę, kochał las. Był wielkim orędownikiem zrównoważonego rozwoju w oparciu o prawa natury i prawa człowieka – wspominał Rzymkowski.",,
Widmo Tuska zaczyna krążyć nad Polską,"Prawdę mówiąc, zmroziła mnie zapowiedź Donalda Tuska, że po pożegnaniu się ze stanowiskiem szefa Rady Europy, będzie miał więcej czasu na przyjazdy do Polski, gdzie chciałby realizować pewne plany polityczne, na których ujawnienie jest zbyt wcześnie. Wydaje mi się, że dopiero teraz Donald Tusk pokaże swoje wszystkie najgorsze możliwości, jakie w ciągu ostatniego ćwierćwiecza udało mu się wyhodować jako polskiemu politykowi. Powiedzmy od razu – antypolskiemu politykowi.","Antypolskiemu, nie dlatego, że jest agentem, czy zakładnikiem działającym na rzecz innego państwa. Antypolskiemu w znaczeniu braku z jego strony jakiejkolwiek troski o dobro własnego państwa. O korzyści obywateli w nim żyjących, a więc podnoszenie poziomu życia współrodaków, zarówno materialnego jak i kulturowego. Zawsze głównie troszczył się o swoje dobro, swoją karierę polityczną i tych, którzy go w jego ambicjach wspomagali bądź byli wygodnym narzędziem do realizacji jego zamierzeń.    Upływające od jego debiutu na scenie politycznej lata, umacniają jego wizję Polski, jako miejsca, w którym może budować swoją osobistą pozycję. Sprowadza się ona do dwóch nierozerwalnie łączących się priorytetów życiowych Donalda Tuska – władzy i gromadzenia majątku. Dla niego, do niedawna chudopachołka, pieniądze były pochodną władzy. Stąd bez najmniejszych zahamowań miały miejsce przenosiny do Brukseli, mimo wcześniejszych zaklęć, że nie widzi dla siebie miejsca w innej roli niż premiera Polski. Żadne inne funkcje i zaszczyty nie są w stanie konkurować z tak ważnym dla państwa zadaniem, jakim jest kierowanie jego rządem, decydowaniu na co dzień o najważniejszych sprawach dla kraju. Pamiętam wiele jego wizyt w Polsce. Podczas pobytu w Polsce zwykle zapisywał się czarnymi kartami. Prawie nigdy nie potrafił się powstrzymać, aby Polski, obecnego rządu, Jarosława Kaczyńskiego czy PiS nie obrzucić błotem. Kłamliwe zarzuty, inwektywy, manipulacje wobec rządzącego ugrupowania stawały się jego codzienną strawą podczas kolejnych przyjazdów do własnego kraju.   – PiS zamierza prostą drogą wyprowadzić Polskę z Unii Europejskie. Jarosław Kaczyński kłamie twierdząc, że nie ma takiego zamiaru – sugerował jednoznacznie Tusk. Kilka razy przypominał – w tym także w mediach społecznościowych - że obecny rząd realizuje strategię Kremla. Większość z nas ma jeszcze w pamięci słynne wystąpienie w przeddzień setnej rocznicy obchodów święta Odzyskania Niepodległości, kiedy powiedział : „Pogonimy i współczesnych bolszewików”, a nikt ze słuchając go na żywo nie miał wątpliwości , że chodzi o PiS. Jego późniejszych zaprzeczeń, że co innego miał na myśli, nikt nie traktował na serio.",,
"Lider CSU chce niezwłocznej deportacji migrantów, którym nie przyznano azylu","Szef MSW Niemiec i lider CSU Horst Seehofer ogłosił we wtorek w Berlinie swój kompleksowy plan uregulowania kwestii migracji. Doszło do tego w niecały tydzień po zawarciu porozumienia w tej sprawie między współrządzącymi CDU, CSU oraz SPD.","Seehofer zamierzał ujawnić swój plan na początku czerwca. Zawiesił jego ogłoszenie, gdy kanclerz Angela Merkel z CDU wyraziła obawy wobec jednostronnego, niekonsultowanego z innymi państwami UE odsyłania niektórych migrantów z niemieckiej granicy. Szef CSU wdał się w konflikt z Merkel, który zakończyło porozumienie między siostrzanymi chadeckimi ugrupowaniami CDU i CSU 2 lipca. – Plan jest częścią zwrotu w sprawach azylowych; Niemcy tego pilnie potrzebują – stwierdził Seehofer. Podkreślił zarazem, że „nie jest to plan koalicyjny”.Główny postulat 63-punktowej propozycji bawarskiego polityka to szybka deportacja osób, którym nie przyznano azylu w Niemczech. Odnosi się to zwłaszcza do migrantów, którzy złożyli już wniosek w tej sprawie w innym unijnym państwie lub mają kryminalną przeszłość. Trudne rozmowy Szef MSW przyznał, że oczekuje „trudnych rozmów” z przedstawicielami pozostałych państw unijnych w sprawie umów o migracji z Niemcami, podkreślając jednocześnie, że wierzy w ich sukces. – Im mniej jest w stanie zrobić Europa, tym ważniejsze stają się państwowe środki – zaznaczył. Jak wskazuje niemiecka prasa, w swoim planie Seehofer użył terminu „centra tranzytowe”, któremu sprzeciwiała się wcześniej współrządząca SPD. Lider CSU argumentował, że jego dokument datowany jest na 4 czerwca – jeszcze przed rozmowami z Merkel i SPD. 5 lipca przywódcy CDU, CSU i SPD porozumieli się w sprawie pakietu przeciwko nielegalnej migracji i zaostrzenia polityki azylowej. Uzgodniono m.in. przyspieszone postępowania azylowe oraz przygotowanie jeszcze w tym roku projektu ustawy imigracyjnej.  Wcześniej, 2 lipca, doszło do porozumienia w sprawie polityki migracyjnej między CDU i bawarską CSU, które zażegnało grożący upadkiem rządu spór tych ugrupowań. Przewiduje ono m.in. stworzenie centrów tranzytowych dla migrantów, odsyłanie poszukujących azylu na granicy austriacko-niemieckiej, jeżeli są oni zarejestrowani w innym państwie UE oraz umowę Berlina z Wiedniem w kwestii polityki migracyjnej.",,
„500 Plus zmieniło patrzenie na rodzinę”,"Jeżeli chodzi o wprowadzenie programu 500 Plus, to absolutnie jest to program, który zmienił patrzenie na rodzinę i rodzinę wielodzietną – powiedziała w rozmowie z „Gazetą Polską Codziennie” Elżbieta Rafalska, europosłanka PiS, a wcześniej szefowa resortu rodziny.","Jak przypomniała, po wprowadzeniu programu 500 Plus wskaźnik dzietności wzrósł. „W 2014 r. wynosił 1,29 i byliśmy na szarym końcu wśród wszystkich krajów świata. Ten wskaźnik wzrósł w 2017 r. do 1,45, a w 2018 r. mieliśmy niewielki spadek do 1,44. Natomiast skok z 1,29 do 1,45 to jest jakaś zmiana” – zauważyła.Zaznaczyła, że wskaźnik materialny odgrywa rolę w decyzji o powiększeniu rodziny, a trzeci rok z rzędu rośnie liczba urodzeń trzecich i kolejnych dzieci. „Nie wydarzyło się to od lat 90.” – zwróciła uwagę.Oceniając pomysł powołania Rady Rodziny, która ma się skupić na socjalnych kwestiach i na problemach rodzin, stwierdziła, że „zawsze jest potrzeba opiniowania, konsultacji, zebrania takiego szerszego forum, poczucia, że rodziny wprost się włączają”. „To na pewno dobry ruch, tak jak powołanie pełnomocnika ds. demografii” – oceniła. Rafalska pytana o interesujące rozwiązania dotyczące polityki rodzinnej w innych krajach europejskich przyznała, że Polska przyglądała się tym systemom cały czas. „Patrzyliśmy, co robili Francuzi, co robią Węgrzy, jakie świadczenia mają Niemcy. To wszystko było analizowane” – oznajmiła.„Wiemy, że w całej Europie dzietności sprzyjają dostępność do bezpośredniej opieki nad dzieckiem, stabilna rodzina. Nic nowego nie odkryliśmy. Co najwyżej byliśmy zdumieni, że atakowano nas za »rozdawnictwo«” – dodała.",,
Rusza letnia szkoła dla partyjnego narybku,"Sojusz Lewicy Demokratycznej na poważnie bierze się za wykuwanie partyjnych kadr. Niemal 150 członków młodzieżówki przejdzie latem szkolenia pod okiem szefa partii Leszka Millera – dowiedział się portal tvp.info. – Chcemy wykształcić liderów, którzy będą nieść lewicowe przesłanie w przyszłości – podkreśla sekretarz generalny partii Krzysztof Gawkowski.",,,
KE przyznała 79 mln euro na gazociąg w Polsce. „To konkretny przykład solidarności”,Komisja Europejska zdecydowała o przyznaniu 79 mln euro na budowę gazociągu Zdzieszowice-Wrocław. Inwestycja ma zwiększyć bezpieczeństwo przesyłu gazu w rejonie Dolnego Śląska i Opolszczyzny. – To konkretny przykład solidarności – podkreśliła komisarz ds. polityki regionalnej.,"Rurociąg Zdzieszowice-Wrocław, który będzie częściowo finansowany z Europejskiego Funduszu Rozwoju Regionalnego, ma być ważnym elementem korytarza gazowego Północ-Południe. Komisja Europejska jeszcze w 2013 r. roku przyznała tej inwestycji status projektu o znaczeniu wspólnotowym, czyli ważnego dla całej UE.  – Ten projekt z polityki spójności poprawiający połączenia gazowe w Europie Wschodniej jest konkretnym przykładem solidarności UE. Inwestujemy w tysiące transportowych, cyfrowych i energetycznych sieci w całej Europie, aby Unia mogła rosnąć szybciej, a nasze kraje coraz bardziej się zbliżać – oświadczyła w czwartkowym komunikacie komisarz ds. polityki regionalnej Corina Cretu.  Gazociąg Zdzieszowice-Wrocław o długości ok. 130 km i średnicy 1000 mm będzie biegł przez województwa dolnośląskie i opolskie. Pod koniec ubiegłego roku Gaz-System podpisał umowę, która zakładała możliwość dofinansowania tego gazociągu ze środków unijnych w kwocie około 340 mln zł. Czwartkowa decyzja Komisji jest finałem starań o te środki.",,
Sondaż: znacząca przewaga PiS nad konkurentami. W Sejmie jeszcze trzy partie,"Gdyby wybory parlamentarne odbywały się na początku kwietnia, na PiS zagłosowałoby 46 proc. deklarujących udział w głosowaniu, PO uzyskałaby 16 proc. poparcia, do Sejmu weszłyby też SLD (6 proc.) oraz Kukiz'15 (5 proc.) – wynika z sondażu CBOS.","W porównaniu z badaniem z marca PiS zyskał 2 punkty proc. poparcia; Platforma zyskała również 2 punkty proc.; SLD zyskało 1 pkt proc., a Kukiz'15 stracił 1 pkt proc. Kto poniżej progu wyborczego? Pod progiem wyborczym, z poparciem 4 proc. badanych ulokowała się Nowoczesna oraz z 3 proc. – PSL. Do Sejmu nie dostałyby się również Partia Wolność Janusza Korwin-Mikkego (2 proc.) oraz Partia Razem (1 proc.). Na inną partię wskazało 2 proc. badanych.14 proc. ankietowanych nie było zdecydowanych, na kogo oddać głos.Badanie „Aktualne problemy i wydarzenia” przeprowadzono metodą wywiadów bezpośrednich (face to face) wspomaganych komputerowo w dniach 5-12 kwietnia 2018 r. na liczącej 1140 osób reprezentatywnej próbie losowej dorosłych mieszkańców Polski.",,
Sfałszowane podpisy poparcia dla SLD? „To wierutne kłamstwo”,"Czy komitet wyborczy SLD Lewica Razem złożył do miejskiej komisji wyborczej kserowane podpisy poparcia, sprawdzi Prokuratura Rejonowa w Opolu. Zawiadomienie w tej sprawie złożyła miejska komisja wyborcza. Opolski SLD uważa, że to „wierutne kłamstwo”.","Zawiadomienie, które złożyła miejska komisja wyborcza w Opolu, dotyczypodejrzenia popełnienia przestępstwa polegającego na dopuszczeniu sięnadużycia w sporządzaniu list z podpisami poparcia dla kandydatów komitetuwyborczego SLD Lewica Razem – podała rzeczniczka prokuratury okręgowej w Opolu Lidia Sieradzka. Rzeczniczka wyjaśniła, że są wątpliwościco do autentyczności części tych podpisów złożonych na ok. 20 kartach zpodpisami.– Istnieje podejrzenie, że mogą one stanowić kserokopie złożonych podpisów – wyjaśniła Sieradzka. Dodała, że zawiadomienie skierowane do prokuratury nie zawiera budzących wątpliwości list. – Na pewno więc będziemy musieli podjąć czynności sprawdzające – zaznaczyła. „To wierutne kłamstwo”Osobą upoważnioną przez pełnomocnika wyborczego do złożenia dokumentacjikoniecznej do zarejestrowania list wyborczych SLD w Opolu – wraz z listami i podpisami poparcia – była szefowa klubu radnych SLD w opolskiej radzie miasta Małgorzata Sekula. W czwartek powiedziała, że jeśli sprawązajmuje się prokuratura, to ona nie będzie jej komentować. – Skoro jestdoniesienie, to znaczy, że będą mnie o to pytać organy do tego przeznaczone. Ja się z całą pewnością przez media z prokuraturą nie będę kontaktować – zastrzegła.Pytana o sprawę jeszcze w środę Sekula zaznaczyła, że o zawiadomieniu iwątpliwościach komisji wyborczej dowiedziała się z mediów. Mówiła, żepodważanie autentyczności podpisów na listach poparcia dla SLD odebrała jako „próbę dyskredytowania komitetu i kandydata na prezydenta przez komisję, w której są przedstawiciele różnych ugrupowań politycznych"". Pytana, czy podpisy na listach poparcia dla kandydatów SLD mogły być kserowane Sekula powiedziała, że „to wierutne kłamstwo”.",,
Jest decyzja lokalizacyjna dla polskiej części Baltic Pipe na dnie Morza Bałtyckiego,Wojewoda zachodniopomorski Tomasz Hinc podpisał decyzję lokalizacyjną dla polskiej części rurociągu podmorskiego Baltic Pipe – wynika z komunikatu służb prasowych wojewody.,"Decyzja została wydana na rzecz Operatora Gazociągów Przesyłowych Gaz-System.  „To ważny etap poprzedzający rozpoczęcie budowy gazociągu zapewniającego bezpieczne, opłacalne i stałe dostawy gazu z Norwegii do Polski” – podkreśla cytowany w komunikacie Hinc.  Jak dodał, „dokumenty złożone przez inwestora były kompletne, dzięki czemu możliwe było sprawne przeprowadzenie postępowania o ustalenie lokalizacji”.  Decyzja obejmuje polską części gazociągu na dnie Morza Bałtyckiego od przekroczenia granicy wyłącznej strefy ekonomicznej do tzw. zespołu zaporowego Niechorze-Pogorzelica w rejonie wyjścia gazociągu na ląd. W maju 2019 r. wojewoda zachodniopomorski wydał decyzję o lokalizacji gazociągu Goleniów-Lwówek, a w czerwcu 2019 r. o lokalizacji gazociągu węzeł Płoty-tłocznia Goleniów oraz gazociągu od terminala Konarzewo do węzła Płoty.  Baltic Pipe to strategiczny projekt mający na celu utworzenie nowej drogi dostaw gazu ziemnego z Norwegii na rynki: duński i polski oraz do użytkowników końcowych w krajach sąsiednich. Inwestorami są operatorzy systemów przesyłowych gazu: Gaz-System i duński Energinet.  Gazociąg będzie mógł transportować 10 mld m sześc. gazu ziemnego rocznie do Polski oraz 3 mld m. sześc. surowca z Polski do Danii. Będzie można sprowadzać do Polski gaz ziemny ze złóż na Norweskim Szelfie Kontynentalnym. Początek budowy zaplanowano na 2020 r., zakończenie na 2022 r.",,
Donald Trump o informacjach ws. śledztwa FBI: obelżywe,"Prezydent Donald Trump określił doniesienia dziennika „New York Times”, iż Federalne Biuro Śledcze (FBI) wszczęło dochodzenie aby ustalić, czy pracował on dla Rosji wbrew interesom narodowym swojego kraju, jako „obelżywe”.","Informację o wszczęciu takiego dochodzenia podał w ub. piątek nieprzychylny prezydentowi dziennik „New York Times”.Powołując się na anonimowych byłych przedstawicieli amerykańskich organów ścigania oraz inne osoby zbliżone do sprawy, dziennik poinformował, że FBI chciało ustalić, czy Trump stanowi potencjalne zagrożenie dla bezpieczeństwa narodowego, a także czy świadomie współpracował z Rosją, lub nieświadomie uległ jej wpływom. Według dziennika FBI postanowiło wszcząć dochodzenie zaniepokojone postępowaniem prezydenta po tym jak zwolnił on dyrektora FBI Jamesa Comeya.Dziennik utrzymuje, że FBI zaczęło podejrzewać, że nowy prezydent USA może mieć powiązania z Rosją już podczas jego prezydenckiej kampanii w 2016 roku, ale wówczas wstrzymano się z rozpoczęciem śledztwa, m.in. ze względu na skalę i wrażliwość sprawy. Pytanie o jego stosunek do tego dochodzenia zadała Trumpowi, podczas telefonicznego wywiadu, prowadząca program w telewizji Fox News Jeanine Pirro. – Sądzę, że jest to najbardziej obelżywa sprawa, o jaką kiedykolwiek mnie zapytano... Jeżeli przeczytała by pani ten artykuł (w NYT – red.) to przekonałaby się pani, że nie znaleźli absolutnie niczego – powiedział Trump.Trump przekonywał też, że żaden z jego poprzedników w Białym Domu nie zajmował twardszego stanowiska wobec Rosji niż on. – Jeżeli zapytałaby pani ludzi w Rosji (to okazałoby się), że byłem twardszy niż ktokolwiek inny... prawdopodobnie jakikolwiek inny prezydent, kropka. Ale na pewno bardziej niż ostatni trzej, czy czterej prezydenci– powiedział.Wcześniej w sobotę prezydent napisał na Twitterze, że FBI „rozpoczęło dochodzenie przeciwko mnie bez powodu i bez dowodów” po tym jak zwolnił dyrektora FBI Jamesa Comeya.Trump wielokrotnie kategorycznie zaprzeczał, jakoby miał powiązania z Rosją, a śledztwo prowadzone przez specjalnego prokuratora Roberta Muellera nazwał „polowaniem na czarownice” i próbą zakwestionowania jego prezydentury.Rzeczniczka Białego Domu Sarah Sanders artykuł „NYT” nazwała „absurdalnym”. Powiedziała, że Comey został zwolniony, bo był „skompromitowanym, stronniczym politykierem”. Odrzuciła też oskarżenia pod adresem Trumpa o łagodne traktowanie Rosji, mówiąc, że „w przeciwieństwie do (poprzedniego) prezydenta (Baracka) Obamy, który pozwolił, by Rosja i inni zagraniczni wrogowie traktowali USA jak popychadło, prezydent Trump jest wobec Rosji twardy”.",,
„Dynamiczny człowiek i dynamiczna prezydentura” i „on jest niebezpieczny”. Politycy oceniają nowego prezydenta,"Politycy różnie komentują wystąpienie prezydenta Andrzeja Dudy przed Zgromadzeniem Narodowym. – To jest bardzo dynamiczny człowiek więc myślę, że ta prezydentura też taka będzie – ocenia były premier Kazimierz Marcinkiewicz. Szef klubu PO Rafał Grupiński podkreśla, że podchodzi do wystąpienia Dudy w Sejmie z „dobrą wolą”. Były prezydent Aleksander Kwaśniewski krytykuje obietnice, które Andrzej Duda złożył wyborcom. A Janusz Palikot, szef Twojego Ruchu, atakuje: – To jest niebezpieczny człowiek. To było żenujące wystąpienie.",,,
Legendarny kierowca cudem przeżył katastrofę lotniczą [WIDEO],"Legendarny kierowca wyścigów NASCAR Dale Earnhardt Jr, jego żona, dziecko i pies cudem uniknęli śmierci w katastrofie lotniczej. Prywatny odrzutowiec Amerykanina rozbił się podczas lądowania w stanie Tennessee.","Do wypadku doszło w czwartek około godz. 3.40 czasu lokalnego na lotnisku w mieście Elizabethton. Samolot typu cessna citation zsunął się z pasa i stanął w płomieniach tuż przy autostradzie.Kierowca wyścigowy, jego żona Amy, roczna córka Isla, pies oraz dwóch pilotów zostało wyciągniętych z samolotu i zabranych do szpitala Johnson City Medical Center. Media informują, że nic poważnego im się nie stało. Szeryf okręgu Carter przekazał, że nikt inny nie ucierpiał.Federalna Administracja Lotnictwa (FAA) potwierdziła w oświadczeniu, że doszło do incydentu, który polegał na „przestrzeleniu” płyty lotniska przez lądujący samolot.Po katastrofie i ugaszeniu wraku służby przez kilka godzin usuwały szczątki oraz zabezpieczały plamy paliwa.44-letni Dale Earnhardt Jr to jeden z najpopularniejszych i najlepszych kierowców serii NASCAR w historii. W ciągu 19-letniej kariery odniósł 26 zwycięstw. Teraz jest analitykiem stacji NBC. Jego ojcem był Dale Earnhardt, również wybitny kierowca, który zginął w 2001 r. na ostatnim okrążeniu wyścigu Daytona 500.",,
„Palikot stoi po stronie terrorystów”,"- Nie podaję ręki osobnikom, którzy stoją po stronie morderców i terrorystów, którzy są rzecznikami Al-Kaidy w Polsce. Palikot feruje sądy, mówi o faktach, które nie miały miejsca, zachowuje się jak pajac, ale polska polityka niejednego pajaca już zniosła – powiedział na antenie TVP Info szef SLD Leszek Miller odnosząc się do sugestii Janusza Palikota, by Miller po ujawnionych wczoraj informacjach dotyczących więzień CIA zrzekł się immunitetu i wycofał z polityki.","We wtorek „Panorama” TVP2 i „Gazeta Wyborcza” ujawniły, że w śledztwie dotyczącym więzień CIA, były szef Agencji Wywiadu Zbigniew Siemiątkowski usłyszał zarzuty przekroczenia uprawnień i naruszenia prawa międzynarodowego poprzez „bezprawne pozbawienie wolności” oraz „stosowanie kar cielesnych wobec jeńców wojennych”.Janusz Palikot natychmiast odniósł się do tej informacji mówiąc, że w sprawie więzień CIA Polska dała się potraktować jako „kraj Trzeciego Świata” i kraj, w którym „mocarstwa mogą organizować niezgodne z prawem więzienia i torturować ludzi”. Szef Ruchu Palikota zasugerował także, że były premier Leszek Miller w związku z tą sprawą powinien zrzec się immunitetu poselskiego i wycofać z życia politycznego. – Jeżeli Janusz Palikot mówi o wycofaniu się z polityki, to niech sam się wycofa. Jeśli ciążą na nim zarzuty potwierdzone przez sąd, dotyczące rozmaitych oszustw w kampanii wyborczej, niech więc zacznie od siebie. Jak się pojawi wniosek o postawienie mnie przed Trybunałem Stanu, to go skomentuję. Na razie nie ciążą na mnie żadne zarzuty – Leszek Miller na antenie TVP Info odniósł się do słów Palikota.Przewodniczący SLD wielokrotnie podkreślał, że wywołując dyskusję na temat „więzień CIA” nie powinniśmy „prowokować dodatkowego niebezpieczeństwa, nie stwarzać pretekstu do zamachu terrorystycznego, czy to w Polsce, czy poza naszymi granicami”. – Należy pamiętać, że nasi żołnierze są w Afganistanie i są narażeni na odwet talibów, nasi turyści jeżdżą po całym globie, a za kilka miesięcy w Polsce odbędą się mistrzostwa Europy w piłce nożnej, a takie wielkie skupiska zawsze są łakomym kąskiem dla terrorystów – mówił Miller.Były premier dodał, że „cały świat zamknął tę sprawę, także i nasi sąsiedzi na Litwie, a dalej Rumuni” już rozwiązali problem, dlatego i my powinniśmy skończyć temat więzień CIA. –Tam śledztwa zostały zakończone, nikt nie usłyszał zarzutów, to miało związek właśnie z troską o dobro państwa. Można bardzo łatwo stać się celem szaleńców, a nikt z nas nie chce zginąć w metrze w drodze do pracy, nikt nie chce, by nasze dzieci ginęły pod szkołami - mówił. – Ja dzisiaj słyszałem, że panu Siemiątkowskiemu żadnych zarzutów nie postawiono. To, co się czyta zwłaszcza w „Gazecie Wyborczej” można nazwać „śmiesznymi zarzutami”. Nie potrzebnie prowokującymi zainteresowanie różnych centrów terrorystycznych Polską - dodał Leszek Miller.– Instytucji międzynarodowych nie obchodzi specjalnie interes Polski i bezpieczeństwo naszego państwa. To, co się dzieje w prokuraturze jest kolejnym skandalem. Śledztwo ściśle tajne, jak twierdzi prokuratura, jest opisywane w gazetach, które można kupić za dwa złote. Okazuje się, że tyle warte są ściśle tajne śledztwa prowadzone w Polsce. Te skandale będą trwały dopóty, dopóki prokurator naruszający procedurę nie pójdzie do więzienia – mówił Miller.– Jest dylemat typu: czy stoimy po stronie ofiar, czy morderców? Czy stoimy po stronie trzech tysięcy ofiar World Trade Center, czy po stronie tych, którzy ich zabili? Czy po stronie naszego inżyniera, któremu obcięto głowę w Pakistanie, czy po stronie ludzi, którzy mu to zrobili? Czy jesteśmy po stronie naszych żołnierzy, czy po stronie ich wrogów? Można zrobić wszystko, by obniżyć stopień zagrożenia terrorystycznego. Ja zawsze będę  stał po stronie ofiar i po stronie niewinnych ludzi, kobiet, dzieci mordowanych w metrze, czy supersamie. Nie będę ronił łez nad mordercami niewinnych ludzi. Zamachy terrorystyczne nie są wymysłem, są przykrym faktem. I nie chodzi tylko o WTC - tłumaczył Miller.",,
Gliński: nie ma dobrze funkcjonującej demokracji bez wolontariatu,"Nie ma dobrze funkcjonującej demokracji bez wolontariatu, trzeciego sektora, oddolnej aktywności obywatelskiej – mówił w Warszawie na IV Ogólnopolskiej Konferencji „Wolontariat w kulturze” wicepremier Piotr Gliński.","Wicepremier zwrócił uwagę, że zarówno sektor administracji publicznej, biznesowy, medialny, jak i samorządowy nie są w stanie zaspokoić na odpowiednim poziomie potrzeb, które są specyficzne dla organizacji pozarządowych. Jak wyjaśnił, chodzi m.in. o funkcję kontrolną i wczesnego ostrzegania. – Nie ma dobrze funkcjonującej demokracji bez wolontariatu, bez trzeciego sektora, aktywności obywatelskiej oddolnej – podkreślił szef MKiDN i przewodniczący Komitetu ds. Pożytku Publicznego. Gliński przypomniał, że w ciągu czterech ostatnich lat przeprowadzono „sporą reformę dotyczącą relacji i wsparcia państwa dla organizacji pozarządowych”. – Powołaliśmy Komitet do spraw Pożytku Publicznego, czyli takie małe ministerstwo, którego szef jest członkiem Rady Ministrów, czyli ma bezpośrednie przełożenie na decyzje polityczne, a jednocześnie organizuje kwestie dotyczące współpracy państwa z aktywnymi obywatelami. Powołaliśmy także Narodowy Instytut Wolności – powiedział. Dodał, że „jednym z programów, który od początku był przygotowywany w Narodowym Instytucie Wolności (...), jest uruchomiony od kilku tygodni Korpus Solidarności, czyli program dedykowany bezpośrednio wolontariuszom”. – Jest oczywiste, że trzeci sektor nie działa bez wolontariuszy. Wolontariusze mają zdolność wypełniania tych luk, spełniania tych zadań, których nikt inny nie jest w stanie na odpowiednim poziomie zrealizować – zwrócił uwagę szef MKiDN. Według Glińskiego, w tej chwili należy „budować modę na wolontariat, wykłócać o miejsce dla promocji wolontariatu w mediach”. – Podstawową kwestią jest przebijanie się w obszarze PR, komunikacji społecznej z informacją, że wolontariat to jest coś poważnego, coś, co w zasadzie jest obowiązkiem każdego polskiego obywatela i nie tylko akcyjny od takiej czy innej głośnej akcji, ale codzienny, zorganizowany. Wtedy społeczeństwo i państwo będzie lepiej funkcjonowało, a wolontariusze będą mieli więcej satysfakcji ze swojej pracy – powiedział.",,
CBOS: Wzrosła liczba zwolenników rządu,"44 proc. badanych zadeklarowało się jako zwolennicy rządu Mateusza Morawieckiego, 29 proc. respondentów określiło się jako jego przeciwnicy, a 23 proc. wyraziło obojętność wobec jego działań – wynika z wrześniowego sondażu CBOS.","We wrześniu wzrósł w stosunku do badania z poprzedniego miesiąca o 2 pkt proc. odsetek deklarujących się jako zwolennicy rządu; liczba deklarujących się jako jego przeciwnicy również wzrosła o 2 pkt. proc., a odsetek obojętnych zmalał o 4 punkty proc. Odsetek odpowiadających na to pytanie „trudno powiedzieć” pozostał bez zmian - 4 proc.Dobrze efekty pracy rządu ocenia 53 proc. badanych (bez zmian w stosunku do poprzedniego badania), 32 proc. (wzrost o 1 pkt proc.) ocenia je źle, a 15 proc. „trudno powiedzieć” (spadek o 1 pkt. proc.).CBOS zapytał również respondentów o ocenę polityki gospodarczej rządu. We wrześniu 52 proc. respondentów (spadek o 2 pkt proc.) oceniło, że stwarza ona szanse poprawy sytuacji gospodarczej. Przeciwną opinię wyraziło 37 proc. badanych (wzrost o 2 pkt proc.); 11 proc. nie miało zdania w tej sprawie (bez zmian). „Na około miesiąc przed październikowymi wyborami nie zaobserwowaliśmy większych zmian w notowaniach rządu, chociaż można zauważyć pewną polaryzację opinii: minimalnie wzrosły odsetki zwolenników i przeciwników rządu, a zmniejszyła się grupa deklarujących obojętność. Oceny działalności rządu i zadowolenie z pracy premiera pozostały na poziomie właściwie identycznym, co przed miesiącem – zauważa w komentarzu do badania CBOS.„Zanotowaliśmy za to minimalny spadek odsetka pozytywnych ocen polityki gospodarczej rządu. Ponieważ jednak w ubiegłym miesiącu obserwowaliśmy znaczący wzrost tego samego wskaźnika, prawdopodobnie można mówić raczej o korekcie notowań niż istotnej zmianie opinii społecznej w tej kwestii” – dodaje. CBOS przeprowadził badanie na liczącej 990 osób reprezentatywnej próbie losowej dorosłych mieszkańców Polski w dniach 12-19 września metodą wywiadów bezpośrednich wspomaganych komputerowo (CAPI).",,
Exit poll: PiS wygrywa w wyborach. PSL trzecią siłą,"Z poparciem 31,5 proc. PiS wygrywa w wyborach do sejmików wojewódzkich  –  wynika z pierwszych sondaży exit poll przeprowadzonych przez IPSOS dla TVP.  PO z 27,3 proc. plasuje się na drugiej pozycji. Trzecią siłą jest PSL z wynikiem 17,0 proc. Nowa Prawica Janusza Korwin-Mikkego nie przekroczyła progu wyborczego. Frekwencja wyniosła 46,4 proc.","SLD znalazł się na czwartym miejscu z wynikiem 8,8 proc. Poniżej progu wyborczego są Nowa Prawica (4,2 proc.)  i Ruch Narodowy (1,7 proc.). Pozostałe ugrupowania uzyskały łącznie 8,8 proc. głosów; żadne z nich nie przekroczyło 5-proc. progu wyborczego.Jeśli te wyniki się potwierdzą, będą oznaczały pierwsze wyborcze zwycięstwo Prawa i Sprawiedliwości od wyborów parlamentarnych z 2005 roku.  W niedzielę wybieraliśmy blisko 47 tys. radnych i prawie 2,5 tys. wójtów,burmistrzów i prezydentów miast. Uprawnionych do głosowania było ponad 30 mlnwyborców; głosowano od 7.00 rano do 21.00 w ponad 27 tys. lokaliwyborczych. Test dla partii przed wyborami parlamentarnymi   Sejmik wojewódzki to szczebel władzy samorządowej tworzony przez radnych wojewódzkich. Jest najbardziej upartyjnionym organem władzy samorządowej.   Jak mówił dla IAR doktor Sergiusz Trzeciak, specjalista od marketingu politycznego, wybory do sejmików wojewódzkich najbardziej odzwierciedlają polityczne podziały. – Tu nie ma miejsca na małe, lokalne komitety.  Wynik w wyborach do sejmiku wojewódzkiego jest testem dla partii przed wyborami parlamentarnymi  – ocenił politolog.Cztery lata temu wybory do sejmików wojewódzkich przyniosły zwycięstwo Platformie Obywatelskiej, która w skali całego kraju zebrała 30,89 proc. głosów. Na drugim miejscu był PiS (23,05 proc.), a na kolejnych PSL (16,30 proc.) i SLD (15,20 proc.) Sejmiki rozdzielą unijne pieniądze Radni wybierają przewodniczącego sejmiku i zarząd województwa – kolegialny organ wykonawczy z marszałkiem na czele, który ma dość znaczące własne kompetencje – nie wszystko musi robić w porozumieniu z pozostałymi członkami zarządu województwa. Najbliższe lata to będzie ostatnia kadencja, w której sejmiki rozdzielą 40 proc. największej transzy unijnych pieniędzy – ponad 82 mld euro.",,
Okręty z rakietami Kalibr będą na stałe na Morzu Śródziemnym,"Prezydent Rosji Władimir Putin zapowiedział, że okręty rosyjskiej marynarki wojennej z pociskami manewrującymi Kalibr będą pełnić stałą służbę na Morzu Śródziemnym. Putin zapowiedział to na naradzie z szefami resortu obrony i kompleksu zbrojeniowego.","– W tym roku zaplanowano 102 wyjścia okrętów, w tym podwodnych – powiedział Putin w Soczi. Prezydent Rosji uzasadnił stałą służbę na Morzu Śródziemnym jednostek z pociskami manewrującymi utrzymującym się zagrożeniem ze strony międzynarodowych terrorystów działających w Syrii. W pociski manewrujące Kalibr wyposażone są fregaty Admirał Essen i Admirał Grigorowicz wchodzące w skład rosyjskiej Floty Czarnomorskiej. Obie jednostki przeprowadzały ostrzały pozycji bojowników w Syrii, w tym z użyciem pocisków Kalibr.Putin powiedział, że właśnie za sprawą tych ostrzałów i skutecznych operacji lotnictwa pokładowego „poważne szkody ponieśli terroryści” i możliwe było zniszczenie „ważnych obiektów ich infrastruktury”.Według danych z połowy maja na Morzu Śródziemnym operowało około 15 okrętów wojennych i jednostek zaopatrzenia rosyjskiej marynarki.Po raz pierwszy Rosja użyła pocisków manewrujących Kalibr w Syrii w październiku 2015 r., wystrzeliwując je z okrętów na Morzu Kaspijskim. Użyto wówczas do ataku 26 pocisków Kalibr-NK (w terminologii zachodniej SS-N-27 Sizzler), które po przebyciu dystansu około 1,5 tys. km trafiły w wyznaczone cele z dokładnością do 3 metrów.",,
Dezinformacja po zabójstwie ks. Jerzego. Mordercy „uzgadniali działania” z szefem SB,"Grzegorz Piotrowski po zabójstwie ks. Popiełuszki raportował wykonanie zadania i „uzgadniał działania dezinformujące” bezpośrednio z samym szefem Służby Bezpieczeństwa, gen. Władysławem Ciastoniem. Działaniem dezinformującym było m.in. wysłanie z Poznania do bpa Władysława Miziołka telegramu z żądaniem okupu. Fragment stenogramu z zeznań jednego z zabójców opublikował dr Sławomir Cenckiewicz.","Informacje o tych konsultacjach i działaniach przekazał jeden ze wspólników Piotrowskiego, Leszek Pękala, podczas wznowionego śledztwa w 1991 r. Fragment stenogramu z zeznań opublikował historyk, dr Sławomir Cenckiewicz.",,
Iran odrzuca oskarżenia o zestrzelenie ukraińskiego samolotu nad Teheranem,"Rzecznik Irańskiego rządu,Ali Rabiei, powiedział, że stawiane Iranowi w związku z katastrofą ukraińskiego Boeinga zarzuty, to „wojna psychologiczna”. Na prawdopodobieństwo, że samolot strąciła irańska rakieta wskazują Stany Zjednoczone, Kanada i Wielka Brytania.","Rzecznik przekazał zaproszenie przedstawicielom wszystkich krajów, których obywatele zginęli w katastrofie, do wzięcia udziału w badaniu jej przyczyn. Wezwał również przedstawicieli Boeinga - producenta rozbitej maszyny - do pomocy w analizie zapisów czarnych skrzynek.Ukraiński Boeing 737-800, lecący z Teheranu do Kijowa, rozbił się w środę niedługo po starcie. Zginęło 176 osób. Większość ofiar to obywatele Iranu, Ukrainy i Kanady.Zdania, że samolot mógł zostać trafiony przez irańską rakietę ziemia-powietrze są władze USA, Wielkiej Brytanii i Kanady. Prezydent Donald Trump oraz premierzy: Boris Johnson i Justin Trudeau zasugerowali, że do zestrzelenia mogło dojść w wyniku błędu. Szef kanadyjskiego rządu dodał, że na winę Iranu wskazują przekazane mu informacje wywiadowcze. Podkreślił, że jest to powód do głębszego zbadania sprawy. Podobne doniesienia przekazał amerykański wywiad.",,
Szefowa lokalnych struktur Nowoczesnej opuszcza klub Koalicji Obywatelskiej,"Radna Aleksandra Mrozek opuszcza klub Koalicji Obywatelskiej w sejmiku województwa lubuskiego – informuje Radio Zachód. Przewodnicząca regionalnych struktur Nowoczesnej wyjaśnia, że przyczyną tej decyzji jest brak miejsca dla jej partii w prezydium sejmiku.","Mrozek wskazuje, że porozumienie w tej sprawie zawarto z lubuską Platformą Obywatelską jeszcze przed jesiennymi wyborami samorządowymi.– Ubolewam, ale opuszczam klub Koalicji Obywatelskiej z uwagi na to, że po stronie koalicjanta nie zostało dotrzymane porozumienie, w którym dla Nowoczesnej było miejsce w prezydium sejmiku – oświadczyła. – Z mojej strony pełna wola, ale reprezentuję Nowoczesną i nie wyobrażam sobie, żebym o interesy Nowoczesnej nie zadbała – dodała.Z zarzutami Mrozek nie zgadza się Sebastian Ciemnoczołowski, przewodniczący Koalicji Obywatelskiej w sejmiku województwa lubuskiego. Przekonuje, że Nowoczesna miała swojego przedstawiciela w prezydium sejmiku – był nim Jerzy Wierchowicz, ale kilka tygodni temu przeszedł do Platformy Obywatelskiej. – W sejmikowej koalicji są też dwie inne partie, a prezydium sejmiku, podobnie, jak zarząd, nie są z gumy – podkreśla.",,
Ukraina upamiętniła ofiary Wielkiego Głodu,"Straty, które poniosła Ukraina w wyniku Wielkiego Głodu lat 1932-1932,  są porównywalne ze stratami tego kraju w II wojnie światowej – oświadczył w sobotę, w 86. rocznicę ludobójstwa, ukraiński prezydent Wołodymyr Zełenski.","Według różnych szacunków w Wielkim Głodzie zginęło od czterech do ośmiu milionów Ukraińców. Te straty można zestawić z naszymi stratami w II wojnie światowej - mówił prezydent  podczas uroczystości żałobnych przed Pomnikiem Ofiar Głodu w Kijowie. - Dziś upamiętniamy ofiary Wielkiego Głodu, zbrodni ludobójstwa, której dokonał totalitarny reżim stalinowski na naszym narodzie, na narodzie Ukrainy - podkreślił. Prezydent ocenił, że dogłębne badania głodu, dokumenty archiwalne, książki i filmy na ten temat nie dają odpowiedzi na podstawowe pytanie. - Za co? Jak w ogóle może powstać pomysł wyniszczenia całego narodu? Jak można odebrać ludziom ostatnią kromkę chleba, a wraz z nią ostatni promyk nadziei? Nadziei, że chociaż ty albo twoje dzieci dożyją do następnego poranku - powiedział Zełenski. Szef państwa przybył na uroczystości z małżonką Ołeną oraz premierem Ołeksijem Honczarukiem i przewodniczącym parlamentu Dmytro Razumkowem. Obecni byli również przedstawiciele działających na Ukrainie Kościołów, którzy wspólnie wzięli udział w modlitwie ekumenicznej w intencji ofiar Wielkiego Głodu. Po minucie ciszy na Ukrainie ogłoszono akcję zapalania świec w oknach domów. Świece zapalono też przed Pomnikiem Wielkiego Głodu w Kijowie. Uczynili to m.in. dyplomaci zagraniczni, w tym ambasador RP na Ukrainie Bartosz Cichocki. Do akcji przyłączyły się też polskie placówki dyplomatyczne. ""Dołączamy się do uczczenia pamięci ofiar Wielkiego Głodu. Modlimy się, pamiętamy!"" - ogłosił na Facebooku konsulat we Lwowie. Ofiarami głodu na Ukrainie byli m.in. mieszkający w tym kraju Polacy. - Dzisiaj zapaliliśmy świece pamięci Wielkiego Głodu 1932-1933 roku na Ukrainie. Jest to przestroga, żeby nigdy nie powróciły te czasy. Ekumeniczna modlitwa połączyła wszystkie narody i wyznania religijne - poinformowała po obchodach w Żytomierzu prezes Żytomierskiego Obwodowego Związku Polaków na Ukrainie Wiktoria Laskowska-Szczur. „W uroczystościach wzięły udział władze, organizacje pozarządowe oraz Koordynacyjna Rada Mniejszości Narodowych przy Żytomierskiej Administracji Państwowej” - przekazała na Facebooku. W Dniu Pamięci Ofiar Głodu w sobotę odbyły się pikiety przed placówkami dyplomatycznymi Rosji, która uważa się za spadkobierczynię ZSRR. Zebrały się one w Kijowie, Charkowie, Odessie i we Lwowie. W czasach komunizmu Ukrainę dotknęły trzy fale głodu: na początku lat 20., potem w 30. i w latach 1946-1947. Najtragiczniejszy w skutkach był Wielki Głód z lat 1932-1933, w którego najgorszym okresie umierało dziennie do 25 tys. ludzi. Wielki Głód nastąpił w jednym z najżyźniejszych krajów Europy w czasie pokoju, gdy ZSRR eksportował ogromne ilości zboża. Na Ukrainie zboże, a następnie cała żywność były konfiskowane przez władze. W roku 1932 w ZSRR wprowadzono prawo o ochronie własności państwowej, które pozwalało na rozstrzelanie człowieka nawet za zabranie tylko jednego kłosa z należącego do kołchozu pola. Obowiązywał także dekret o całkowitej blokadzie wsi z powodu rzekomego sabotowania obowiązkowych dostaw zbóż. Pragnąc przeżyć, wielu chłopów łamało zakaz opuszczania wsi i uciekało do miast, gdzie obowiązywały przydziały żywnościowe dla pracujących. Podejmowano próby ucieczki do Rosji, jednak ukraińskie granice administracyjne obstawione były przez wojsko. W ocenie historyków głód wywołano sztucznie, by złamać opór chłopstwa wobec kolektywizacji. Na Ukrainie opór ten był największy. Polska w 2006 roku uznała Wielki Głód na Ukrainie za ludobójstwo.",,
Piechociński: nie wejdę w koalicję z radykałami,"– Nie zamierzam wchodzić w jakiekolwiek koalicje z radykałami z prawa i z lewa. Jestem przekonany, że siła PSL będzie rosła, stąd nie widzę możliwości koalicji z Januszem Korwin-Mikkem, tak samo, jak nie widziałem możliwości porozumiewania się z radykalnie antyreligijnym Ruchem Palikota – mówił w programie „Gość poranka”  w TVP Info Janusz Piechociński, wiceprezes Rady Ministrów i minister gospodarki.","– Wchodzimy w kolejną kadencję, w której będziemy w parlamencie – tym razem europejskim. Jesteśmy najstarszym, historycznym środowiskiem, a za chwilę okaże się, że po wyborach samorządowych będziemy współtworzyć koalicję rządową na Podkarpaciu – powiedział Janusz Piechociński. W ostatnich wyborach PiS otrzymało na Podkarpaciu prawie 200 tys. głosów , a PSL 30 tys. – PiS przeprowadziło szczególnie silny atak w tych wyborach na PSL. Są granice walki, burzenia ładu i braku szacunku – mówił Piechociński, pytany dlaczego Prawo i Sprawiedliwość ma trzykrotnie więcej głosów na polskiej wsi, niż PSL.  CZYTAJ TAKŻE Korwin-Mikke: w europarlamencie będę tylko 1,5 roku. Potem Sejm   teraz odtwarzanePiechociński: będziemy współtworzyć koalicję rządową na Podkarpaciu",,
"„Traktujcie Biblię jak telefon komórkowy, zawsze miejcie przy sobie”","– Trzeba czytać Biblię tak jak wiadomości – wskazał papież Franciszek podczas spotkania na niedzielnej modlitwie Anioł Pański w Watykanie. Zachęcił przy tym wiernych, żeby traktowali Biblię tak samo jak telefon komórkowy i mieli ją zawsze przy sobie.","Zwracając się do wiernych zgromadzonych na placu Świętego Piotra papież powiedział, że w czasie Wielkiego Postu należy często czytać Biblię, rozważać ją i przyswajać. – Biblia zawiera Słowo Boże, które jest zawsze aktualne i skuteczne – podkreślił.– Ktoś powiedział: co by się stało, gdybyśmy traktowali Biblię tak, jak traktujemy nasz telefon komórkowy? Gdybyśmy zawsze mieli przy sobie Biblię albo przynajmniej kieszonkową Ewangelię – co by się stało? – pytał w rozważaniach.Podszepty złaOjciec Święty miał gotową odpowiedź. – Gdybyśmy mieli Słowo Boże zawsze w sercu, żadna pokusa nie mogłaby oddalić nas od Boga i żadna przeszkoda nie mogłaby odciągnąć nas od drogi dobra; potrafilibyśmy przezwyciężyć codzienne podszepty zła, które są w środku nas i na zewnątrz – wyjaśnił.– Bylibyśmy bardziej zdolni żyć życiem ożywionym przez Ducha Świętego przyjmując i kochając naszych braci, zwłaszcza tych najsłabszych i najbardziej potrzebujących, a także naszych wrogów – podkreślił Franciszek.– Proszę nie zapominajcie, pomyślcie o tym, co by się stało, gdybyśmy traktowali Biblię jak nasz telefon komórkowy. Pomyślcie o tym: Biblia zawsze z nami, blisko nas – mówi papież.",,
"„Żartujmy, a nie chorujmy!”. Najstarsza Polka radzi premierowi","Premier Mateusz Morawiecki odwiedził w piątek najstarszą Polkę. Pani Tekla Juniewicz urodziła się 10 czerwca 1906 r. w Krupsku, 40 km od Lwowa. Przeżyła dwie wojny światowe, PRL i narodziny III RP.","Sędziwa Kresowianka doczekała się dwóch córek, wnuków, prawnuków i praprawnuków. Mieszka w Gliwicach.W piątek  z wizytą u pani Tekli pojawił się premier Morawiecki. – Żartujmy, a nie chorujmy! – poradziła premierowi gospodyni.  W wizycie uczestniczył również wojewoda śląski Jarosław Wieczorek, który regularnie odwiedza seniorkę podczas uroczystości urodzinowych.",,
Żałoba po śmierci Adamowicza na terenie całego województwa pomorskiego,Wojewoda pomorski Dariusz Drelich zdecydował o żałobie na terenie całego województwa do dnia pogrzebu prezydenta Gdańska Pawła Adamowicza – poinformowała rzeczniczka wojewody pomorskiego Małgorzata Sworobowicz.,"– Wojewoda zdecydował o żałobie na terenie całego województwa. Jak była mowa o samym mieście Gdańsku, to w kontekście jednego miasta, wojewoda nie miał rzeczywiście takich formalnych możliwości. Natomiast w tej sytuacji uznaliśmy, że w poczuciu jedności w tych dniach wojewoda zdecydował, że żałoba będzie na terenie całego województwa – poinformowała Sworobowicz.Wcześniej we wtorek rzeczniczka wojewody wskazywała, że wojewoda pomorski nie ma podstaw prawnych, aby ogłosić w Gdańsku żałobę w związku ze śmiercią Pawła Adamowicza.W poniedziałek prezydent Andrzej Duda zapowiedział, że w dniu pogrzebu Adamowicza ogłosi żałobę narodową.Od wtorku do dnia pogrzebu Pawła Adamowicza żałoba obowiązuje w Gdańsku. Trzydniowa żałoba od wtorku do czwartku trwa w Warszawie, Poznaniu i Sopocie.",,
Trump: Uznamy kartele z Meksyku za organizacje terrorystyczne,"Prezydent USA Donald Trump zapowiedział, że meksykańskie kartele narkotykowe zostaną w USA uznane za organizacje terrorystyczne. O tym, że Meksyk „nigdy nie zaakceptuje” takiego kroku, mówił wcześniej prezydent tego kraju Andres Manuel Lopez Obrador.","Trump poinformował o decyzji w wyemitowanym we wtorek wywiadzie, który przeprowadził z nim konserwatywny dziennikarz Bill O'Reilly. – Pracowałem nad tym przez ostatnie 90 dni – zastrzegł prezydent. Dodał, że proces uznania karteli za organizacje terrorystyczne „nie jest łatwy”, ale jest już na zaawansowanym etapie. Przed deklaracją Trumpa prezydent Meksyku oświadczył w poniedziałek, że jego kraj „nigdy nie zaakceptuje” uznania przez USA karteli za organizacje terrorystyczne. W taki krok władz USA powątpiewał szef MSZ Meksyku Marcelo Ebrard. – Nie wydaję mi się, że Stany Zjednoczone pójdą taką ścieżką, gdyż pracujemy razem i nie myślę, że (Stany Zjednoczone) chcą otworzyć dla Meksyku możliwość powoływania się na te same zasady prawne – mówił w poniedziałek. Po masakrze dziewięciorga amerykańskich mormonów na północy Meksyku na początku listopada Trump napisał na Twitterze, że USA są gotowe udzielić Meksykowi pomocy wojskowej. Do masakry doszło w regionie, w którym walczą ze sobą kartele narkotykowe.",,
„Jest nas 60 milionów”. Powstanie kampania społeczna poświęcona Polonii,"Powstanie kampania społeczna „Jest nas 60 milionów”, informująca o Polonii. List intencyjny w tej sprawie podpisali m.in. marszałek Senatu Stanisław Karczewski, prezydencki minister Adam Kwiatkowski i przewodniczący Rady Mediów Narodowych Krzysztof Czabański.","– 60 milionów – to liczba osób na całym świecie połączonych polską tożsamością narodową, w której tkwi olbrzymia siła i potencjał. Chcemy z niego wydobyć wszystko to co najlepsze, by budować pozycję naszego kraju na całym świecie – powiedział marszałek Karczewski. Wyraził zadowolenie z tego, że różne media zdecydowały się działać na rzecz tej idei.Marszałek Senatu podkreślał, że ważne jest, żeby Polacy w kraju i na obczyźnie poznawali się wzajemnie; jak zaznaczył on sam  zamierza co drugi dzień informować o kampanii na swoim koncie na Twitterze.",,
Mieszkańcy Podlasia wybierają senatora. O mandat walczy sześcioro kandydatów,"Sześcioro kandydatów stara się o mandat w wyborach uzupełniających do Senatu na Podlasiu. Lokale wyborcze będą otwarte do godz. 21, do tego czasu obowiązuje również cisza wyborcza.","O mandat walczy sześcioro kandydatów. To: Anna Maria Anders, córka generała Andersa popierana przez PiS, Mieczysław Bagiński z poparciem PSL, PO i Nowoczesnej, Szczepan Barszczewski zarejestrowany przez partię KORWiN, Andrzej Chmielewski – szef podlaskiej Samoobrony, a także Sławomir Gromadzki – zgłoszony przez komitet wyborczy wyborców „Szary Obywatel” oraz Jerzy Ząbkiewicz, startujący z własnego komitetu wyborczego „Praca i Przyszłość – Jerzy Ząbkiewicz Senatorem Twojego Regionu”.Wybory uzupełniające odbywają się w okręgu wyborczym nr 59, obejmującym podlaskie powiaty: augustowski, grajewski, kolneński, łomżyński, moniecki, sejneński, suwalski i zambrowski oraz Łomżę i Suwałki. Głosowanie okazało się konieczne, ponieważ wybrany na senatora Bohdan Paszkowski z PiS został po jesiennych wyborach wojewodą podlaskim.Nad przebiegiem wyborów czuwa Okręgowa Komisja Wyborcza w Białymstoku. Do zamknięcia lokali wyborczych trwa cisza wyborcza. Zakaz agitacji dotyczy terenu okręgu wyborczego, w którym odbywają się wybory, ale również mediów ogólnopolskich i internetu.",,
PiS chce rozmawiać z opozycją o TK. Kaczyński: widzę poważne szanse na kompromis,"Prezes PiS Jarosław Kaczyński powiedział w czwartek, że widzi poważne szanse na kompromis ws. Trybunału Konstytucyjnego. Poinformował, że zaproszona do rozmów zostanie opozycja.","Kaczyński był pytany przez dziennikarzy w Sejmie, czy widzi szansę na kompromis ws. TK i czy opozycja może być zaproszona do rozmów.– Na pewno opozycję zaprosimy i sądzę, że część opozycji przyjdzie – powiedział prezes PiS. – Widzę poważne szanse na kompromis – dodał.Pod koniec marca w Sejmie odbyło się spotkanie liderów partii w sprawie Trybunału Konstytucyjnego, zaproszonych przez marszałka Sejmu Marka Kuchcińskiego: PiS (a także współpracujących z nią Solidarnej Polski i Polski Razem), PO, Kukiz'15, Nowoczesnej, PSL oraz ugrupowań pozaparlamentarnych: KORWiN, SLD i Partii Razem. Platforma zdecydowanie przeciwna Szansy na porozumienie ws. TK nie wykluczały po marcowym spotkaniu Nowoczesna, PSL, SLD i KORWiN. Chęci kompromisu ze strony PiS nie widziały natomiast PO i Partia Razem.Przedstawiciele opozycji uważają, że do zakończenia sporu kluczowe jest opublikowanie orzeczenia Trybunału z 9 marca ws. nowelizacji ustawy o TK, a także odebranie przez prezydenta ślubowania od trzech sędziów TK wybranych w październiku 2015 r. W związku z tym złożenie przez PiS w kwietniu kandydatury prof. Zbigniewa Jędrzejewskiego na kolejnego sędziego Trybunału zostało odebrane przez opozycję jako dowód, że PiS nie chce doprowadzić do kompromisu ws TK.Nowy sędzia TrybunałuProf. Jędrzejewski został wybrany na sędziego Trybunału Konstytucyjnego 14 kwietnia; w czwartek prezydent Andrzej Duda przyjął jego ślubowanie. Obecnie trzech sędziów wybranych w grudniu 2015 r. przez obecny Sejm - Henryk Cioch, Lech Morawski i Mariusz Muszyński - nie jest dopuszczanych przez prezesa TK do orzekania. Z kolei trzy osoby wybrane na sędziów TK w październiku 2015 r. przez poprzedni Sejm - Roman Hauser, Andrzej Jakubecki i Krzysztof Ślebzak - nie zostały zaprzysiężone przez prezydenta Andrzeja Dudę.Nad propozycjami rozwiązania sporu wokół TK pracuje zespół ekspertów powołany przez marszałka Sejmu w następstwie wydanej w marcu przez Komisję Wenecką opinii ws. zmian w ustawie o Trybunale Konstytucyjnym. W opinii tej podkreślono m.in., że „osłabianie efektywności Trybunału podważy demokrację, prawa człowieka i rządy prawa” w Polsce. Premier Beata Szydło przekazała opinię Komisji Weneckiej do parlamentu, by tam wszystkie siły polityczne wypracowały na jej podstawie rozwiązanie kompromisowe.",,
Rzecznik PiS demonstracyjnie opuszcza studio „Dziś wieczorem”. „W takiej farsie nie będziemy brali udziału”,"Niespodziewanym wyjściem Marcina Mastalerka ze studia TVP zaczął się program „Dziś wieczorem” prowadzony przez Piotra Kraśkę. – W takiej farsie nie będziemy brali udziału – powiedział rzecznik PiS wstając z krzesła. Drugi z zaproszonych gości, Paweł Zalewski, komentował: – To jest taka kapitulacja przy braku argumentów. Jak ich się nie ma, to robi się demonstracje. Wielka szkoda.","Piotr Kraśko na początku programu zapytał Mastalerka i drugiego gościa TVP Info Pawła Zalewskiego (PO) o komentarz do sondażu wyborczego   dla „Wiadomości” TVP 1. Według badania ośrodka TNS: PO uzyskała 34 proc. poparcia, PiS w połączeniu z PR i SP – 27 proc., SLD – 6 proc., a KORWiN – 5 proc. PSL zgodnie z wynikami sondażu znalazłoby się poza parlamentem (4 proc.). Na pytanie, którego koalicjanta wybrałby Mastalerek, ten odniósł się do wyborów prezydenckich, które odbędą się 10 maja. – Za nami ostatni weekend kampanii – trzy bardzo ważne dni. W tym czasie sześciokrotnie na żywo pokazywany był Bronisław Komorowski. Andrzej Duda ani razu, pomimo że miał wiele ważnych wystąpień – powiedział Mastalerek. Podkreślił, że jego partia złoży w poniedziałek w tej sprawie pismo do KRRiT i do PKW. „Andrzej Duda będzie naszym gościem przy tym stole”–  Czy pan wie, że Andrzej Duda będzie naszym gościem jutro w programie „Dziś wieczorem”, przy tym stole?  – pytał Kraśko, który zaznaczył, że w niedzielę w „Wiadomościach” TVP1 również ukazał się materiał o kandydacie PiS. – W takiej farsie nie będziemy brali udziału. Nazwijcie TVP Info – Komorowski Info. My się na to nie godzimy, dziękuję  – powiedział Mastalerek. – Bardzo panu dziękuję, też uważam, że to jest farsa – mówił Kraśko. Mastalerek demonstracyjnie opuścił studio. Kraśko kontynuował program, rozmawiając już tylko z Pawłem Zalewskim.  Brak argumentów?– Jest mi bardzo przykro. Jest 3 maja – dzień zgody narodowej. Nawet jeśli są zastrzeżenia, moim zdaniem zupełnie nieuprawnione, nic nie usprawiedliwia wychodzenia ze studia – skomentował Zalewski.  – Myślę, że to jest taka kapitulacja przy braku argumentów. Jak ich się nie ma, to robi się demonstracje. Wielka szkoda. Mam nadzieję, że Andrzej Duda takiej demonstracji robić nie będzie – dodał.                                                teraz odtwarzaneZalewski wyklucza koalicję z Korwin-Mikkem: zobaczymy czy ta partia przetrwa w ogóle do wyborów „Poglądy Janusza Korwin-Mikkego są sprzeczne  z naszymi ideałami” Zalewski – poproszony o komentarz do sondażu parlamentarnego – zaznaczył, że bardzo często PSL  przed wyborami parlamentarnymi plasuje się poniżej progu, później za to notuje „całkiem niezły wynik na poziomie 7-8 proc.”. – Tego bardzo życzę naszemu koalicjantowi. W moim przekonaniu koalicja PO-PSL jest dobra dla Polski, życzyłbym sobie, żeby przetrwała – mówił Zalewski. Kto mógłby zostać koalicjantem Platformy, jeśli scenariusz bez ludowców w parlamencie, jednak się sprawdzi? Zalewski wykluczył partię Janusza Korwin-Mikkego KORWiN. – Nie wyobrażam sobie, żebyśmy mogli rządzić z człowiekiem, który wyraźnie w Polsce reprezentuje poglądy niedemokratyczne. Są sprzeczne z naszymi ideałami, w dodatku prokremlowskie. To jest niemożliwe – mówił polityk PO. – Zobaczymy, czy ta partia przetrwa w ogóle do wyborów – komentował Zalewski. Jak zaznaczył, przekroczenie progu wyborczego przez to ugrupowanie też nie jest pewne.  „Myślę, że SLD to nie jest dobry partner” Z kolei koalicja z SLD, dla gościa TVP Info byłaby „niezwykle trudną do zaakceptowania”. – SLD jest tą partią, która pokazała w ciągu ostatnich lat, że jest gotowa grać populizmem, (…) zaproponować każde rozwiązanie nie będące dobre dla Polski w perspektywie dłuższego okresu – powiedział Zalewski.    Gość TVP Info nie wykluczył również, iż PO zdobędzie wystarczająco dużo głosów, by sprawować samodzielne rządy.",,
Przedstawiono zarząd spółki odpowiedzialnej za budowę CPK,"Przedstawiono zarząd spółki, która zajmie się budową Centralnego Portu Komunikacyjnego. W skład zarządu, oprócz prezesa Jacka Bartosiaka, wejdzie ekspert kolejowy Piotr Malepszak, Dariusz Sawicki zajmujący się inwestycjami lotniskowymi oraz Michał Wrona – specjalista od bankowości inwestycyjnej.","Jak powiedział wiceminister infrastruktury Mikołaj Wild, są to fachowcy, którzy sprawnie zrealizują inwestycję. – Udało się nam zgromadzić najlepszych ekspertów na polskim rynku – stwierdził. Jak dodał, jednym z priorytetów, jakie stawia przed spółką, jest dialog ze społecznością lokalną. – Ufam, że wkrótce zostanie powołana Rada Społeczna ds. Centralnego Portu Komunikacyjnego. Jesteśmy tutaj w stałym dialogu z jednostkami samorządu terytorialnego, na terenie których ma powstać inwestycja – powiedział Wild.Mikołaj Wild pytany o finansowanie inwestycji, nie podał szczegółów. Argumentował, że na finansowe spięcie inwestycji jest jeszcze czas. Oznajmił, że sprawą CPK interesują się międzynarodowe instytucje finansowe. Nie powiedział jednak, o jakie konkretnie chodzi. Podkreślił jednocześnie, że będzie prowadzony dialog z mieszkańcami gminy Baranów, gdzie ma powstać port. Prezes spółki Jacek Bartosiak powiedział, że w pierwszej kolejności zarząd zajmie się sprawami organizacyjnymi. Zapewnił jednocześnie, że prace przygotowawcze będą prowadzone zgodnie z wcześniej ogłoszonym harmonogramem.",,
Ostatni czeski bohater bitwy o Anglię hospitalizowany,"Gen. Emil Bocek, ostatni żyjący czeski uczestnik bitwy o Anglię, trafił do szpitala. Media ma informują, że ma problemy z sercem.","W piątek 96-letni weteran trafił na oddział kardiologiczny szpitala w Brnie. Lekarze nie informują w jakim jest stanie.28 października z okazji Dnia Niepodległości gen. Bocek otrzymał z rąk Milosza Zemana Order Białego Lwa, najwyższe odznaczenie Republiki Czeskiej. W maju otrzymał awans na najwyższy stopień generalski.W dniu swoich 93. urodzin Bocek odbył lot myśliwcem typu Spitfire, ponad 70 lat po swoim ostatnim locie tą legendarną maszyną. Startując z lotniska w Biggin Hill w angielskim hrabstwie Kent spędził w powietrzu 25 minut i przez chwilę sam pilotował spitfire’a.Podczas II wojny światowej Bocek odbył 26 lotów bojowych w barwach RAF. Po wojnie wrócił do Czechosłowacji. W 2012 roku powstał o nim film dokumentalny „Nezlomny”.",,
Jechali do Polski pod przyczepą ciężarówki,"Zima i mróz nie przeszkadzają nielegalnym imigrantom w przedostaniu się do Polski. Białoruska służba graniczna zatrzymała czterech obywateli Wietnamu, którzy wybrali niezwykle ekstremalny sposób przekroczenia granicy – schowali się pod przyczepą ciężarówki.","Wietnamczycy nocą prawdopodobnie na przygranicznej stacji benzynowej przedostali się do samochodu ciężarowego obywatela Polski i schowali się pod przyczepą, między kołami zapasowymi i podwoziem. Zostali jednak zauważeni przez białoruską straż graniczną przy wjeździe na przejście graniczne. Aleksander Kisłau, szef służby prasowej straży granicznej w obwodzie brzeskim powiedział, że czwórka nielegalnych imigrantów miała jeszcze kolegów, którzy również chcieli przedostać się do Polski. 500 metrów od granicy zatrzymano trzech innych obywateli Wietnamu, którzy ukryli się w konstrukcji betonowej pod drogą prowadzącą do przejścia granicznego Kozłowiecze. Schwytani nielegalni imigranci początkowo pracowali w Moskwie. Potem zdecydowali się poszukać lepszego życia w Europie. Polski kierowca po złożeniu wyjaśnień pojechał do domu.",,
"Jaki: PO wycofuje się z fundamentalnych obietnic, by skupić się na ideologii","Platforma Obywatelska wycofuje się z fundamentalnych obietnic, gdyż musi mieć pieniądze na pomysły ideologiczne; już w kampanii wyborczej mówiłem, że program Rafała Trzaskowskiego jest niespójny i będzie się z niego wycofywał zaraz po wyborach – oświadczył wiceminister sprawiedliwości Patryk Jaki.","Rada Warszawy zdecydowała w czwartek o zmniejszeniu bonifikaty przy przekształceniu prawa użytkowania wieczystego w prawo własności nieruchomości z 98 proc. do maksimum 60 proc. Przeciw zmianie protestowali radni PiS. Projekt wniósł na sesję wiceprezydent stolicy Robert Soszyński.O komentarz w tej sprawie został poproszony wiceminister sprawiedliwości Patryk Jaki, który był kandydatem Zjednoczonej Prawicy na prezydenta Warszawy w ostatnich wyborach samorządowych.Jaki przypomniał, że już w kampanii wyborczej mówił, iż program obecnego prezydenta stolicy Rafała Trzaskowskiego „jest niespójny” i że Trzaskowski będzie się z niego wycofywał zaraz po wyborach, że „nie będzie zajmował się tym, o czym mówił w kampanii, tylko będzie zajmował się ofensywą ideologiczną”.– Przykro mi, że miałem rację. Okazuje się, że dzisiaj będą podwyżki (opłat) wywozu za śmieci, będą prawdopodobnie podwyżki cen biletów dla wszystkich warszawiaków, a nie będzie kluczowych spraw – oświadczył Jaki. W tym kontekście wskazał na stadion Skry i na sprawę 98-proc. bonifikaty za przekształcenie z użytkowania wieczystego na własność. – Wiedziałem, że tak będzie, że prezydentura Trzaskowskiego, to będą podróże po świecie i ideologia. Dzisiaj dokładnie tak jest – oświadczył. Projekty ideologiczne i wycieczki – Najważniejsze będą projekty ideologiczne i wycieczki zagraniczne. Po to powołano tylu tych zastępców, super zastępców, pełnomocników - rozrost administracji warszawskiego ratusza jest widoczny i gigantyczny. Żaden z prezydentów nie miał tak małej liczby departamentów w swojej odpowiedzialności, wszystko jest rozdzielone na innych – powiedział.– Ja będę podróżował, a oni niech sobie rządzą, w tym koalicjanci z tzw. ruchów miejskich – dodał. Według Jakiego dokładnie tak samo, jak w Warszawie, będzie w Polsce, gdyby w wyborach parlamentarnych w przyszłym roku wygrała Platforma Obywatelska. – Kilka dni po wyborach będzie wycofywanie się rakiem ze wszystkich obietnic – mówił. Powiedział, że jego zespół, który wspierał go podczas kampanii wyborczej na prezydenta stolicy, będzie aktywną opozycją.W połowie października, przed wyborami samorządowymi, rada miasta przyjęła uchwałę ustanawiającą 98-procentową bonifikatę jako standardową, a 99-procentową w przypadku użytkowania wieczystego trwającego powyżej 50 lat. Te stawki miały obowiązywać od 1 stycznia 2019 roku. Wówczas stosowny projekt uchwały przedstawił wiceprzewodniczący rady Dariusz Figura (PiS), ale poparli go jednomyślnie wszyscy radni biorący udział w głosowaniu.W czwartek projekt uchwały ws. obniżenia bonifikaty wniósł na sesję rady miasta wiceprezydent Warszawy Robert Soszyński. Podał, że przy 98-proc. bonifikacie utrata przychodów Warszawy jest szacowana w stosunku do zerowej bonifikaty na poziomie 3,5 mld zł, a w stosunku do 60-proc. bonifikaty – na poziomie około 1,8 mld zł. W uchwale zapisano, że bonifikata wynosi 60 proc., gdy opłata jednorazowa za przekształcenie zostanie wniesiona w roku, w którym nastąpiło przekształcenie. Jeśli opłata, zostanie wniesiona w drugim roku, to bonifikata wyniesie 50 proc., w trzecim – 40 proc., w czwartym – 30 proc., w piątym – 20 proc., a jeśli w szóstym roku, to bonifikata wyniesie 10 proc. W głosowaniu uchwałę poparło 38 radnych, 19 było przeciw, nikt nie wstrzymał się od głosu.",,
Kaczyński: Musimy bronić dzieci przed ich seksualizacją,"– Żeby pary homoseksualne nie mogły eksperymentować dziećmi tzn. ich adoptować, żeby dzieci nie były przedmiotem eksperymentów, które są w interesie bardzo niewielkiej mniejszości, ale nie są przede wszystkim w interesie dzieci i nie są w interesie przyszłości naszego narodu, a dzieci to przyszłość – mówił w sobotę prezes PiS Jarosław Kaczyński podczas konwencji regionalnej w Bydgoszczy.","Lider PiS podkreślał, że 26 maja miliony Polaków będą decydować czy pójść na eurowybory, ale też na kogo głosować. – Często powstają wątpliwości czy te wybory są ważne i czy warto się na nie wybierać. Otóż chciałem powiedzieć, że warto. To są wybory bardzo wielkiej stawki. To początek cyklu wyborczego – europejskie, parlamentarne, prezydenckie – mówił Kaczyński.Jak podkreślał, w ciągu roku będziemy decydować o losie Polski i Polaków. – Będziemy decydować o tym, w którą stronę pójdziemy i będziemy także decydować o tym czy obronimy się przed pewnymi zagrożeniami, bardzo poważnymi zagrożeniami – mówił. Kontynuując ten wątek Kaczyński wskazał na konieczność obrony polskiego złotego. – Złotówka umożliwia nam wzrost, ona w razie kryzysów (...) nas chroni. Ona umożliwia to, że od już prawie 30 lat idziemy, czasem wolno, a czasem szybciej, albo jak dzisiaj na drugim miejscu w Europie do przodu – tłumaczył. – Ta złotówka jest dziś zagrożona. Nasi konkurenci wyraźnie powiedzieli ustami Grzegorza Schetyny, że będą dążyli do wprowadzenia w Polsce euro – dodał prezes PiS. Wskazywał na skutki wprowadzenia wspólnej waluty dla „krajów słabszych gospodarczo”. Jako przykład podał Grecję. Dodał, że w gruncie rzeczy na euro zyskują dwa kraje – Niemcy i Holandia. Według prezesa PiS, w Polsce powinna istnieć normalna rodzina, którą tworzy kobieta i mężczyzna jako małżeństwo oraz ich dzieci. – To też jest dzisiaj zagrożone – ocenił. – Żeby pary homoseksualne nie mogły też eksperymentować dziećmi tzn. ich adoptować, żeby dzieci nie były przedmiotem eksperymentów, które są w interesie bardzo niewielkiej mniejszości, ale nie są przede wszystkim w interesie dzieci i nie są w interesie przyszłości naszego narodu, a dzieci to przyszłość – podkreślał Kaczyński. Prezes PiS podkreślał prawo do obronienia, możliwość obronienia świadczenia 500 plus, wyprawki szkolnej, trzynastej emerytury, obniżonego wieku emerytalnego, bezpłatnych leków dla starszych osób. – Krótko mówiąc, obronienia polityki społecznej PiS, polityki, która przywraca sprawiedliwość – powiedział. – To jest obrona tego, by w Polsce była przywracana sprawiedliwości, bo stworzyliśmy w latach 90., a i później, bardzo niesprawiedliwy system. Dzisiaj go naprawimy, chcemy by był naprawiany nadal, by ta droga była kontynuowaną, trzeba tego bronić – oświadczył prezes PiS. Jak podkreślił, Polska ma prawo do obrony swojego bezpieczeństwa, do tego, by Polska „nie była wbrew swojej woli, wbrew woli swoich obywateli, zdecydowanej większości swoich obywateli, zmuszana do czegoś, czego oni nie chcą – do przymusowej relokacji (uchodźców)”. – Nie ma na to zgody, ale tego trzeba bronić – mówił Kaczyński. Dodał, że trzeba bronić także naszego prawa do kupowania towarów tej jakości jak w innych krajach UE. – Wreszcie, musimy obronić możliwość ochrony naszych wartości, tego wszystkiego, co stanowi o naszej tradycji, co stanowi o polskości, co stanowi o Polsce, to jest dzisiaj atakowane – powiedział prezes PiS. – Prymas Tysiąclecia kard. Stefan Wyszyński mówił, że jeżeli będzie ktoś chciał zniszczyć naród, to zacznie od Kościoła. Spójrzmy na ten atak na Kościół, otóż trzeba się obronić, Polska musi pozostać Polską, a Polacy Polakami – oświadczył szef PiS.",,
Sąd uniewinnił Kratiuka,"Andrzej Kratiuk, szef rady Fundacji Porozumienie bez barier Jolanty Kwaśniewskiej, nie jest winny składania fałszywych zeznań w 2005 roku, gdy przed komisją śledczą ds. PKN Orlen mówił, że nie był współpracownikiem SB. 
On sam uważa, że sprawa była polityczna.","W poniedziałek Sąd Rejonowy dla Warszawy-Śródmieścia nieprawomocnie uniewinnił Kratiuka od zarzutu, za który grozi do 3 lat więzienia. Według prokuratora, który wnosił o karę 2 tys. zł grzywny, „miał on obowiązek odpowiedzieć twierdząco na pytanie o związki z SB”. Obrońca wnosił o uniewinnienie, dowodząc, że Kratiuk nie był współpracownikiem SB. Adwokat podkreślał, że jako radca prawny w oświadczeniu lustracyjnym zaprzeczył on związkom z SB, a IPN nie wytoczył mu procesu o kłamstwo lustracyjne za podanie nieprawdy. W lutym 2005 roku Kratiuk powiedział posłom jako świadek, pytany przez posła Samoobrony Andrzeja Grzesika, że nie był współpracownikiem służb specjalnych. Na podstawie teczek z IPN komisja uznała, że zeznał nieprawdę i zawiadomiła prokuraturę. W grudniu 2005 roku Prokuratura Okręgowa w Warszawie wysłała do sądu akt oskarżenia. Według niej z akt IPN wynika, że od 1984 roku do marca 1989 roku Kratiuk był „kwalifikowanym osobowym źródłem informacji, zarejestrowanym jako +kontakt operacyjny A.K.+ o numerze 42847”. Zdaniem prokuratury miał udzielać SB informacji m.in. o nastrojach studentów, przygotowaniach do wyjazdów za granicę, wizytach Jana Pawła II i nieprawidłowościach gospodarczych w ZSP.  55-letni Kratiuk uznał zarzut za przejaw „dyspozycyjności prokuratury na granicy sprostytuowania”. Mówił, że sprawę wytoczono mu, bo jest związany z b. prezydentem, a „zdynamizowaniem śledztwa” chwalił się minister sprawiedliwości z PiS Zbigniew Ziobro. Wyjaśniał, że jego spotkania z lat 80.,  jako szefa warszawskiej rady Zrzeszenia Studentów Polskich, ze znaną mu wcześniej kobietą-oficerem SB, były jawne i dlatego nie można ich uznać za tajną i świadomą współpracę. „Wszyscy w ZSP wiedzieli, że pani, która do nas przychodzi na jawne rozmowy, jest z SB” – mówił. Powiedział też, że miał obowiązek tych kontaktów, a nie miał świadomości, że założono mu teczkę. Podkreślał, że nie ma w niej żadnego raportu, podpisu, wynagrodzeń. W 2010 roku sąd umorzył sprawę, uznając na wniosek obrony, że czyn Kratiuka nie ma cech przestępstwa. Sędzia Mariusz Stelmaszczyk powiedział, że pytanie o związki Kratiuka z SB było bezprawne, bo nie miało żadnego związku z zakresem prac komisji. „Jeśli komisja zadaje pytanie bezprawne, nie może żądać odpowiedzialności za fałszywe zeznania” – mówił sędzia. Prokuratura odwołała się, a wyższa instancja uchyliła umorzenie.W uzasadnieniu poniedziałkowego wyroku sędzia Katarzyna Rutkowska-Giwojno powiedziała, że nie można uznać, by czyn Kratiuka wyczerpał znamiona przestępstwa. Powołała się na zapis ustawy lustracyjnej z 1997 roku, że współpracą z SB nie jest działanie, które wynikało z obowiązku ustawowego. Sędzia podkreśliła, że ustawa o MSW z 1983 roku nakładała m.in. na szefów organizacji społecznych obowiązek współdziałania ze służbami. –  Takie osoby nie mogły odmówić spotkań  – dodała.Nie wiadomo, czy prokuratura odwoła się od wyroku. –  Czekałem na taki wyrok od 6 lat  – powiedział Kratiuk dziennikarzom. Ocenił, że wokół ludzi fundacji J. Kwaśniewskiej „toczą się rożne prawne zabiegi”, co – jego zdaniem – jest powodem procesu. Według niego „chodzi o pokazanie, któż otacza byłą parę prezydencką: ludzie co najmniej podejrzanej konduity”. Zdaniem Kratiuka sąd powinien zwrócić uwagę prokuraturze na „politycznie dyspozycyjnych” prokuratorów.Kratiuk był w latach 2002-2004 członkiem Rady Nadzorczej PKN Orlen, a koncern był jednym z tzw. złotych sponsorów Fundacji „PbB”. W 2004 roku prokuratura i ABW przeszukały kancelarię prawną KNS, której Kratiuk jest współwłaścicielem. O zabezpieczenie akt wnosiła sejmowa komisja śledcza, która chciała dowieść, że za pośrednictwem tej spółki mogły być transferowane pieniądze z PKN Orlen do firm powiązanych z politykami lewicy. Prokuratura umorzyła śledztwo w sprawie. Katowicka prokuratura oskarżyła zaś Kratiuka wraz z innymi osobami o niegospodarność i „pranie brudnych pieniędzy”. Wg prokuratury, proceder nie miał związku z Fundacją „PbB”. Podejrzanym grozi do 10 lat więzienia. Kratiuk nie przyznaje się. Uważa, że także ten zarzut jest motywowany politycznie.",,
„Oszuści! Zdrajcy!”. Starcia podczas obchodów święta Katalonii,Grupa separatystycznych aktywistów zaatakowała pod siedzibą parlamentu Katalonii w Barcelonie strzegących budynku policjantów oraz transmitujących zamieszki dziennikarzy. Agresorom nie udało się wtargnąć do regionalnej izby.,"Do incydentu doszło w środę wieczorem. Licząca ponad pół tysiąca osób grupa zwolenników niepodległości Katalonii podjęła próbę sforsowania barierek, okalających regionalny parlament w Barcelonie. W celu rozpędzenia separatystycznych bojówkarzy funkcjonariusze użyli pałek.W wydanym komunikacie katalońska policja, tzw. Mossos d'Esquadra, poinformowała, że agresorzy, w większości skrzyknięci w mediach społecznościowych działacze Komitetów Obrony Republiki (CDR), obrzucili funkcjonariuszy kamieniami, butelkami i petardami.Separatyści zaatakowali też transmitujących wydarzenia pod parlamentem dziennikarzy hiszpańskich mediów: telewizji TVE i Antena 3. Obie redakcje ujawniły, że w efekcie agresji zniszczony został sprzęt używany przez ich reporterów.Według katalońskiej policji aktywiści, którzy wieczorem podjęli szturm na regionalny parlament, nie mieli żadnego związku ze środowymi akcjami organizacji separatystycznych ANC i Omnium Cultural. Zorganizowały one obchody święta Katalonii, tzw. Diadę, których głównym punktem był popołudniowy marsz w centrum Barcelony. Uczestniczyło w nim ponad 600 tys. osób, domagających się głównie uwolnienia dziewięciu katalońskich polityków, aresztowanych za organizację niepodległościowego referendum w 2017 r.",,
Putin nie doczekał się gratulacji z Zachodu. Telegramy przyszły z Chin i Wenezueli,"Zachodni politycy nie pogratulowali Władimirowi Putinowi zwycięstwa w niedzielnych wyborach.  – Nadużycia wyborcze powodują, że dzisiaj wyborów w Rosji nikt nie może traktować jako demokratyczne – ocenił wiceszef polskiego MSZ Konrad Szymański.","Cząstkowe wyniki z blisko 100 procent lokalnych komisji wskazują, że obecnego prezydenta Rosji poparło 76,66 proc. obywateli uprawnionych do głosowania. Frekwencja wyborcza wyniosła ponad 67 procent.              Według radia Echo Moskwy żaden z zachodnich przywódców nie pogratulował Władimirowi Putinowi zwycięstwa. Rozgłośnia zwraca uwagę, że amerykański prezydent Donald Trump nawet nie wspomniał na Twitterze o sukcesie rosyjskiego przywódcy.  Telegramy z gratulacjami dotarły na Kreml między innymi od liderów niektórych państw dawnego ZSRR, Chin, Wenezueli i Serbii.",,
Fałszywi maklerzy żerują na ofiarach GetBacku,Nieznane osoby zdobyły dane klientów GetBacku i próbują ich naciągnąć – informuje „Rzeczpospolita”. Poszkodowani zawiadamiają ABW i CBA.,"Najpierw fałszywi maklerzy weszli w posiadanie bazy osobowej klientów dużego rodzimego banku, przez który chętnie kupowali obligacje GetBacku. Teraz proponują w rozmowach telefonicznych inwestycje, dzięki którym można się „odkuć”.Dziennik zwraca uwagę, że nie mniej niepokojący od oszukańczej oferty jest fakt, że dzwoniący znają wrażliwe dane klientów GetBacku.Posiadając bazę danych osobowych klientów z ich imieniem i nazwiskiem, adresem, telefonem, po wybuchu afery GetBack, taki figurant może zrobić wszystko, może zaatakować, dokonać napadu, wyśledzić poszkodowanego obligatariusza – wskazuje Stowarzyszenie Poszkodowanych Obligatariuszy GetBack SA i zawiadamia służby i prokuraturę krajową.",,
Funkcjonariusze CBA przeszukują pomieszczenia KNF,"Funkcjonariusze Centralnego Biura Antykorupcyjnego przeszukują pomieszczenia Komisji Nadzoru Finansowego – napisał na Twitterze minister Maciej Wąsik, zastępca ministra koordynatora służb specjalnych. Wcześniej premier Mateusz Morawiecki zapowiedział, że służby będą sprawnie badały tę sprawę.  Agenci mają zabezpieczyć dokumentację na potrzeby prowadzonego śledztwa.","Funkcjonariusze warszawskiej delegatury CBA podjęli działania w siedzibie KNF w Warszawie – potwierdził Piotr Kaczorek z CBA.– Zabezpieczamy dokumenty i pliki – protokoły i nagrania posiedzeń KNF dotyczące postępowania naprawczego w Getin Banku, aktualizacji tego programu naprawczego, ochrony kapitału Getin Banku oraz posiedzeń KNF dotyczących sytuacji w Idea Banku, w szczególności nabycia udziałów w GetBack SA oraz sprzedaży obligacji GetBack – podał Kaczorek.Wtorkowa „Gazeta Wyborcza” napisała, że według właściciela Getin Noble Banku Leszka Czarneckiego szef KNF Marek Chrzanowski w marcu 2018 roku miał zaoferować przychylność dla tego banku w zamian za ok. 40 mln zł; Czarnecki nagrał tę ofertę i zawiadomił prokuraturę o podejrzeniu popełnienia przestępstwa przez szefa KNF.Po tych doniesieniach Chrzanowski złożył dymisję, zaś premier Morawiecki zlecił podległym mu służbom, w tym służbom specjalnym, przeprowadzenie śledztwa w sprawie. W wtorek wieczorem premier Mateusz Morawiecki spotkał się z ministrem sprawiedliwości, prokuratorem generalnym Zbigniewem Ziobro oraz szefami służb specjalnych – ministrem koordynatorem ds. służb specjalnych Mariuszem Kamińskim, prokuratorem krajowym Bogdanem Święczkowskim, szefem CBA Ernestem Bejdą oraz zastępcą szefa ABW Norbertem Lobą. Jak poinformowała rzeczniczka rządu Joanna Kopcińska, rozmowy dotyczyły aktualnych działań służb ws. nagrań z udziałem b. szefa KNF Marka Chrzanowskiego; premier zobowiązał instytucje do współpracy w celu szybkiego wyjaśnienia sprawy. Wcześniej prokurator generalny poinformował, że polecił wszcząć śledztwo ws. podejrzenia popełnienia przestępstwa przez szefa KNF.",,
Producenci mięsa: Handel z USA ma perspektywy rozwoju,Polskim eksportowym hitem na rynek mięsny USA są boczek i żeberka. W zeszłym roku na tamtejszy rynek trafiło ponad 60 tys. ton wieprzowiny – poinformowała dyrektor Unii Producentów i Pracodawców Przemysłu Mięsnego (UPEMI) Agnieszka Różańska.,"W Warszawie obyło się seminarium „Wysoka jakość europejskiego mięsa – tradycja i pasja”. Zorganizowane zostało w ramach kampanii informacyjno-promocyjnej, finansowanej ze środków unijnych. Wzięli w nim udział m.in. importerzy mięsa z USA i Kanady. Różańska zaznaczyła, że nawet wystąpienie afrykańskiego pomoru świń (ASF) w Polsce nie przeszkodziło współpracy handlowej w tym zakresie, ponieważ Stany Zjednoczone uznały tzw. regionalizację, co oznacza, że mięso spoza regionów, gdzie wykryto wirusa, może być eksportowane. Jak mówiła, w zeszłym roku nastąpiło pewne zawirowanie z powodu ASF. USA wstrzymały import tego mięsa, argumentując, że przesyłki pochodzą z zakładów położonych w strefie z ograniczeniami. Jednak po wyjaśnieniach KE, polskiego resortu rolnictwa i służb weterynaryjnych wznowiły import. Teraz uprawnienia do eksportu wieprzowiną ma 17 zakładów, ale faktycznie mięso i przetwory wysyła cztery, pięć firm. Różańska wyjaśniła, że zakłady eksportujące do Stanów musiały dostosować się do wymogów stawianych przez stronę amerykańską – chodzi o nieco inne podejście do zasad przestrzegania systemu HCCP (system zarządzania bezpieczeństwem żywności). Ale – jak zapewniła prezes – zainteresowania eksportem mięsa do Stanów i Kanady wśród polskich firm jest „spore”. Oprócz boczku i żeberek Amerykanie kupują od nas też inne elementy świń. np. mięso rozdrobnione dla przetwórstwa. Z wędlin – szynki i konserwy. Ale jest także możliwość wejścia z innymi produktami – oceniła dyrektor. Polska od kilku lat stara się o zgodę na eksport wołowiny i drobiu. Choć rozmowy są zaawansowane, na razie Amerykanie nie otworzyli swojego rynku na te produkty. Konsul, radca handlowy Konsulatu Generalnego RP w Nowym Jorku Sabina Klimek, która współpracuje z firmami chcącymi wejść na rynek USA, zapewniła, że warto tam eksportować, bo jest to „duży rynek konsumpcyjnego społeczeństwa”, ale by było to możliwe firma musi być dobrze do tego przygotowana. – Nie da się wejść na rynek bez zaangażowania środków. Przy eksporcie mięsa trzeba mieć certyfikaty, przeprowadzony audyt, ekspertów, którzy pomogą wejść na rynek, odpowiednie opakowania i naklejki itp. – wyliczała konsul. – Wejście na rynek jest inwestycją, trzeba dbać o procedury i słuchać ekspertów, trzeba mieć także przygotowaną strategię wejście – powiedziała Klimek. Jej zdaniem najlepiej rozeznanie rozpocząć od targów, gdzie można przedstawić swój produkt. Seminarium odbywa się w ramach kampanii, która rozpoczęła się w kwietniu 2018 r. i potrwa do kwietnia 2020 r. – Jest to już kolejna kampania prowadzona na rynku amerykańskim. Podstawowym celem jest budowanie relacji biznesowych poprzez m.in. spotkania polskich, amerykańskich i kanadyjskich firm. W pierwszej kolejności potencjalnie zainteresowanie eksportem firmy muszą poznać, jaka jest specyfika tamtejszych rynków, jakie są wymagania. Trzeba też wziąć pod uwagę ryzyko kursowe – poinformowała Różańska. Dodała, że takie kampanie zwykle nie dają natychmiastowych efektów, bywa, że firmy nawiązują współpracę dopiero po kilku miesiącach. Różańska poinformowała, że biznesmeni z USA i Kanady, którzy przyjechali w ramach tej kampanii do Polski, zapoznają się z produkcją wołowiny i wieprzowiny w zakładach mięsnych i przetwórczych. – Poziom organizacji całej produkcji w naszym kraju jest na wysokim poziomie. Bardzo często spotykamy się z dużym zdziwieniem i zaskoczeniem, wielu potencjalnych importerów mówi, że nie spodziewało się takiego poziomu produkcji mięsa – podkreśliła dyrektor UPEMI.",,
Żydzi w Niemczech myślą o opuszczeniu kraju. „Na horyzoncie widać katastrofę”,"Michael Szentei-Heise, dyrektor gminy żydowskiej w Duesseldorfie przyznaje w rozmowie z niemiecką  rozgłośnią WDR, że przedstawiciele jego społeczności rozważają wyjazd z Niemiec. Jak wyjaśnia, ma to związek z obecnymi tendencjami wrogości wobec Żydów.","O niepokojach w społeczności żydowskiej w Duesseldorfie  informuje „Deutsche Welle”. – W gminie dyskutuje się o tym, kiedy nadejdzie czas, żeby opuścić Niemcy – powiedział Szentei-Heise na antenie radia. Również przewodniczący gminy, Oded Horowitz przyznaje, że wrogość wobec Żydów można zaobserwować obecnie zarówno w polityce, jak i społeczeństwie.  9 listopada – w rocznicę pogromu Żydów w Trzeciej Rzeszy znanego jako tzw. Noc Kryształowa – Horowitz przyznał, że niektórzy porównują obecną sytuację do tej z początku lat 30. XX wieku. W jego ocenie „na horyzoncie widać nadciągającą katastrofę”, jednak podobnie jak wtedy, Żydzi wciąż mogą jeszcze opuścić Niemcy.  Horowitz powiedział, że mimo to członkowie społeczności nie zamierzają jeszcze opuszczać kraju, gdyż wciąż mają zaufanie do nieżydowskiej części społeczeństwa. Stwierdził jednocześnie, że gdyby kierować się doświadczeniami z przeszłości, to w tym momencie przewodniczący gmin powinni wezwać współwyznawców do emigracji. W reakcji na wypowiedź Horowitza  burmistrz Duesseldorfu Thomas Geisel przyznał, że głęboko ubolewa, iż  członkowie społeczności żydowskiej oraz jej przewodniczący „mają wrażenie, że nadchodzą mroczne czasy” . W jego ocenie sytuacja nie jest  wcale tak niepokojąca i trzeba robić wszystko, aby nie uległa ona pogorszeniu.",,
TVP Info: Le Pen nie mówiła o „demontażu UE” z Kaczyńskim i Orbanem. Autor artykułu przeprasza,"Słowa o „demontażu Unii Europejskiej” we współpracy z Viktorem Orbanem i Jarosławem Kaczyńskim – jakie na spotkaniu z dziennikarzami w Paryżu miała rzekomo wypowiedzieć Marine Le Pen – w rzeczywistości nigdy nie padły. TVP Info ujawnia nagranie z dziennikarzami z różnych krajów Europy, w tym z Polski, Łotwy, Węgier, Szwecji i Niemiec.","Le Pen miała powiedzieć, że jeśli wygra wybory we Francji podejmie taką współpracę z Jarosławem Kaczyńskim. Propozycja ma też dotyczyć Węgier sugerował dziennik  „Rzeczpospolita”. Tymczasem Le Pen  w rozmowie z dziennikarzami powiedziała  jedynie o „podjęciu debaty”  z Kaczyńskim i Orbanem „nad tym, co wydaje nam się w Unii niedopuszczalne”, podkreślając przy tym, że z liderem Prawa i Sprawiedliwości  nie będzie zupełnie jednomyślna. „Z całą pewnością nie będziemy się zgadzać we wszystkim. To jest zresztą dowód na wolność i suwerenność każdego kraju i prawo do obrony własnych interesów. Te interesy mogą być wspólne. W pewnych sprawach mogą się okazać wspólne. A mogą też być rozłączne. To jest zresztą podstawa funkcjonowania polityki międzynarodowej” – mówiła Le Pen. Kaczyński: to manipulacja    – Nie ma i nigdy nie było takich planów – skomentował   stanowczo Jarosław Kaczyński, pytany w poniedziałek o rzekomą ofertę współpracy przy demontażu Unii Europejskiej, złożoną liderowi PiS przez prawicową kandydatkę na prezydenta Francji.   – Wszelkiego rodzaju sugestie, że my chcemy sami czy z panią Marine  Le Pen, z którą mamy tyle wspólnego mniej więcej, co z panem Władimirem  Putinem, wyprowadzać Polskę z UE, są po prostu oszustwem, manipulacją i niczym więcej. Są nadużyciem i chciałem to bardzo jasno powiedzieć. Każdy, kto się posługuje tego rodzaju stwierdzeniami, po prostu kłamie, manipuluje, wprowadza w błąd opinię publiczną –  podkreślił. Dziennikarz „Rzeczpospolitej” przeprasza    Jędrzej Bielecki z „Rzeczpospolitej” odniósł się do burzy, jaką wywołała publikacja jegu tekstu.   „Napisanie podtytułu w formie cytatu było błędem za co czytelników przepraszam. Jednak samo stwierdzenie, że propozycja Le Pen jest ofertą współpracy w demontażu Unii stanowi moim zdaniem logiczne podsumowanie stanowiska zaprezentowanego przez liderkę Frontu Narodowego” – napisał Bielecki na łamach portalu rp.pl.",,
75. rocznica akcji pod Arsenałem. Jedna z najgłośniejszych akcji podziemia,"75 lat temu, 26 marca 1943 r., u zbiegu ulic Długiej i Bielańskiej w Warszawie, w pobliżu budynku Arsenału, członkowie Grup Szturmowych Szarych Szeregów, pod dowództwem Stanisława Broniewskiego „Orszy”, przeprowadzili akcję odbicia z rąk Gestapo Janka Bytnara „Rudego” i 20 innych więźniów.","W nocy z 18 na 19 marca 1943 r., w mieszkaniu przy ul. Osieckiej na warszawskim Grochowie, Gestapo aresztowało Henryka Ostrowskiego „Heńka” – dowódcę hufca-plutonu „Praga” Grup Szturmowych Szarych Szeregów. W czasie rewizji Niemcy znaleźli u niego materiały szkoleniowe i wywiadowcze oraz notatki m.in. z adresem Jana Bytnara „Rudego” – komendanta hufca-plutonu „Południe” („Sad”).Kilka dni później, w nocy z 22 na 23 marca, w kamienicy przy al. Niepodległości, ta sama ekipa gestapowców aresztowała „Rudego”, dowódcę hufca „Południe” („Sad”) warszawskich Grup Szturmowych. Również w jego mieszkaniu Niemcy znaleźli przedmioty świadczące o działalności dywersyjnej, m.in. angielski zapalnik naciskowy.Po aresztowaniu Bytnara w Grupach Szturmowych przeprowadzono akcję alarmową, o sytuacji zawiadomiono jego kolegów, ewakuowano magazyny i oczyszczono lokale konspiracyjne.Odbicie „Rudego”Przyjaciel i zwierzchnik „Rudego” Tadeusz Zawadzki „Zośka”, zastępca dowódcy warszawskich Grup Szturmowych i komendant hufca „Centrum”, natychmiast podjął działania mające na celu odbicie „Rudego”, zarządzając alarm bojowy w hufcach „Centrum” i „Południe”. „Zośka” nawiązał kontakt z naczelnikiem Szarych Szeregów Florianem Marciniakiem oraz komendantem Chorągwi Warszawskiej Stanisławem Broniewskim „Orszą”, pełniącym w tym czasie również funkcję komendanta warszawskich Grup Szturmowych, przedstawiając im koncepcję odbicia „Rudego”. Chociaż była ona oparta jedynie na przypuszczeniu, że aresztowany zostanie tego samego dnia przewieziony z siedziby Gestapo na Pawiak, wstępnie została zaakceptowana przez zwierzchników. Ze względu na wyjątkowość akcji oraz obawy dotyczące skali niemieckiego odwetu po jej przeprowadzeniu, ostateczną decyzję w sprawie odbicia „Rudego” miało podjąć dowództwo Oddziałów Dyspozycyjnych Kedywu KG AK, któremu Grupy Szturmowe były podporządkowane (warszawskie GS w strukturze AK występowały pod kryptonimem Oddział Specjalny „Jerzy”, późniejszy batalion „Zośka”).Niestety okazało się, że dowódca Oddziałów Dyspozycyjnych mjr Jan Wojciech Kiwerski „Lipiński” wyjechał służbowo z Warszawy. Pomimo jego nieobecności „Zośka” postanowił nie przerywać przygotowań. Akcję zaplanowano na 23 marca na godz. 17.30.Wyznaczenie trasyDzięki informacjom byłego więźnia Pawiaka Konrada Okolskiego „Kuby”, ustalono codzienną drogę transportu więziennego, która wiodła z Pawiaka przez Nalewki, pl. Teatralny, Krakowskie Przedmieście do al. Szucha. Powrót następował tą samą trasą.Uderzenie postanowiono wykonać po południu, u zbiegu ul. Bielańskiej, Długiej i Nalewek w pobliżu Arsenału.Twórcą planu akcji był „Zośka”. Jego koncepcja zakładała zaatakowanie „budy” więziennej na łuku zakrętu z Bielańskiej w Nalewki, kiedy prędkość samochodu była najmniejsza. Tu „Zośka” postanowił ustawić pierwszy element dowodzonej przez siebie grupy „Atak” – sekcję „Butelki”, dowodzoną przez Jana Rodowicza „Anodę”. Gdyby pomimo obrzucenia butelkami zapalającymi „buda” się nie zatrzymała, następnym elementem ataku miało być ostrzelanie szoferki samochodu z pistoletu maszynowego przez sekcję „Sten I”, dowodzoną przez Sławomira Bittnera „Maćka”.Kolejną sekcją stojącą w głębi Nalewek był „Sten II” dowodzony przez Jerzego Gawina „Słonia”. Uzbrojeni w jeden pistolet maszynowy Sten i broń krótką członkowie sekcji mieli za zadanie ostatecznie zatrzymać samochód.                                                    W akcji pod Arsenałem, która otrzymała kryptonim „Meksyk II”, uwolniono 21 więźniów, wśród nich obok „Rudego” także Henryka Ostrowskiego „Heńka” (fot. PAP/Jakub Kamiński) Grupy „Atak” i „Ubezpieczenie”Ostatnią zaporą na drodze więźniarki miała być sekcja „Granaty” dowodzona przez Macieja Aleksego Dawidowskiego „Alka”. Jej zadaniem było rozbicie granatami motoru samochodu. Dodatkowo mieli osłaniać akcję z kierunku Nalewki-Getto.Obok grupy „Atak” w skład oddziału wchodziła jeszcze grupa „Ubezpieczenie” dowodzona przez Władysława Cieplaka „Giewonta”. Jej zadaniem było niedopuszczenie do terenu walki przypadkowych sił wroga. Grupa składała się z sekcji: „Stare Miasto”, „Getto” i ubezpieczenia wozu, którym miano ewakuować „Rudego”.Od południa ubezpieczeniem miała zająć się sekcja „Sygnalizacja” dowodzona przez Konrada Okolskiego „Kubę”. Po zasygnalizowaniu zbliżania się więźniarki, sekcja ta miała cofnąć się i stanowić ubezpieczenie.Tak przygotowany zespół 23 marca po godz. 17.00 zajął stanowiska w pobliżu Arsenału. Jednak tuż przed przyjazdem więźniarki okazało się, że mjr Kiwerski nadal przebywa poza Warszawą, w związku z czym nie udało się uzyskać jego zgody na akcję.Następnego dnia, bez względu na nieobecność mjr. Kiwerskiego, akcja i tak nie mogła się odbyć, ponieważ „Rudego” nie przewieziono na Szucha. 25 marca „Rudy” po raz kolejny był bestialsko przesłuchiwany w gmachu Gestapo na Szucha. Po powrocie na Pawiak zaniesiony został do więziennego szpitala.26 marca 1943 r. nadeszła wiadomość, że mjr Kiwerski wraca do Warszawy. Około 14.00 uzyskano potwierdzenie, że „Rudego” przewieziono z Pawiaka na Szucha. Pomimo tego, że nadal nie było formalnej zgody Kedywu na akcję, cały zespół „Zośki” o godz. 17.00 ponownie zajął stanowiska na skrzyżowaniu Długiej i Bielańskiej.Do spotkania mjr. Kiwerskiego z Florianem Marciniakiem i Stanisławem Broniewskim doszło na pl. Trzech Krzyży tuż przed 17.00. Po zwięzłym meldunku naczelnika Szarych Szeregów, mjr Kiwerski odpowiedział krótko: „Trzaskać!”. Zgodę na akcję przekazano „Zośce” telefonicznie. Kolejny zaszyfrowany telefon informował, że w transporcie, który wyruszył z al. Szucha, jest „Rudy”.Akcja, której dowódcą był Stanisław Broniewski „Orsza”, rozpoczęła się o godz. 17.30. Dowódca „Ataku” – Tadeusz Zawadzki „Zośka” – podbiegł do policjanta, który pojawił się w pobliżu miejsca akcji, wezwał go do oddania broni, a wobec próby jej użycia – postrzelił funkcjonariusza. Jednocześnie dowódca sekcji „Granaty” – Maciej Dawidowski „Alek” – zlikwidował idącego Nalewkami oficera SS. W tym czasie sekcja „Anody” obrzuciła butelkami szoferkę nadjeżdżającej więźniarki, która stanęła w płomieniach. Z samochodu wyskoczył jeden z Niemców, drugi wypadł na jezdnię. Sekcja „Butelki” oddała strzały do wciąż toczącego się wozu. Siedzący z tyłu gestapowcy odpowiedzieli ogniem, jeden z nich został zabity.Przebiegającego przez jezdnię Tadeusza Krzyżewicza „Buzdygana” ranił w brzuch i nogę leżący na ziemi policjant, który następnie został zabity przez członków sekcji „Sten”. Nastąpiła ostra wymiana strzałów grupy „Zośki” z siedzącym z tyłu wozu gestapowcem i z żandarmami z pobliskiego getta. Wśród strzałów grupa „Atak” dobiegła do auta. Ostatni ranny Niemiec uciekł z samochodu.Grupa „Atak” wycofała się zabierając „Rudego”, którego ułożono obok rannego „Buzdygana” w przygotowanym przez kolegów samochodzie. W czasie akcji ranna została też jedna z odbitych więźniarek – Maria Schiffers (agentka Intelligence Servis – A. Borkiewicz-Celińska „Batalion  »Zośka«”), którą umieszczono w zarekwirowanym cywilnym aucie. Oba pojazdy odjechały w stronę Starego Miasta.Opuszczająca miejsce akcji ostatnia część grupy została ostrzelana przez kilku Niemców. Ranny został dowódca sekcji „Granaty” – „Alek”. „Anoda” zabił jednego z Niemców, zaś ranny „Alek” zakończył starcie użyciem granatu. Jego koledzy zatrzymali trzecie auto, w którym umieścili „Alka”, i odjechali.W akcji pod Arsenałem, która otrzymała kryptonim „Meksyk II”, uwolniono 21 więźniów, wśród nich obok „Rudego” także Henryka Ostrowskiego „Heńka”. W raporcie sporządzonym bezpośrednio po akcji Stanisław Broniewski „Orsza” podał, że w jej wyniku uwolniono 25 więźniów. Po wojnie w swoim opracowaniu „Akcja pod Arsenałem” liczbę tę zmniejszył do 21. Wzięło w niej udział 28 członków Szarych Szeregów. Po stronie polskiej w czasie akcji straty były następujące: jedna osoba aresztowana – Hubert Lenk „Hubert” (zakatowany następnie przez Gestapo) oraz dwie ciężko ranne: „Alek” i „Buzdygan”.„Alek” i „Rudy” zmarli tego samego dnia – 30 marca 1943 r. 2 kwietnia w szpitalu zmarł również „Buzdygan”.Po stronie niemieckiej było czterech zabitych i dziewięciu rannych.Następnego dnia po akcji, 27 marca, w odwecie Niemcy rozstrzelali na dziedzińcu więziennym Pawiaka 140 Polaków i Żydów.                                                    Obchody 75. rocznicy akcji pod Arsenałem (fot. PAP/Jakub Kamiński)",,
Świadkowie Jehowy ekstremistami? Tak twierdzi rosyjski Sąd Najwyższy,Kolegium apelacyjne Sądu Najwyższego Rosji utrzymało w poniedziałek w mocy decyzję o delegalizacji Świadków Jehowy i uznaniu tej wspólnoty wyznaniowej za ekstremistyczną. Jej prawnicy zapowiedzieli skargę do Europejskiego Trybunału Praw Człowieka.,"Adwokat reprezentujący Świadków Jehowy Wiktor Żenkow oświadczył, że Sąd Najwyższy „naruszył nie tylko prawo rosyjskie, ale i normy prawa międzynarodowego”, dlatego też organizacja zwróci się do ETPCz.Apelacja odrzucona Kolegium Sądu Najwyższego odrzuciło w poniedziałek apelację od decyzji tego samego sądu z 20 kwietnia br., co oznacza, że kwietniowa decyzja stała się prawomocna. Wspólnota Świadków Jehowy została uznana za organizację ekstremistyczną, a jej działalność została zabroniona na terytorium Rosji. Majątek wspólnoty przejdzie na rzecz państwa.O likwidację wspólnoty Świadków Jehowy zwróciło się w marcu ministerstwo sprawiedliwości Rosji. Resort powoływał się na „naruszanie statutowych celów organizacji i prawa obowiązującego w Federacji Rosyjskiej”, w szczególności - przepisów dotyczących walki z ekstremizmem. W kilku regionach Rosji działalność ruchu była zakazana już wcześniej, a broszury wydawane przez zgromadzenie zostały wpisane na listę tekstów ekstremistycznych. Rosyjscy prokuratorzy od dłuższego czasu utrzymywali, że Świadkowie Jehowy to organizacja, która pogłębia podziały między wyznaniami, podsyca nietolerancję, rozdziela rodziny i zmusza - z powodów religijnych - poważnie chorych do rezygnowania z transfuzji krwi.Świadkowie Jehowy to założony w 1870 roku w Stanach Zjednoczonych związek wyznaniowy, który dziś - według różnych danych - skupia od 6 do 16 mln ludzi na całym świecie. Związek wyznaniowy Świadków Jehowy w Rosji zrzesza ok. 175 tys. osób.",,
10 tys. osób pójdzie w Marszu Żywych,"Tysiące osób będzie uczestniczyło w tegorocznym Marszu Żywych, który jest wyrazem pamięci o ofiarach Holokaustu. Uroczystość odbędzie się 12 kwietnia. Udział w Marszu zapowiedzieli m.in. prezydenci Polski Andrzej Duda i Izraela Reuven Riwlin.","Marsz Żywych przejdzie trzykilometrowym szlakiem od bramy głównej byłego niemieckiego obozu Auschwitz I do byłego Auschwitz II-Birkenau, gdzie przy ruinach największych krematoriów odbędzie się ceremonia upamiętniająca ofiary Zagłady.Dyrektor Muzeum Auschwitz Piotr Cywiński powiedział, że na Marsz Żywych przyjadą delegacje wysokiego szczebla z różnych krajów. Ma to związek z przypadającymi w tym roku dwiema rocznicami: 70-leciem powstania Izraela i 30. rocznicą pierwszego Marszu.Marsz Żywych to przedsięwzięcie edukacyjne, pod którego auspicjami Żydzi z różnych krajów, głównie uczniowie i studenci, odwiedzają miejsca Zagłady, które Niemcy utworzyli podczas wojny na okupowanych ziemiach polskich. Poznają również historię polskich Żydów. Spotkają się m.in. z rówieśnikami i polskimi Sprawiedliwymi Wśród Narodów Świata. Przemarsz między byłymi obozami w święto Jom Ha-Szoa (Dzień Pamięci o Ofiarach Zagłady) jest kulminacją wydarzenia.",,
Dziś Zaduszki – dzień modlitw za dusze zmarłych,"Kościół katolicki obchodzi dziś Dzień Zaduszny, często zwany Zaduszkami. Jest on poświęcony wspomnieniu i modlitwie za wszystkich zmarłych wierzących w Chrystusa, których dusze, zgodnie z wierzeniami, przebywają w czyśćcu.","W Polsce wierni najczęściej odwiedzają groby bliskich zmarłych i modlą się za nich dzień wcześniej, czyli w Dniu Wszystkich Świętych z racji tego, że jest to dzień ustawowo wolny od pracy. Nieodłączną tradycją w tym dniu jest również zapalanie zniczy na odwiedzanych grobach.Dzień Zaduszny został zapoczątkowany pod koniec X wieku przez św. Odylona, opata klasztoru benedyktyńskiego w Cluny (Francja). W XIII wieku święto rozpowszechniło się na Kościół Zachodni. Z czasem zaczęto urządzać procesję na cmentarz, gdzie zatrzymywano się na czterech stacjach i odmawiano modlitwy za zmarłych.Tradycja modlitwy za osoby zmarłe, które czekają na spotkanie z Bogiem, sięga czasów biblijnych. Obchody Dnia Zadusznego zapoczątkował w chrześcijaństwie w roku 998 opat z Cluny Odilon, jako przeciwwagę dla pogańskich obrządków czczących zmarłych. Na dzień modlitw za dusze zmarłych - stąd nazwa „Zaduszki” - wyznaczył pierwszy dzień po uroczystości Wszystkich Świętych. Dusze w czyśćcuIstnienie czyśćca Kościół ogłosił jako dogmat na soborze w Lyonie w 1274 roku. W XVI wieku podczas sesji Soboru Trydenckiego ogłoszono z kolei dekret, że duszom w nim przebywającym, można pomagać „zanosząc prośby przed tron Boży”. W Kościele istnieje tradycja nabożeństw za dusze czyśćcowe, między innymi znane są msze św. gregoriańskie, odprawiane codziennie przez 30 dni. W Polsce, pod koniec XIX wieku powstało zgromadzenie Sióstr Wspomożycielek Dusz Czyśćcowych, założone przez błogosławionego ojca Honorata Koźmińskiego. Kapucyn został beatyfikowany w 1988 roku przez papieża Jana Pawła II.",,
Miller z Kwaśniewskim nagrani. „Cóż może stare małżeństwo po 30 latach mieć ciekawego do powiedzenia?”,"Lider SLD Leszek Miller bagatelizuje doniesienia o nagraniu przez „kelnerów” jego rozmowy z byłym prezydentem Aleksandrem Kwaśniewskim. Nie pamięta, jakie zagadnienia poruszali, jest jednak przekonany, że nie były to sensacyjne treści. – Nie my byliśmy główną zwierzyną. Cóż może stare małżeństwo po 30 latach mieć ciekawego do powiedzenia? – powiedział w programie „Dziś wieczorem” w TVP Info.","– O czym ja mogę z Aleksandrem Kwaśniewskim rozmawiać, na ile to ma być ekscytujące? – mówił Leszek Miller zapytany, czy nie obawia się publikacji odzyskanych przez ABW nagrań.  – Gdyby nagrano mnie z kimś z rządu, np. z minister Bieńkowską, czy z panem Sienkiewiczem, już nie mówiąc o panu premierze Tusku, to byłoby na pewno smakowite – podkreślił.  Zwrócił uwagę, że często wypowiada się dla różnych mediów i wszystkie jego poglądy są jawne.   Leszek Miller nie pamięta, jakie zagadnienia poruszał w podsłuchanej rozmowie z Aleksandrem Kwaśniewskim. – Najczęściej rozmawiamy przy takich okazjach o polityce, o sytuacji na lewicy, no i także o naszych rodzinach, bo znamy się od wielu, wielu – powiedział. Jest natomiast przekonany, że nie pili alkoholu.  ""Jeszcze nie wiem, czy będę się starał o status pokrzywdzonego"" Były premier jeszcze nie wie, czy będzie się starał o status pokrzywdzonego w prowadzonym śledztwie w sprawie podsłuchów. Podkreślił, że nie spodziewał się, że stanie się jednym a bohaterów afery taśmowej. Jak poinformowała w sobotę „Gazeta Wyborcza”, kelnerzy restauracji „Amber Room” w Warszawie, znani z afery taśmowej, nagrali byłego premiera Leszka Millera i byłego prezydenta Aleksandra Kwaśniewskiego. Gdy dowiedzieli się, że „Wprost” opublikuje nagrania, nośniki utopili w Wiśle, jednak ABW je odzyskała. SLD odrzuca „propozycję ostatniej szansy” Janusza Palikota – My nie zamierzamy zmienić naszego stanowiska – powiedział Leszek Miller, zapytany o propozycje Twojego Ruchu dotyczące koalicji w wyborach samorządowych.  – Nasza propozycja leży na stole, uważam że jest przemyślana i uczciwa. Nigdy zresztą do tej pory SLD nie posuwał się tak daleko, żeby oddawał 50 proc. miejsc na listach wyborczych innym partnerom – podkreślił. Zdecydowanie odrzucił możliwość nazwania ewentualnej koalicję wyborczej z SLD „Lewica Razem” czy też dodania do nazwy komitetu wyborczego członu „Twój Ruch”, czego domagał się Janusz Palikot. Jak podkreślił, SLD współpracuje z wieloma organizacjami, zgoda na poszerzenie nazwy o Twój Ruch mogłaby spowodować podobne roszczenia np. ze strony OPZZ.",,
Ewakuacja jarmarku bożonarodzeniowego w Berlinie. Na miejscu 350 funkcjonariuszy,"Berlińska policja w sobotę ewakuowała jarmark bożonarodzeniowy przy Breitscheidplatz, na którym 3 lata temu zginęło 12 osób. Dwie osoby złożyły wyjaśnienia, ale nie aresztowano ich – podała rzeczniczka policji. Ewakuacja była podyktowana szczególnym wyczuleniem służb.","Tuż przed godz. 23 policja poinformowała o zakończeniu czynności na Breitscheidplatz. W akcji uczestniczyło 350 policjantów oraz specjalnie szkolone psy.  Wcześniej ewakuowano rozlokowany tam jarmark bożonarodzeniowy oraz pobliski kościół poświęcony pamięci cesarza Wilhelma zwany popularnie Kościołem Pamięci. Pociągi naziemnej kolejki miejskiej S-Bahn nie zatrzymywały się na stacji Breitscheidplatz przez cały czas trwania akcji, natomiast pobliska stacja Ogród Zoologiczny na trasie kolejki podziemnej (U-Bahn) działała bez ograniczeń – o czym za pośrednictwem Twittera poinformował zarząd transportu miejskiego.  Powodem „szczególnej ostrożności i wyczulenia policji” była lokalizacja potencjalnego zagrożenia. W sercu zachodniej części Berlina, tuż przy eleganckiej Kurfürstendamm już raz doszło do tragedii. W 2016 r. pochodzący z Tunezji Anis Amri wjechał samochodem ciężarowym ukradzionym polskiemu kierowcy w osoby odwiedzające tamtejszy jarmark bożonarodzeniowy, powodując śmierć 12 ludzi.  Jak podaje agencja dpa uwagę funkcjonariuszy zwróciło w sobotę dziwne zachowanie dwóch syryjskich mężczyzn, z których jeden okazał się przybyszem z Nadrenii Północnej-Westfalii, a drugi mieszkańcem Berlina – noszącym takie samo nazwisko jak poszukiwany w USA listem gończym przestępca. Wywołało to zdwojoną czujność funkcjonariuszy – wyjaśniła rzeczniczka policji. Zarazem podkreśliła, że zbieżność nazwisk okazała się całkowicie przypadkowa. Dziennik „Die Welt” podaje na swej stronie internetowej, że potencjalne zagrożenie zamachem terrorystycznym jednak istniało, ale „zostało skutecznie wyeliminowane dzięki akcji policji”. Gazeta powołuje się na sugestie ze strony urzędników ministerstwa spraw wewnętrznych.  „Die Welt” podała też, że wyspecjalizowana brygada antyterrorystyczna zbadała przedmiot rzekomo pozostawiony na Breitscheidplatz przez mężczyzn, ale okazał się on niegroźny. O podejrzeniu planowania zamachu przez dwóch osobników pochodzących z Syrii poinformowały wieczorem niemieckie media. O szczegółach operacji informowała też niemiecka policja.  „Nasi koledzy pracują na jarmarku bożonarodzeniowym #Breitscheidplatz; ewakuują go, aby móc szukać podejrzanego obiektu” – napisała na Twitterze policja w Berlinie. „Wszyscy odwiedzający opuścili jarmark bożonarodzeniowy spokojnie i w sposób zorganizowany. Dziękuję. Nasi koledzy rozpoczynają teraz przeszukiwanie na #Breitscheidplatz i w Kościele Pamięci” – wskazano.",,
Zniesienie amerykańskich wiz wkrótce? Komentarz Kancelarii Prezydenta,"Zniesienie wiz to kwestia nie dłuższa niż kilka miesięcy, być może perspektywa tegoroczna – powiedział we wtorek wiceszef Kancelarii Prezydenta Paweł Mucha pytany o termin zniesienia wiz do USA dla Polaków.","Prezydent Andrzej Duda powiedział w poniedziałek po spotkaniu z prezydentem USA Donaldem Trumpem, iż „wszystko wskazuje na to, że wymagania przez Polskę zostały spełnione” i „prawdopodobnie droga do programu bezwizowego staje dla nas otworem”. Jak dodał, „być może jeszcze przed końcem roku udałoby się, żeby wiz do USA nie było”. Z kolei prezydent Donald Trump na wstępie spotkania z polskim prezydentem, pytany przez dziennikarzy o zniesienie wiz dla Polaków powiedział, że w bardzo krótkim czasie będzie to możliwe, jeśli zostaną wszystkie dane potwierdzone. – Za parę miesięcy na pewno uda nam się to doprowadzić do końca – powiedział prezydent USA. Mucha został we wtorek w Polsat News zapytany o termin zniesienia wiz. – Ja myślę, że to jest tak, że 30 września jest tym terminem, kiedy rozpoczynamy, uruchamiamy wszelkie procedury, bo kończy się ten okres, który jest podstawą wskazania, jaki był stopień odmów. Czyli początek października – oficjalny komunikat amerykański: tak, Polska spełnia te kryteria; Polacy mają odsetek odmów poniżej tych trzech procent – powiedział wiceszef prezydenckiej kancelarii. – I wiemy z wypowiedzi prezydenta Donalda Trumpa, że takie dane są amerykańskie na dzisiaj. Nie spodziewamy się, żeby cokolwiek się tutaj zmieniło – dodał Mucha.",,
„Kosiniak-Kamysz przeprowadził dwie najgorsze historie w wolnej Polsce”. Nowa taśma Grasia,"Minister gospodarki z Polskiego Stronnictwa Ludowego jest „zbyt prorosyjski”, polskie kopalnie po wyborach należy wygasić, a Władysław Kosiniak-Kamysz „przeprowadził dwie najgorsze historie w wolnej Polsce”, czyli podwyższenie wieku emerytalnego i zabranie pieniędzy z OFE – takie stwierdzenia padają podczas spotkania miliardera Jana Kulczyka i prominentnego działacza Platformy Obywatelskiej Pawła Grasia. Portal tvp.info ujawnia nieznane dotąd nagranie. Taśmę udostępniamy w całości.","Janowi Kulczykowi (zmarł w lipcu 2015 r. – red.), najbogatszemu swego czasu Polakowi, bardzo zależało na zbudowaniu niemiecko-polsko-ukraińskiego koncernu gazowego, z hubem w Świnoujściu i pośredniczeniu w handlu surowcem pomiędzy Katarem a Polską, Ukrainą i resztą Europy. M. in. w tym celu spotkał się z Pawłem Grasiem, najbliższym współpracownikiem ówczesnego premiera Donalda Tuska i rzecznikiem rządu PO-PSL, żeby przekonać go do swojego pomysłu. Z nagrań wynika, że najbardziej nie podobała mu się współpraca Janusza Piechocińskiego z firmami zależnymi od rosyjskiego Gazpromu, o czym wspominał dwukrotnie.Portal tvp.info dotarł do nagrania ze spotkania Kulczyka z Grasiem, które dotąd nie ujrzało światła dziennego. Można je odsłuchać poniżej; opracowaliśmy najważniejsze fragmenty. Ostrzegamy, że ze względu na występujące tam przekleństwa taśma przeznaczona jest wyłącznie dla dorosłych. Rozmówcy bardzo chwalili Władysława Kosiniaka-Kamysza za podwyższenie wieku emerytalnego do 67 lat i przejęcie pieniędzy z OFE. Pochwały Grasia były o tyle zasłużone, że to właśnie obecny lider PSL, a wówczas minister pracy w imieniu rządu przedstawiał projekt w Sejmie i go bronił. Bez wsparcia PSL te dwie reformy nie weszłyby w życie. Jan Kulczyk: Ten Kamysz, ci powiem, fajny chłopak, nie? Ale jeszcze chyba za młody, nie? (…) Kulturalny, na poziomie, fajny chłopak, nie?Paweł Graś: Jak praktycznie, kurczę, na to popatrzysz na spokojnie, to gościu przeprowadził dwie najgorsze historie w wolnej Polsce, po Buzku - reformę 67 i OFE. To na nim wisiało wszystko, podniesienie wieku emerytalnego, to wisiało na jego resorcie.Jan Kulczyk: Trochę tam pogadali… ale później… na to, co zrobił, to prawie bez niczego.Paweł Graś: Dokładnie. Przystojny, fajny chłopak.                                                teraz odtwarzaneJan Kulczyk i Paweł Graś o Władysławie Kosiniaku-Kamyszu W trakcie rozmowy miliarder mówi otwarcie o prorosyjskiej polityce wicepremiera i ministra gospodarki w rządzie Donalda Tuska. Nie szczędzi cierpkich słów Januszowi Piechocińskiemu, który wówczas był prezesem Polskiego Stronnictwa Ludowego.Jan Kulczyk: Przecież ten osioł, ten Januszek Piechociński, on tam jeździ, on tam podpisywał, a Baumgarten jest w 100 proc. rosyjski, 80 proc. ma Gazprom bezpośrednio, a 20 proc. ma taki Żyd z Austrii, 100 proc. jest rosyjski, tam z Austrii pójdzie od dołu, przecież to głupota jest kompletna, to wpadamy jeszcze bardziej w ręce (…).                                                teraz odtwarzaneJan Kulczyk o Januszu Piechocińskim W dalszej części rozmowy Kulczyk ponownie wrócił do wicepremiera Piechocińskiego, ostrzegając Grasia przed nim.Jan Kulczyk: (...) Nie chcę rzucać tutaj takich słów, ale powiem ci, zobaczyłem, jakie jest nastawienie, jak (...) na tej kolacji w Berlinie, po tym spotkaniu, myśmy z tym Piechocińskim usiedli, to on zaczął narzekać na politykę rządu w kierunku Rosji, że to jest niepoważne (…). Ja ci powiem jedną rzecz, ja to czytam między wierszami, ten [nazwa firmy] jest rosyjski, trzeba to sprawdzić, czy tam nie ma drugiego dna. To są takie pieniądze i wpływy, że wszystko jest możliwe.                                                teraz odtwarzaneJan Kulczyk o spotkaniu w Berlinie Miliarder jest wyraźnie zainspirowany spotkaniem odbytym w Berlinie. Zauważa, że Niemcy mają za dużo „zielonej energii” i coś z nią będą musieli robić. Zaproponował też współpracownikowi Tuska wygaszanie polskich kopalni po wyborach.Jan Kulczyk: Mówiąc brutalnie, Paweł, nie da się oszukiwać, że… jak miedź, której produkcja kosztuje 4,5 tys. dolarów będzie tańsza niż ta, która kosztuje 1,5 tys. dolarów, w związku z powyższym, powiem ci, po wyborach spokojnie… Ja mam inny pomysł: żeby górnictwo polskie poszło za granicę. Możemy zrobić parę odkrywek w Afryce i wtedy masz cenę mieszaną. Ile oni potrzebują, co tam produkują? 100 dolarów? I, kurczę, kupić coś co kosztuje 60 dolarów i z tego ci 80 średnia wychodzi i potem można wygaszać, wygaszać, dać im dobrą pracę, pojadą tu, pojadą tam i wtedy to rozegrasz.                                                teraz odtwarzaneJan Kulczyk proponuje wygaszanie polskich kopalni",,
Wybory w Turyngii: AfD wyprzedza CDU. Na czele Lewica,"Postkomunistyczna Lewica wygrała wybory w Turyngii, otrzymując 29,5 proc. głosów. Na drugim miejscu jest antyimigracyjna AfD z poparciem 24 proc., a za nią chadecka CDU – 22,5 proc.","Lewica pod wodzą premiera Turyngii Bodo Ramelowa zanotowała swój najlepszy rezultat w wyborach landowych w historii – 29,8 proc., czyli o 1,6 pkt proc. więcej niż w 2014 roku. Badania potwierdzają, że sukces partii, która w polityce na szczeblu federalnym prezentuje radykalnie lewicowe pozycje, jest dziełem szefa landowego rządu. 70 proc. mieszkańców Turyngii uważa, że dobrze wykonuje on swoje obowiązki. – Wyborcy wyznaczyli mojej partii zadanie utworzenia rządu. Przyjmę to zobowiązanie – powiedział Ramelow po ogłoszeniu pierwszych sondażowych wyników. Drugim zwycięzcą niedzielnego wieczoru jest antyimigrancka i antyislamska Alternatywa dla Niemiec (AfD), na którą według sondażu exit poll głos oddało 23,2 proc. wyborców. O 12,6 pkt proc. więcej niż pięć lat temu. Szefem struktur partyjnych AfD w Turyngii jest Bjoern Hoecke - przywódca nacjonalistycznego stronnictwa w partii. Komentatorzy są zgodni, że wyborczy sukces wzmocni jego pozycję. – Chylę w pokorze głowę przed wyborcami Turyngii. (…) Chcemy nowej, żywej demokracji dla Turyngii i Niemiec – cieszył się Hoecke z wyniku. Jeśli prognozy się potwierdzą, to w landtagu Turyngii swoich przedstawicieli będą jeszcze mieli: SPD – 8,6 proc. (minus 3,8 pkt. proc. w stosunku do poprzednich wyborów), Zieloni – 5,4 proc. (minus 0,3 pkt. proc.) i FDP – 5 proc. (plus 2,5 pkt. proc.). Sytuacja w nowym landtagu Turyngii będzie wyjątkowo trudna. Wynik wyborczy właściwie wyklucza utworzenie jakiejkolwiek politycznie realnej koalicji. Wszystkie partie przed wyborami wykluczyły współpracę z AfD. Dotychczasowy rząd, w którego skład wchodziła Lewica, SPD i Zieloni stracił większość. Gdyby Ramelowowi udało się namówić liberałów z FDP na koalicję, to miałaby ona 45 głosów w 88-osobowym parlamencie krajowym. To, że liberałowie wejdą w sojusz z postkomunistami, jest jednak mało prawdopodobne. W takiej sytuacji najbardziej realnym scenariuszem – przewidzianym przez konstytucję Turyngii – jest trwanie Ramelowa na czele rządu jako pełniącego obowiązki premiera. Jest to jednak możliwe tylko do momentu, w którym landtag nie odrzuci projektu budżetu. Kiedy to nastąpi, zostaną rozpisane przedterminowe wybory.",,
Myśliwce nad amerykańskim WC-135. USA oburzone chińską prowokacją,"Amerykanie potwierdzają, dwa chińskie myśliwce Su-30 zbliżyły się na odległość kilkudziesięciu metrów do amerykańskiego WC-135. Chińscy piloci wykonali przy tym bardzo niebezpieczny manewr – jeden z myśliwców obrócił się o 180 stopni i w ten sposób przeleciał nad amerykańskim samolotem.","Amerykanie twierdzą, że ich samolot przeprowadzał misję związaną z kryzysem w Korei Północnej. Zbierał informacje o poziomie radiacji w rejonie Morza Wschodniochińskiego. Amerykanie już uruchomili swoje kontakty dyplomatyczne i wojskowe oraz wyrazili oburzenie. Chińczycy nie komentują tej sprawy, ale wcześniej Pekin oskarżał Stany Zjednoczone o przeprowadzenie lotów zwiadowczych nad chińskim wybrzeżem.",,
Nowi posłowie w Sejmie,"Nowi posłowie – w miejsce tych, którzy zginęli w katastrofie smoleńskiej – zostali zaprzysiężeni podczas rozpoczętego dziś trzydniowego posiedzenia Sejmu. Na razie jednak nie zostaną wybrani nowi wicemarszałkowie, bowiem PiS i Lewica nie wskazały kandydatów.","Ślubowanie złożyło 11 posłów. Wybrani zostali spośród tych, którzy w ostatnich wyborach parlamentarnych zajęli kolejne miejsca na listach wyborczych.W piątek ślubowanie złoży radna sejmiku województwa dolnośląskiego oraz dyrektor szpitala specjalistycznego MSWiA w Jeleniej Górze Elżbieta Zakrzewska, która zajmie miejsce posła Jerzego Szmajdzińskiego (Lewica). Kolejna osoba złoży ślubowanie na następnym posiedzeniu Sejmu. Marszałek Bronisław Komorowski życzył nowym posłankom i posłom dobrej pracy. Jak podkreślił, pomimo, że okoliczności objęcia przez nich mandatów są ciężkie, dziękował im za „gotowość wspólnej pracy”. Miejsce Macieja Płażyńskiego zajmie były prezes Stoczni Gdynia Kazimierz Smoliński. W ławach sejmowych PiS zasiądą : Bartłomiej Dorywalski, burmistrz Włoszczowy (Świętokrzyskie)  –  mandat po Przemysławie Gosiewskim, Wiesław Kilian –  pracownik Urzędu Miasta we Wrocławiu  – mandat  po Aleksandrze Natalli-Świat ; Monika Ryniak,  nauczycielka historii w krakowskim liceum –  mandat po Zbigniewie Wassermannie;  wicemarszałek województwa podlaskiego Krzysztof Tołwiński. –  mandat po Krzysztofie Putrze;  Jan Warzecha, zastępca wójta gminy Dębica –  mandat po Grażynie Gęsickiej. Jolantę Szymanek-Deresz (SLD) zastąpił rektor Szkoły Wyższej im. Pawła Włodkowica w Płocku Zbigniew Kruszewski.    Posła PO Arkadiusza Rybickiego w sejmowych ławach zastąpi wiceprezydent Sopotu Paweł Orłowski, a przewodniczący rady miejskiej w Szczecinku Wiesław Suchowiejko zajmie miejsce Sebastiana Karpiniuka (PO). Ławę PSL zajmie przewodniczący sejmiku województwa małopolskiego Andrzej Sztorc – za Wiesława Wodę, a Wiesław Rygiel – za Leszka Deptułę. Natomiast były senator Zbigniew Kruszewski ma zastąpić Jolantę Szymanek Deresz z SLD.",,
Popiersie marszałka Piłsudskiego w Brukseli. „Symbol zwycięstwa i odzyskanej wolności”,W Brukseli na terenie ambasady RP w Królestwie Belgii odsłonięto popiersie marszałka Józefa Piłsudskiego. Uroczystości to element obchodów 100. rocznicy odzyskania niepodległości przez Polskę.,"W uroczystościach wzięli udział m.in. przedstawiciele rządu, ambasady, Instytutu Pamięci Narodowej, Stałego Przedstawicielstwa Polski przy UE, polscy europosłowie, członkowie Związku Piłsudczyków i Polacy mieszkający w Belgii. Inaugurację uświetniła prezentacja świetlna na budynku ambasady, przedstawiająca historię Polski, oraz występ Królewskiego Zespołu Dętego z Huissignies. Polacy odśpiewali też polski hymn.– To pierwszy pomnik Piłsudskiego w tym ważnym dla europejskiej i polskiej polityki mieście. To jest też miejsce ważne dla polskiej historii. Mało osób wie, że Polacy mieli swój udział w tym, że Belgia uzyskała niepodległość w XIX wieku. Jedno z naszych powstań, insurekcja listopadowa, spowodowała, że Rosja zajęta polską sprawą musiała uznać niepodległość Belgii – wskazał wiceprezes IPN dr Mateusz Szpytma.Historyk przypomniał, że Piłsudski bywał w Brukseli. – W 1914 roku wizytował tutaj konspiracyjny Związek Strzelecki, który był organizowany w Belgii i Francji. (...) Piłsudski jest jednym z najważniejszych ojców odzyskania przez Polskę niepodległości. Jest też tym, który miał ogromny wpływ na to, że w 1920 roku zatrzymano nawałę bolszewicką w Warszawie. Gdyby Warszawa została zdobyta, to może padłby i Berlin, a może też Bruksela – zwrócił uwagę.",,
„GW” organizuje spotkanie z Tuskiem. Wstęp kosztuje 40 złotych,Organizowane w połowie grudnia spotkanie z b. premierem Donaldem Tuskiem będzie biletowane. Wstęp ma kosztować 40 zł – podaje związana z „Gazetą Wyborczą” strona cojestgrane24.,"Spotkanie z Tuskiem ma się odbyć przy okazji promocji jego książki pt. „Szczerze”. Jest to „osobisty dziennik Przewodniczącego Rady Europejskiej opowiadający o kulisach europejskiej polityki i kluczowych momentach polskiej i europejskiej historii ostatnich lat” – reklamują książkę organizatorzy spotkania. Rozmowę z byłym premierem mają prowadzić dziennikarze „GW”. Spotkanie ma się odbyć w siedzibie gazety na ul. Czerskiej w Warszawie. Jak zadeklarowali organizatorzy, wstęp będzie płatny. Bilety mają kosztować od 20 zł, choć – kiedy wejdziemy w opcję „kup bilet” – cena „biletu normalnego” wzrasta do 40 zł. Prenumeratorzy cyfrowi „GW” mogą z kolei liczyć na wstęp za 15 zł. „Bilety i miejsca są nienumerowane. Zakup biletu gwarantuje miejsce na sali, nie gwarantuje jednak identycznej widoczności” – czytamy w ogłoszeniu.",,
Rosja zaczęła przesyłać na Białoruś ropę złej jakości,Płynąca z Rosji ropa zanieczyszczona chloropochodnymi węglowodorów spowodowała awarię niektórych urządzeń białoruskiej rafinerii w Mozyrzu – poinformowały agencję BiełTA w poniedziałek władze tego państwowego przedsiębiorstwa.,"– W ciągu ostatnich kilku dni rafineria w Mozyrzu przerabia ropę Urals o wysokiej zawartości chloropochodnych węglowodorów, które powodują zwiększoną aktywność korozyjną. Zła jakość surowca wpłynęła na działanie sprzętu – podała BiełTA. W efekcie korozji przewodów doszło do awarii niektórych urządzeń, które są obecnie w naprawie. Władze rafinerii zapewniły, że nie wpłynęło to na jakość produkcji i przedsiębiorstwo nadal dostarcza w pełnym asortymencie produkty, które spełniają międzynarodowe standardy jakości. Jednak o tym, że rurociągiem Drużba dociera na Białoruś z Rosji zanieczyszczona ropa od kilku dni mówią władze rafinerii i przedstawiciele białoruskiego rządu. W efekcie, jak poinformował państwowy koncern Biełnaftachim, Białoruś ograniczyła eksport produktów naftowych.",,
"Polko: jeśli chodzi o bezpieczeństwo, Europa nie jest zjednoczona","– Mimo że jest Unia Europejska, to jeśli chodzi o bezpieczeństwo, Europa nie jest zjednoczona. Nie ma czegoś takiego jak wspólnota służb na poziomie Europy, która poprawiałby nasze bezpieczeństwo. Dzięki temu łatwiej można by wymieniać się informacjami o zagrożeniach – tak gen. Roman Polko, były dowódca GROM, komentował w TVP Info dramatyczne wydarzenia we Francji.","Tuż po godzinie 17 antyterroryści przypuścili atak na drukarnię ulotek reklamowych w Dammartin-en-Goele. Przebywali tam dwaj bracia podejrzani o zamach na redakcję „Charlie Hebdo”. Jak informuje AFP,  Said i Cherif Kouachi wyszli na zewnątrz i zaczęli strzelać do funkcjonariuszy sił specjalnych. Jeden policjant został ranny. Udało się uwolnić zakładnika przetrzymywanego w drukarni.   Sukcesem zakończył się także szturm na sklep koszerny w Paryżu. Afrykańczyk, który wziął kilkoro zakładników, został zabity – podaje dziennik „Le Monde”.  Jednocześnie policji udało się uwolnić zakładników. Pojawiają się informacje, że wśród zakładników są cztery ofiary. Akcja skuteczna i profesjonalna  – Mam dużo szacunku dla francuskich sił specjalnych. Przeprowadzili tę akcję skutecznie i profesjonalnie. To było wprowadzenie dużych sił w krótkim czasie.  Widać, że użyto granatów hukowych i błyskowych. Drzwi zostały otwarte najprawdopodobniej ładunkiem wybuchowym.  Szybki,  dynamiczny szturm po to, żeby zdominować pomieszczenie, w krótkim czasie przytłoczyć terrorystów i uwolnić zakładników – tłumaczył Roman Polko.  Trzeba wybrać moment, gdy terroryści tracą czujność  Były dowódca GROM opowiadał, że w sytuacji wzięcia zakładników w gotowości są dwa zespoły. Jeden, tzw. szybkiego reagowania, ma wkroczyć natychmiast, gdy pojawia się zagrożenie życia zakładników. Drugi w tym czasie, korzystając z map, technik inwigilacyjnych, przygotowuje szturm. – Do ataku na terrorystów dochodzi w najlepszym momencie. To znaczy,  gdy są już trochę zmęczeni, gdy zejdzie z nich adrenalina, gdy są uspokojeni negocjacjami. To piekielna trudna sztuka, wybranie właściwego momentu – podkreślał.  Tragedii w redakcji można było zapobiec? Polko skrytykował jednocześnie francuskie specsłużby za brak odpowiedniego nadzoru nad terrorystami, tym bardziej, że sprawcy ataku na redakcję „Charlie Hebdo” byli znani lokalnym służbom bezpieczeństwa, a nie udało się zapobiec krwawemu zamachowi.",,
„Czerwone linie” Zełenskiego. Putin zastawi w Paryżu sidła,"To będzie najważniejsze wydarzenie w ukraińskiej polityce zagranicznej w tym roku i najważniejsza próba dla wybranego wiosną prezydenta Wołodymyra Zełenskiego. W Paryżu spotykają się dziś przywódcy tzw. czwórki normandzkiej: prezydent Francji, kanclerz Niemiec, prezydent Rosji i prezydent Ukrainy. Jak niedoświadczony Zełenski poradzi sobie z pułapkami zastawionymi przez wyjadacza Władimira Putina? Jaką rolę odegrają znany z prorosyjskiej postawy Emmanuel Macron i zajmująca wobec Moskwy dwuznaczne stanowisko Angela Merkel?","Format normandzki z założenia dawał przewagę Rosji. Potwierdzeniem były nie tylko porozumienia mińskie – tak naprawdę dla Ukrainy niekorzystne. Także późniejsze spotkania różnego szczebla pokazywały, że Paryż i Berlin naciskają na Kijów, aby realizował swoją część porozumień mińskich, nie czekając na Moskwę, która też miała przecież zobowiązania. Gdyby wtedy Petro Poroszenko uległ presji zachodnich partnerów, skończyłoby się faktyczną utratą Donbasu i zniesieniem sankcji zachodnich na Rosję. Poprzedni obóz rządzący w Kijowie umiejętnie jednak grał na czas. Zwlekał ze zmianami prawa (specjalny status dla Donbasu choćby) argumentując to brakiem zgody społecznej na takie ustępstwa. Zdołano też mocniej zaangażować USA po zmianie tam prezydenta. Barack Obama nie był bowiem zainteresowany Ukrainą i jej konfliktem z Rosją. Sprawę rozwiązania tego problemu scedował na Angelę Merkel. Sytuacja zmieniła się wraz z dojściem do władzy Donalda Trumpa. Ten wysłał na Ukrainę Kurta Volkera i ruszyła też wojskowa pomoc amerykańska dla Kijowa.W tym roku jednak sytuacja się zmieniła. Macron postanowił wcielać w życie swe rusofilskie pomysły, zaś w Kijowie do władzy doszedł człowiek pod hasłem osiągnięcia pokoju – za wszelką cenę. Do tego doszło do faktycznego wycofania się z kwestii konfliktu ukraińsko-rosyjskiego Stanów Zjednoczonych. Fatalną rzeczą jest, że akurat teraz. Sprawa nacisków Trumpa na Zełenskiego odnośnie dochodzenia ws. syna Bidena oraz w związku z tym rezygnacja specjalnego wysłannika USA na Ukrainę Kurta Volkera (nikt go do tej pory nie zastąpił) oznaczają, że Kijów nie może teraz liczyć na mocne wsparcie amerykańskie w rozmowach nie tylko z Putinem, ale też Macronem i Merkel. Tymczasem na nich – jak wskazują ostatnie miesiące – Zełenski nie ma co liczyć.  Macron jest zafiksowany na punkcie budowania wspólnie z Rosją nowej architektury bezpieczeństwa w Europie, zaś schodząca z politycznej sceny Merkel nie będzie zadzierała z potężnym lobby biznesowym i socjaldemokratycznym koalicjantem, którzy nie mogą się wprost doczekać uruchomienia Nord Stream 2. Wysłanie do Rosji na spotkanie z szefem Gazpromu, na kilka dni przed szczytem w Paryżu, Georga von Waldersee, pełnomocnika rządu Niemiec ds. tranzytu gazu przez Ukrainę oraz spotkanie przedstawicieli niemieckiego biznesu z Putinem na Kremlu trudno uznać za wzmacnianie pozycji negocjacyjnej Zełenskiego. Wręcz przeciwnie: to sygnał dla Kijowa, że Berlin może grać do tej samej bramki co Moskwa. To właśnie „nowi” w formacie normandzkim Macron i Zełenski ożywili znów ten proces, niestety działając przy tym bardzo niecierpliwie – co oczywiście maksymalnie wykorzystał Putin. Należy przyznać, że doświadczona Merkel poczynała sobie w tych kwestiach niezwykle ostrożnie. Tymczasem od lipca 2019 roku na dobre ruszyły rozmowy między doradcami przywódców państw. Co więcej, dochodziło do nich nie tylko w czworokącie, ale też były rozmowy dwustronne Andrij Jermak – Władisław Surkow. Widząc, jak bardzo Zełenskiemu zależy na ponownym, po trzech latach, szczycie czwórki normandzkiej i na spotkaniu z Putinem, Kreml stawiał warunek za warunkiem. A obóz Zełenskiego warunek za warunkiem spełniał, między wrześniem a listopadem 2019.  Jednocześnie – i to również zła informacja dla Ukrainy – Macron przejął od Merkel pałeczkę, jeśli chodzi o występowanie w roli przedstawiciela UE w rokowaniach dotyczących Donbasu. Forsowana otwarcie od kilku miesięcy zagraniczna polityka prezydenta Francji zawiera cztery cele, które bezpośrednio oddziaływują na interesy ukraińskie. Po pierwsze, zastąpienie Niemiec w roli nieformalnego przywódcy Europy, także w procesie normandzkim. Po drugie, zaproszenie Rosji do koncertu mocarstw. Po trzecie, reorientacja polityki europejskiej na południe. Po czwarte, ograniczenie roli USA w bezpieczeństwie i obronności Europy. Pod dyktando KremlaOstatni raz do spotkania normandzkiej czwórki doszło w październiku 2016 roku w Berlinie. Po nieco ponad trzech latach zmienia się połowa uczestników: zostało dwoje weteranów pamiętających gorącą fazę wojny i porozumienia mińskie (Merkel, Putin), zaś dochodzi dwóch nuworyszy (Macron za Hollande’a i Zełenski za Poroszenkę). W tego typu dyplomatycznych grach z Rosją należy pamiętać o jednym. Kreml na oczekiwanych z dużą uwagą międzynarodowych szczytach i spotkaniach nie chce żadnych niespodzianek. Kreml nie zostawia miejsca na decyzje w ostatniej chwili. Jeśli Putin gdzieś jedzie, wszystko jest już wcześniej uzgodnione i zapisane na papierze. Dlatego ważniejsze jest to, co dzieje się przed takimi wydarzeniami jak szczyt w Paryżu, niż samo spotkanie. Pesymiści wskazują na ostatnie miesiące, gdy Kijów szedł na różne ustępstwa wobec Kremla, byle tylko Putin zgodził się na szczyt normandzki i na pierwsze bezpośrednie spotkanie z Zełenskim. Putin postawił dwa główne warunki: przyjęcie przez Kijów formuły Steinmeiera oraz wycofanie oddziałów ukraińskiej armii z pozycji w trzech miejscowościach leżących na linii frontu w Donbasie.   Ukraina zgodziła się na tzw. formułę Steinmeiera, która określa kolejność realizacji postanowień porozumień mińskich w sposób korzystny dla Moskwy, a niebezpieczny dla Kijowa, bo zostawia Rosjanom pole do takiego rozegrania sprawy, że na koniec Donbas będzie formalnie pod zwierzchnictwem Kijowa, a faktycznie będą nim niepodzielnie rządzić namiestnicy rosyjscy, Ukraina nie będzie miała kontroli nad sytuacją bezpieczeństwa w regionie, zaś autonomia donbaska wpływać będzie na politykę całego państwa. Nie mówiąc już o ekonomicznym obciążeniu budżetu ukraińskiego. Następnie Zełenski wycofał wojsko na trzech odcinkach frontu. Tymczasem Rosja nie poszła na żadne ustępstwa ze swej strony. Nie wycofano jej oddziałów i broni z Donbasu, nie pozwolono misji OBWE na poszerzenie monitoringu okupowanego terytorium, a szczególnie odcinka granicy ukraińsko-rosyjskiej kontrolowanego przez separatystów.   Co więcej, po spełnieniu przez Kijów pierwszego pakietu warunków rosyjskich, Moskwa wysunęła kolejne żądania. Jedno z istotniejszych dotyczy specjalnego statusu Donbasu. Rosjanie chcą, by Ukraina nie uchwalała takiego prawa jednostronnie, ale wcześniej uzgodniła jego szczegóły z separatystami donbaskimi. Alarmujące dla Kijowa powinno być też oczekiwanie strony rosyjskiej, że ukraińska policja będzie miała zakaz wstępu do trzech stref rozbrojenia, czyli terenów, skąd w połowie listopada wycofała się armia ukraińska. To by oznaczało, że obowiązywałoby tam prawo pięści narzucone przez watażków z Doniecka i Ługańska. No i uderzałoby w Zełenskiego, który osobiście obiecał mieszkańcom Stanicy Ługańskiej i dwóch pozostałych miejscowości, że o ich bezpieczeństwo po odejściu wojska zadba ukraińska policja. Paryskie pułapki  Zgadzając się na formułę Steinmeiera, Kijów już porzucił zasadę „najpierw bezpieczeństwo”. W Paryżu niebezpieczne będą też uzgodnienia dotyczące specjalnego statusu Donbasu, bo w przyszłości zostanie to potraktowane jako otwarcie drzwi do federalizacji Ukrainy. Strona rosyjska może w Paryżu naciskać na to, by specjalny status dla Donbasu wpisać trwale do konstytucji Ukrainy (a nie tylko gwarantować go zwykłą ustawą), podobnie jak amnestię dla separatystów i wybory. Jedna z największych obaw jest taka, że szczyt utrwali wizerunek Rosji jako mediatora w Donbasie, a nie aktywnego uczestnika tego konfliktu, jak to jest od początku naprawdę. Putin będzie chciał nakłonić Zełenskiego do rozpoczęcia przez Kijów bezpośrednich rozmów z separatystami. Będzie powtarzał, że nie ma wpływu na „republiki ludowe” i nie może ich zmusić do zaprzestania walk. Ale podjęcie przez Ukrainę bezpośrednich rozmów z watażkami z Doniecka i Ługańska byłoby ciężką strategiczną porażką. Po pierwsze, legitymizowałoby to separatystów. Po drugie, zdjęłoby z Rosji brzemię bezpośredniego uczestnika konfliktu – a przecież w tym konflikcie prawdziwym przeciwnikiem Ukrainy jest właśnie Rosja, bo separatyści to tylko marionetki Kremla.   Z punktu widzenia Putina najbardziej optymalnym rozwiązaniem byłoby dobicie z Zełenskim swego rodzaju targu: Donbas wraca do Ukrainy, ale Ukraina uznaje aneksję Krymu. Dla Rosji to znakomite rozwiązanie, bo sankcjonuje przyłączenie Krymu (w tej sytuacji sankcje zachodnie przestałyby mieć sens), a zarazem wprowadza w skład ukraińskiego państwa „konia trojańskiego” w postaci kontrolowanego wciąż faktycznie przez Moskwę Donbasu, który będzie obciążeniem ekonomicznym dla Ukrainy i będzie blokował dążenie tego kraju do integracji z Zachodem. Tak naprawdę to obecna sytuacja jest dla Kijowa najbardziej korzystna – oczywiście pamiętając, że Rosja jest silniejsza militarnie i szans na odebranie Donbasu i Krymu siłą nie ma. Poroszenko o tym wiedział, dlatego wolał przeciągać różne procesy i nie spotykać się z Putinem. Bo przyspieszenie negocjacji i wprowadzanie w życie porozumień mińskich tak naprawdę nie są korzystne dla Ukrainy. Lepiej było mieć status quo, z Donbasem obciążającym budżet Rosji, sankcjami zachodnimi dla Rosji i możliwością zajęcia się przez rząd w Kijowie pilnymi wewnętrznymi sprawami. Andrij Jermak, doradca prezydenta Zełenskiego ds. polityki zagranicznej, zapewnił w wywiadzie dla dziennika „Die Welt”, że jego kraj chce pokoju w Donbasie. Pierwszym krokiem na rzecz pokoju byłoby – jego zdaniem – trwałe zawieszenie broni i zwolnienie wszystkich ukraińskich jeńców z rosyjskiej niewoli. Istnieje niebezpieczeństwo, że Zełenski podporządkuje interesy państwa swoim celom politycznym. Będzie za wszelką cenę chciał udowodnić – tym razem w Paryżu – że priorytetem nadal jest dla niego zakończenie wojny w Donbasie, co było głównym hasłem kampanii wyborczej. Niestety, nawet z wypowiedzi Jermaka wynika, że dla obecnej władzy ukraińskiej celem samym w sobie było doprowadzenie do szczytu. Mniejsza o jego efekty. Najważniejsze, że Zełenski spotka się z Putinem i będzie można głosić, jak bardzo angażuje się – zgodnie z wyborczą obietnicą – w walkę o pokój w Donbasie. Jeśli w ostatnich dniach przed szczytem ekipa Zełenskiego podkreśla, jak wielkim jej sukcesem jest samo doprowadzenie do spotkania, to świadczy to tylko o jednym: albo w Paryżu będą ustępstwa wobec Moskwy, albo dojdzie do wielkiego fiaska szczytu. Jeśli nie fiasko, to…?Jak Rosja potrafi maksymalnie wzmacniać swoją pozycję za cenę drobnych ustępstw pokazuje kwestia zwrotu zajętych w listopadzie 2018 r. ukraińskich okrętów. Po roku w końcu zwrócono je Ukrainie (fakt, że totalnie ogołocone z uzbrojenia i sprzętu) w „geście dobrej woli”, za który Macron dziękował telefonicznie Putinowi – choć do zwrotu porwanych jednostek Rosję zobowiązywał już od maja br. wyrok międzynarodowego trybunału. Wszystkie międzynarodowe inicjatywy odnośnie uregulowania relacji z Rosją wychodzą z błędnego założenia, że jej agresywną politykę można złagodzić proponując wzajemnie korzystną współpracę. Takie rozumowanie nie bierze jednak pod uwagę jednego: Putinowi nie jest potrzebny Donbas, ale cała Ukraina. Dlatego wielkiego przełomu, czy też w ogóle zakończenia konfliktu, po szczycie paryskim nie należy się spodziewać. Prędzej będziemy świadkami drobnych uzgodnień, które obie strony przedstawią jako swój sukces, a które de facto bardziej będą sprzyjały Rosji. Chodzi na przykład o ostateczne zdjęcie przez Kijów blokady ekonomicznej z okupowanej części Donbasu. Nie jest też przypadkowa data szczytu – 9 grudnia. Trzy dni później na szczycie Rady Europejskiej Merkel i Macron mają poinformować resztę liderów UE o wynikach spotkania formatu normandzkiego. Pytanie, czy i jaki wpływ ustalenia z Paryża mogą mieć na decyzję Unii Europejskiej w sprawie przedłużania sankcji nałożonych na Rosję? Czego można oczekiwać na tym szczycie? Zapewne Ukraina potwierdzi zgodę na formułę Steinmeiera, tym razem już ustami (a może i podpisem) samego prezydenta i w obecności całej normandzkiej czwórki. W związku z tym może zostać określona procedura, krok po kroku, przyjęcia przez Ukrainę przepisów prawnych nadających specjalny status obecnie okupowanym terytoriom Donbasu. Ale Zełenski wie, że stąpa po bardzo wąskiej linii, ryzykując gniew rodaków. „Czerwone linie dla Ze” to hasło wiecu, który zebrał się w niedzielę po południu na Majdanie Niepodległości w Kijowie. Jakikolwiek podpis Zełenskiego złożony obok podpisu Putina pod niekorzystnym dla Ukrainy dokumentem wywołać może nowy Majdan. Być może, aby nieco zatrzeć złe wrażenie po spodziewanych ustępstwach Zełenskiego, Putin rzuci mu od razu ratunkowe koło i zgodzi się na świąteczną wymianę jeńców i zakładników – co ukraiński prezydent tradycyjnie ogłosi swym wielkim sukcesem i sfotografuje się z powracającymi z niewoli rodakami na lotnisku. Gaz i niespodziankiPutin w Paryżu nie będzie chciał rozmawiać tylko o Donbasie. Raczej zaproponuje cały pakiet ustaleń, gdzie kwestie kontroli nad okupowanymi terytoriami zostaną powiązane ze sprawą tranzytu rosyjskiego gazu przez Ukrainę. Chodzi o kończący się z dniem 31 grudnia 2019 roku kontrakt określający zasady transportu rosyjskiego gazu przez ukraińskie terytorium do – głównie – krajów UE. Wciąż nie ma zgody w tej sprawie i jest ryzyko wstrzymania dostaw surowca ze wschodu. Rosjanie chcą krótkiego kontraktu – wszak lada moment ruszyć ma Nord Stream 2, a wtedy będzie można pozwolić sobie na ograniczenie tranzytu przez Ukrainę (co wiąże się z konkretnymi wpływami do ukraińskiego budżetu). Ukraina chce dłuższego kontraktu na lepszych niż obecne warunki. Do tego dochodzi kwestia sporów Gazpromu z Naftohazem w międzynarodowym arbitrażu – zasadniczo wygrywa w nich strona ukraińska, co Rosjanom grozi wielomiliardowymi stratami. Zapewne podczas rozmów czwórki będzie mowa o Donbasie, zaś już sami Zełenski i Putin omówią kwestie gazowe. Prezydent Rosji Władimir Putin wyraził nadzieję, że na rozmowach o tranzycie gazu rosyjskiego przez terytorium Ukrainy prowadzonych przez koncerny z obu krajów uda się dojść do porozumienia. Zapewnił, że Rosja nie chce przerywać tranzytu przez Ukrainę. Szef Gazpromu Aleksiej Miller oświadczył 6 grudnia, że rosyjski koncern oczekuje od strony ukraińskiej konstruktywnego stanowiska, w tym „ekonomicznie uzasadnionych warunków tranzytu” gazu z Rosji od roku 2020. Dlatego opozycja radzi Zełenskiemu, żeby nie godził się w Paryżu na rozmowy o gazie, by nie pozwolić Rosji na sformowanie niekorzystnego dla Ukrainy „pakietu ustaleń”, w którym w zamian za tani gaz Ukraina idzie na ważne ustępstwa polityczne. „Jeszcze nic w historii współczesnej nie kosztowało nas tak wiele, jak tani rosyjski gaz” – ostrzega poprzednik Zełenskiego. Poroszenko dodaje też, że „spotkanie dwustronne martwi nas bardziej, niż rozmowa czterech przywódców”. Jest jednak jeszcze jeden czynnik, niezależny od Kijowa, który może mieć ważny wpływ na przebieg rozmów i ustalenia szczytu normandzkiego. Tak się bowiem ciekawie złożyło, że na ostatniej prostej przed spotkaniem wybuchły szpiegowskie skandale na linii Paryż-Moskwa i Berlin-Moskwa. Francuska prasa doniosła, że rosyjski wywiad wojskowy hakował sztab Macrona przed wyborami prezydenckimi, zaś agenci GRU zrobili sobie z kurortów we francuskich Alpach bazę wypadową do działań wywrotowych na całym Zachodzie.  Z kolei Niemcy nie miały już wyjścia i wyrzuciły dwóch rosyjskich dyplomatów będących oficerami wywiadu, w związku ze sprawą zabójstwa w sierpniu ubiegającego się o azyl w Berlinie gruzińskiego Czeczena. Zamachowca schwytano i okazuje się, że to weteran specnazu FSB, w ostatnich latach kiler do wynajęcia. Moskwa odmawiała współpracy z niemiecką prokuraturą w śledztwie – z oczywistych powodów. Obóz prezydencki i sam Zełenski sami postawili się w trudnym położeniu, niesłychanie rozbudzając oczekiwania związane ze szczytem w Paryżu. Teraz będą musieli udowodnić, że ustępstwa, na jakie Kijów szedł w ostatnich miesiącach na rzecz Rosji, miały sens. Popularność Zełenskiego spadła z 73 proc. we wrześniu do 52 proc. w listopadzie. Jak będzie po paryskim szczycie? Oczekiwania są ogromne – aż 75 proc. Ukraińców popiera rozmowy ich prezydenta z Putinem. Ale to nie oznacza, że ewentualne ustępstwa. Jeśli do takich dojdzie, gwiazda Zełenskiego może zacząć spadać jeszcze szybciej. Zełenski może i przyjedzie do kraju i ogłosi, że przywiózł pokój. Chamberlain też kiedyś tak zrobił. Tymczasem było to ustępstwo, które wojnie nie zapobiegło, a sprawiło, że była ona jeszcze dłuższa i krwawsza. Czy pokój na rosyjskich warunkach to będzie faktycznie to, o co walczyli i ginęli Ukraińcy przez ostatnie blisko sześć lat?",,
"„PO i PiS to popis obłudy”, „dziś nie wygramy”. Ostatnia niedziela kampanii","– Nie ma istotnych różnic między programami i politykami PO i PiS. PO i PiS to po prostu popis obłudy i zakłamania, ten sam duszny i wsteczny konserwatyzm obyczajowy – powiedział Leszek Miller podczas konwencji SLD. Z wyborcami spotykał się też m.in. Janusz Korwin-Mikke. – Czas pracuje dla nas, przyszłość należy do nas. Dziś zrobimy mały krok – zaznaczył podczas konwencji Nowej Prawicy.","Miller podczas niedzielnej konwencji podkreślał, że dla lewicy bezpieczeństwo to kwestie społeczne i socjalne, „a także kwestie obrony naszego kraju przed każdą agresją z zewnątrz – ale tutaj Polska jest bezpieczna, należymy do NATO, do UE”.Szef SLD podkreślił, że w Polsce „nie będzie wojny i nie ma żadnych powodów, by straszyć nią Polaków”. – Ale żyjemy w poczuciu zagrożenia – zagrożenia socjalnego. Zagrożone jest bezpieczeństwo socjalne wielu polskich rodzin. A mniej pracy i więcej biedy, to mniej bezpieczna Polska – oświadczył.Jego zdaniem, zagrożone jest nie życie, a przeżycie Polaków „od pierwszego do pierwszego”. – Opłacenie podstawowych rachunków: za gaz, za żywność, za prąd. Zagrożony jest także równy dostęp dzieci do dobrze zorganizowanej edukacji – wyliczał. „Nakaz pracy aż do śmierci”Miller zwrócił uwagę, że podczas sobotniej konwencji PO w Warszawie padłysłowa: pamiętajcie, by myśleć o zwykłych ludziach. Tymczasem – jak mówił –dla zwykłych ludzi rządy PO to przede wszystkim czas podwyżek i opłat.– Podwyższony do 23 proc. VAT i wynikające stąd koszty utrzymania, wzrostakcyzy na paliwo, wzrost kosztów utrzymania, umowy śmieciowe i bezrobocie. A przede wszystkim nakaz pracy aż do śmierci – wydłużony wiek emerytalny (do 67 lat - przyp. red.) – mówił.– Słyszeliśmy wczoraj, że Polska stała się znakiem optymizmu dla całej Europy. Czy na pewno dla całej? Na pewno dla tej, która bez żadnego wysiłku finansowego i edukacyjnego zyskała nowych pracowników – informatyków,lekarzy, inżynierów. Zyskała ponad 2 mln polskich obywateli, którzy zaczęlipracować dla swej nowej ojczyzny, nie znajdując nadziei we własnej –powiedział.Miller wskazywał też, że nie ma istotnych różnic między programami ipolitykami PO i PiS. – PO i PiS to po prostu popis obłudy i zakłamania, tensam duszny i wsteczny konserwatyzm obyczajowy, ten sam strach przed biskupami i proboszczami – przekonywał. W tym kontekście krytykował m.in. to, że Polska wciąż nie ratyfikowała Konwencji Rady Europy o zapobieganiu izwalczaniu przemocy wobec kobiet. – Ten projekt utknął w Sejmie w powodusprzeciwu Kościoła i prawicowych posłów – powiedział. „Wstecznictwo PO, PiS i PSL”Zadeklarował, że Sojusz będzie walczył o prawa kobiet, wprowadzenie ustawy o in vitro i legalizację związków partnerskich oraz sprzeciwiał się„wstecznictwu PO, PiS i PSL”. – Państwo to nie łąka, na której można się paść, to nie dojna krowa, która ma służyć jako dostarczyciel nieustannych dóbr dla PO, PiS i PSL. Jest pozytywna alternatywa, to lista nr 6 – jedyna i jedna lista lewicy. Zapraszamy do głosowania na SLD-Lewicę Razem – oświadczył Miller.Zaapelował też do wyborców, by uważali, bo – jak mówił – głos na PO „tobędzie często głos oddany na PiS”. – A wrzucając do urny głos na kandydatówPO, PSL z urny mogą wyskoczyć kandydaci PiS, opowiadający się za taką samąpolityką antyspołeczną, reprezentujący taki sam konserwatyzm, taki sam poziom uprawianej polityki. Takim ludziom (...) trzeba powiedzieć dość.(...)Dlaczego ma rządzić prawica, skoro może rządzić lewica – podkreślał. Korwin-Mikke: przyszłość należy do nasW warszawskim kinie Luna spotkali się w niedziele przedstawiciele i zwolennicy Kongresu Nowej Prawicy Janusz Korwin-Mikke zwracając się do nich podkreślał, że KNP musi zawalczyć o 20 proc. niezdecydowanych wyborców. Mówił też, że siłą i szansą ugrupowania są ludzie młodzi, także ci, którzy obecnie mają 16, 17 lat. Jak dodał, właśnie ta grupa wyborców i przyszłych wyborców chce zmian. Starsi – ocenił – chcą, by „nie było gorzej”. – Czemu starać się, by nowy rząd nie był gorszy od poprzedniego, kiedy można przodować – pytał lider KNP.– Czas pracuje dla nas, przyszłość należy do nas. Dziś zrobimy mały krok – zaznaczył. Dodał, że jego partia nie wygra najbliższych wyborów samorządowych, bo m.in. nie ma takich możliwości, jak największe partie, także w zakresie dostępu do mediów. – Za nami stoi rzeczywistość. Ludzie widzą, co się dzieje, że to idzie w złym kierunku. Musimy im mówić, że trzeba odwrócić ten kierunek. Wszystkich nie przekonamy, nie ma recepty na sukces, ważne, by w tych, w następnych wyborach przekonać te 20 proc. niezdecydowanych – podkreślił Korwin-Mikke.                                                    Lider Nowej Prawicy Janusz Korwin-Mikke (fot. PAP/Jakub Kamiński)teraz odtwarzaneOstatnia niedziela kampanii przed wyborami samorządowymi Palikot proponuje „dolinę oprogramowania nad Wisłą”Wspieranie rozwoju małych i średnich przedsiębiorstw tojeden z głównych celów Twojego Ruchu. Na niedzielnym spotkaniu z kandydatami TR w Łodzi związane z nim projekty przedstawił lider ugrupowania Janusz Palikot.Przewodniczący TR podkreślił, że jego ugrupowanie przygotowało kilkaprojektów ustawodawczych, które mają wspierać rozwój małych i średnichprzedsiębiorstw. Jednym z nich jest „firma na próbę” – uregulowaniepozwalające przedsiębiorcy nie płacić przez pierwsze trzy miesiące żadnychpodatków z wyjątkiem VAT-u. – Zaoszczędzone w tym czasie pieniądze kreująkapitał niezbędny, by firmę utrzymać – wyjaśnił Palikot.Ułatwieniem wrozwoju konkretnych dziedzin przedsiębiorczości mają być także - wedługlidera TR – tzw. fundusze zalążkowe. Ugrupowanie dąży do utworzenia w BankuGospodarstwa Krajowego funduszu inwestycyjnego na poziomie miliarda złotych, który będzie wpłacał minimalny kapitał do spółek zajmujących sięoprogramowaniem. Według Palikota, Polacy są wybitnie utalentowani w tej dziedzinie, dlatego w TR powstała koncepcja stworzenia „doliny oprogramowania nad Wisłą” na wzór Doliny Krzemowej w USA. Niezbędne do realizacji tego projektu byłobyszczególne zaangażowanie państwa we wsparcie nowych firm zajmujących sięoprogramowaniem.",,
Złoty medal Gloria Artis dla dr  Izabelli Galickiej,"Dr Izabella Galicka została odznaczona Złotym Medalem Zasłużony Kulturze Gloria Artis. „Dzięki wybitnej doktor historii sztuki zostały odnalezione i odrestaurowane wspaniałe skarby kultury, jak jedyny w Polsce obraz El Greca »Ekstaza św. Franciszka«” – podało MKiDN w piątek.","W parafialnym kościółku w Kosowie Lackim przez 40 lat wisiał obraz jednego z największych malarzy w historii sztuki – El Greco. Odkryły go w 1964 roku dwie badaczki: Izabella Galicka i Hanna Sygietyńska.Odkrycie obrazu budziło wiele kontrowersji, a w latach 60. uznani profesorowie, historycy sztuki, wątpili w jego autentyczność. Przełom nastąpił 10 lat później, kiedy obraz „Ekstaza świętego Franciszka” trafił do konserwacji. Po przebadaniu próbek farby, po zdjęciu dwóch przemalowań, ujawnił się podpis El Greca. Sygnatura, kolorystyka i uroda obrazu, a przede wszystkim późniejsze analizy chemiczne i spektralne poświadczały autentyzm obrazu. Do dziś jednak nie wiadomo, jak obraz trafił do Polski. Zainteresowane osoby mogą podziwiać dzieło w Muzeum Diecezjalnym w Siedlcach.",,
"Ambasador Ukrainy: Polska nie musi nic tłumaczyć, świat wie, po czyjej stronie prawda","Próby wymazania swoich zbrodni i przerzucania win na ofiary to do dziś klasyczny schemat Kremla. Polska nie musi nic tłumaczyć, świat wie, po czyjej stronie prawda. Jesteśmy solidarni z Polską! – napisał ambasador Ukrainy w Polsce Andrij Deszczycia.","W ubiegłym tygodniu prezydent Rosji Władimir Putin skrytykował wrześniową rezolucję Parlamentu Europejskiego dotyczącą wybuchu II wojny światowej. Putin wyraził m.in. ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 r. Podkreślił też wykorzystanie przez Polskę układu z Monachium do realizacji roszczeń terytorialnych dotyczących Zaolzia. Przekonywał m.in., że we wrześniu 1939 r. Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”.W niedzielę w związku z wypowiedziami Putina ukazało się oświadczenie premiera Mateusza Morawieckiego. „Prezydent Putin wielokrotnie kłamał na temat Polski. Zawsze robił to w pełni świadomie. Zwykle dzieje się to w sytuacji, gdy władza w Moskwie czuje międzynarodową presję związaną ze swoimi działaniami. I to presję nie na historycznej, a na jak najbardziej współczesnej scenie geopolitycznej” – oświadczył szef polskiego rządu.Do słów Putina o rzekomej kolaboracji naszego kraju z Trzecią Rzeszą odniósł się ambasador Ukrainy w Polsce. „Ukraina w ostatnich latach poznała cenę rosyjskiej propagandy, manipulacji i agresji. Próby wymazania swoich zbrodni i przerzucania win na ofiary to do dziś klasyczny schemat Kremla. Polska nie musi nic tłumaczyć, świat wie, po czyjej stronie prawda. Jesteśmy solidarni z Polską!” – napisał Andrij Deszczycia.",,
Aneksja Krymu: USA rozszerzają sankcje wobec Rosji,Stany Zjednoczone nałożyły na Rosję nowe sankcje związane z aneksją Krymu. Na tzw. czarnej liście umieszczono siedem osób oraz firmę kolejową z siedzibą w Moskwie – poinformował Departament Skarbu USA.,"Sankcje wprowadzono w przeddzień wizyty na Ukrainie sekretarza stanu Mike'a Pompeo.Wśród osób, które znalazły się na czarnej liście USA, jest Jurij Gocaniuk, premier prorosyjskiego regionalnego rządu na Krymie. Trafiła na nią też firma kolejowa Grand Service Express, która działa na Krymie.Sankcje oznaczają zamrożenie aktywów oraz zakaz współpracy biznesowej z osobami i firmami, które trafiły na czarną listę.– Działanie Departamentu Skarbu, podjęte w ścisłej współpracy z naszymi międzynarodowymi sojusznikami i partnerami, potwierdzają nasze niezachwiane poparcie dla przywrócenia wolnych i uczciwych demokratycznych procesów politycznych na Krymie – oświadczył sekretarz skarbu Steven Mnuchin.We wtorek ta sama grupa została umieszczona na czarnej liście Unii Europejskiej.",,
Ostatnie godziny przed ciszą wyborczą. Kandydaci podsumowali kampanię,"Kampania wyborcza na finiszu. Kandydaci na prezydenta  przypomnieli w piątek najważniejsze punkty swoich programów i zaapelowali do wyborców o głosy.  – Mam nadzieję, że moja kampania przetrze szlak dla kobiet – mówiła Magdalena Ogórek.  Janusz Korwin-Mikke przekonywał, że ludzie mają dość reżimowych rządów, a Bronisław Komorowski przyznał, że „nie jest łatwo po takim maratonie wyborczym wykrzesać z siebie dowcip i energię”.","Bronisław Komorowski podziękował w piątek wszystkim, którzy poparli jego kandydaturę w wyborach - ludziom kultury, sportowcom, naukowcom, ale także Polakom, z którymi się spotkał w trakcie kampanii. – Nie jest łatwo po takim maratonie wyborczym wykrzesać z siebie dowcip i gigantyczną energię, ale chcę zaręczyć wszystkim, że bardzo łatwo jest, po takim maratonie znaleźć w sobie ogromne pokłady wdzięczności – mówił podczas spotkania wyborczego w Warszawie w ostatnim dniu kampanii. Prezydent podkreślił, że „dzisiaj polską szablą i sztandarem jest mądra, dobra praca”.                                                teraz odtwarzaneBronisław Komorowski podsumował kampanię „Polakom bardzo potrzeba, żeby ktoś się zatroszczył o ich sprawy”  Kandydat PiS Andrzej Duda  podkreślił podczas piątkowego wiecu w Tomaszowie Mazowieckim (woj. łódzkie), że w trakcie czterech miesięcy odbył ponad 250 spotkań w 241 powiatach. – Mogę powiedzieć jak wygląda Polska, bo byłem i widziałem na własne oczy, rozmawiałem z ludźmi. Tak właśnie należy się przygotować do objęcia urzędu prezydenta Rzeczypospolitej – powiedział. Duda podziękował wyborcom z całego kraju za udział w spotkaniach. – Dziękuję za czas, który państwo poświęcili, żeby przyjść, dziękuję za rozmowy, uwagi i propozycje zgłoszone podczas kampanii. Traktuję moją kampanię jako wielką debatę z narodem – mówił. Podkreślił, że „Polakom bardzo potrzeba, żeby ktoś się zatroszczył o ich sprawy”.                                                teraz odtwarzaneAndrzej Duda podsumował swoją kampanię w Tomaszowie Maz. Zmasowany atak na kobiety– To jest ten moment kampanii, w którym chciałabym podziękować Polkom i Polakom, którzy prowadzili ze mną wiele interesujących rozmów, odnosili się do moich postulatów programowych. Dziękuję SLD za to, że zgodziła się mi pomóc, że stałam się jedyną kobietą startującą w wyścigu prezydenckim. To bardzo duża odwaga ze strony SLD – powiedziała kandydatka Sojuszu  Magdalena Ogórek w czasie podsumowania kampanii. Podkreśliła, że jak wynika ze statystyk polskie kobiety pracują za darmo 59 dni w roku, a wiele stanowisk decyzyjnych jest zarezerwowanych dla mężczyzn. Dodała też, że kampania pokazała, że kobieta w męskim świecie polityki jest poddawana „zmasowanemu atakowi”. „10 powodów to 10 nazwisk”Z kolei Janusz Palikot na konferencji prasowej pokazał 10 odwróconych do góry nogami zdjęć jego kontrkandydatów. Odpowiadając na wszystkie pytania dziennikarzy powtarzał, że „jest 10 bardzo dobrze znanych powodów, dla których warto głosować na Janusza Palikota. Te 10 powodów to 10 nazwisk moich kontrkandydatów”. W krótkich słowach podziękował również tym, którzy pracowali z nim w kampanii. „Reżim się boi”Kampanię podsumował także Janusz Korwin-Mikke. – Gdy wieje wiatr historii, ludziom jak pięknym ptakom rosną skrzydła, trzęsą się portki pętakom – stwierdził. Podkreślił, że „reżim boi się nie tylko pana Kukiza czy mnie, ale tych, którzy chcą zmienić skorumpowaną i zakłamaną RP”. – Na spotkania ze mną ludzie młodzi mówią krótko, że jeżeli Korwin nie wygra, coś się nie zmieni, to my wyjeżdżamy za granicę. Ludzie mają dość. Mogą się zbuntować albo jechać za granicę. Reżim powinien to zrozumieć. Teraz rządzą tylko ludzie, którzy wiedzą jak kraść, podlizywać się obcym mocarstwom – powiedział. „Tylko kandydat ruchu ludowego...”    – Chcę być prezydentem aktywnym, który łączy Polaków, dla którego sprawy bezpieczeństwa są najważniejsze – mówił kandydat PSL Adam Jarubas .  – Kandyduję też po to, aby ludzie nie musieli wybierać „przeciw”. Do tej pory tak często bywało – jeśli ktoś nie chciał PiS-u, głosował na Platformę, jeśli nie chciał Platformy, głosował na PiS. Dzisiaj mówię : tylko kandydat ruchu ludowego, kandydat szerokiego centrum może zakończyć ten bezproduktywny, szkodliwy dla Polski spór” – powiedział.„Oddzielić władzę sądowniczą od rządu”  Z kolei Kandydat KNP na prezydenta Jacek Wilk przed budynkiem Sądu Najwyższego w Warszawie przedstawił swoje założenia reformy wymiaru sprawiedliwości, wśród nich znalazło się „oddzielenie władzy sądowniczej od rządu”. Na późniejszej konferencji prasowej w Sejmie Wilk przekonywał, że najlepszym rozwiązaniem dla Polski byłoby wprowadzenie w wyborach parlamentarnych okręgów trójmandatowych.  Kandydat Ruchu Narodowego Marian Kowalski zwołał w piątek konferencję prasową przed siedzibą konsulatu ukraińskiego w Lublinie. Stwierdził, że jeśli zostanie wybrany, to „nie dopuści do pielęgnowania relacji z banderowską Ukrainą”. Według niego, obecne władze w Kijowie są wrogie wobec Polaków.  Zajmujący w ostatnich przedwyborczych sondażach trzecie miejsce Paweł Kukiz w czwartek i piątek odwołał zaplanowane spotkania wyborcze z powodu choroby ojca; nie wycofuje się jednak z wyborów.",,
„Ufajmy organom państwa”; „Niech zasłużą...”,"– Wybór jest prosty: albo trochę zaufania do organów państwa, albo emigracja wewnętrzna – powiedział do polityków PiS w „Panoramie dnia”, w TVP Info, poseł PO Marcin Kierwiński. – Żeby móc zaufać instytucjom państwa, to te instytucje muszą tak działać, żeby na to zasłużyć – odpowiedział poseł PiS Jacek Sasin. Politycy odnieśli się do piątkowego komunikatu Naczelnej Prokuratury Wojskowej ws. katastrofy smoleńskiej.","W piątkowym komunikacie NPW podano, że – według opinii fizykochemicznej Centralnego Laboratorium Kryminalistycznego Policji – nie ujawniono śladów pozostałości materiałów wybuchowych w poddanych analizie próbkach, pobranych podczas sekcji zwłok z miejsca katastrofy i elementów szczątków Tu-154 w Smoleńsku.Szczegółowa informacja dotycząca opinii fizykochemicznej zostanie przedstawiona po uzyskaniu opinii uzupełniającej, co nastąpi po 31 marca 2014 r.– Komunikat jest kolejnym niejednoznacznym Naczelnej Prokuratury Wojskowej – mówił poseł Sasin, który podkreślał, że prokuratorzy raz mówią, że na szczątkach wraku nie znaleziono śladów materiałów wybuchowych, potem mówią, że detektory jednak wykryły cząstki trotylu, potem znowu, że nie. –  Nie wiem po co jest to dzisiejsze oświadczenie, skoro w sumie dalej nic nie wiadomo... – dodał.Piątkowy komunikat to kompromitacja Naczelnej Prokuratury Wojskowej. Żyjemy w jakieś rzeczywistości, w której prokuratorzy dysponują chyba zepsutymi detektorami –  żartował Sasin.Innego zdania był poseł Kierwiński. – Dzisiaj Naczelna Prokuratura Wojskowa powiedziała bardzo jasno, że z tych analiz, które są zakończone wynika, że nie znaleziono w próbkach żadnych śladów materiałów wybuchowych –  podkreślił. –  To jednoznaczny sygnał, że teorie zespołu Antoniego Macierewicza o wybuchu okazują się wierutnymi kłamstwami – dodał.Według posła PO Prawo i Sprawiedliwość wyznaje filozofię Kalego, bo gdy NPW zabiera głos np. ws. posła Macierewicza, który jest korzystny dla PiS, to jest chwalona, a gdy wydaje komunikat niezgodny z linią partii, to mówi się o kompromitacji. –  Wybór jest prosty: albo trochę zaufania do organów państwa, albo emigracja wewnętrzna  –  podkreślił.– Żeby móc mieć zaufanie do instytucji państwa , to te instytucje muszą tak działać, żeby na to zasłużyć –  skwitował poseł Sasin.",,
„Wciąż wierzysz w świętego Mikołaja?” Zaskakująca rozmowa Trumpa z siedmioletnim chłopcem,"Donald Trump wraz z żoną brali udział w akcji śledzenia trasy przelotu sań świętego Mikołaja. Podczas rozmowy Trumpa z jednym z dzwoniących dzieci, doszło do niezręcznej sytuacji.","W Wigilię para prezydencka – razem z tysiącem wolontariuszy – rozmawiała przez telefon z dziećmi, które dzwoniły do agencji NORAD, śledzącej sanie świętego Mikołaja. Jednym z dzwoniących dzieci był 7-letni Coleman. Nie wiadomo, co mówił chłopiec, do opinii publicznej dotarły jednak słowa prezydenta i spowodowały spore poruszenie. – Wciąż wierzysz w świętego Mikołaja? Wśród 7-latków to raczej margines, prawda? – zapytał chłopca Trump. Słowa prezydenta wywołały krytyczne komentarze w mediach społecznościowych.",,
Lewica ma problem z nazwą komitetu wyborczego. Zastrzeżenia zgłosił Jacek Zdrojewski,"PKW zajmie się wnioskiem o zakaz wykorzystywania przez KW Sojuszu Lewicy Demokratycznej logotypu ze słowem „Lewica”; możliwe, że  decyzja zapadnie na poniedziałkowym posiedzeniu – poinformowała szefowa Krajowego Biura Wyborczego Magdalena Pietrzak.","Wniosek o zakaz używania przez Komitet Wyborczy Sojuszu logotypu składającego się ze słowa „Lewica” złożył w piątek – jak poinformował portal wPolityce – przewodniczący ugrupowania Polska Lewica Jacek Zdrojewski. Według informacji podanych przez portal, Zdrojewski złożył również do PKW zawiadomienie o utworzeniu własnego komitetu pod nazwą KW Polska Lewica.  Fakt wpłynięcia do Komisji wniosku przewodniczącego Polskiej Lewicy potwierdziła szefowa Krajowego Biura Wyborczego Magdalena Pietrzak. – Tą sprawą zajmie się PKW. Najbliższe posiedzenie Komisji jest w poniedziałek po południu; być może na nim podjęta zostanie decyzja – powiedziała Pietrzak.  Inicjatywy szefa Polskiej Lewicy nie chciała komentować rzeczniczka sztabu komitetu SLD Anna Maria Żukowska. PKW zarejestrowała Komitet Wyborczy Sojusz Lewicy Demokratycznej w środę. Pierwotnie komitet ten, z którego list – oprócz polityków SLD – wystartować mają m.in. politycy Wiosny oraz Lewicy Razem, miał startować pod nazwą KW Lewica; jego bazę stanowić miały struktury SLD. W poniedziałek w PKW złożone zostały dokumenty rejestrujące KW Lewica. Po południu tego dnia Komisja podała, że komitet ten został wezwany do usunięcia wady swojego zawiadomienia dot. nazwy skrótu komitetu. Jak wskazała PKW, skrót nazwy Sojuszu Lewicy Demokratycznej zapisany w ewidencji partii to w dalszym ciągu „SLD”.  Zgodnie z kodeksem wyborczym, nazwa komitetu wyborczego partii politycznej musi zawierać nazwę tej partii lub jej skrót, przy czym muszą one odzwierciedlać zapis w ewidencji partii politycznych. Aby umożliwić rejestrację komitetu pod nazwą Lewica, w zeszłym tygodniu Konwencja Krajowa SLD przyjęła zmianę w statucie partii, zgodnie z którą słowo „Lewica” miało stać się oficjalnym skrótem nazwy ugrupowania. Zmiana dokonana w statucie została zgłoszona do Sądu Okręgowego w Warszawie, który prowadzi ewidencję partii politycznych.  O odrzucenie przez sąd zgłoszonej przez SLD zmiany wniósł jednak Zdrojewski, argumentując, że nowy skrót nazwy ugrupowania niewystarczająco odróżnia się od nazw partii już istniejących. Polityk zgłosił też sądowi, że decyzja SLD o zmianie skrótu swojej nazwy mogła zostać podjęta z naruszeniem statutu tego ugrupowania.",,
Kto za kogo po detronizacji Schetyny? Portal tvp.info ujawnia scenariusz zmian w PO,"Podczas gdy Grzegorz Schetyna w Strasburgu prosił o zagraniczną pomoc przy protestach wyborczych jego partii, tzw. „młode wilki” Platformy Obywatelskiej zebrały się we włoskiej restauracji w Warszawie, żeby opracować plan obalenia lidera. Portal tvp.info dotarł do szczegółów omawianego tam scenariusza. Okazuje się, że organizator spotkania, senator Stanisław Gawłowski ma już przygotowany plan rebelii, który - razem z Radosławem Sikorskim - opracował osobisty adwokat rodziny Tusków, Roman Giertych.","Jak relacjonują uczestnicy spotkania, goście przychodzili na zaproszenie Gawłowskiego i Giertycha. Byli tam oprócz nich m. in. Borys Budka, Sławomir Nitras, Radosław Sikorski, Bartosz Arłukowicz, Marcin Kierwiński, Marta Golbik, Jarosław Urbaniak i Paweł Poncyliusz.   Jaki jest plan detronizacji Schetyny? Scenariusz zmian we władzach PO jest już opracowany: Nowym przewodniczącym ma zostać Bogdan Zdrojewski, na stanowisko sekretarza generalnego miałby wrócić senator z zarzutami korupcyjnymi Stanisław Gawłowski, a szefem klubu parlamentarnego miałby zostać Borys Budka. Plan zakłada poszerzenie składu wiceprzewodniczących PO do 11. W tym gronie mieliby się znaleźć m.in. Sławomir Nitras i Joanna Mucha - ustalił portal tvp.info.  O partyjne układanki zapytaliśmy czołowych polityków PO. – Grzegorz Schetyna wie, jaką decyzję powinien podjąć, a sugerowanie mu tej decyzji byłoby nietaktem –  powiedział portalowi tvp.info senator Koalicji Obywatelskiej Bogdan Zdrojewski. Polityk przyznał, że  oczekiwanie zmian w partii było zauważalne, na „wielu spotkaniach”, w jakich brał udział. - Uważam, że wszystkie te spotkania służą pewnej ocenie sytuacji w dniu dzisiejszym, ale też podsumowaniu wyborów. Nic ponadto – powiedział nowy senator PO.– Kadencja Grzegorza Schetyny się kończy, a nie czas. Musi sam zdecydować, czy chce kandydować w najbliższych wyborach, czy nie – stwierdził z kolei Stanisław Gawłowski.  Odnosząc się do nazwania środowego spotkania polityków PO przez media „stypą po Schetynie”, Gawłowski powiedział, że „jest mu przykro” z powodu takich określeń. – To było spotkanie, na którym chciałem podziękować różnym ludziom za wsparcie, którego mi udzielali przez ostatnie miesiące czy w samej kampanii wyborczej. Tylko i wyłącznie tyle. Nic więcej. To, że ktoś użył tego typu określenia jest wysoce niesprawiedliwe – stwierdził. Z kolei zdaniem przyszłej senator PO Beaty Małeckiej-Libery, czas Schetyny jako szefa PO jeszcze się nie kończy. – Ma jeszcze dużo do zrobienia – stwierdziła. – Nie no... może na tyle. Dziękuję bardzo – zakończyła rozmowę przyjaciółka Ewy Kopacz, dopytywana, czy Schetyna dalej będzie sprawował swoją funkcję. Skontaktowaliśmy się również z Borysem Budką. Polityk potwierdził ogłaszaną wcześniej chęć ubiegania się o stanowisko szefa klubu parlamentarnego PO. – O tym wszystkim będzie decydował klub PO na pierwszym posiedzeniu. Ja złożyłem deklarację, że będę ubiegał się o stanowisko szefa klubu parlamentarnego. W tej chwili rozmawiam z każdą posłanką i każdym posłem i liczę, że zdobędę to poparcie. Każdy z nas ma jeden głos, zobaczymy, jaka będzie decyzja na klubie – powiedział polityk.   – Trwa ożywiona dyskusja wewnątrz Platformy. Nie tylko w mediach, to ogólnospołeczna dyskusja na temat Grzegorza Schetyny. W tej dyskusji trzeba pamiętać, że Grzegorz Schetyna jest niezwykle doświadczonym politykiem, doskonale zna działanie różnych struktur politycznych. W różnych działał i na różnych stanowiskach. Jest bardzo zręcznym politykiem i będzie bardzo twardo bronił swojej skóry. Nie jest przesądzone, że zmiana szefa PO musi nastąpić – skomentował sytuację wewnątrz PO senator PiS Jan Maria Jackowski.",,
Prezydent: Wracamy do grona państw dobrobytu,"Dzisiaj wielu ludzi krwawi się ciężką pracą, żebyśmy wracali do grona państw, w których jest dobrobyt. Wracamy i wierzę w to, że także dzięki mądrej polityce realizowanej na szczeblu centralnym będziemy wracali nadal - mówił w piątek w Białobrzegach prezydent Andrzej Duda. – Polska nie może być państwem taniej siły roboczej; musi być państwem, w którym jest wysoka wydajność i wysoko wykwalifikowani pracownicy – dodał prezydent.","Andrzej Duda, który spotkał się w piątek z mieszkańcami Białobrzegów (woj. mazowieckie) podkreślał, że jego największym marzeniem, od kiedy został kandydatem na prezydenta, było zobaczyć, że Polska zmieniła się na lepsze podczas jego urzędowania. – Żebym mógł na koniec swojej prezydenckiej misji usłyszeć od zwykłej polskiej rodziny – w Białobrzegach czy innym polskim mieście – „proszę pana dziękujemy, bo teraz, kiedy pan kończy, żyje nam się lepiej niż wtedy, kiedy pan zaczynał”. Jeżeli to będę mógł usłyszeć, to będzie dla mnie największa nagroda – zapewnił prezydent. Dodał, że jego marzeniem jest to, żeby Polska stała się również pod względem materialnym częścią Zachodu. – Częścią w sensie kulturowym, w sensie tożsamościowym jesteśmy cały czas od ponad tysiąca pięćdziesięciu lat, ale w tym sensie majątkowym II wojna światowa i czasy komunizmu zepchnęły nas z właściwej drogi rozwoju – podkreślał Andrzej Duda. W jego ocenie dziś „wielu ludzi krwawi się ciężką pracą po to”, żeby Polska wróciła do grona państw dobrobytu. – Wracamy, proszę państwa, i wierzę w to, że także dzięki mądrej polityce realizowanej na szczeblu centralnym będziemy wracali nadal. Chciałbym, żebyśmy utrzymali ten kurs. Ogromnie mi na tym zależy, bo to jest wielka nadzieja, że wreszcie młodzi nie będą widzieli żadnego sensu w wyjeżdżaniu za granicę do pracy, bo tutaj będzie można zarobić przynajmniej podobne pieniądze, jak nie lepsze. Mam nadzieję, ze lepsze – zaznaczył prezydent. – To jest nasze wielkie zadanie, żebyśmy tutaj budowali taką prosperitę i takie warunki życia, żeby ludzie z Zachodu kiedyś przyjeżdżali do nas mówiąc: ale u was jest spokojnie, u was jest dobrze, u was jest piękny kraj, piękna przyroda, u was się wygodnie żyje, a przede wszystkim bezpiecznie. O to my, ludzie władzy musimy się starać każdego dnia – przekonywał Duda. – To jest największa rola rodziny i to jest największa chwała rodziny i to jest największa wdzięczność państwa wobec rodziny, że rodzina daje dzieci, które stanowią potem następne pokolenia, które powodują, że państwo trwa i że – daj Boże, się umacnia – mówił Duda. Prezydent podkreślił w przemówieniu, że sprawiedliwy podział dóbr w społeczeństwie świadczy o nowoczesnym państwie i społecznej gospodarce rynkowej. – Tylko taka polityka przyniesie rozwój państwa nowoczesnego i jednocześnie silnego. Tylko dzięki takiej polityce będziemy w stanie podwyższać świadczenia, renty i emerytury – mówił. Andrzej Duda wyraził nadzieję, że uda się wypłacić zapowiadaną trzynastą emeryturę oraz podnieść płacę minimalną. Tłumaczył, że „Polska nie może być państwem taniej siły roboczej”. – Polska musi być państwem, w którym jest wysoka wydajność, w którym są wysoko wykwalifikowani pracownicy, którzy dobrze pracują. Polacy potrafią dobrze pracować – przekonywał prezydent. Duda zwrócił się także do rolników. Powiedział, że dzięki nim Polska ma zapewnione bezpieczeństwo żywnościowe. – Pod tym względem jesteśmy absolutnie samowystarczalni. To jest efekt trudu polskiego rolnika – zaznaczył. Prezydent podkreślił również, że Polska musi dążyć do tego, by dopłaty dla rolników nie były niższe niż średnia unijna. – Mamy ku temu wielką szansę – mówił. – Naszym kandydatem na unijnego komisarza ds. rolnictwa jest Janusz Wojciechowski, który doskonale zna problemy rolnictwa – dodał prezydent.",,
Szykują rezolucję o zakazie krzyży,Prace nad projektem rezolucji wzywającej do wprowadzenia zakazu wieszania krzyży w miejscach publicznych ruszają w europarlamencie. Przygotuje ją intergrupa ds. świeckości pod wodzą polskiej europosłanki Joanny Senyszyn – dowiedział się serwis internetowy tvp.info.,"– Taki projekt powstanie w odpowiedzi na niedawny wyrok Trybunału Praw Człowieka – mówi tvp.info Joanna Senyszyn (SLD), która jest wiceszefową intergrupy. Pod koniec ubiegłego roku Trybunał w Strasburgu wydał wyrok w sprawie dotyczącej Włoch. Sędziowie przyznali rację skarżącej Soile Lautsi, która sprzeciwiała się wieszaniu krzyża w szkole jej dziecka. Nakazano usunięcie krzyży i zasądzono odszkodowanie w wysokości pięciu tysięcy euro. Wyrok rozpoczął dyskusję w całej Europie.  – Wyjdziemy z postulatem, by krzyży nie było ani w parlamentach, ani w szkołach, ani w innych instytucjach publicznych – wyjaśnia Senyszyn.  – I choć prawica naśmiewa się z nas, że najchętniej to byśmy także skrzyżowania pousuwali, to my nie jesteśmy przeciwnikami krzyży jako takich. Jednak ich miejsce nie jest w przestrzeni publicznej – dodaje. Wcześniej Senyszyn wystosowała podobny postulat do polskiego rządu.Konserwatyści i centroprawica próbowali w grudniu 2009 r. przyjąć własny projekt rezolucji w sprawie krzyży. Dokument miał być sprzeciwem wobec wyroku trybunału. Głosowanie zostało jednak odłożone na wniosek socjalistów, którzy chcieli, by prawnicy sprawdzili czy europarlament może zajmować stanowisko w takich sprawach.  – W praktyce oznacza to, że projekt tej rezolucji został utopiony – mówi europoseł Konrad Szymański (PiS). Jego partyjny kolega europoseł Tomasz Poręba zaznacza, że lewica nie miała podstaw by zablokować prace nad pierwszą rezolucją. – Europarlament powinien zajmować stanowisko w takich sprawach, bo dotykają wielu ludzi. Na tym polega jego rola – dodaje. Według Szymańskiego, kontrprojekt intergrupy także nie ma szans, by być przyjętym przez europarlament.  – Ta decyzja działa w dwie strony. Poza tym intergrupa nie jest oficjalnym ciałem PE, nie może sama składać projektów czy decydować o ich wejściu pod obrady – podkreśla. Politycy konserwatywni po zablokowaniu rezolucji nie składają broni. W najbliższych dniach grupa wspierająca włoski rząd, który złożył do trybunału odwołanie, przekaże swoje stanowisko sędziom wykorzystując procedurę  „amicus curiae” (dosłownie „przyjaciel sądu”). – Pod stanowiskiem Europejskiej Ligi Prawa i Sprawiedliwości podpisało się już wielu posłów włoskich i europejskich – mówi Szymański.",,
W Warszawie przeszedł Marsz Wyzwolenia Konopi,"Kilka tysięcy przede wszystkim młodych ludzi przeszło
w sobotę ulicami Warszawy w Marszu Wyzwolenia Konopi. Imprezę zorganizowała
Inicjatywa Wolne Konopie, domagająca się legalizacji w Polsce marihuany.","Uczestnicy imprezy gromadzili się pod Pałacem Kultury i Nauki przez dwiegodziny przed wyruszeniem marszu. Przemawiający z piętrowych autobusóworganizatorzy przekonywali, że legalna marihuana to wpływy do budżetu,natomiast nielegalna to „dochody dla mafii, która tymi pieniędzmi przekupujepolityków, by utrzymali obecny stan”. Wśród mówców był też Janusz Palikot. – Przyjdzie taki dzień, że będziemy mogliw tym miejscu legalnie zapalić jointa, a policjanci będą nam podawać ogień.Ten dzień jest bliżej niż kiedykolwiek – mówił Palikot. Przemawiał też jedenz inicjatorów legalizacji marihuany do celów medycznych w Kalifornii. Z koleiTomasz Szwed z partii Zieloni 2004 przekonywał, że uprawa konopi to jeden zelementów ”zielonej gospodarki”, której rozwijanie postuluje jegougrupowanie. Były też występy muzyków na żywo.Marsz ruszył wśród okrzyków „sadzić, palić, zalegalizować!” i muzyki.Uczestnicy nieśli m.in. flagi Jamajki i symbole rastafarianizmu. „Uwolnićuwięzionych palaczy” - głosił jeden z transparentów. Manifestacja w eskorciepolicji przeszła ulicą Marszałkowską, Alejami Jerozolimskimi, Nowym Światem,Alejami Ujazdowskimi i Piękną pod Sejm. Pod Sejmem do zgromadzonych przemówił m.in. Janusz Korwin-Mikke. – Tu niechodzi o marihuanę, ale o wolność, żeby żaden urzędnik nie mógł niczegozakazywać. Marihuana to tylko jeden z zakrętów na drodze do wolności –mówił. A w tym cyrku - mówił Korwin-Mikke wskazując na Sejm - tworzy sięcoraz to nowe zakazy. Prohibicja to fikcja - dodał, zbierając owacjezebranych. Głos zabrał też ponownie Palikot. – W latach 60. Polska była największymproducentem konopi w Europie. Nie poddajemy się i w końcu się uda, żeby możnabyło legalnie zapalić jointa. Nie tracimy nadziei – mówił, zapowiadająckolejne inicjatywy swojej partii ws. ustawowej depenalizacji marihuany. – W Sejmie prawica chce wszystko załatwić represjami, nie można jednakrepresjonować wszystkich obywateli, tylko trzeba rozwiązać problem. Anajlepszym rozwiązaniem jest zdepenalizowanie posiadania małej ilościmiękkich narkotyków – mówił do zgromadzonych poseł Ryszard Kalisz. Poprzemówieniach i kolejnych występach na żywo uczestnicy marszu zaczęli sięrozchodzić.",,
Niemieccy żołnierze na Westerplatte rozczarowali Hitlera. „Dał wyraz pogardy”,"– Hitler,  dając wyraz swojej dezaprobaty dla niemieckich żołnierzy, nie wszedł na pokład pancernika Schleswig-Holstein, choć wszystko było gotowe,  żeby on na ten pokład wszedł – powiedział w rozmowie z TVP Info Tomasz Miegoń, dyrektor Muzeum Marynarki Wojennej.","Westerplatte, zaatakowane 1 września 1939 roku, przez tydzień wytrzymał natarcie dwudziestokrotnie silniejszego przeciwnika. – Niemcy nie spodziewali się takiego oporu. – Zakładano, że wojskową składnicę tranzytową na Westerplatte, ten polski przyczółek, zajmą w kilka godzin – powiedział Tomasz Miegoń. Jak mówił, najlepszym dowodem na to, że polski opór zaskoczył Niemców, była późniejsza wizyta wodza III Rzeszy Adolfa Hitlera na Westerplatte. – Hitler,  dając wyraz swojej dezaprobaty dla niemieckich żołnierzy, nie wszedł na pokład pancernika Schleswig-Holstein, choć wszystko było gotowe,  żeby on na ten pokład wszedł. Ale dając  wyraz swojej pogardy dla waleczności niemieckich żołnierzy, nie uczynił tego – powiedział Tomasz Miegoń.",,
Środa o Jaśkowiaku: On przyznaje się do posiadania dziecka na mieście,"Mam takie pytania do prezydenta Jaśkowiaka, kto będzie pierwszą damą. Po rozwodzie jest i po wielu przygodach na mieście – powiedziała profesor Magdalena Środa, filozof i etyk. Skrytykowała także Roberta Biedronia – którego „gwiazdorstwo zaczęło zabijać” – i Sylwię Spurek – która jest „entuzjastką samej siebie”.","Prof. Środa w Radiu ZET mówiła o prezydencie Poznania Jacku Jaśkowiaku, kandydacie w prawyborach prezydenckich w Platformie Obywatelskiej.  Powiedziała, że Jaśkowiak jest po rozwodzie, „wielu przygodach na mieście”. – On o tym mówi, książkę o tym napisał – dodała. Zapytała, kto będzie pierwszą damą, jeśli to on zostanie prezydentem Polski.  – Ja prowadziłam z nim spotkanie na ten temat. On się przyznaje do posiadania dziecka na mieście. Według mnie to bardzo fajna relacja w tej chwili, ale to pokazuje dzielność pani Joanny – stwierdziła Środa.  W rozmowie skrytykowała też lidera Wiosny Roberta Biedronia i Sylwię Spurek, europosłankę, która opuściła tę partię. – Ja myślałam, że Biedroń tak będzie szedł do góry i to udźwignie. Był taki moment, w którym to gwiazdorstwo zaczynało go zabijać. To gwiazdorstwo przesłoniło wszystko, jego ludzi, program, itd. – wymieniała.",,
Polityczny nokaut w Kutnie. Prezydent wybrany w I turze i   sami swoi w radzie miasta,"W 21-osobowej kutnowskiej radzie miasta znalazło się 21
osób startujących z listy komitetu wyborczego obecnego prezydenta Zbigniewa
Burzyńskiego. Sam Burzyński już w pierwszej turze wygrał niedzielne wybory.
Zdobył 65,08 proc. głosów.","Poinformowała o tym w środę dyrektor delegatury w Skierniewicach Krajowego Biura Wyborczego Wanda Lebioda.Obecnego prezydenta poparło 9278 osób (65,08 proc. głosujących). Drugi wynikuzyskał kandydat SLD Lewica Razem – Bartosz Serenda (13,42 proc.), a trzeciKonrad Kłopotowski (PiS) – 10,57 proc. Czwarta kadencja Zbigniewa BurzyńskiegoBurzyński będzie prezydentem Kutna czwartą kadencję. Po tych wyborach w21-osobowej Radzie Miasta nie będzie miał żadnej opozycji. 21 kandydatów zjego komitetu wyborczego dostało mandat radnego. – To chyba ewenement w skalikraju – skomentowała dyrektor Lebioda.W poprzednich wyborach Burzyńskiego poparło 74,33 proc. glosujących. W RadzieMiasta zasiadło wówczas 11 radnych startujących z komitetu Burzyńskiego,czterech radnych miało PiS i po trzech – PO i SLD.",,
Karczewski: Po tym wpisie panu Tuskowi ręki nie podam,"– To są takie słowa, że ja panu Donaldowi Tuskowi ręki nie podam. Powiem mu z daleka „dzień dobry”, ale ręki nie wyciągnę do podania. Nie można używać takiego języka i tak bezczelnie kłamać, powodować taki niepokój wśród ludzi – powiedział w programie „W pełnym świecie” w TVP Info Stanisław Karczewski. Były marszałek Senatu odniósł się do wpisu Tuska, który zarzucił rządowi PiS wyprowadzanie Polski z UE, niszczenie sądów, kradzież i sianie niezgody między Polakami.","– To są takie słowa, że ja panu Donaldowi Tuskowi ręki nie podam. Powiem mu z daleka „dzień dobry”, ale ręki nie wyciągnę do podania, bo nie można używać takiego języka i tak bezczelnie kłamać, powodować taki niepokój wśród ludzi. Uważam, że powinien przeprosić, jeśli przeprosi to na pewno będę z nim rozmawiał – mówił Karczewski. Były marszałek Senatu odniósł się do wpisu Tuska, który polityk zamieścił przed dwoma dniami na Twitterze. „Wyprowadzają Polskę z Unii, niszczą sądy, by bezkarnie kraść, szczują jednych Polaków przeciw drugim. Głosujesz na nich? Masz prawo. Ale nie masz prawa dłużej udawać, że tego nie widzisz. Bo widzisz” – napisał przewodniczący Europejskiej Partii Ludowej. – Nie wolno używać takich słów - odnosił się do tego tweetu Karczewski. - Kto kradnie? To są słowa skandaliczne. To my walczyliśmy z korupcją, to my szliśmy do polityki pod hasłem wprowadzenia czystości w naszym życiu. To Donald Tusk mówił, że nie ma pieniędzy i nie będzie, a okazało się, że pieniądze były kradzione. To w trakcie ich kadencji, jak się oblicza, ok. 250 mld zł z naszych kieszeni zostało wyjętych – podkreślił.",,
Zatrzymanemu ws. ataków w Nowym Jorku postawiono zarzuty,"Ahmad Khan Rahami, zatrzymany w związku z podłożeniem ładunków wybuchowych w Nowym Jorku i w jednej z miejscowości w stanie New Jersey, usłyszał 10 zarzutów. Dotyczą one m.in. użycia broni masowego rażenia i podłożenia ładunku wybuchowego w miejscu publicznym.","Jak poinformowała prokuratura, części niezbędne do skonstruowania bomb Rahami kupił na e-Bay'u. W dzienniku, który znaleziono przy nim w momencie aresztowania, oskarżał Stany Zjednoczone o mordowanie islamskich bojowników w Afganistanie, Iraku, Syrii i Palestynie. Pisał także o swych marzeniach, aby zostać męczennikiem i wychwalał Osamę bin Ladena.Rahami został ujęty w poniedziałek, gdy oddał strzały do funkcjonariuszy policji w miejscowości Linden w stanie New Jersey, oddalonej o ok. 30 km od Nowego Jorku. Jeden z zaatakowanych policjantów został ranny w dłoń, drugiego pocisk trafił w kamizelkę kuloodporną. Sam Rahami także odniósł rany postrzałowe. Szef nowojorskiej policji James O'Neill powiedział we wtorek, że stan mężczyzny jest stabilny i dodał, że nie udało się go jeszcze szczegółowo przesłuchać. Prokuratura stanu Nowy Jork i New Jersey postawiła Rahamiemu odpowiednio cztery oraz sześć zarzutów. Oskarża się go m.in. o podłożenie w sobotę ładunku wybuchowego w dzielnicy Manhattanu Chelsea oraz wcześniej, tego samego dnia w miejscowości Seaside Park w New Jersey. W wyniku pierwszej eksplozji rannych zostało 31 osób. Drugi wybuch nie spowodował większych ofiar w ludziach ani większych szkód.Rzecznik Białego Domu Josh Earnest oświadczył podczas konferencji prasowej w Nowym Jorku, że wszystko wskazuje na to, iż minione wydarzenia miały charakter terrorystyczny.",,
Reprywatyzacja trzech działek z pl. Defilad  uchylona,"Komisja weryfikacyjna uchyliła decyzję, wydaną z upoważnienia prezydenta m.st. Warszawy, w sprawie reprywatyzacji trzech działek na stołecznym pl. Defilad. – Przy wydawaniu decyzji rażąco naruszono prawo administracyjne – poinformował przewodniczący komisji Patryk Jaki.","Od decyzji strony postępowania mogą się odwołać do komisji, a potem do Wojewódzkiego Sądu Administracyjnego w Warszawie. Komisja 5 października przez 10 godzin badała sprawę reprywatyzacji trzech niezabudowanych działek na pl. Defilad pod dawnymi adresami: Złota 19, Zielna 7/Złota 17 i Chmielna 50, które mają „analogiczne stany faktyczne”. Według portalu wPolityce.pl urzędnicy miasta wiedzieli, że po II wojnie adwokat Witold Bayer wystąpił o prawo do zabudowy tych działek za symboliczną kwotę. W 1946 r. adwokata zatrzymało UB za działalność antykomunistyczną i nie dopełnił on wszelkich formalności, a po wyjściu z aresztu nie kontynuował już starań. „Na początku lat 90. prawdopodobni spadkobiercy właścicieli atrakcyjnych nieruchomości rozpoczęli jednak starania o ich odzyskanie, powołując się na działania adwokata sprzed jego zatrzymania” – podawał portal. Dodano, że urzędnicy BGN „przymknęli oko na brak formalności” i w latach 2012-13 spadkobiercom przyznano prawo użytkowania wieczystego. Działka, od której zaczęła się afera Komisja weryfikacyjna oddaliła też odwołania Marzeny K., Janusza P. i mec. Grzegorza M. od decyzji o zwrocie miastu nieruchomości Chmielna 70 na pl. Defilad, od której zaczęło się wyjaśnianie afery reprywatyzacyjnej w stolicy. Oznacza to utrzymanie decyzji komisji, która w lipcu uchyliła decyzję miasta z 2012 r. o przyznaniu działki osobom, które nabyły roszczenia od spadkobierców: biznesmenowi Januszowi P., mec. Grzegorzowi M. i Marzenie K. (cała trójka ma zarzuty korupcyjne ws. reprywatyzacji tej działki; od miesiąca przebywają w areszcie – red.). – Decyzje miasta były wydane z rażącym naruszeniem prawa, a zarzuty odwołań okazały się nietrafne – poinformował szef komisji Patryk Jaki. Decyzję komisji strony postępowania mogą zaskarżyć do Wojewódzkiego Sądu Administracyjnego w Warszawie. Uchylone decyzjeKomisja od początku czerwca tego roku bada zgodność z prawem decyzji administracyjnych w sprawie reprywatyzacji warszawskich nieruchomości. Uchyliła już decyzje wydane z upoważnienia prezydent Warszawy: o przyznaniu Maciejowi M. praw do dwóch działek przy ul. Twardej oraz do Siennej 29; w sprawie Chmielnej 70, a także o przyznaniu spadkobiercom dawnych właścicieli praw do Poznańskiej 14 i Marszałkowskiej 43. Żadnej z tych decyzji nie badał jeszcze sąd administracyjny.",,
Chiny z kolejnymi kredytami. Trump wściekły na Bank Światowy,"Prezydent USA wezwał Bank Światowy aby przestał udzielać kredytów Chinom. Bank właśnie przyjął, mimo zastrzeżeń Waszyngtonu, nowy plan kredytowy dla Chin.","Bank Światowy uchwalił w czwartek plan udzielenia Chinom nisko oprocentowanych kredytów na sumę od 1 do 1,5 mld dolarów rocznie do czerwca 2025 r. Plan przewiduje „stopniowy spadek” kredytów dla Chin w porównaniu z poprzednim pięcioletnim okresem kiedy średnia wynosiła 1,8 mld dolarów rocznie. „Dlaczego Bank Światowy pożycza pieniądze Chinom ? Czy to możliwe ? Chiny mają mnóstwo pieniędzy, a jeśli ich nie mają to je wytwarzają. STOP !” - napisał Donald Trump na Twitterze. W przesłanym agencji Reutera oświadczeniu Bank napisał, że wysokość jego kredytów dla Chin „znacznie spadła i będzie nadal redukowana w ramach porozumienia z naszymi udziałowcami, w tym Stanami Zjednoczonymi”. „Eliminujemy udzielanie kredytów w miarę jak kraje stają się bogatsze” - dodano w oświadczeniu. W roku finansowym 2019, który zakończył się 30 czerwca, Bank Światowy pożyczył Chinom 1,3 mld dolarów, co oznacza spadek w porównaniu z rokiem 2017 kiedy pożyczył 2,4 mld.",,
Opinia PKW ws. wyborów już u prezydenta,Opinia Państwowej Komisji Wyborczej do projektu postanowienia prezydenta o zarządzeniu wyborów trafiła we wtorek do Kancelarii Prezydenta – przekazała szefowa Krajowego Biura Wyborczego Magdalena Pietrzak.,"Na poniedziałkowym posiedzeniu Państwowa Komisja Wyborcza zajęła się opiniowaniem projektu postanowienia prezydenta w sprawie zarządzenia wyborów do Sejmu i Senatu. We wtorek szefowa Krajowego Biura Wyborczego Magdalena Pietrzak poinformowała, że opinia trafiła już do Kancelarii Prezydenta. W piątkowym wywiadzie dla Polsat News prezydent Andrzej Duda poinformował, że zarządzenie wyborów nastąpi niezwłocznie po tym, jak otrzyma opinię PKW do projektu postanowienia ws. zarządzenia wyborów. Andrzej Duda zdradził wtedy, że we wniosku do PKW wskazał niedzielę 13 października jako datę wyborów parlamentarnych, bo chciałby, żeby kampania wyborcza była jak najkrótsza. Zgodnie z konstytucją wybory parlamentarne zarządza prezydent nie później niż na 90 dni przed upływem 4 lat od rozpoczęcia kadencji Sejmu i Senatu. Data wyborów wyznaczana jest na dzień wolny od pracy, przypadający w ciągu 30 dni przed upływem 4 lat od rozpoczęcia kadencji obu izb parlamentu. Pierwsze posiedzenia Sejmu VIII kadencji i Senatu IX kadencji odbyło się 12 listopada 2015 r.",,
Misiło zamiast Petru? Poseł będzie ubiegał się o stanowisko przewodniczącego Nowoczesnej,"Poseł Piotr Misiło zapowiedział w niedzielę, że wystartuje w najbliższych wyborach władz Nowoczesnej na stanowisko przewodniczącego partii. Jak wyjaśnił, jego program będzie opierał się na 3 filarach: gospodarka, praworządność i samorząd.","– Podczas najbliższej konwencji wyborczej Nowoczesnej w listopadzie zamierzam ubiegać się o fotel przewodniczącego partii – zapowiedział podczas konferencji prasowej w Szczecinie poseł Misiło.– Kiedy w kwietniu 2015 r. razem z Ryszardem Petru i 19 innymi wspaniałymi ludźmi zakładaliśmy Stowarzyszenie NowoczesnaPL głęboko wierzyliśmy, że to stowarzyszenie wraz ze wszystkimi partiami i środowiskami stojącymi wówczas po jasnej stronie mocy będą w stanie zatrzymać marsz Prawa i Sprawiedliwości do władzy. Stało się niestety inaczej. PiS rządzi, PiS demoluje Rzeczpospolitą. Jarosław Kaczyński codziennie przekracza kolejny Rubikon – powiedział poseł Nowoczesnej. Misiło stracił stanowisko lidera zachodniopomorskich strukturJak zaznacza poseł „ubieganie się o stanowisko lidera w tak bogatej w wybitne osobowości partii jak Nowoczesna, jest szczególnym wyzwaniem”.  – Pragnę z nową energią, przy Waszym wsparciu i zaangażowaniu odbudować zaufanie Polaków do Nowoczesnej – zwraca się Misiło do członków partii.– Nasza partia powinna scalać coraz liczniejsze ruchy społeczne broniące w Polsce demokrację, powinniśmy być bardziej otwarci na dialog z opozycją. Musimy wspólnie naprawić nasze państwo i przywrócić Polsce należny szacunek, inaczej nasze dzieci i wnuki nam tego nie wybaczą – pisze w oświadczeniu przesłanym mediom poseł.Podczas regionalnej konwencji Nowoczesnej 1 października br. w Szczecinie Piotr Misiło stracił stanowisko lidera zachodniopomorskich struktur tej formacji. Nowym szefem zachodniopomorskiej Nowoczesnej został wybrany poseł Radosław Lubczyk, wybrany do Sejmu z okręgu koszalińskiego.",,
Zamach w Jemenie. Państwo Islamskie zaatakowało żołnierzy,"Dżihadyści z Państwa Islamskiego przyznali się do niedzielnego zamachu samobójczego na południu Jemenu, w którym zginęło prawie 50 żołnierzy. Tydzień temu w innym ataku IS zabitych zostało 50 wojskowych.","W wydanym w niedzielę oświadczeniu Państwo Islamskie podało, że zamach samobójczy przeprowadził Abu Haszem al-Radfani.Ich zdaniem w ataku zginęło ponad 70 „apostatów”. Oficjalny bilans podaje do 49 zabitych, mówi się także o kilkudziesięciu rannych. Świadkowie relacjonowali, że do wybuchu doszło, kiedy żołnierze stali w kolejce po odbiór żołdu w pobliżu bazy wojskowej.",,
UE apeluje do Rosji: uwolnijcie porwanego Estończyka,"„Natychmiastowego uwolnienia” agenta estońskiej Służby Bezpieczeństwa Wewnętrznego Estona Kohvera, uprowadzonego przez Rosję i oskarżonego w tym kraju o szpiegostwo, zażądała w czwartek wieczorem Unia Europejska.",„Wzywamy do natychmiastowego uwolnienia pana Kohvera i jego bezpiecznego powrotu do Estonii” – apelował w komunikacie rzecznik unijnych służb dyplomatycznych. Zaniepokojenie uprowadzeniem„Jesteśmy zaniepokojeni uprowadzeniem 5 września estońskiego agenta Estona Kohvera przez rosyjskie służby bezpieczeństwa na estońskim terytorium niedaleko granicy z Rosją” - oświadczył rzecznik.,,
Zatrzymany za profanację krzyża w katedrze usłyszał zarzut,"Kwidzyńska policja postawiła zarzut obrazy uczuć religijnych 44-letniemu mężczyźnie, który – zdaniem funkcjonariuszy – 3 maja zrzucił ze ściany i połamał krzyż wiszący w kruchcie katedry w Kwidzynie. Za taki czyn grozi kara do dwóch lat pozbawienia wolności.","O zatrzymaniu 44-latka i postawieniu mu zarzutu poinformowała oficer prasowa Komendy Powiatowej Policji w Kwidzynie sierż. sztab. Anna Filar.Jak wyjaśniła, do zatrzymania mężczyzny, mieszkańca powiatu kwidzyńskiego, doszło we wtorek. Tego dnia policja przyjęła zgłoszenie o akcie wandalizmu, jaki miał miejsce w kwidzyńskiej katedrze w miniony piątek. Zarzuty postawiono 44-latkowi w środę; nie przyznał się do popełnienia zarzuconego mu czynu i złożył wyjaśnienia, o treści których policja nie informuje.Jak dodała oficer prasowa kwidzyńskiej komendy, funkcjonariusze w porozumieniu z prokuraturą podejmą decyzje co do ewentualnych środków zapobiegawczych wobec mężczyzny. Wyjaśniła, że mężczyzna był wcześniej znany policji.W katedrze w centrum Kwidzyna ze ściany kościelnej kruchty zrzucony został krzyż. Ktoś go też połamał i podeptał, a do kropielnicy wlał najprawdopodobniej alkohol. Proboszcz kościoła zawiadomił policję.",,
PiS ma pytania do opozycji. „Czy skasujecie program 300 plus?”,– Prawo i Sprawiedliwość w swoich działaniach nie kieruje się sympatiami politycznymi wyborców; program PiS jest skierowany do wszystkich Polaków – powiedział we wtorek Tomasz Poręba.  Szef sztabu PiS zaprezentował kolejny spot wyborczy partii.,"– Program PiS dedykowany jest wszystkim Polakom, dlatego, że Polska jest jedna – mówił Poręba.              Podczas konferencji prasowej na ekranie wyświetlono mapę, pokazującą – jak powiedział szef sztabu PiS – „długofalowe, strategiczne plany rozwojowe” za rządów PO-PSL.              Według Poręby z mapy wynika, że rząd PO-PSL zaniedbywał wschodnią część kraju. – To mapka, która kapitalnie opisuje filozofię rządzenia PO; dajemy pieniądze tylko tam, gdzie na nas głosują (...). Najważniejsze inwestycje, najważniejsze decyzje, pomysły, inwestycje infrastrukturalne, komunikacyjne, były dedykowane za rządów PO tylko i wyłączcie Polsce zachodniej – oświadczył.",,
Włochy: uratowano ponad tysiąc imigrantów,"Ponad 1000 imigrantów, którzy Morzem Śródziemnym próbowali przedostać się do Europy, uratowali w ciągu weekendu włoscy marynarze. Wśród uratowanych było 64 dzieci i jeden noworodek.","Włoska marynarka eskortowała łodzie z imigrantami do portów, większość z nich do Augusty na Sycylii. Uchodźcy to przybysze głównie z zachodu Afryki – Gwinei, Wybrzeża Kości Słoniowej, Mali, Senegalu, Demokratycznej Republiki Konga i Sudanu. Imigranci próbują przedostać się do Europy w poszukiwaniu lepszych warunków życia, przeważnie starymi, przepełnionymi łodziami. Włoski rząd prowadzi operację „Mare Nostrum”, w którą zaangażowane są okręty, amfibie i lotnictwo. Jej celem jest pomoc imigrantom na morzu, by nie dochodziło więcej do takich tragedii jak w październiku. W katastrofie dwóch statków zginęło wówczas ponad 400 uchodźców.Według danych organizacji pomocowych, w ciągu ostatnich 20 lat od 17 do 20 tysięcy imigrantów straciło życie na morzu, próbując przedostać się do Europy.",,
„Lider opozycji na wylocie”. Przegląd prasy w TVP Info,"Kto dziś jest głównym aktorem na scenie politycznej?; Platforma Obywatelska szuka nowego oblicza; lider opozycji na wylocie; Tusk zdradzi Platformę?; prezes NIK nieoczekiwanie wrócił do pracy – takie m.in. tematy poruszył Antoni Trzmiel w porannym przeglądzie prasy w TVP Info, w programie „Wstaje Dzień”. Codziennie najświeższe informacje z Polski i świata na antenie i w portalu tvp.info.",,,
Papież Franciszek: „Bożek pieniądza” czyni społeczeństwo nieludzkim,"Ojciec Święty powiedział w sobotę, że mentalność oparta na czynieniu z pieniądza bożka prowadzi do powstania „społeczeństwa nieludzkiego i niesprawiedliwego”. Zauważył, że  świat ma tendencję, by „handlować” wszystkim i jest chory na samotność oraz egoizm.","Podczas spotkania z 7 tysiącami przedstawicieli włoskiego ruchu spółdzielczego Franciszek mówił: „Wizja współpracy oparta na relacjach, a nie na zysku, idzie pod prąd mentalności świata”. Apelował o promowanie alternatywnych modeli życia w społeczeństwie, w których nie będzie panować władza „bożka pieniądza”.              To bożek – dodał – który „oszukuje i czyni społeczeństwo coraz bardziej nieludzkim i niesprawiedliwym” oraz „bardziej ubogim”.              Papież zwrócił się do spółdzielców: „Dziękuję za waszą pracę pełną zaangażowania, która jest wyrazem wiary we współpracę i uporu, by pozostać człowiekiem w świecie, który chce handlować każdą rzeczą”.",,
"„Chodzi o wywołanie wrażenia, że w kraju mamy wojnę domową, faszyści biegają na ulicach”","– Środowiska LGBT przedstawiają postulaty, które są jawnie sprzeczne z obowiązującą konstytucją w Polsce. Równość małżeńska, tzw. małżeństwa homoseksualne i adopcja przez nich dzieci są sprzeczne z konstytucją. Te same środowiska, które przed kilkoma laty protestowały w obronie konstytucji, dziś żądają zmiany tej konstytucji bądź wprowadzenia ustaw, które by te konstytucje łamały – powiedział w „Woronicza 17” na antenie TVP Info europoseł PiS Adam Bielan.","W niedzielę w Białymstoku środowiska lewicowe organizują protest „Polska przeciw przemocy”, który jest reakcją na wydarzenia, do jakich doszło w tym mieście w ubiegłym tygodniu podczas Marszu Równości.W TVP Info politycy debatowali o paradach równości i o tym, dlaczego niektórzy politycy odpowiedzialnością za eskalację sporu światopoglądowego w Polsce obarczają Kościół i partię rządzącą. Jak zaznaczał Adam Bielan, „nie ma zgody na zachowania chuligańskie”. – Chce przypomnieć, że ci, którzy dziś chwalą działania policji, która chroniła uczestników tego marszu, jednocześnie bardzo mocno atakowali policję wtedy, kiedy policja chroniła uczestników marszów patriotycznych przed atakami lewackich bojówek. Policja zachowuje się bezstronnie – mówił.– PO coraz bardziej skręca w lewo. Atakują coraz mocniej kościół katolicki. Mówią co będą robić, jak dojdą do władzy – stopniowe wprowadzanie adopcji dzieci, małżeństw homoseksualnych – mówił Bielan.Jak mówił wiceminister spraw wewnętrznych Paweł Szefernaker, „jest jasna deklaracja – nie ma miejsca dla bandytów, którzy łamali prawo w Białymstoku, nie ma tolerancji na tego typu zachowania”.– Tolerancja i szacunek dla drugiego człowieka tak, ale stop profanacjom i seksualizacji dzieci. Jestem przekonany, że ci, którzy nie mają programu politycznego, próbują wrzucać do dyskusji tematy ideologiczne, bo nie mają innego pomysłu – stwierdzał. W ocenie Szefernakera „wulgarne i prymitywne propozycje, zgłaszane podczas marszów równości są prowokacją”. – My się im nie poddamy, będziemy dalej realizować swój program, na który umówiliśmy się z Polakami – stwierdził. Jerzy Wenderlich z SLD stwierdził, że nie słyszał „ o tym, by ktoś atakował Kościół”.  – Kościół nie jest w tym sporze bez grzechu. Kościół nie tonował tej sytuacji tylko dolewał oliwy do ognia – komentował.Paweł Bejda z PSL oznajmił, jego partia „nie będzie brała udziału w marszach, bo to służy temu, by podgrzewać atmosferę i robić politykę”. – Nie zgadzamy się , by atakować Kościół. Kościół to nie tylko księża, ale i wierni. Ja należę do tego Kościoła – mówił.– Obrzydliwe jest przy okazji profanowanie wiary katolickiej i że politycy chcą angażować Kościół do celów politycznych. Zbyt dużo krzywdy moralnej dzieje się Polakom, którzy chcą spokojnie żyć – stwierdził.",,
Premier Japonii: Traktujemy Polskę jako bardzo ważnego partnera,"– Współpraca polsko-japońska rozwija się pomyślnie – powiedział premier Mateusz Morawiecki na zakończenie wizyty w Japonii. Szef polskiego rządu odbył szereg spotkań z przedsiębiorcami. Spotkał się też z parą książęcą oraz premierem Japonii Shinzo Abe, który podkreślał, że Polska jest dla jego kraju ważnym partnerem w Europie.","– Współpraca polsko-japońska rozwija się pomyślnie. Japonia jest jednym z głównych partnerów Polski w rejonie Azji i Pacyfiku, naszym partnerem strategicznym. Po rozmowach z japońskimi przedsiębiorcami spodziewam się, że przyciągniemy do Polski inwestycje w wysokości 5-7 mld zł. To dodatkowe tysiące miejsc pracy – powtórzył premier Mateusz Morawiecki podczas konferencji kończącej jego wizytę w Tokio.– Traktujemy Polskę jako bardzo ważnego partnera w Europie. Rozmawiałem z premierem Morawieckim o współpracy gospodarczej, w tym o budowie nowego lotniska w Polsce i o tak zwanej technologii „czystego węgla”. Rozmawialiśmy także o pogłębieniu współpracy w dziedzinie bezpieczeństwa i o współpracy Japonii z Grupą Wyszehradzką – oświadczył szef rządu Japonii Shinzo Abe.W 2019 r. Polska i Japonia państwa obchodziły stulecie nawiązania stosunków dyplomatycznych. Japonia to trzecia gospodarka świata, obok Chin i Korei Płd. najważniejszy partner strategiczny Polski w Azji. W 2018 roku polsko-japońskie obroty handlowe wyniosły 4,8 mld USD.",,
Noc Muzeów w całej Polsce. Tłumy zwiedzających,"Tłumy ludzi wzięły udział w sobotniej Nocy Muzeów. W naszym kraju w akcji co roku uczestniczy ponad sto miast, a w samej tylko stolicy około 250 placówek. Muzea i instytucje kultury dwoiły się i troiły, by przyciągnąć do siebie w tę noc jak największą liczbę gości.","Ci, którzy zdecydowali się zwiedzić kancelarię premiera, mogli obejrzeć sale reprezentacyjne, w których podczas wizyt zagranicznych rozmawiają szefowie rządów. – Spotkania w wąskim gronie, liczącym od dwunastu do czternastu osób, odbywają się w Sali Okrągłego Stołu - mówiła Wiktoria Węcławska z Departamentu Spraw Zagranicznych KPRM. – Premier, jako gospodarz, siada na przeciw drzwi, a gość na wprost okien - wyjaśniała zwiedzającym.Spotkania premierów „w cztery oczy”, czyli w obecności jedynie tłumaczy i ewentualnie ambasadora lub ministra - odbywają się w Sali Zegarowej. – Gość siada zawsze po prawej stronie gospodarza - wyjaśniała urzędniczka.Fotel pani premier Dużym zainteresowaniem zwiedzających cieszyła się sala obrad rządu, czyli im. A. F. Modrzewskiego. Tam uczestnicy wycieczki mogli usiąść w fotelu, w którym co wtorek zasiada premier Beata Szydło, by przewodniczyć obradom Rady Ministrów. Można było także zająć miejsca ministrów. Zwiedzający dowiedzieli się także, że do sali ostatni wchodzi zawsze szef rządu, a obrady są nagrywane - sprzęt i obsługa techniczna znajdują się w pomieszczeniach za lustrami weneckimi. Trasa zwiedzania w KPRM była przystosowana do potrzeb osób z niepełnosprawnościami. Odwiedzić można było także gabinet szefowej rządu Beaty Szydło, hol główny, w którym witani są zagraniczni goście oraz salę, w której odbywają się konferencje prasowe.Budynek Kancelarii Prezesa Rady Ministrów w 1995 roku został wpisany do rejestru zabytków. W holu głównym, w którym często odbywają się powitania oficjalnych delegacji zagranicznych pod przeszkloną podłogą wyeksponowane są zabytkowe schody wejściowe do gmachu, pochodzące z początku XX wieku.Obecnie gabinet premier mieści się w południowym skrzydle budynku. Przed 1993 rokiem premierzy zasiadali w gabinecie mieszczącym się w centralnej części gmachu, do którego wejście prowadzi przez przeszklony hol zwany potocznie „akwarium”.Buława marszałka W Nocy Muzeów udział wziął również m.in. resort kultury. Minister Piotr Gliński osobiście oprowadził pierwszą grupę zwiedzających po budynku, gdzie oprócz ministerialnych gabinetów mogli obejrzeć pamiątki po Józefie Piłsudskim - m.in. buławę marszałkowską. – Cieszę się, że przyszliście państwo zobaczyć ten pałac. Bo to jest zabytek, zwłaszcza dół jest faktycznie zabytkowy (...) szczególnie amfilada, w której znajdują się gabinety ministra, wiceministrów. Ale także są to największe sale w tym budynku, które służą nam do normalnej pracy, tzn. zebrań, spotkań ze środowiskami artystycznymi, różnego rodzaju narad, które są potrzebne, by podejmować sensowne decyzje dotyczące wydawania publicznych środków na cele polskiej kultury - powiedział Gliński.Zapraszając do zwiedzania Pałacu Czartoryskich-Potockich, w którym mieści się ministerstwo przypomniał, że jest to miejsce historyczne. – Bywała tu pani Walewska i słynny Casanova; były tu podejmowane różnego typu decyzje ważne dla polskiego państwa i kultury. W gabinecie ministra można m.in. zobaczyć duży portret Stanisława Kostki Potockiego, pierwszego polskiego ministra kultury, człowieka bardzo zasłużonego dla Polski - zaznaczył Gliński. – Wiele atrakcji przygotował dla zwiedzających Zamek Królewski w Warszawie –  mówił Paweł Tyszka, pełnomocnik dyrektora do spraw naukowych i edukacyjnych. Poza tym pierwszy raz w Noc Muzeów było dostępne dla zwiedzających Muzeum Żołnierzy Wyklętych.W Pałacu Staszica w Warszawie odbyła się Radiowa Noc Muzeów. Tegoroczne spotkanie przebiegało pod hasłem „Warszawski Mikrofon Polskiego Radia”. Zgromadzeni mogli usłyszeć wiele cennych nagrań z Archiwum Polskiego Radia. W programie znalazły się konkursy literackie, prezentacje multimedialne o Warszawie przedwojennej i powojennej, jak również o znanych głosach antenowych.Co ciekawe, do warszawskiej Nocy Muzeów 2017 zgłosiły się placówki spod Warszawy, m.in. Muzeum Kolei Wąskotorowej z Sochaczewa oraz Muzeum Ziemi Mińskiej.W Gdyni pojeżdżą trolejbusami W Trójmieście można było zwiedzić m.in. Europejskie Centrum Solidarności i Muzeum II Wojny Światowej w Gdańsku, Muzeum Sopotu i tamtejszą Państwową Galerię Sztuki, a także Muzeum Marynarki Wojennej w Gdyni. – Atrakcją w Gdyni były przejazdy zabytkowymi trolejbusami –  mówi Jacek Frydrych, dyrektor Muzeum Miasta Gdyni. W Świętochłowicach natomiast Noc Muzeów  odbyło się pod znakiem... rowerów. – Był m.in. wyścig „Powstańcze hałdy”, wycieczki rowerowe, wystawa zabytkowych jednośladów i pokaz filmów o rowerach – mówiła Halina Bieda, dyrektor Muzeum Powstań Śląskich.Tu dzieci wejdą poza kolejkąW Łodzi 58 instytucji otworzyło dla zwiedzających swoje przestrzenie. Największe kolejki, jak co roku, ustawiły się przed Pałacem Izraela Poznańskiego.  – Wyjątkowo poza kolejką mogły wejść dzieci, które wzięły udział w specjalnym konkursie –  mówiła dyrektorka Muzeum Miasta Łodzi Barbara Kurowska.W Krakowie świętowali wcześniej W Krakowie Noc Muzeów odbyła się wcześniej  – w nocy z piątku na sobotę. Wzięło w niej udział 28 placówek wraz z oddziałami, w sumie ponad 50 obiektów muzealnych, w tym Muzeum Historyczne Miasta Krakowa i Muzeum Armii Krajowej im. generała Emila Fieldorfa „Nila”. Z kolei w Radomiu powstało pierwsze w Polsce mobilne muzeum rowerów. Autorami projektu są pasjonaci ze Stowarzyszenia Retrocyklistów „Sprężyści”.Rowerowa potęga W XX-leciu międzywojennym Radom był rowerową potęga. W Fabryce Broni „Łucznik” produkowano rowery dziecięce, turystyczne, ale też pojazdy stanowiące wyposażenie wojska czy policji. W sumie było ich ponad 20 rodzajów. Przed wojną te najpopularniejsze kosztowały około 150 złotych. Dla porównania, cena fiata 508 z tego samego okresu to 4,5 tys. złotych.Na razie zbiór liczy ponad 70 eksponatów i wciąż się powiększa. Znalezione na strychach czy w piwnicach kilkudziesięcioletnie rowery często są w bardzo złym stanie i wymagają gruntownego remontu. Zwiedzający byli pod wrażeniem. Dla wielu odwiedziny w mobilnym muzeum rowerów stały się okazją do poznania historii rodzinnego miasta",,
Białoruś: tereny napromieniowane po Czarnobylu będą wykorzystywane rolniczo?,"Prezydent Białorusi Aleksandr Łukaszenko podpisał dekret, na mocy którego została zlikwidowana strefa ochronna wokół Poleskiego Państwowego Rezerwatu Radiacyjno-Ekologicznego. To oznacza, że na Białorusi tereny przylegające do ziem najmocniej napromieniowanych po katastrofie w Czarnobylu będą mogły być przeznaczone na cele rolnicze.","Białoruska agencja prasowa „Biełta” powołując się na biuro prasowe prezydenta poinformowała, że strefa ochronna wokół rezerwatu radiacyjnego została zlikwidowana „w celu zniesienia ograniczeń w wykorzystaniu gruntów rolnych, znajdujących się w jego granicach”. Znaki informujące o skażeniu radiacyjnym terenu będą ustawione „bezpośrednio na granicy rezerwatu”. Niezależne media zwracają uwagę, że na terenie strefy ochronnej wokół rezerwatu radiacyjnego, którą zlikwidował prezydent, są dwa rodzaje gruntów. Jedne są silnie napromieniowane, na nich nie można prowadzić działalności gospodarczej. Drugie to tereny mniej napromieniowane, które teraz prawdopodobnie zostaną wykorzystane rolniczo. Poleski Państwowy Rezerwat Radiacyjno-Ekologiczny powstał po katastrofie elektrowni atomowej w Czarnobylu. Obejmuje ponad 215 tys. hektarów gruntów leżących przy granicy z Ukrainą. Z terenów tych wysiedlono ludność. Białoruscy i zagraniczni uczeni badają tam wpływ promieniowania na zwierzęta i rośliny.",,
"„Gdyby „GW” i PO zjedli tysiąc kotletów i wezwali na pomoc tysiąc atletów, to nie poradzą”","– Gdyby nawet redaktorzy „Gazety Wyborczej” i politycy PO zjedli tysiąc kotletów i wezwali na pomoc tysiąc atletów, to nie poradzą. Od 30 lat to środowisko, ci politycy próbują uczynić z Jarosława Kaczyńskiego niedojdę, nieporadnego człowieka, oderwanego od realnego świata, który dorobił się tylko dwóch kotów. I nagle dowiadujemy się, że Jarosław Kaczyński to miliarder. Kto o zdrowych zmysłach w narrację redaktorów z „Wyborczej” uwierzy? To oczywista bzdura – tak minister spraw wewnętrznych Joachim Brudziński skomentował w „Gościu Wiadomości” rewelacje GW w sprawie tzw. taśm Kaczyńskiego.","„Gazeta Wyborcza” opublikowała stenogram nagrania rozmowy z lipca 2018 r. m.in. prezesa PiS Jarosława Kaczyńskiego i austriackiego biznesmena Geralda Birgfellnera, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna. Joachim Brudziński przekonywał, że zamiast obiecywanej przez GW „bomby”, artykuł o Jarosławie Kaczyńskim był „kapiszonem”. Polityk stwierdził, że artykule nie ma mowy o jakimkolwiek niezgodnym z prawem działaniem prezesa PiS.  – Traktuję poważnie sprawę, że w środku stolicy fundacja, która dysponuje gruntem, aplikuje o kredyt, pożyczkę, wskutek decyzji tylko i wyłącznie politycznych nie może postawić biurowca, gdzie kilkaset metrów dalej takie biurowce stają. Ta fundacja nie może postawić biurowca dlatego, że w jej władzach zasiadają ludzie, z którymi PO się nie zgadza. Można było budować tunele wzdłuż Wisły, przejmować za bezcen kamienice komunalne, a nie można było za uczciwe pieniądze zbudować wieżowca w ramach normalnej działalności gospodarczej – powiedział Brudziński. Pytany, czy materiały „GW” nie zaszkodzą prezesowi PiS, odparł z uśmiechem: – Gdyby nawet redaktorzy „Gazety Wyborczej” i politycy PO zjedli tysiąc kotletów i wezwali na pomoc tysiąc atletów, to nie poradzą. Od 30 lat to środowisko próbuje uczynić z Jarosława Kaczyńskiego niedojdę, nieporadnego człowieka, oderwanego od realnego świata, który dorobił się tylko dwóch kotów. (…) I nagle dowiadujemy się, że Jarosław Kaczyński to miliarder. Kto o zdrowych zmysłach w narrację redaktorów z „Wyborczej” uwierzy? To oczywista bzdura! – skonstatował minister. Brudziński stwierdził, że to „internauci wygrali tę debatę”, wskazując, że wielu z nich obśmiewało rewelacje hasztagami #jacieniemoge i #kapiszon. – Wiemy jedno: Polacy tej hucpy nie kupią i nie kupują – zaznaczył.",,
„Życie znów zwycięża w Ameryce”. Tysiące Amerykanów przeszło w Marszu dla życia,"Dziesiątki tysięcy Amerykanów wzięły udział w dorocznej demonstracji przeciwników aborcji zwanej Marszem dla życia. Jednym z występujących na wiecu w Waszyngtonie był wiceprezydent USA Mike Pence, który zadeklarował, że prawo do życia dotyczy również nienarodzonych i zapewnił o poparciu dla tej idei prezydenta Donalda Trumpa.","46. Marsz dla życia zgromadził dziesiątki tysięcy, głównie młodych Amerykanów z całego kraju. Mike Pence uczestniczył w demonstracji już po raz trzeci jako wiceprezydent.– Wiemy w naszych w sercach, że życie znów zwycięża w Ameryce – mówił Pence dziękując zgromadzonym za ich sprzeciw wobec aborcji. – Bądźcie przygotowani do obrony życia. Róbcie to jednak z w sposób łagodny i z szacunkiem – powiedział dodając, że miliony Amerykanów opowiadają się za prawem do życia. – Musicie wiedzieć, że macie we mnie wiernego sojusznika. Jest nim także prezydent Donald Trump – podkreślił Pence. Marsz dla Życia organizuje amerykański Kościół katolicki w rocznicę decyzji Sądu Najwyższego z 1973 roku w sprawie Roe vs. Wade, gwarantującej kobietom prawo do aborcji. W ostatnich latach do demonstracji przyłączyło się wiele kościołów protestanckich.",,
Tusk pozywa Jakiego za wpis po meczu Niemcy-Meksyk,Przewodniczący Rady Europejskiej Donald Tusk kieruje do sądu pozew przeciwko kandydatowi Zjednoczonej Prawicy na prezydenta Warszawy Patrykowi Jakiemu w związku z wpisem po meczu Niemcy-Meksyk - poinformował mecenas Roman Giertych. Po meczu piłkarskim Niemiec z Meksykiem na mundialu w Rosji na profilu Jakiego na Facebooku udostępniono zdjęcie płaczących Tuska i Grzegorza Schetyny z podpisem: „Nasi przegrali z Meksykiem”.,"„Pan Przewodniczący Donald Tusk kieruje do sądu wniosek (na chwilę obecną w trybie ugodowym) przeciwko Patrykowi Jakiemu o zapłatę 30 tys. zł. na WOŚP za naruszenie swoich dóbr osobistych w związku z publikacją skandalicznej przeróbki zdjęcia PDT z pogrzebu śp. S. Karpiniuka” – napisał Giertych po południu na Twitterze. Dziennikarz Patryk Słowik zwrócił uwagę, że zdjęcie zostało wykonane na pogrzebie Sebastiana Karpiniuka, jednej z ofiar katastrofy smoleńskiej z 10 kwietnia 2010 r. „@PatrykJaki wykorzystuje zdjęcie z pogrzebu Sebastiana Karpiniuka do heheszek. Podłość przekraczająca wszelkie granice. A jak niewiedza – powinno się to skończyć solidnymi przeprosinami i zapłatą na zbożny cel” – napisał na Twitterze w niedzielę wieczorem.",,
„Le Monde”: Światowa Organizacja Zdrowia uległa naciskom Chin,"Światowa Organizacja Zdrowia (WHO) nie ogłosiła stanu zagrożenia zdrowia publicznego w związku z epidemią koronawirusa, gdyż uległa naciskom Chin – twierdzi w najnowszym numerze francuski dziennik „Le Monde”.","– Wygląda na to, że względy polityczne przeważyły nad naukowymi – komentuje decyzję WHO publicysta Paul Benkimoun.  Zwraca on uwagę, że wbrew dotychczasowej praktyce WHO nie ukrywała podziałów wewnątrz organizacji. Członkowie nadzwyczajnego komitetu dwa razy – 22 i 23 stycznia – nie zgodzili się na ogłoszenie stanu zagrożenia zdrowia publicznego, gdyż podzieleni byli na dwie frakcje, z których jedna, złożona z sojuszników Pekinu, zablokowała deklarację.  Ten podział potwierdził dyrektor generalny WHO Tedros Adhanom Ghebreyesus, oświadczając, że wybuch epidemii stanowi poważne zagrożenie „nie tylko w Chinach, ale również na poziomie regionalnym i światowym”. Dr Tedros, jak nazywa się dyrektora, podkreślił, że nieogłoszenie stanu zagrożenia „nie oznacza, że WHO nie określa sytuacji jako poważnej”– pisze komentator.  Benkimoun dodaje, że „mimo absolutnego milczenia WHO” „Le Monde” zebrał świadectwa przedstawicieli różnych krajów, którzy przyznali, że Chiny wywierały ostry nacisk na członków komitetu i dyrekcję WHO. Według cytowanego „znawcy tego problemu”, „chodzi o to, by pokazać, że Chiny, które nie są już krajem Trzeciego Świata, zdolne są same poradzić sobie z kryzysem sanitarnym. I na tym polega różnica w stosunku do tego, co działo się podczas epidemii SARS (zespół ostrej niewydolności oddechowej) w latach 2002–03”.  Ponadto – jak czytamy w „Le Monde” – ogłoszenie stanu zagrożenia dla zdrowia publicznego oznaczałoby ograniczenia w wymianie towarów, transporcie i przemieszczaniu się osób.  Francuskie media przewidują, że epidemia może okazać się ciosem dla gospodarki chińskiej i przypominają, że wzrost gospodarczy w Chinach osiągnął w 2019 r. poziom najniższy od blisko 30 lat. „Gdy Chiny kichną, światowa gospodarka się przeziębia” – brzmi środowy tytuł w największym dzienniku francuskim, regionalnym „Ouest France”.  Media przypominają spadki na światowych giełdach i zwracają uwagę, że choć we wtorek paryska giełda podskoczyła o 0,31 proc., to nie zniwelowało to poniedziałkowego spadku o blisko 3 proc.  Francja bardzo obawia się nieobecności chińskich turystów, którzy stanowią tylko 2,5 proc. wszystkich przyjezdnych, ale przynoszą 7 proc. dochodów z turystyki.  „Jeśli sytuacja będzie trwać, to straty będą poważne, szczególnie dla hotelarstwa i sektora towarów luksusowych”– cytuje „Ouest France” Jean–Pierre'a Masa, prezesa stowarzyszenia firm turystycznych Entreprises du Voyage.",,
Joanna Mucha o trudnych doświadczeniach: Jeździłam autobusem 524 [WIDEO],"Ubiegająca się o fotel szefa PO Joanna Mucha zdradziła, czym różni się od pozostałych kandydatów. – Na samym początku drugiego roku studiów urodziłam Staszka. Nie było łatwo. Mieszkałam wtedy w Płońsku, dojeżdżałam do Warszawy na studia. O 5.50 miałam autobus, do którego jeszcze 10 minut trzeba było dojść. O 7 byłam na Marymoncie w Warszawie, przesiadałam się w 524 i jechałam na Wyścigi. To jest po drugiej stronie miasta, gdzie był mój wydział. Ludzie, którzy przeszli przez takie trudne doświadczenia, uzyskują poczucie bardzo dużej siły i ja takie poczucie dużej siły mam – powiedziała posłanka KO na spotkaniu z działaczami z Gdańska.","–  Ja nie pochodzę z rodziny, gdzie cokolwiek dostałam na tacy. Pochodzę z dość biednego miejsca, biednego domu, gdzie nie było pieniędzy na dodatkowe lekcje, ale gdzie był kurs karate. Nauczyłam się naprawdę bić – pochwaliła się parlamentarzystka.  –  Dzisiaj mam 43 lata, dwóch dorosłych synów, którzy są już absolutnie samodzielni. Napisałam doktorat, napisałam nawet powieść, od 12 lat jestem posłanką. Jestem totalnie spełnioną osobą, ale cały czas chcę się bić. Ja już dzisiaj nie muszę się bić o siebie. Ja chce się bić o Was, chce się bić o Polskę –  dodała kandydatka na szefa PO.  Na spotkaniu z działaczami PO Mucha błędem określiła nazwanie się „totalną opozycją”. W jej ocenie, zmusza to jej partię do krytyki wszystkiego, co zrobi PiS, czyli również tych rzeczy, które wyborcom się podobają. – Drugi błąd, który popełniamy my i inni przedstawiciele demokratycznej opozycji również, nazywam „syndromem wiślanym”, czyli posiedzę sobie nad Wisłą, popatrzę aż PiS się sam wyłoży – stwierdziła Mucha.  Była minister sportu w rządzie Donalda Tuska twierdzi, że jest idealną osobą do tego, żeby pokierować największą partią opozycyjną. – Jestem po zarządzaniu na Uniwersytecie Warszawskim. Mam wrażenie, że to zarządzanie trochę mam w kodzie genetycznym. Uwielbiam to. Zarządzanie jakąkolwiek strukturą sprawia mi przyjemność i uważam, że dobrze mi wychodzi. Jak weszłam do ministerstwa sportu, to Euro 2012 miało się nie udać.  Nie dość, że się powiodło, to było fenomenalnym sukcesem – powiedziała Mucha. Posłanka zdradziła też, kto jej zdaniem najbardziej zagraża PO. – Są przeciwko nam trzy wielkie siły. Pierwsza siła to dziesiątki miliardów złotych, które PiS władował w transfery socjalne. Druga gigantyczna siła to jest telewizja publiczna, a trzecia gigantyczna siła to Kościół katolicki, który stoi jednoznacznie po stronie PiS-u. Jeśli przyjmiemy założenie, że przez 500 Plus, media i Kościół nic nie możemy, to sorry. Co z nas jest za opozycja? Możemy. Moim zdaniem przegraliśmy o włos – mówiła Mucha.",,
Franciszek: Jestem kuszony i osaczony. Tylko modlitwa ludu może mnie wyzwolić,"Papież Franciszek wyznał jezuitom w Mozambiku, że jest „kuszony” i „bardzo osaczony” i tylko modlitwa ludu Bożego może go wyzwolić. Jego słowa przytoczyło katolickie pismo „Civilta Cattolica”.","Opiniotwórczy jezuicki dwutygodnik, związany z Watykanem, opublikował pełen zapis rozmowy, jaka miała miejsce na początku września w Maputo podczas papieskiej podróży po Afryce. – Ważne jest, by ludzie modlili się za papieża i za jego intencje. Papież jest kuszony, jest bardzo osaczony; tylko modlitwa jego ludu może go wyzwolić – mówił Franciszek. – Gdy Kościół modli się za papieża, jest to łaska. Ja naprawdę stale odczuwam potrzebę proszenia o jałmużnę modlitwy – przyznał Franciszek. Franciszek zauważył również, że „nie ma żadnych czarów” w tym, że zostaje się wybranym na papieża. – Konklawe nie działa poprzez magię – zapewnił.",,
Szydło: Pierwsza wersja projektu ws. „matczynych emerytur” jest gotowa,"Jest gotowa pierwsza wersja projektu ustawy dotyczącego emerytur dla matek mających co najmniej czworo dzieci – powiedziała wicepremier Beata Szydło. Dodała, że jeśli będzie akceptacja projektu przez premiera, trafi on do konsultacji.","Wicepremier, szefowa Komitetu Społecznego Rady Ministrów Beata Szydło zapewniła w wywiadzie  dla „Gościa Niedzielnego” o chęci kontynuacji i rozwoju programów prospołecznych. – Bo programy te rozumiemy nie jako koszty, ale jako najlepszą z możliwych inwestycji – podkreśliła.Wicepremier pytana była o obietnice, które złożyła w tym zakresie.– Jeśli chodzi o emerytury dla matek mających co najmniej czworo dzieci, jest gotowa pierwsza wersja projektu. Jeśli będzie akceptacja premiera, skierujemy go do konsultacji. Chcemy, żeby odbyły się one w okresie wakacyjnym, a we wrześniu ustawa mogłaby trafić do Sejmu. Od nowego roku mogłaby zacząć obowiązywać – powiedziała wicepremier.Jak wyjaśniła, celem projektu jest to, by „docenić te mamy, które urodziły bądź wychowały co najmniej czworo dzieci”. – Jeśli nigdy nie pracowały, ustawa zagwarantuje im najniższą emeryturę, a jeśli otrzymują mniej, niż wynosi najniższa emerytura, zostanie ona dopełniona do jej wysokości. To dotyczy też mam, które były ubezpieczone w KRUS-ie. To będzie znaczące wsparcie dla rolników – powiedziała Szydło. Darmowe leki dla ciężarnychPytana o premię dla matek, które szybko urodzą drugie dziecko, Szydło odparła, że wciąż trwa dyskusja, czy odstęp czasowy między urodzeniem pierwszego i drugiego dziecka powinien wynosić dwa czy trzy lata. Podkreśliła też, że zapowiadana premiera nie będzie wypłacana w formie gotówki do ręki, tylko na przykład w postaci przywilejów emerytalnych w przyszłości. – Rozważamy zastosowanie korzystniejszego przelicznika, co zapewni wyższą emeryturę, albo możliwość wcześniejszego przejścia na nią. Inną formą premii mogą być udogodnienia w pracy zawodowej, tak by mamy mogły łatwiej łączyć wychowanie dzieci z aktywnością zawodową – powiedziała Szydło.Na pytanie o darmowe leki dla kobiet w ciąży Szydło odparła, że w Ministerstwie Zdrowia przygotowywany jest stosowny projekt. – Planujemy jego przyjęcie - tak jak wszystkich propozycji z kwietniowych konwencji - jeszcze w tym roku – obiecała.Wiceszefowa rządu dodała, że wszystkie te rozwiązania pojawią się w formie oddzielnych regulacji. – Ale ustaw prorodzinnych jest coraz więcej, być może warto więc opracować jeden pakiet rozwiązań dotyczących rodziny, zawierający wszystkie istniejące regulacje. Mamy „Konstytucję dla biznesu”, „Konstytucję dla nauki”, to dlaczego nie wprowadzić „Konstytucji dla rodziny”? – mówiła Szydło.Zapowiedziała też, że na koniec tej kadencji Komitet Społeczny Rady Ministrów przedłoży dokument zawierający strategię polityki społecznej i prorodzinnej na kolejne lata. – Pokażemy w nim kierunkowe rozwiązania, wskażemy sprawy priorytetowe, zadania, które powinny być realizowane przez kolejne rządy. To będzie plan na następną kadencję. W tej musimy podjąć jeszcze kilka ważnych tematów. Najważniejszym z nich jest wsparcie emerytów – dodała.",,
Grupa Wyszehradzka zgłosi kandydata na szefa KE,"Grupa Wyszehradzka zgłosi Słowaka Marosza Szefczovicza jako kandydata na przewodniczącego Komisji Europejskiej – podała we wtorek węgierska agencja MTI, powołując się na czeski dziennik „Hospodarske Noviny”.","Gazeta wskazuje czeskiego premiera Andreja Babisza i osoby z otoczenia KE jako źródła tej informacji.Szefczovicz jest obecnie wiceszefem KE i był niedawno kandydatem rządzącej partii Smer w słowackich wyborach prezydenckich, gdzie w drugiej turze przegrał z Zuzaną Czaputovą.W niedzielnych wyborach do Parlamentu Europejskiego najwięcej mandatów zdobyła Europejska Partia Ludowa, ale jej pozycja zacznie osłabła. Kandydatem EPL na szefa KE jest Manfred Weber, ale jego osoba nie wszystkich zadowala – podkreśliły „HN”.Poparcie dla Webera wycofał jeszcze przed wyborami do PE np. premier Węgier Viktor Orban.",,
"Trzaskowski: Schetyna wiedział, że zamierzam podpisać kartę LGBT","– Podpisanie karty LGBT+ było moją autonomiczną decyzją – powiedział prezydent Warszawy Rafał Trzaskowski. – Ja rozmawiam cały czas z Grzegorzem  Schetyną i on o tym wiedział – dodał. Zapewniał też, że nie ma zamiaru wycofać karty, której zapisy w jego ocenie są zgodne z prawem i konstytucją.","Prezydent Warszawy był pytany w Radiu Zet o podpisaną przez niego w ubiegłym miesiącu kartę LGBT+ (lesbijek, gejów, biseksualistów i transseksualistów). W ocenie Trzaskowskiego karta ta ma „bronić osoby z mniejszości przed hejtem i atakami”. – I na to jest nastawiona – dodał.Pytany o podstawę prawną wprowadzenia karty – wobec której zastrzeżenia ma m.in. rzecznik praw dziecka – odparł, że znajdują się tam przede wszystkim zalecenia, które pozostają w zgodzie z konstytucją.Jak wskazał Trzaskowski, wprowadzenie w Warszawie karty LGBT było jego „autonomiczną decyzją”, jednak konsultowaną z liderem Platformy Grzegorzem Schetyną. Zapewnił jednak, że pozostaje „politykiem niezależnym”.",,
Prawo i Sprawiedliwość jedną z najbardziej wpływowych partii w Europie,Think tank Vote Watch opublikował listę najbardziej wpływowych partii w Europie. W zestawieniu znalazło się Prawo i Sprawiedliwość. Partia Jarosława Kaczyńskiego uplasowała się na czwartym miejscu.,"Jak wynika z zestawienia, Prawo i Sprawiedliwość jest czwartą najbardziej wpływową partią polityczną w Europie. W zamieszonym przez Think tank Vote Watch zestawieniu na trzecim miejscu znalazła się brytyjska Partia Konserwatywna.Na drugim znalazła się En Marche Emmanuela Macrona. Natomiast za najbardziej wpływową partię polityczną uznano CDU/CSU z Niemiec.  Tym samym Prawo i Sprawiedliwość wyprzedziło w zestawieniu takie  partie, jak niemiecka SPD czy Liga Matteo Salviniego.",,
"Szef MON w Monachium o współpracy z USA, sojusznikami i partnerami","Współpraca z sojusznikami i partnerami NATO, polsko-amerykańska współpraca wojskowa i rocznica wejścia Polski do NATO to tematy, które w dwustronnych rozmowach poruszył szef MON Mariusz Błaszczak podczas Monachijskiej Konferencji bezpieczeństwa w sobotę.","– Rozmawialiśmy na temat zacieśnienia relacji między naszymi państwami, między Wojskiem Polskim a naszymi partnerami – powiedział Błaszczak w sobotę.Przypomniał, że polscy żołnierze służą w dowodzonym przez Kanadę wielonarodowym batalionie NATO rozmieszczonym w ramach inicjatywy eFP na Łotwie. Zwrócił uwagę na doświadczenia partnerskiej Finlandii w dziedzinie obrony terytorialnej.– Uczestniczyłem także w spotkaniu z byłym sekretarzem obrony (USA) Williamem Cohenem, rozmawialiśmy na temat 20. rocznicy wejścia Polski do NATO – powiedział Błaszczak. Cohen kierował Pentagonem w czasie, gdy Polska przystąpiła do Sojuszu Północnoatlantyckiego.Minister spotkał się również z grupą senatorów USA z komisji ds. sił zbrojnych i jej przewodniczącym, Republikaninem Jimem Inhofe'em. Podkreślił, że to z inicjatywy Inhofe'a Pentagon ma przedstawić Kongresowi ocenę zasadności projektu ulokowania amerykańskich baz w Polsce..@mblaszczak : Miałem okazję do rozmowy z członkami komisji obrony Senatu USA, w tym @JimInhofe.���� i ���� z pewnością rozumieją co decyduje o naszym bezpieczeństwie. Omawialiśmy również projekt #NordStream2.Natomiast o rozwoju obrony terytorialnej rozmawiałem z min obrony Finlandii pic.twitter.com/JUGIUSubCK— Ministerstwo Obrony Narodowej ����� (@MON_GOV_PL) 16 lutego 2019– Jest duże zrozumienie, szczególnie jeżeli chodzi o Kongres USA – zapewnił. Zaznaczył, że rozmawia o tym projekcie zarówno z senatorami, jak i członkami Izby Reprezentantów, kongresmenami Partii Republikańskiej i Partii Demokratycznej. – Mówiłem, dlaczego zależy nam na wzmocnieniu dwustronnych relacji, dlaczego to jest ważne dla bezpieczeństwa Polski i całej wschodniej flanki NATO. Odnosiłem się do prezydentury Ronalda Reagana, mówiłem, jak ważne było podejście prezydenta Reagana do spraw związanych z bezpieczeństwem Europy i że ta polityka zakończyła się sukcesem, upadło imperium zła. Mówiłem, że taka polityka dziś zastosowana przez administrację prezydenta Trumpa będzie gwarancją bezpieczeństwa dla Polski i dla całej Europy – dodał Błaszczak. – Wszyscy doskonale wiemy, skąd płynie zagrożenie – powiedział szef MON. Przypomniał wypowiedź prezydenta Lecha Kaczyńskiego z Gruzji z 2008 r.: Prezydent mówił wówczas: „najpierw Gruzja, potem Ukraina, potem państwa nadbałtyckie, a później Polska”. I w 2014 r. nastąpił atak Rosji na Ukrainę – powiedział Błaszczak.Dodał, że polska odpowiedź na te zagrożenia to szczyt NATO w 2016 r., ale też „nasze starania, by poprzez dwustronne relacje z USA zwiększyć obecność amerykańską w Polsce”. Powtórzył, że jest to „właściwa droga do zapewnienia bezpieczeństwa na całej wschodniej flance NATO”.Błaszczak podkreślił, że rozmawiał także o gazociągu Nord Stream 2. – Zgadzamy się wszyscy, że jest to rzeczywiste zagrożenie dla bezpieczeństwa Polski, Ukrainy, ale (też) całej Europy. Podczas spotkania z senatorami (USA) zwróciłem uwagę, że pieniądze, które Rosja pozyskuje ze sprzedaży gazu, uzależniając Europę, wydaje przede wszystkim na zbrojenia. To paradoksalna sytuacja, kiedy za pieniądze partnerów z zachodu Europy Rosja się zbroi, a my musimy szukać odpowiedzi na zbrojenia rosyjskie, zacieśniając współpracę w ramach NATO – wskazał.Rozpoczęta w piątek Monachijska Konferencja Bezpieczeństwa (MSC) odbywa się od 1963 roku. Spotkanie potrwa do niedzieli. Jest to największe tego typu wydarzenie na świecie. W 55. MSC bierze udział około 30 szefów państw i rządów oraz około 90 ministrów, w tym wiceprezydent USA Mike Pence, kanclerz RFN Angela Merkel i szef rosyjskiej dyplomacji Siergiej Ławrow. Najważniejsze tematy tegorocznego spotkania to stosunki transatlantyckie, narastające napięcie między Zachodem a Rosją oraz kryzysy na Bliskim Wschodzie.",,
„Próba zastraszania świadka w postępowaniu prokuratorskim”. Apel ws. prof. Popieli,"Wszczynanie postępowania dyscyplinarnego wobec prof. Agnieszki Popieli może być interpretowane jako naruszanie prawa do swobodnych wypowiedzi – napisali prof. Nowak, prof. Polak i red. Wildstein. O liście otwartym do władz Uniwersytetu Szczecińskiego pisze poniedziałkowa „Gazeta Polska Codziennie”.","Gazeta przypomina, że władze Uniwersytetu Szczecińskiego wszczęły postępowanie dyscyplinarne wobec prof. Agnieszki Popieli, która twierdzi, że prof. Tomasz Grodzki sugerował wpłatę 500 dolarów za operację mamy.  Jak zauważa gazeta, powstępowanie zostało wszczęte, chociaż  prowadzone jest śledztwo w sprawie korupcji w szpitalu kierowanym przez prof. Grodzkiego. Zdaniem gazety, sprawa jest o tyle zaskakująca, że prof. Grodzki dotychczas nie wystąpił na drogę prawną przeciwko prof. Popieli.  List otwarty w obronie prof. Popieli napisali prof. Andrzej Nowak, prof. Wojciech Polak i red. Bronisław Wildstein. „Wystąpienia prof. Agnieszki Popieli w żaden sposób nie kolidują z zasadami godnego postępowania nauczycieli akademickich, są one przejawem jej obywatelskiej troski i odpowiedzialności za dobro wspólne. Wszczynanie postępowania dyscyplinarnego wobec prof. Agnieszki Popieli może być interpretowane jako naruszanie prawa do swobodnych wypowiedzi przynależnego nie tylko nauczycielom akademickim, ale wszystkim obywatelom Rzeczypospolitej” – napisano w liście cytowanym przez gazetę.  Autorzy listu uważają, że wszczęcie postępowania dyscyplinarnego może być odbierane jako próba zastraszania świadka w prowadzonym postępowaniu prokuratorskim. „Apelujemy więc do pana ministra o interwencję w tej sprawie w trybie nadzoru ministra nad wyższymi uczelniami w Rzeczypospolitej Polskiej” – napisali.",,
"„95 proc. rodzin w Aleppo żyje poniżej progu ubóstwa, zależy całkowicie od pomocy humanitarnej”","–  Na centrum Aleppo nie spadają już bomby, ale nie mamy zupełnie elektryczności. Jest co prawda woda, ale może jej w każdej chwili zabraknąć. Powoli budzi się handel, w wielkim znoju zrobiliśmy pierwsze kroki. Nie ma kapitału, brakuje rąk do pracy, rynek prawie nie działa. Stoimy przed wielkimi wyzwaniami, by gospodarka zaczęła działać. Nie mam wątpliwości, że 95 proc. rodzin żyje poniżej progu ubóstwa i zależy całkowicie od pomocy humanitarnej – mówi ojciec  Ibrahim Alsabagh, franciszkanin, proboszcz z Aleppo. Tłumaczył, że rozumie desperację ludzi, którzy decydują się na niebezpieczną podróż przez morze, by dotrzeć do bezpiecznego świata.","– Ci którzy przybywają do Europy, uciekają przed wojnami i głodem. Mają prawo do tego, by migrować, i mają też prawo do tego, żeby być przyjęci – powiedział na początku roku papież Franciszek.    Proboszcz z Aleppo podkreśla, że niesienie pomocy ludziom w potrzebie jest najważniejszym obowiązkiem człowieka, a  jeśli do przyjmowania uchodźców podejdzie się rozważnie, to można uratować wielu ludzi.   O. Ibrahim mówi też, że bardzo potrzebna jest pomoc humanitarna na miejscu, w Syrii. A wielu ludzi, którzy tam mieszkają, mimo że ich miasta są zrujnowane, majątki przepadły i żyją w skrajnej biedzie, nie wyobraża sobie życia poza ojczyzną.     Ojciec  Ibrahim Alsabagh przyjechał do Polski, by opowiedzieć o  swojej książce pt. „Tuż przed świtem. Syria. Kroniki czasu wojny i nadziei z Aleppo”, która ukazała się w polskim tłumaczeniu.  Odebrał też nagrodę Orła Jana Karskiego.   Do przeczytania wywiadu z ojcem Ibrahimem Alsabagh zapraszamy w niedzielę o godzinie 17.",,
Prezydent: Wspominamy męstwo wszystkich walczących o granice i miejsce RP w Europie,Wspólne świętowanie rocznicy odrodzenia wolnej Polski będzie służyć budowaniu jedności i umacniać dumę z naszej narodowej przeszłości – napisał prezydent Andrzej Duda w liście odczytanym podczas sobotnich obchodów Święta Niepodległości w Krakowie.,"Jak podkreślił prezydent Andrzej Duda w liście, jest to święto, podczas którego „wspominamy męstwo i zasługi wszystkich walczących o granice i miejsce Rzeczypospolitej w Europie i świecie, w tym żołnierzy Legionów Polskich, którzy w Krakowie rozpoczęli swój szlak bojowy”.  List prezydenta odczytano podczas inauguracji objętego prezydenckim patronatem projektu „Płomień Niepodległości”, w ramach którego na Kopcu Kościuszki zapalony został „płomień pamięci” – dwie pochodnie gazowe oznaczone godłami narodowymi, które będą płonąć do końca roku.",,
Palikot: przeprośmy za więzienia CIA,"– Jeśli chcemy uniknąć odwetu, to powinniśmy przeprosić za więzienia CIA w Polsce – oświadczył Janusz Palikot na konferencji prasowej w Kiejkutach. Pytany, kto miałby przeprosić, odparł, że polskie państwo reprezentują obecnie prezydent Bronisław Komorowski i premier Donald Tusk. – Janusz Palikot jest ostatnią osobą, która może domagać się jakichś przeprosin – komentuje Paweł Olszewski z PO.","Według organizacji Human Rights Watch to właśnie na terenie szkoły wywiadu w Kiejkutach lub w pobliżu wojskowego lotniska w Szymanach na Mazurach miały się znajdować tajne więzienia CIA w Polsce. – Ci ludzie, którzy tu siedzieli w tych więzieniach i byli tu torturowani (...), żyją, funkcjonują, informują swoich najbliższych, swoje państwo, swój wymiar sprawiedliwości o tym, co ich spotkało tutaj w Polsce. Jeśli chcemy uniknąć zemsty, odwetu, to powinniśmy za to, co się tutaj stało, przeprosić – powiedział Palikot.Pytany, kto ma przeprosić za więzienia CIA, odparł:  – Apelujędo najważniejszych osób w państwie. Palikot stwierdził, że byłoby oczywiście „roztropne”, gdyby b. premier Leszek Miller poddał się procedurze Trybunału Stanu i gdyby to on „zdobył się na przeprosiny”. – Ale jeśli słyszymy, że on do tego jest niezdolny, to polskie państworeprezentuje prezydent Komorowski i premier Tusk i to są osoby odpowiedzialne za to, by w interesie polskim, polskiej racji stanu, wyjaśnić wszystkie okoliczności, przeprosić i odsunąć zagrożenia dla naszego kraju – powiedział Palikot.Zaapelował też do polskich polityków, prezydenta i premiera, „by niewywierali żadnego politycznego wpływu, nie prowadzili żadnych transakcjitypu: w zamian za ukręcenie sprawy więzień CIA - przyjęcie do koalicji Leszka Millera i SLD albo innych tego typu podobnych transakcji”. – Żeby nikomu do głowy nie przyszło, że w ten sposób można tę sprawę, jak się mówi w języku młodzieżowym, skręcić, tylko odwrotnie - skoro mleko się rozlało, posprzątać, wytłumaczyć się przed opinią, zwłaszcza arabską, ale w ogóle opinią światową – powiedział Palikot.Dodał, że Polska musi wyjaśnić tę sprawę „na wzór Jedwabnego"". Odniósł się też do swojego wpisu na Twitterze, gdzie stwierdził, że minister sprawiedliwości Jarosław „Gowin zachowuje się jak katolicka ciota”.Według Palikota, Gowin ma „niecne zamiary” ukrycia prawdy o przestępstwach w domniemanych więzieniach CIA w Polsce. Dodał, że określenie, jakiego użył do nazwania Gowina, nie obraża jego homoseksualnych kolegów z partii, gdyż „ciota” to określenie na dewiantów w środowisku gejowskim. Joński: Palikot powinien poszukać pomocy psychiatry – Janusz Palikot jest ostatnią osobą, która może domagać się jakichśprzeprosin. Myślę, że po dzisiejszym wpisie na Twitterze, gdzie nazywaministra sprawiedliwości m.in. „ciotą”, powinien raczej uderzyć się we własne piersi, a nie domagać się tego typu rzeczy – skomentował wypowiedź Palikota Paweł Olszewski z PO. Rzeczniczka resortu sprawiedliwości Patrycja Loose powiedziała, że „pan Janusz Palikot sam sobie wystawia świadectwo i w związku z tym nie ma czego komentować”.Ocenił, że „Janusz Palikot próbuje przedstawiać, że ma jakąś tajemną wiedzę ws. domniemanych więzień, której nie ma”.  – W tym zakresie toczy się postępowanie prokuratorskie; dopóty, dopóki nie będzie ono zakończone, trudno o czymkolwiek mówić. Ja osobiście nie mam powodu, aby nie wierzyć wszystkim po kolei byłym premierom. Ale jeśli oczywiście prokuratura ustali, że takowe więzienia były, to faktycznie jest to naganne –powiedział polityk PO.Jak dodał, „niestety na tym tle Janusz Palikot próbuje robić politykę, a nie dochodzić faktycznie do prawdy”. Zdaniem posła PO „są odpowiednie organy państwa i instytucji jak prokuratura, która takimi sprawami się powinna zajmować i dopóty, dopóki nie będzie ostatecznych ustaleń, to politycy powinni być niezwykle wstrzemięźliwi w tym zakresie”.Rzecznik prasowy SLD Dariusz Joński napisał w oświadczeniu, że „dzisiaj Pan Palikot wskazał terrorystom bazę polskiego wywiadu, jutro może wskazać tajną bazę NATO, w tym czy innym kraju”.Według Jońskiego zachowanie Palikota jest „albo celowym stwarzaniemzagrożenia dla naszych obywateli i innych osób przebywających na tereniePolski, albo świadczy o utracie zdolności do rozpoznania znaczenia czynu lub pokierowania swoim postępowaniem, czego dowodzi także jego dzisiejszy wpis na Twitterze”.Rzecznik SLD ocenił, że w każdym z tych przypadków „konieczna jestnatychmiastowa interwencja odpowiednich służb i urzędów państwowych”. „PanJanusz Palikot powinien poszukać pomocy psychiatry, a zwłaszcza po tym, conapisał dziś na Twitterze” – stwierdził Joński.",,
Komisja za powoływaniem I prezesa SN przez prezydenta spośród 5 kandydatów,"Sejmowa komisja sprawiedliwości opowiedziała się za wyborem I prezesa SN przez prezydenta spośród pięciu kandydatów wybranych przez Zgromadzenie Ogólne sędziów SN. Odrzuciła poprawkę Nowoczesnej, by było to tylko dwóch kandydatów. Komisja omawia prezydencki projekt nowej ustawy o Sądzie Najwyższym.","Pakiet 35 poprawek PiS do prezydenckiego projektu ustawy o Sądzie Najwyższym rozdano posłom podczas posiedzenia komisji, która pracuje nad tym projektem. Jedna z poprawek ogranicza stosowanie tzw. skargi nadzwyczajnej wstecz, inne zwiększają autonomię Izby Dyscyplinarnej SN.Posłowie rozpoczęli prace nad II rozdziałem projektu dotyczącym organów SN. We wtorek wieczorem i w nocy przedyskutowali pierwszy rozdział proponowanej ustawy: Przepisy ogólne. Posłowie opozycji wskazywali, że art. 11 projektu stanowi „obejście konstytucji” i stanowi furtkę do skrócenia kadencji I prezes SN. Zgodnie z tym zapisem m.in. I prezes SN „jest powoływany przez Prezydenta RP na sześcioletnią kadencję spośród pięciu kandydatów wybranych przez Zgromadzenie Ogólne sędziów SN i może zostać ponownie powołany tylko raz”. – Osoba powołana na stanowisko I prezesa SN może zajmować to stanowisko tylko do czasu przejścia w stan spoczynku, przeniesienia w stan spoczynku albo wygaśnięcia stosunku służbowego sędziego SN – głosi propozycja.Zapis skrytykowali przedstawiciele Rzecznika Praw Obywatelskich i Helsińskiej Fundacji Praw Człowieka. Podnosili, że artykuł ten narusza konstytucyjną zasadę niezawisłości sędziów i sześcioletnią kadencję prezesa, gdyż pozwala on zajmować stanowisko prezesa tylko do czasu przejścia lub przeniesienia w stan spoczynku. Przedstawiciel Krajowej Rady Sądownictwa sędzia Waldemar Żurek ocenił, że skrócenie kadencji I prezes SN „jest rażącym złamaniem konstytucji”.Prezydencka minister Anna Surówka-Pasek broniła tych zapisów przypominając, ze według opinii ekspertów I prezes SN nie tylko w momencie wyboru, ale też przez całą kadencję musi mieć pełnię praw sędziowskich. Jak dodała, jeśli je utraci, m.in. przez osiągniecie wieku przyjścia w stan spoczynku, czy przestanie być sędzią SN, to ten walor traci.Ostatecznie poprawka opozycji została odrzucona. Komisja poparła art. 11 projektu – w wersji, która trafiła do Sejmu – 13 głosami za, sześcioma przeciw i przy dwóch wstrzymujących się.– Głosujecie jak kukiełki (...), to co do tej pory robicie, to jest pozorowanie debaty – ocenił Janusz Sanocki (niez.). Gersdorf: bronię niezależności sądów i niezawisłości sądownictwa– Nigdy nie byłam politykiem, nie mam swady politycznej, bronię niezależności sądów i niezawiłości sądownictwa – zaznaczyła Gersdorf. Zaapelowała do posłów PiS, żeby „wzięli pod uwagę to, iż system, który ma być wprowadzony – partyjnego obsadzania SN – będzie dotyczył także ich, jak przestaną być u władzy”. – To jest bardzo niebezpieczne narzędzie. Po to chcieliśmy mieć niezależne sądy, aby ustrzec się od wpływów partyjnych na sądownictwo, biorąc pod uwagę historyczne wpływy partii PZPR na sądy – oświadczyła.Jak dodała, w jej apelu nie chodzi o nią oraz o innych sędziów zasiadających obecnie w SN. – Tu chodzi o system. Ten system jest degradowany w ustawie prezydenta – podkreśliła Gersdorf.„Sędziowie SN nie chodzili z żadnymi świeczkami”Przedstawicielka prezydenta Zofia Romaszewska odpowiedziała, że w jej przekonaniu „niestety sędziowie nie mają prawa również bronić niezawisłości sądów”. – Niczego nie mają prawa bronić, po prostu tak się składa, że obywatele mają prawo chodzić na demonstracje, natomiast nie ma tam być sędziów, wykluczone. I o tym mówi także konstytucja – mówiła Romaszewska.Oceniła, że „świeczki”, z którymi występowali sędziowie i nawoływania do zgromadzeń „są wysoce nie na miejscu i to powinno usuwać z zawodu”. – Sędzia pod tym względem musi być absolutnie nieprzemakalny i tutaj w dużym stopniu sędziowie SN naruszyli to – zauważyła.– Sędziowie SN nie chodzili z żadnymi świeczkami i ja też nie – odpowiedziała prezes Gersdorf. „To zabawa kompromitująca prace Sejmu”Sejmowa komisja sprawiedliwości odrzuciła w środę wniosek posłów opozycji o ogłoszenie przerwy w obradach nad prezydenckim projektem ustawy o Sądzie Najwyższym w związku ze złożonymi przez PiS 35 poprawkami do tego projektu. Zdaniem opozycji poprawki „znacząco” zmieniają ustawę.Janusz Sanocki (niez.) złożył wniosek o przerwę w obradach, aby dać posłom i biuru legislacyjnemu Sejmu czas na zapoznanie się z poprawkami i analizę. Arkadiusz Myrcha(PO) zapytał, czy poprawki nie są de facto autorstwa resortu sprawiedliwości.– Państwo polujecie na różnego rodzaju „setki”, prowokacje przed mediami, aby wprowadzić chaos i uwikłać ministerstwo w jakąś grę – odparł mu wiceminister sprawiedliwości Marcin Warchoł. Jak wskazał złożone jeszcze we wtorek „poprawki blokowe zostały rozszczepione i tylko tyle”. – Proszę nie insynuować nowej treści – dodał.Przedstawiciel biura legislacyjnego Sejmu wskazał, że wiceminister „po części ma rację, gdyż część poprawek z pakietu wynika z rozszczepienia” poprawek wtorkowych. – Jednocześnie chcielibyśmy zwrócić uwagę, że poza tymi poprawkami są nowe, których nie było wczoraj – zauważył.Przewodniczący komisji Stanisław Piotrowicz (PiS) powiedział, że przedstawiciel biura legislacyjnego chce „wprowadzić nowe reguły, iż z wyprzedzeniem mają być poprawki”. – Jeśli pan mecenas nie będzie w stanie odnieść się do poprawek na bieżąco, zarządzę przerwę, tak aby pan mecenas mógł zebrać myśli – dodał zwracając się do przedstawiciela biura legislacyjnego. Jak zaznaczył, gdy opozycja składa poprawki na posiedzeniu komisji to nie ma „takich zastrzeżeń biura legislacyjnego”.– To jest skandaliczny atak na przedstawiciela biura legislacyjnego – oświadczyła Kamila Gasiuk–Pihowicz (Nowoczesna).Jerzy Jachnik (Kukiz'15) zapowiedział, że jego klub będzie głosował przeciw wszystkim poprawkom, bo „to zabawa kompromitująca prace Sejmu”. Prezydencki projekt ustawy o Sądzie NajwyższymKomisja pracuje nad 74-stronicowym projektem prezydenta Andrzeja Dudy. Zakłada on m.in. badanie przez SN skarg nadzwyczajnych na prawomocne wyroki sądów, w tym z ostatnich 20 lat; utworzenie Izby Dyscyplinarnej z udziałem ławników oraz przechodzenie sędziów SN w stan spoczynku po ukończeniu 65. roku życia, z możliwością przedłużania tego przez prezydenta.PiS złożyło kilka poprawek. Według jednej z nieprzyjętych jeszcze poprawek, I prezes SN nie mógłby opiniować kandydatów na prezesów poszczególnych izb SN. Według PiS powinni oni być wyłaniani do wyboru przez prezydenta w sposób samorządny przez sędziów danej Izby.Komisja na posiedzeniu we wtorek wieczorem przyjęła poprawkę PiS określającą m.in. liczbę stanowisk sędziowskich w SN na co najmniej 120. Komisja odrzuciła zaś poprawkę PO, by to Zgromadzenie Ogólne SN nadawało Sądowi jego regulamin, a nie prezydent RP - jak przewiduje projekt.Wcześniej we wtorek komisja opowiedziała się za uchwaleniem projektu prezydenta Andrzeja Dudy ws. Krajowej Rady Sądownictwa – wraz ze wszystkimi siedmioma poprawkami zgłoszonymi przez PiS.",,
Francuska prasa: Macron wywołuje kryzys dyplomatyczny z Polską,Emmanuel Macron wywołuje kryzys dyplomatyczny z Polską – tak francuski „Le Monde” komentuje ostatnie działania prezydenta Francji. Dziennik pisze o „ostrej odpowiedzi” premier Beaty Szydło i cytuje jej wypowiedź dla portalu wPolityce.pl.,"Macron już od momentu kampanii wyborczej atakuje Polskę; główną osią sporu jest kwestia tzw. pracowników delegowanych i planowana zmiana dyrektywy unijnej w tej sprawie – przypomina wPolityce.pl. W związku ze sprzeciwem strony polskiej prezydent Francji powiedział w piątek, że „Polska sama się izoluje”. W piątkowej rozmowie z portalem premier Szydło podkreśliła, że Polska jest takim samym członkiem europejskiej wspólnoty jak Francja i może korzystać z takich samych praw. – Doradzam panu prezydentowi, aby zajął się sprawami swojego kraju, być może wtedy uda mu się osiągnąć takie same wyniki gospodarcze i taki sam poziom bezpieczeństwa swoich obywateli, jaki gwarantuje Polska – powiedziała. Francuski dziennik „Le Monde” opisał konflikt na linii Paryż – Warszawa. Zacytował  obszerne fragmenty wypowiedzi Macrona oraz odpowiedź Beaty Szydło, którą uznał za „ostrą”. W ocenie dziennika „Macron wywołuje kryzys dyplomatyczny z Polską”. „Macron nie lubi, kiedy ktoś mu się sprzeciwia” „Ochłodzenie relacji francusko-polskich przerodziło się w piątek w kryzys dyplomatyczny” – pisze na stronie internetowej „Le Figaro”. Dziennikarka Isabelle Lasserre zauważa, że podczas swej podróży do Europy Środkowej i Wschodniej Macron „usiłował przeforsować kwestię pracowników delegowanych”. „Polska odmowa wyraźnie była powodem (utraty) cierpliwości ze strony francuskiego prezydenta” – wskazuje „Le Figaro”. Dziennik „Le Figaro” przypomina również, że „francusko-polskie relacje uległy już bardzo silnemu ochłodzeniu na jesieni 2016 roku, kiedy polski rząd zerwał podpisany przez poprzedni rząd kontrakt na kupno 50 francuskich śmigłowców wojskowych Caracal, ażeby kupić śmigłowce amerykańskie”. Lewicowy dziennik „Liberation” w tekście pt. „Polska zirytowała prezydenta Emmanuela Macrona i vice versa” podkreśla, że „Macron nie lubi, kiedy ktoś mu się sprzeciwia”. Po wizytach w Austrii, Rumunii i Bułgarii, „rozdrażniony odmówieniem (przez polski rząd) zaostrzenia warunków delegowania pracowników prezydent Francji przypuścił rzadki, brutalny atak na Warszawę” – ocenia „Liberation”. I przytacza słowa Macrona o tym, że Polacy zasługują na więcej niż przywódcy, którzy odmawiają walki z dumpingiem społecznym.",,
Witek pozostanie marszałkiem Sejmu? Rekomendacje klubu parlamentarnego PiS,"Klub parlamentarny Prawa i Sprawiedliwości wypracował rekomendacje na najważniejsze stanowiska państwowe. Zgodnie z ustaleniami, Elżbieta Witek została kandydatką na marszałka Sejmu, a Stanisław Karczewski – kandydatem na marszałka Senatu. Parlamentarzyści PiS przedstawili także swoją propozycję do fotela prezesa Rady Ministrów.","Decyzje zapadły na wyjazdowym posiedzeniu nowego klubu parlamentarnego partii w Ożarowie Mazowieckim. O wypracowanych rekomendacjach Prawo i Sprawiedliwość poinformowało w czwartek wieczorem na Twitterze.  W wyjazdowym spotkaniu wzięli udział m.in. premier Mateusz Morawiecki i szef PiS Jarosław Kaczyński. Omawiali sprawy organizacyjne. Z ustaleń wynika, że szefem rządu – zgodnie z dotychczasowymi zapowiedziami polityków partii rządzącej – miałby zostać premier Mateusz Morawiecki.",,
Ambasador USA: Rosja chce zdestabilizować NATO,"Ambasador USA przy NATO Kay Bailey Hutchison powiedziała, że Rosja pragnie zdestabilizować NATO, że są oznaki tego, iż Moskwa próbuje „przeciągnąć na swą stronę” Turcję i „wielu innych” sojuszników Stanów Zjednoczonych w NATO.","W wypowiedzi dla Fox News Sunday stała przedstawicielka USA w NATO oświadczyła, że Waszyngton „jest zdecydowanie przeciwny” zamiarom zakupu przez Turcję rosyjskiego systemu obrony powietrznej S-400, gdyż to negatywnie odbiłoby się na możliwościach sił NATO w Turcji.„Nie możemy jednocześnie wykorzystywać stworzonego w Rosji systemu obrony i dostarczać Turcji F-35. Dlatego też pracujemy z Turcją na wszystkich kierunkach, żeby nie rozmieszczała u siebie rosyjskiego systemu” – powiedziała ambasador Hutchison telewizji Fox News.Oświadczyła, że Turcja jest jednym z najsilniejszych członków NATO, z którym USA chcą kontynuować współpracę.W końcu grudnia Turcja poinformowała o podpisaniu umowy w sprawie nabycia w Rosji dwóch baterii pocisków kierowanych ziemia-powietrze S-400. Dostawy te miałyby się rozpocząć w pierwszym kwartale 2020 r. Zdaniem USA i niektórych innych państw NATO było to przejawem lekceważenia zasad współpracy sojuszniczej. W odpowiedzi Senat Stanów Zjednoczonych przyjął ustawę blokującą sprzedaż Turcji odrzutowców Lockheed Martin F-35.",,
Wrześniowa Rada UE bez dyskusji o praworządności w Polsce,Na zaplanowanym na wrzesień posiedzeniu Rady Unii Europejskiej do spraw ogólnych nie będzie punktu dotyczącego praworządności w Polsce. Odbędzie się natomiast wysłuchanie Węgier w ramach procedury art. 7 traktatu UE.,"Fińska prezydencja przedstawiła w Brukseli ambasadorom krajów UE harmonogram prac na przyszłe spotkanie unijnych ministrów do spraw europejskich, które zaplanowane jest na wrzesień. – Nie przewidziano punktu dotyczącego Polski w kontekście prowadzonej wobec kraju procederu art. 7. Ma odbyć się natomiast wysłuchanie Węgier w związku z tą procedurą – poinformowało cytowane przez Polską Agencję Prasową źródło unijne. O zorganizowanie po wakacjach kolejnego wysłuchania dotyczącego praworządności w Polsce wnioskowały Francja i Niemcy po tym, jak 18 lipca, na spotkaniu Rady UE, unijni ministrowie ds. europejskich przez około pół godziny rozmawiali o naszym kraju.",,
Masowe protesty poskutkowały. Premier Armenii podał się do dymisji,Były prezydent Armenii wybrany we wtorek na premiera tego kraju Serż Sarkisjan podał się do dymisji. Sarkisjan ogłosił swoją decyzję po 11 dniach antyrządowych protestów. Ich uczestnicy oskarżali go o uzurpację i korupcję.,"Jak stwierdził w oświadczeniu, zwraca się do wszystkich obywateli, w tym do uczestników protestów w Erywaniu, „po raz ostatni”.„(Lider protestów) Nikol Paszynian miał rację. Ja nie miałem racji. Jest kilka wyjść z zaistniałej sytuacji, ale nie zgodzę się na żadne z nich. To nie dla mnie. Odchodzę ze stanowiska szefa kraju, premiera” – oświadczył Serż Sarskisjan. Dodał, że demonstrujący wypowiadają się przeciwko niemu. „Spełniam wasze żądanie. Życzę pokoju naszemu krajowi” – podkreślił.Od 13 kwietniu w Erywaniu i innych miastach Armenii odbywają się wielotysięczne protesty przeciwko nominacji na premiera Serża Sarkisjana, który wcześniej przez 10 lat pełnił funkcję prezydenta.",,
Będzie zmiana strategii Berlina i Brukseli wobec Polski? „Należało by spodziewać się umiarkowania”,"Niemiecki „Tagesspiegel”, komentując zwycięstwo PiS w wyborach, apeluje o zmianę podejścia Berlina i Brukseli wobec Polski. Wyczerpała się strategia polegająca na taktycznym wyczekiwaniu, że ugrupowanie rządowe osłabnie - pisze lewicowo-liberalny dziennik.","Komentując wyborcze zwycięstwo PiS, Christoph von Marschall pisze na stronie internetowej dziennika, że  było ono wynikiem dwóch decydujących czynników: dobrej gospodarki i rozwoju państwa opiekuńczego. „Władza ugrupowania nie jest zagrożona. Presja na mobilizowanie bazy wyborczej za pomocą antyniemieckiej retoryki jest mniejsza (...). Ze strony Berlina i Brukseli należało by tak czy owak spodziewać się gotowości do umiarkowania” - postuluje von Marschall.Podkreśla jednocześnie, że w tej sytuacji „wzajemne robienie sobie na złość wyrządzi poważne szkody, ponieważ ograniczy zdolność UE do działania w fatalnej sytuacji międzynarodowej, w której Unia musi stać się bardziej skuteczna”.  Von  Marschall wyraża nadzieję, że wszystkie strony będą teraz dążyć do zbliżenia i równowagi.  „Relacje między Polską a Niemcami w ostatnich czterech latach nie były łatwe. Teraz mogą skomplikować się jeszcze bardziej, chyba że rządy obu krajów potraktują polskie wybory jako cezurę, sporządzą trzeźwy bilans i na jego podstawie zbudują nowy sposób obchodzenia się ze sobą nawzajem"" - pisze dziś czołowy publicysta „Tagesspiegla”.",,
Większość Niemców przeciwna sankcjom wobec Rosji,"Większość Niemców jest przeciwna sankcjom wobec Rosji - wynika z opublikowanego we wtorek sondażu, przeprowadzonego na zlecenie agencji dpa. Więcej obywateli RFN ufa też bardziej prezydentowi Rosji Władimirowi Putinowi niż prezydentowi USA Donaldowi Trumpowi.","Pięć lat od nałożenia sankcji na Rosję za rozpętanie wojny na Ukrainie i aneksję Krymu restrykcje te popiera 23 proc. Niemców. Jak wynika z sondażu przeprowadzonego przez instytut badania opinii YouGov, 53 proc. mieszkańców RFN chce natomiast natychmiastowego albo stopniowego ich zniesienia. 24 proc. ankietowanych nie ma zdania.Szczególnie niskie poparcie dla sankcji wobec Rosji utrzymuje się w landach, które przed 1990 rokiem należały do NRD. W Saksonii-Anhalcie wynosi ono 8 proc., w Brandenburgii – 11 proc., w Saksonii – 12 proc., a w Meklemburgii-Pomorzu Przednim i Turyngii – odpowiednio 18 proc. i 21 proc.Chociaż napięcie na linii NATO-Moskwa znacząco wzrosło od początku rosyjskiej agresji na Ukrainę, to połowa Niemców nie czuje się zagrożona przez Rosję. Przekonanie, że kraj rządzony przez Putina stanowi niebezpieczeństwo dla Niemiec, wyraża 40 proc. badanych. Również w tym przypadku wschód Niemiec jest bardziej przychylny Rosji.",,
„Agresja i frustracja elit III RP nie zatrzyma procesów naprawczych”,"– Opozycja dziś krzyczy i tupie. Dlatego apeluję o rozsądek i odpowiedzialność. A państwa pragnę zapewnić, że oczekiwane przez was reformy wejdą w życie – powiedziała premier Beata Szydło podczas telewizyjnego orędzia. – Prawo i Sprawiedliwość reformuje sądy po to, by pracowały dobrze i uczciwie – zaznaczyła szefowa polskiego rządu i dodała, że reforma sądy muszą służyć wszystkim Polakom.","W wystąpieniu w czwartek wieczorem premier nawiązała do prac w parlamencie nad reformą sądów.– Wiemy, że funkcjonują one źle. Dlatego odpowiadamy na powszechne oczekiwanie Polaków, którzy chcą, by sądy działały sprawnie i uczciwie. Dziś tak nie jest. Nad korporacją sędziowską nie ma w Polsce demokratycznej kontroli. Chcemy ją wprowadzić, tak jak ma to miejsce choćby w krajach Europy Zachodniej: Niemczech, Danii, Norwegii, Szwajcarii, Holandii czy Belgii – powiedziała Szydło.– Państwa niepokój może wywoływać atmosfera, jaka panuje wokół reformy sądownictwa – zwróciła się w orędziu do Polaków premier Szydło.Według niej awantury pokazywane w mediach wzbudza opozycja, która dziś określa się jako „totalna”. – A przecież w poprzedniej kadencji ci sami politycy przekonywali, że reprezentują racjonalną i niekonfliktową stronę sceny politycznej – podkreśliła premier. Oblicze opozycji – Gdy Polacy odsunęli ich od władzy, pokazali swe prawdziwe oblicze. Anarchia, agresja, przepychanki i prowokacje zamiast merytorycznej debaty. Do tego wyrywanie mikrofonu, gaszenie światła, nawoływanie do protestów na ulicach i donosy za granicę. To przejaw buty i oderwanie się od problemów zwykłych obywateli – mówiła szefowa rządu.Jak podkreśliła, Polacy chcą sprawiedliwości społecznej. – Mówi się, że Temida jest ślepa. Jej zasłonięte oczy symbolizują równość wobec prawa. W Polsce do tej pory Temida miała zasłonięte tylko jedno oko. Rzadko widziała przestępstwa popełniane przez silnych. Za to słabi nie zawsze mogli liczyć na sprawiedliwość – zaznaczyła.„Większość sędziów pracuje uczciwie”W swym orędziu szefowa rządu podkreśliła, że większość sędziów pracuje uczciwie. – Ale opinię o nich psują liczne przykłady patologii w środowisku, które nie potrafiło się samo oczyścić. A politycy opozycji, którzy dziś krzyczą najgłośniej, nic w tej sprawie nie zrobili, kiedy rządzili – uznała.– My jesteśmy władzą odpowiedzialną. Jeśli na coś się umówiliśmy z obywatelami, to chcemy tego dotrzymać. Mamy wizję, zmian dlatego prace są szybkie i zdecydowane. Nie ulegniemy presji. Nie damy się zastraszyć polskim i zagranicznym obrońcom interesów elit – oświadczyła. Jak mówiła Szydło, PiS szło do wyborów z przesłaniem naprawy państwa. Uznała, że polskie sprawy idą dziś w dobrym kierunku i Polacy czują się bezpiecznie.– Jako premier mam obowiązek zapewnić was, że agresja i frustracja elit III RP nie zatrzyma procesów naprawczych. Bo dzięki nim więcej pieniędzy ze wzrostu gospodarczego trafia do kieszeni zwykłych Polaków – zaznaczyła premier.– Opozycja dziś krzyczy i tupie, dlatego apeluję o rozsądek i odpowiedzialność – mówiła. – A państwa pragnę zapewnić, że oczekiwane przez was reformy wejdą w życie – podkreśliła Szydło.Jak mówiła, w czasie niedzielnej demonstracji politycy opozycji wyświetlili na murze Sądu Najwyższego napis: „To jest nasz sąd”. – Prawo i Sprawiedliwość reformuje sądy po to, by pracowały dobrze i uczciwie i aby służyły wszystkim Polakom – zakończyła premier.",,
Tysiące wiernych na Polach Lednickich. Papież: Ucałujcie polską ziemię także w moim imieniu,Rusza 22. Spotkanie Młodych Lednica 2000. Wydarzenie religijne odbywające się na Polach Lednickich w Wielkopolsce rokrocznie gromadzi kilkadziesiąt tysięcy młodych ludzi. W uroczystym otwarciu (godz. 17) weźmie także udział prezydent Andrzej Duda.,"Tegoroczna Lednica odbywa się pod hasłem „Jestem”, które nawiązuje do wypowiedzianego przez świętego Jana Pawła II zdania, że „Człowiek, będąc jedynym na ziemi stworzeniem, którego Bóg chciał dla niego samego, nie może odnaleźć się w pełni inaczej, jak tylko poprzez bezinteresowny dar z siebie samego”. Spotkanie nawiązywać będzie także do obchodów 100–lecia odzyskania przez Polskę niepodległości. Pola Lednickie zostały otwarte o godzinie 8 rano. Samo spotkanie rozpocznie się jednak znacznie później. Oficjalne rozpoczęcie Lednicy, podczas którego pielgrzymi zaśpiewają „Bogurodzicę” rozpocznie się o godz. 17. Zaraz potem głos zabiorą Prymas Polski Wojciech Polak i prezydent Andrzej Duda. Prośba od FranciszkaPapież Franciszek, który w środę pozdrowił uczestników spotkania, zwrócił się do nich ze szczególną prośbą: – Świętując na Lednicy stulecie odzyskania niepodległości waszej Ojczyzny, gestem, jaki zwykł czynić święty Jan Paweł II, ucałujcie polską ziemię także w moim imieniu – powiedział. Zaproszenie na tegoroczne Spotkanie Młodych przyjął prezydent Andrzej Duda.  Prezydent złoży kwiaty na grobie twórcy ruchu lednickiego, dominikanina o. Jana Góry, potem weźmie udział w oficjalnym rozpoczęciu wydarzenia i przemówi do zgromadzonych odnosząc się m.in. do rocznicy odzyskania niepodległości. Prezydent wcześniej przekazał organizatorom flagi Polski, które otrzyma młodzież. Następnym patriotycznym znakiem podczas wydarzenia, będzie skok ze spadochronem pułkownika Krzysztofa Szopińskiego. Żołnierz w ten sposób przekaże kolejny dar od prezydenta – kopię najstarszego rękopisu pieśni „Bogurodzica”.TVP Info zaplanowało transmisję na żywo w godz. 15.45-18.35, zaś TVP3 Poznań w godz. 17.00-21.30.Pola Lednickie leżą w Wielkopolsce, nad jeziorem Lednica, nieopodal trasy z Poznania do Gniezna. Według części przekazów historycznych, na jednej z wysp na jeziorze odbył się chrzest Polski. Młodzież spotyka się na Polach Lednickich, by potwierdzić wybór Mieszka I o przyjęciu chrztu, wybrać Chrystusa, odnowić przyrzeczenia chrzcielne i modlić się.",,
Szydło: ten rząd nie jest już w stanie zająć się żadną sprawą obywateli,"– Potrzebny jest rząd, który będzie rozumiał, że interesu Polski w UE trzeba bronić tak samo, jak robią to Niemcy broniąc swoich interesów gospodarczych i politycznych. Jak robią to Francuzi, jak robi to rząd brytyjski i wszystkie pozostałe państwa – powiedziała kandydatka Prawa i Sprawiedliwości na premiera Beata Szydło.","– Rząd PO i PSL doprowadził do tego, że państwo jest źle rządzone, że państwo nie funkcjonuje. Jest bylejakość rządzenia. Tą bylejakość trzeba zastąpić dobrą jakością rządzenia, zarządzania państwem i zajmowania się sprawami obywateli – powiedziała wiceprezes PiS podczas konferencji prasowej w Ropczycach (woj. podkarpackie).Szydło skrytykowała postawę rządu Ewy Kopacz w czasie rozmów z  Unią Europejską. – Musimy pamiętać o tym, że Polska, tak samo jak każdy inny członek UE, ma prawo do zabierania głosu w ważnych sprawach, prezentowania własnego stanowiska i ochrony własnych interesów. Dzisiaj mamy problem taki, że w Polsce jest rząd, który tego nie rozumie – mówiła.Zauważyła, że w UE wszyscy „bronią własnych interesów, tylko polski rząd zgadza się bezkrytycznie na wszystkie narzucane nam rozwiązania”. Szydło: interesu Polski trzeba bronić – Niewątpliwie potrzebny jest rząd, który będzie rozumiał, że interesu Polski w UE trzeba bronić tak samo jak robią to Niemcy broniąc swoich interesów gospodarczych i politycznych. Jak robią to Francuzi, jak robi to rząd brytyjski i wszystkie pozostałe państwa. Taki rząd w Polsce jest potrzebny – podkreśliła.Według niej, PiS jest ugrupowaniem, które docenia to, że jesteśmy w UE. – Mamy dobre rozwiązania programowe skierowane na to, żeby wykorzystywać jak najlepiej naszą pozycję w Unii – zauważyła.Kandydatka PiS na premiera uważa, że Polakom należy się rozliczenie ośmioletnich rządów PO i PSL. – Trzeba, żeby politycy PO i PSL odpowiedzieli wyraźnie Polakom, jak wyglądały rządy za ich czasów. W tej chwili ten rząd nie jest już w stanie niczego zrobić; oni skoncentrowali się tylko na swoich interesach politycznych – dodała. Skarbówka dobiła Zakłady Magnezytowe? W Ropczycach wiceprezes Szydło spotkała się z przedstawicielami pracowników miejscowych Zakładów Magnezytowych. Tematem spotkania była decyzja urzędu skarbowego, który naliczył firmie kilka milionów złotych podatku od strat na opcjach walutowych, jakie zakład poniósł w 2008 r. w wyniku kryzysu finansowego. Szydło powiedziała, że problemy zakładu to przykład, jak państwo nie wspiera polskich firm, jak nie dba o miejsca pracy. – Złe uregulowania i bezduszni urzędnicy spowodowali, że świetnie prosperujący zakład (...) ma realny problem. Trzeba ludziom pomóc, zawsze mówię w tej sytuacji - praca, a nie obietnice. Politycy powinni zajmować się takimi problemami – mówiła.Szydło podkreśliła, że państwo musi znaleźć rozwiązanie tego problemu. Jej zdaniem potrzebna jest tylko dobra wola i chęć wypracowania kompromisu. „Państwo musi wspierać polskie firmy”Oceniła, że firma wpadła w tarapaty nie z własnej winy, a obowiązkiem państwa jest pomagać szczególnie polskim przedsiębiorstwom.Kandydatka PiS na premiera zapewniła załogę i zarząd firmy, że będzie nagłaśniać problem ropczyckiego zakładu. – Jeśli będziemy mieli po wyborach mandat, aby tworzyć rząd, to ta rozmowa będzie przebiegać konkretniej – dodała.Zakłady Magnezytowe Ropczyce są producentem m.in. ceramicznych materiałów ogniotrwałych stosowanych jako elementy konstrukcyjne pieców i urządzeń cieplnych pracujących w wysokich temperaturach. Zatrudnia ponad 800 osób.Wcześniej Szydło odwiedziła Park Naukowo-Technologiczny w Rzeszowie; spotkała się także z mieszkańcami Sędziszowa Małopolskiego.",,
Piotr Duda: Jako wyborca PiS kompletnie nie rozumiem tej decyzji,– Wypowiem się jako obywatel i wyborca Prawa i Sprawiedliwości: kompletnie nie rozumiemy tej decyzji. Dla mnie premier Szydło to najlepszy premier po 1989 r. – Powiedział Piotr Duda w programie „Minęła 8”.,"Przewodniczący NSZZ Solidarność Piotr Duda komentował dymisję Beaty Szydło i wybór Mateusza Morawieckiego na nowego premiera. W programie „Minęła 8” wyraził zdziwienie tą zmianą. – Przeprowadziła trudne reformy społeczne. Wywindowała poparcie PiS-u do 47 proc. Dla mnie jest to decyzja kompletnie niezrozumiała – mówił.W dalszej części programu Piotr Duda mówił o współpracy z nowym premierem, jednocześnie grożąc, że nie wyklucza protestów, gdyby współpraca się nie układała.– Oczywiście będziemy współpracować z premierem Morawieckim. Znam go osobiście i życzę wszystkiego najlepszego. Ale jeśli ta współpraca ma tak wyglądać, jak w przypadku 30-krotności, to w perspektywie widzę ulicę, a nie radę dialogu społecznego – mówił.Szef związku zawodowego wyraził również obawę przed zmianą polityki gospodarczej rządu na bardziej liberalną gospodarczą.– Dla nas to jest niebezpieczny sygnał, że PiS chce iść w kierunku bardziej liberalnym niż prospołecznym – powiedział. – Jestem wyborcą Prawa i Sprawiedliwości, ale jeżeli sprawy pójdą w stronę ukierunkowaną liberalnie, niekonsultowaną z Radą Dialogu Społecznego... Słyszymy z ust chociażby minister [Jadwigi] Emilewicz, że kolejne liberalne zakusy będą szły w takim kierunku i odgrażanie się, że jeśli nie przyjmie tego Rada Ministrów, to puści to projektem poselskim. Dla mnie taka osoba nie powinna być już ministrem – skonstatował Piotr Duda.",,
"Clinton: raport Muellera wykazał, że Rosja ingerowała w wybory w USA","Raport specjalnego prokuratora Roberta Muellera wykazał, że doszło do utrudniania wymiaru sprawiedliwości oraz, że Rosja dokonywała daleko idących i systematycznych ingerencji w wybory w USA w 2016 r. – powiedziała była demokratyczna kandydatka do prezydentury Hillary Clinton.","– Nie można przeczytać tego raportu, rozdział po rozdziale, linijka po linijce, fakt po fakcie aby nie dojść do takich wniosków – oceniła Clinton, która przybyła do jej byłej uczelni Wellesley College razem z inną absolwentką tej uczelni, podobnie jak ona, byłą sekretarz stanu Madeleine Albright.Clinton podkreśliła, że „nie ma nic normalnego w podkopywaniu rządów prawa, w atakowaniu prasy i próbach podważenia innej gałęzi władzy”. – Ludzie nie chcą już o tym słuchać, chcą powrócić do normalnego życia – dodała.Prezydent Donald Trump wielokrotnie utrzymywał, że raport Muellera nie wykazał zmowy ludzi z jego sztabu wyborczego w 2016 r. z Rosjanami ani prób utrudniania śledztwa Muellera. Określał też to śledztwo jako „polowanie na czarownice”.Mueller wypowiadał się na temat jego raportu ogólnikowo, zaprzeczył jednak, że zawiera on podstawy do wniosków sformułowanych przez Trumpa. Demokraci w Kongresie uważają, że raport uzasadnia wszczęcie procedury postawienia prezydenta w stan oskarżenia (impeachment).Clinton wyraziła również pogląd, że żywiołowy rozwój i ciągły wzrost szybkości internetu ułatwia zadanie różnym demagogom i osobom o złych zamiarach rozpowszechniania fałszywych i zastraszających treści.Madeleine Albright ukończyła Wellesley College w 1959 a Hillary Clinton w 1969 r. Albright była pierwszą kobietą na stanowisku sekretarza stanu i sprawowała ten urząd w administracji prezydenta Billa Clintona. Hillary Clinton była sekretarzem stanu za rządów prezydenta Baracka Obamy.",,
Włoska policja wyłowiła golasa z fontanny. W Rzymie to już plaga,"Bez konsekwencji w fontannie di Trevi mogła kąpać się tylko Anita Ekberg z legendarnego „La Dolce Vita”. Cała reszta miłośników miejskich kąpieli musi liczyć się z grzywną, i to sporą – sięga 400 euro.","W środę policja w Rzymie aresztowała mężczyznę, który nago zanurzył się w słynnej fontannie di Trevi. Według lokalnych mediów turyści i mieszkańcy zebrani wokół fontanny kibicowali pływakowi. Wielu nagrywało filmy i robiło zdjęcia. Pod zdecydowanie mniejszym wrażeniem byli przechodzący obok policjanci. Owinęli mężczyznę ręcznikiem i odstawili na komisariat. Według gazety „Roma Today” mężczyzna próbował udawać, że jest cudzoziemcem. To, że jest rodowitym Włochem szybko jednak wyszło na jaw.  Został oskarżony o stawianie oporu przy aresztowaniu i utrudnianie działania wymiarowi sprawiedliwości, a także o wejście do XVIII-wiecznej fontanny. Policja sprawdza teraz, czy podczas kąpieli zabytek nie został uszkodzony.",,
Strzały na terenie supermarketu w Teksasie. Wielu zabitych i rannych,"W strzelaninie na terenie centrum handlowego Cielo Vista w El Paso zginęło 20 osób – poinformował  gubernator Teksasu Greg Abbott dodając, że jest to jeden z najgorszych dni w historii stanu. 26 osób zostało rannych.  Sprawca został zatrzymany przez policję. O tragedii poinformowano prezydenta Donalda Trumpa.","Policja przekazała wcześniej, że sprawca strzelaniny został zatrzymany. – Oddał się w ręce policji bez żadnego strzału; żaden z funkcjonariuszy nie jest ranny - poinformował rzecznik policji w El Paso, sierżant Robert Gomez. Rzecznik powiedział też, że na obecnym etapie wykluczono możliwość współdziałania kilku sprawców.W dochodzenie w sprawie strzelaniny jest też zaangażowane Federalne Biuro Śledcze. Przedstawiciel FBI - obok szefa policji w El Paso Grega Allena - również wziął udział w zwołanej na sobotę po południu konferencji prasowej. Dochodzenie koncentruje się na zbadaniu, czy nie doszło do przestępstwa na tle nienawiści etnicznej i rasowej. Manifest nienawiściTrzeba przede wszystkim zająć się tzw. manifestem (Manifesto) będącym wykładnią pobudek 21-letniego Patricka Crusiusa, który dopuścił się zbrodni - podkreślił. Manifest został opublikowany przez niego na Facebooku.Podczas konferencji prasowej zaznaczono, że jest to tekst pełen mowy nienawiści, nawołujący do przemocy, rasistowski, przekonujący o wyższości białych i obfitujący w pogróżki wobec różnych mniejszości w USA, w tym wobec imigrantów. Nie cytowano go, ponieważ byłoby to z pewności intencją sprawcy, by wszyscy poznali jego treść.Prezydent Meksyku Prezydent Meksyku Andres Manuel Lopez Obrador poinformował w sobotę, że wśród ofiar w El Paso były trzy osoby pochodzące z Meksyku. Sześciu Meksykanów miało zostać rannych.Miasto El Paso położone jest na zachodzie stanu Teksas, przy granicy z Meksykiem. Supermarket, w którym padły strzały, znajduje się przy autostradzie międzystanowej, we wschodniej części miasta. Często robią w nim zakupy imigranci.Policja za pośrednictwem mediów zaapelowała, by Amerykanie zgłaszali wszelkie przejawy mowy nienawiści i pogróżki wobec mniejszości organom takim, jak prokuratura czy policja, wysyłając im tzw. screenshots z mediów społecznościowych. Strzelanina w centum handlowymDo strzelaniny doszło około 10.00 rano czasu lokalnego w centrum handlowym Cielo Vista na przedmieściach El Paso. Uzbrojony w karabin półautomatyczny sprawca zaczął strzelać do ludzi na parkingu przed supermarketem Walmart, a następnie wszedł do zatłoczonego sklepu. Ludzie chowali się za półkami sklepowymi, kładli na ziemię lub uciekali. Na miejsce skierowano duże siły policji i oddziały specjalne. Policja ostrzegła mieszkańców, by ze względów bezpieczeństwa trzymali się od tego miejsca z daleka. Początkowo mówiono o kilku napastnikach. Później policja poinformowała, że zatrzymano 21-letniego mężczyznę, który był jedynym sprawcą. Ujawniono jego tożsamość. To Patrick Crusius z miejscowości Allen w Teksasie, oddalonej o przeszło tysiąc kilometrów od El Paso. Motyw sprawcy na razie nie jest znany, policja nie wyklucza, że była to „zbrodnia z nienawiści”.",,
Referendum w sprawie uchodźców wzmocniło partię Orbana,"Kampania przed referendum w sprawie obowiązkowych kwot relokacji uchodźców wzmocniła notowania partii rządzących na Węgrzech, Fideszu i Chrześcijańsko-Demokratycznej Partii Ludowej (KDNP). Z sondażu ośrodka Nezoepont wynika, że w stosunku do sierpnia wzrosły one o 4 punkty procentowe, do 36 proc.","Poparcie dla pozostałych partii jest znacznie niższe. Następne w kolejności są: skrajnie prawicowy Jobbik z 12 proc. wskazań (wzrost o 1 pkt proc.) i Węgierska Partia Socjalistyczna (MSZP) z 10 proc. (bez zmian). Kolejne miejsca zajęły Koalicja Demokratyczna (DK, 6 proc.), Polityka Może Być Inna (LMP, 3 proc.) i Razem (2 proc.). Po 1 proc. ankietowanych popiera liberałów i prześmiewczą Partię Psa o Dwóch Ogonach.Przełożenie notowań na wyborcze wyniki list partyjnych sprawiłoby, że Fidesz i KDNP zdobyłyby 49 proc. głosów, co oznacza, że ponownie dysponowałyby większością 2/3 miejsc w węgierskim parlamencie. Jobbik zdobyłby 20 proc. głosów, MSZP – 10 proc., DK – 7 proc., LMP – 4 proc., a Dialog na rzecz Węgier, liberałowie i Partia Psa o Dwóch Ogonach – po 1 proc. Orban zapowiada zmiany w konstytucjiW niedzielnym referendum Węgrzy odpowiadali na pytanie: „Czy chce Pan/Pani, by Unia Europejska mogła zarządzić, również bez zgody parlamentu, obowiązkowe osiedlanie na Węgrzech osób innych niż obywatele węgierscy?”.",,
"Szefowie MON Polski, Litwy i Ukrainy o szczegółach tworzenia wielonarodowej brygady","Polsko-litewsko-ukraińska brygada osiągnie gotowość operacyjną w przyszłym roku – zapowiedział w poniedziałek w Lublinie szef MON Antoni Macierewicz. Jak podkreślił, jednostka jest bardzo jasnym sygnałem dla wszystkich, którzy chcieliby naruszać pokój w Europie.","Minister uczestniczył w ceremonii rozpoczęcia funkcjonowania wspólnej polsko-litewsko-ukraińskiej brygady w Lublinie i spotkał się z ministrami obrony Litwy i Ukrainy Juozasem  – lekasem i gen. Stepanem Połtorakiem.  – Meldunki, jakie odebraliśmy, wskazują na dobrą pracę, dobre zgranie wszystkich trzech batalionów i rzeczywiście wielkie szanse, a może nawet pewność na to, że ta brygada osiągnie gotowość operacyjną w przyszłym roku – powiedział Macierewicz po odebraniu meldunku o wstępnej gotowości brygady. Dodał, że traktuje współdziałanie w ramach jednostki jako „jedną z zasadniczych form naszej współpracy wojskowej na wschodniej flance NATO”. Podkreślił, że brygadę tworzy dwóch członków NATO – Polska i Litwa – oraz Ukraina, będąc „pod presją agresji rosyjskiej”.   „Ta brygada to znak dla tych, którzy chcieliby naruszyć pokój w Europie”  Macierewicz przypomniał, że brygada będzie przeznaczona m.in. do udziału w misjach pokojowych ONZ.  – Ale też mamy świadomość, że (brygada – red.) jest znakiem, jest symbolem i jest bardzo jasnym sygnałem dla wszystkich, którzy chcieliby naruszać pokój w Europie. Dlatego też przywiązujemy olbrzymią wagę do jak najszybszego osiągnięcia gotowości operacyjnej, a także do wszystkich działań, jakie są podejmowane w trakcje naszej współpracy – powiedział Macierewicz.  Trójnarodowa brygada powstała na mocy umowy międzypaństwowej podpisanej we wrześniu 2014 r.; jest przeznaczona głównie do udziału w operacjach pokojowych. Dowództwo brygady mieści się w Lublinie. Cel – operacje pokojowe Główne zadanie brygady ma polegać na udziale w operacjach pokojowych; celem powołania jednostki jest też zacieśnienie regionalnej współpracy wojskowej i pomoc Ukrainie w reformowaniu jej sił zbrojnych. Brygada ma się też stać bazą do powołania kolejnej grupy bojowej UE. Ma być wykorzystywana w operacjach pod auspicjami ONZ, NATO i UE oraz w ramach doraźnych koalicji zawiązywanych zgodnie z Kartą Narodów Zjednoczonych i umowami między państwami wystawiającymi siły.   Potrójna moc  Bataliony wydzielane do brygady z Litwy, Polski i Ukrainy pozostaną w dotychczasowych miejscach stałej dyslokacji i podporządkowane będą dowódcy brygady na czas ćwiczeń i misji. Polska skieruje do brygady jeden z batalionów 21. Brygady Strzelców Podhalańskich w Rzeszowie. Kluczowe stanowiska w brygadzie mają po kolei obsadzać oficerowie z trzech tworzących jednostkę państw. W 2007 r. w Brukseli szefowie resortów obrony trzech państw postanowili o sformowaniu wspólnego batalionu. Rok później zdecydowano, że będzie to większa jednostka. O powołaniu LITPOLUKRBRIG postanowiono w 2009 roku. Datę podpisania umowy o utworzeniu brygady kilkukrotnie przekładano. W końcu dokument został podpisany w Warszawie we wrześniu 2014 roku.",,
"Gwardia przeszukuje siedzibę katalońskiej policji, funkcjonariusze szukają nagrań",Hiszpańska Gwardia Cywilna (Guardia Civil) weszła we wtorek do siedziby regionalnej katalońskiej policji i do komisariatów w wielu miastach w ramach śledztwa dotyczącego referendum niepodległościowego z 1 października – poinformował rzecznik gwardii.,"– Przeprowadzamy kontrolę komunikacji Mossos d'Esquadra (katalońskiej policji - przyp. red.) z dnia nielegalnego referendum w Katalonii – powiedział rzecznik gwardii.   Według agencji EFE, która powołuje się na źródła policyjne, funkcjonariusze szukają nagrań wewnętrznych rozmów członków Mossos d'Esquadra z ich przełożonymi w dniu głosowania. Hiszpański Trybunał Konstytucyjny uznał referendum za niezgodne z hiszpańską konstytucją, a Najwyższy Sąd Katalonii (TSJC) nakazał katalońskiej policji uniemożliwienie przeprowadzenia tego plebiscytu – przypomina EFE.",,
Marszałek Witek nie dostała pisma o dymisji szefa NIK Mariana Banasia,"– Szef NIK Marian Banaś nie podał się do dymisji, nie spotkałam się z nim, nie otrzymałam żadnego pisma, nie złożył na moje ręce rezygnacji – powiedziała marszałek Sejmu, Elżbieta Witek.","Dziennikarze w Sejmie pytali Witek, czy – jak napisał „Dziennik Gazeta Prawna” – Banaś podał się do dymisji. – Nie podał się do dymisji. Jest moje oświadczenie, ono jest prawdziwe i aktualne. Nie spotkałam się z panem Banasiem, nie otrzymałam żadnego pisma, nie złożył na moje ręce rezygnacji, ani z kierowcą (szefa NIK) się nie widziałam – podkreśliła marszałek Sejmu.DGP napisał na swoich stronach internetowych, że prezes NIK podał się do dymisji, jednak pismo odesłała Banasiowi marszałek Sejmu Elżbieta Witek, „aby wskazał w nim p.o. szefa NIK, a ten odmówił”. Szef Centrum Informacyjnego Sejmu Andrzej Grzegrzółka oświadczył, że do sekretariatu marszałek Sejmu nie wpłynęło pismo od prezesa NIK, w którym podał się on do dymisji. W mediach pojawiły się też doniesienia, że pismo z rezygnacją Banasia było już w drodze do Sejmu, ale ostatecznie szef NIK wstrzymał przekazanie go marszałek Sejmu.Prokuratura Regionalna w Białymstoku wszczęła śledztwo dotyczące m.in. podejrzeń nieprawidłowości w oświadczeniach majątkowych i deklaracjach podatkowych Banasia. Rzecznik prokuratury zaznaczył, że to postępowanie przygotowawcze w sprawie, czyli nikomu dotąd nie postawiono zarzutów.Prezes Marian Banaś w specjalnym oświadczeniu zadeklarował, że jest gotowy do składania wszelkich wyjaśnień i ze spokojem czeka na finał sprawy.",,
"Adamczyk: od 1 września pojawi się w Polsce prawie 1,4 tys. linii autobusowych","Przez wiele lat likwidowano połączenia autobusowe. Rozpoczynamy ich przywracanie, od 1 września pojawi się w całej Polsce prawie 1,4 tys. linii – poinformował minister infrastruktury Andrzej Adamczyk.","– To początek drogi. W całej Polsce w tym tygodniu są podpisywane umowy na dofinansowanie połączeń lokalnych. Kolejne nabory wkrótce. Chcemy, aby w walkę z wykluczeniem komunikacyjnym zaangażowało się jak najwięcej samorządów – oznajmił szef resortu infrastruktury.Z Funduszu rozwoju przewozów autobusowych o charakterze użyteczności publicznej dofinansowywane będzie przywracanie lokalnych połączeń autobusowych. Dofinansowanie ma dotyczyć linii komunikacyjnych niefunkcjonujących od co najmniej trzech miesięcy przed wejściem w życie ustawy i na które umowa o świadczenie usług dotyczących publicznego transportu zbiorowego zostanie zawarta po jej wejściu w życie. Fundusz ma przywrócić połączenia autobusowe, które zostały zlikwidowane z powodu deficytu, kiedy przychody z biletów były niższe niż koszty utrzymywania tych linii.Fundusz rozwoju przewozów autobusowych o charakterze użyteczności publicznej jest państwowym funduszem celowym, którego dysponentem jest minister do spraw transportu. Obsługę Funduszu na zasadach określonych w umowie z jego dysponentem będzie prowadził Bank Gospodarstwa Krajowego.",,
"Trump krytykuje ONZ. „Klub spotkań, by miło spędzić czas”",Donald Trump skrytykował na portalu społecznościowym  Organizację Narodów Zjednoczonych. Niepochlebny komentarz na profilu prezydenta elekta Stanów Zjednoczonych na Twitterze pojawił się po przyjęciu przez Radę Bezpieczeństwa ONZ rezolucji w sprawie Izraela.,"„ONZ ma ogromny potencjał, ale obecnie to jedynie klub spotkań, by wspólnie porozmawiać i miło spędzić czas” - napisał Donald Trump.Przyjęta rezolucja Rada Bezpieczeństwa ONZ przyjęła rezolucję wzywającą Izrael do natychmiastowego zaprzestania budowy osiedli na okupowanych terytoriach palestyńskich. Dokument poparło 14 z 15 członków Rady. W głosowaniu nie wzięły udziału Stany Zjednoczone, które dysponując prawem weta, przez wiele lat blokowały niekorzystne dla Izraela rezolucje. Wcześniej o zawetowanie dokumentu apelował amerykański prezydent elekt Donald Trump, który urząd obejmie 20 stycznia. Premier Izraela nazwał decyzję Rady „stronniczą i haniebną”. Benjamin Netanjahu oskarżył Biały Dom o to, że był inicjatorem rezolucji. Wezwani ambasadorowie– Przyjaciele nie rozwiązują sporów na forum Rady – oświadczył podczas rozmowy z sekretarzem stanu Johnem Kerrym. Netanjahu wezwał ambasadorów 10 państw, które poparły rezolucję, na rozmowę.",,
"„Słowa McCaina to sugestia, aby Polska stała na straży UE”","– Traktuję to jako uwagę i sugestię, aby Polska stała na straży UE – mówił w programie TVP Info „Gość poranka” Wojciech Król z PO. Poseł odniósł się do sobotniej wypowiedzi amerykańskiego senatora Johna McCaina, który podczas 53. Monachijskiej Konferencji Bezpieczeństwa stwierdził, że Polska będzie krajem, który zostanie poddany „pewnej presji”.","– Czy to będzie Morze Południowochińskie, Bliski Wschód czy  Ukraina, to jest to czas, by pokazać solidarność – powiedział John McCain podczas 53. Monachijskiej Konferencji Bezpieczeństwa. Dodał, że Polska może być poddana „pewnej presji”. – Te słowa padły po wystąpieniu Andrzeja Dudy, który odnosił się do solidarności i bezpieczeństwa – powiedział w programie TVP Info „Gość poranka” Wojciech Król. Poseł stwierdził, że słowa senatora należy traktować, jako „uwagę i sugestię, aby Polska stała na straży UE”. „Tusk buduje prestiż Polski” Poseł PO odniósł się również do szans Donalda Tuska na kolejną kadencję na stanowisku przewodniczącego Rady Europejskiej. Król stwierdził, że jego obecność w strukturach europejskich leży w interesie Polski. – Tusk buduje prestiż Polski w Europie – powiedział poseł. Jednocześnie uznał, że Tusk jest poważnym kandydatem na urząd prezydenta Polski. Nie wykluczył, że wystartuje on w wyborach w 2019 r. – Należy wziąć to pod uwagę, ze będzie najpoważniejszym kandydatem – dodał Król.",,
"„Gotowi jesteśmy tłumaczyć rosyjskim dyplomatom prawdę historyczną tak długo, jak będzie trzeba”","Gotowi jesteśmy tłumaczyć rosyjskim dyplomatom prawdę historyczną tak długo, jak będzie trzeba. Do czasu, kiedy pogodzą się z tym, że świat nie zapomni paktu Ribbentrop-Mołotow i parady sowiecko-hitlerowskiej w Brześciu – napisał w sobotę na Twitterze wiceminister spraw zagranicznych Marcin Przydacz.","W związku z ostatnimi wypowiedziami prezydenta Putina, dotyczącymi genezy wybuchu II wojny światowej, w piątek ambasador Rosji w Polsce Siergiej Andriejew został wezwany pilnie do Ministerstwa Spraw Zagranicznych. „Rzeczywiście, byłem wczoraj po obiedzie zaproszony do polskiego MSZ, odbyłem spotkanie z szefem departamentu wschodniego Janem Hofmoklem” – powiedział rosyjski ambasador w wypowiedzi dla agencji TASS. “Rozmowa była trudna, ale uprzejma” – dodał. Ambasador odniósł się w swej wypowiedzi do depeszy PAP, gdzie zacytowana była wypowiedź wiceministra Przydacza, który zaznaczył, że „w trakcie rozmowy przekazano w imieniu polskich władz stanowczy sprzeciw wobec insynuacji historycznych, których dopuścili się kilkukrotnie w ciągu ostatnich dni przedstawiciele najwyższych władz Federacji Rosyjskich, w tym, w szczególności, prezydent Władimir Putin, jak również przewodniczący Dumy Państwowej Wiaczesław Wołodin”. „Na podstawie informacji opublikowanej przez PAP można by odnieść wrażenie, że wiceminister Przydacz wypowiedział te słowa podczas mojej wizyty w polskim MSZ, a w rzeczywistości nie uczestniczył on w tym spotkaniu” - podkreślił Andriejew. „Jeśli tego rodzaju oświadczenia składał, to odbyło się to poza ramami mojej wizyty w Ministerstwie Spraw Zagranicznych Polski” – dodał. „W odpowiedzi na komentarz ambasadora Andriejewa mam tylko jedną uwagę: gotowi jesteśmy tłumaczyć rosyjskim (w oryginalnym wpisie flaga Rosji – red.) dyplomatom prawdę historyczną tak długo, jak będzie trzeba. Do czasu, kiedy pogodzą się z tym, że świat nie zapomni paktu Ribbentrop-Mołotow i parady sowiecko-hitlerowskiej w Brześciu” – napisał Przydacz w sobotę przed południem. Wiceminister zamieścił ten wpis także w języku angielskim. Swojego tweeta Przydacz zilustrował archiwalnym zdjęciem niemieckich generałów Heinza Guderiana i Mauritza von Wiktorina oraz sowieckiego kombryga Siemiona Kriwoszeina, odbierających defiladę Wehrmachtu i Armii Czerwonej w Brześciu 22 września 1939 roku. W ubiegłym tygodniu prezydent Rosji Władimir Putin skrytykował wrześniową rezolucję Parlamentu Europejskiego dotyczącą wybuchu II wojny światowej. Putin wyraził m.in. ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 roku. Podkreślił przy tym wykorzystanie przez Polskę układu z Monachium do realizacji roszczeń terytorialnych dotyczących Zaolzia. Przekonywał też m.in., że we wrześniu 1939 roku Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”. Putin sformułował też zarzuty wobec przedwojennego polskiego ambasadora w Niemczech Józefa Lipskiego, który – według rosyjskiego prezydenta – miał obiecywać postawienie w Warszawie pomnika Hitlerowi, jeśli wysłałby on polskich Żydów na zagładę do Afryki. –Łajdak, antysemicka świnia, inaczej powiedzieć się nie da. W pełni solidaryzował się on (Lipski) z Hitlerem w jego antysemickim nastawieniu i, co więcej, obiecywał wystawić mu w Warszawie pomnik za niegodziwości wobec narodu żydowskiego – mówił w ubiegłym tygodniu Putin, uczestnicząc w posiedzeniu kolegium kierowniczego resortu obrony Rosji.",,
„Berlin nosi jarmułkę”. Tak Niemcy odpowiadają na antysemickie ataki,W związku z antysemickimi napaściami mieszkańcy Berlina i kilku innych niemieckich miast postanowili pokazać gest solidarności ze społecznością żydowską. W stolicy Niemiec odbyła się manifestacja pod hasłem „Berlin nosi jarmułkę”.,"Inicjatywa jest odpowiedzią na napaść na dwóch Żydów noszących jarmułki, której przed tygodniem dokonało w Berlinie trzech mężczyzn mówiących po arabsku. Po tym incydencie Centralna Rada Żydów w Niemczech wezwała opinię publiczną do podjęcia akcji solidarnościowej.W manifestacji uczestniczą przedstawiciele społeczności żydowskiej Berlina, władze miasta i liczni mieszkańcy. Wielu z nich ma na głowach żydowskie jarmułki. Podobne akcje zaplanowano dziś również w Kolonii, Poczdamie i Erfurcie.Zdaniem przewodniczącego Centralnej Rady Żydów w Niemczech bezpieczeństwo osób pochodzenia żydowskiego w tym kraju jest zagrożone.",,
Nie żyje „prawa ręka” Baghdadiego. Rzecznik Państwa Islamskiego zlikwidowany,"Rzecznik Państwa Islamskiego (IS) Abu al-Hasan al-Muhadżir został zabity w niedzielę w kolejnym ataku na północy Syrii – poinformował Mazlum Abdi, dowódca Syryjskich Sił Demokratycznych (SDF). Na ich czele stoją Kurdowie.","Jak podała agencja AFP, Abdi napisał na Twitterze, że rzecznik IS został „wzięty na cel” w miejscowości Ajn al-Bajda, w północnej części prowincji Aleppo (północny zachód kraju). Dowódca SDF podał ponadto, że akcja była „kontynuacją poprzedniej operacji”, w której zginął lider Państwa Islamskiego Abu Bakr al-Baghdadi. Abdi określił rzecznika IS jako „prawą rękę” Bagdhadiego. Jednocześnie agencja Reutera podaje, że kurdyjskie Ludowe Jednostki Samoobrony (YPG), które stanowią trzon SDF, poinformowały, że Muhadżir został zabity we wspólnym ataku kurdyjskich i amerykańskich sił. Wcześniej prezydent USA Donald Trump poinformował o śmierci przywódcy IS. Baghdadi – jak mówił Trump – wysadził się w powietrze podczas operacji amerykańskich sił specjalnych w północno-zachodniej Syrii. Amerykański prezydent powiedział również, że Kurdowie dostarczyli informacji wywiadowczych potrzebnych w tej operacji.",,
Trump zapowiada „ważne oświadczenie”. Ma  dotyczyć „kryzysu humanitarnego” na granicy USA,"Prezydent USA Donald Trump poinformował w piątek, że w sobotę o godzinie 15.00 czasu lokalnego (21.00 czasu polskiego) wygłosi „ważne oświadczenie”, dotyczące sytuacji na granicy Stanów Zjednoczonych z Meksykiem oraz trwającego od 22 grudnia shutdownu, czyli częściowego zawieszenia rządu federalnego.","Trump poinformował na Twitterze, że oświadczenie dotyczyć będzie „kryzysu humanitarnego na południowej granicy USA” i wygłosi je w Białym Domu. Amerykański prezydent domaga się od Kongresu środków na budowę muru na granicy z Meksykiem, na co nie chcą zgodzić się Demokraci, co doprowadziło do kryzysu politycznego w USA, którego efektem jest trwający już od 28 dni shutdown.Prezydent USA 8 stycznia wygłosił telewizyjne orędzie do narodu amerykańskiego, w którym oświadczył, że nielegalna migracja na południowej granicy Stanów Zjednoczonych to kryzys humanitarny, który trzeba jak najszybciej zakończyć. Trump próbował przekonać Amerykanów do projektu wybudowania muru na granicy z Meksykiem, bowiem nielegalna migracja, jego zdaniem, jest źródłem wzrostu przestępczości w USA.",,
Rabusie mieli wysadzać bankomaty podczas „gościnnych występów”,"Stołeczni kryminalni wspierani przez antyterrorystów z Gdańska zatrzymali dwóch mężczyzn, podejrzewanych o usiłowania włamań do bankomatów poprzez wysadzenie ich w Parzniewie i Mościskach w okolicach Warszawy. Z informacji operacyjnych funkcjonariuszy wynika, że bandycki duet może mieć na sumieniu włamania do bankomatów w całej Polsce oraz w Czechach, Austrii, Słowacji i Słowenii.","Policjanci z wydziały kryminalnego Komendy Stołecznej Policji poszukiwali sprawców dwóch włamań do bankomatów w Parzniewie (7 kwietnia) oraz Mościskach (11 kwietnia) w okolicach Warszawy. Sprawcy wysadzili maszyny, wcześniej wprowadzając do środka gaz, który później detonowali. Choć urządzenia zostały poważnie zniszczone, to jednak w żadnym z „ataków” złodziejom nie udało się zabrać kasetek z pieniędzmi.Kryminalnie przeanalizowali m.in. dziesiątki godzin nagrań z monitoringów. Ustalili, że sprawcy używali mazdy cx-5. Tak odkryli, że rabusie bankomatów przyjechali na Mazowsze na tzw. gościnne występy. Podejrzani 55- i 46-latek mieszkali bowiem w Gdyni. Starszy z nich w przeszłości już parał się wysadzaniem bankomatów. Pomoc antyterrorystówPrzy zatrzymaniu mężczyzn kryminalnych wsparli antyterroryści z Gdańska. Starszy wpadł w swoim mieszkaniu, a młodszy w kompleksie leśnym pod Gdynią. Podczas przeszukań policjanci zabezpieczyli m.in.: zagraniczne tablice rejestracyjne, urządzenia służące do detonacji ładunków wybuchowych, reduktor gazu do butli gazowej oraz wiertła służące do nawiercania bankomatów.55-latkowi zostały przedstawione 3 zarzuty usiłowania kradzieży z włamaniem do bankomatów. Na wniosek prokuratury sąd aresztował go na trzy miesiące. Młodszy z podejrzanych odpowie za jedno usiłowanie kradzieży z włamaniem. „Saperom” grozi do 10 lat więzienia.To nie koniec problemów podejrzanych. Kryminalni ustalili bowiem, że duet ten mógł dokonać co najmniej kilkunastu innych „ataków” na bankomaty w Rzeszowie, Lublinie, Krakowie, Katowicach, Gdańsku, Lublinie i Olsztynie. Z ustaleń operacyjnych wynika także, że przestępcy mogli działać także w Czechach, Austrii, Słowacji i Słowenii. Informacje te zweryfikują teraz śledczy.",,
"Michnik w Austrii: Kaczyński nie jest Stalinem, jest jego parodią","Adam Michnik od kilku dni jeździ po Austrii, udziela wywiadów austriackiej prasie i uczestniczy w różnych spotkaniach. Redaktor naczelny „Gazety Wyborczej” w środę wziął udział w debacie moderowanej przez tłumacza literatury polskiej Martina Pollacka. Jak donosi portal niezależna.pl, Michnik porównywał obecne rządy do bolszewizmu, a polityków PiS do ludzi Stalina. Obrażał również profesorów współpracujących z PiS.","Redaktor naczelny „GW” sporo mówił o relacjach Polski z jej wschodnimi sąsiadami. – Obóz Kaczyńskiego w ciągu tego roku to dramatycznie popsuł. To wyraźnie widać w relacjach polsko-ukraińskich. To, co być może Kaczyński uważa, że jest dobre dla Polski rządzonej przez jego obóz, w istocie jest prezentem dla Putina.  Ta cała polityka skłócenia z Ukrainą. Prezent dany za darmo. A ponieważ nie przypuszczam, że Kaczyński kierował się szczodrością czy dobrym sercem, więc muszę tego prezesa wszystkich prezesów, tego geniusza strategicznego, porównywalnego tylko z Napoleonem, Talleyrandem i Metternichem, uznać za politycznego głupca! Durnia i szkodnika! – mówił Michnik.Wcześniej, mówiąc o polskiej dyplomacji, redaktor twierdził, że Jarosław Kaczyński i jego aparat próbowali wmówić Polakom, że wynik 27 do 1 w głosowaniu na szczycie w Brukseli ws. szefa Rady Europejskiej, była sukcesem polskiej dyplomacji. – To mi przypomina wiarę bolszewików we wszystko co powie Stalin. Zdaje sobie sprawę, że Kaczyński nie jest Stalinem, bo to nie ten gabaryt, ale wciąż mam wrażenie, że on jest parodią – twierdził. Sprawa Smoleńska  Rozmowa zeszła również na temat katastrofy smoleńskiej. – Ludzie Kaczyńskiego są wierzący, być może opętani i mogą uwierzyć w najbardziej nawet nieprawdopodobną rzecz. Tak jak w kwestii Smoleńska – zagaił Pollack. Redaktor Michnik szybko podchwycił temat. – Było wielu komunistów, którzy wierzyli, że Katyń zrobili Niemcy. Wierzę w to, że Kaczyński mógł sam sobie zrobić taki „brain washing”, żeby uwierzyć, że tam był zamach. Ale żaden normalny człowiek z PiS-u oczywiście nie wierzy, że to był zamach. Oni tylko wierzą w to, że jeśli powiedzą, że nie wierzą, to stracą posady – mówił Michnik.",,
„Paranoiczna niechęć do rodziny”. Zabójca syna prezydenta Niemiec zdradził motywy,"Nożownik, który zabił syna byłego prezydenta Niemiec Fritza von Weizsaeckera zrobił to z nienawiści do rodziny polityka. Berlińska prokuratura opisuje to, co czuł, jako „paranoiczną niechęć podejrzanego do rodziny zamordowanego”.","57-letni mężczyzna uzasadnia swój czyn niechęcią do rodziny von Weizsaeckerów. W latach 60. Richard von Weizsaecker był bowiem dyrektorem koncernu chemicznego Boehringer Ingelheim, odpowiedzialnym za dostawy trujących substancji, które wykorzystywano w trakcie wojny w Wietnamie. Jak informuje berlińska prokuratura, mężczyzna dokładnie zaplanował swój czyn. Najpierw sprawdził, gdzie odbędzie się wykład, a w dzień morderstwa pojechał na jego miejsce pociągiem. Podejrzany jest teraz badany w klinice psychiatrycznej.",,
„Tajemnicza siła zamyka usta europejskim politykom”. Orban o prześladowaniu chrześcijan,"Otwierając w Budapeszcie międzynarodową konferencję poświęconą prześladowaniu chrześcijan, premier Węgier Viktor Orban powiedział, że wobec ich dramatu „Europa milczy”.","– My, europejscy chrześcijanie, mamy ogromny problem. Jestem przekonany, że największej pomocy w ratowaniu Europy udzielają nam obecnie ci, którym dziś pomagamy. Odpowiedzialność wobec cierpiących to sianie ziarna. Dajemy dziś prześladowanym chrześcijanom to, czego potrzebują: dom, szpital, szkołę, a dostajemy od nich w zamian to, czego najbardziej potrzeba Europie: chrześcijańską wiarę, miłość i wytrwałość – oznajmił Orban. Ocenił, że wobec prześladowania chrześcijan „Europa milczy” – „tajemnicza siła zamyka usta europejskim politykom i paraliżuje im ręce”, a o prześladowaniu chrześcijan można mówić tylko jako problemie humanitarnym. Jednak według niego ci, którzy tratują prześladowanie chrześcijan wyłącznie jako problem humanitarny, nie mówią o tym, co najważniejsze – że celem zorganizowanych ataków są nie tylko ludzie i społeczności, lecz także cała kultura. – Formy tego ataku są różne: wymiana ludności, imigracja, wykpiwanie czy kaganiec politycznej poprawności – ocenił szef węgierskiego rządu.",,
Były radny PiS pobity. Rozdawał ulotki wyborcze,"Janusz Jagielski, były szczeciński radny Prawa i Sprawiedliwości, został w sobotę pobity, kiedy roznosił ulotki wyborcze. Mężczyźnie złamano nos. Minister spraw wewnętrznych Joachim Brudziński poinformował w niedzielę, że sprawca został zatrzymany.","Jak donosi Radio Szczecin, do zdarzenia doszło w sobotę po południu na osiedlu Kaliny. 70-letni Jagielski, który roznosił ulotki wyborcze ministra Brudzińskiego – który kandyduje do Parlamentu Europejskiego – został zaatakowany przez nieznanego sprawcę, który złamał mu nos.Były radny stwierdził – cytowany przez szczecińską rozgłośnię – że nie wie co było powodem ataku. Nie jest też pewny czy napastnik wiedział, której partii ulotki wkładał do skrzynek – informuje radio.– Wkładaliśmy do euroskrzynek ulotki wyborcze Joachima (Brudzińskiego). W tym czasie jakiś gość wyszedł niespodziewanie na klatkę w krótkich spodenkach i bez koszuli. Mojego kolegę rzucił na ścianę jak worek, a mnie uderzył z krzykiem: „Proszę wynosić się” i ordynarnymi jakimiś głosami – relacjonuje Jagielski.Do zdarzenia na Twitterze odniósł się minister Joachim Brudziński. Poinformował, że szczecińscy funkcjonariusze zatrzymali sprawcę napaści. – To przerażające. Człowiek ma już prawie 70 lat, bardzo przyzwoity, bardzo uczciwy i bardzo spokojny przede wszystkim. Absolutnie nieagresywny. Pobito go na klatce schodowej przy roznoszeniu ulotek. Ma złamany nos. To, że spotkało to w ogóle kogokolwiek, ale tego naszego kolegę, który jest tak cudnym człowiekiem to jest coś niesamowitego – mówi radiu przewodnicząca PiS w zachodniopomorskim sejmiku Małgorzata Jacyna-Witt.",,
ŚDM w mediach społecznościowych. Można śledzić wydarzenie za pomocą hashtagów,"Organizatorzy 34. Światowych Dni Młodzieży przygotowali serię
hashtagów, które pomagają śledzić to wydarzenie na Facebooku,
Instagramie i Twitterze. Dotyczy to również wizyty papieża
Franciszka w Panamie.","Trzy główne hashtagi panamskich ŚDM i papieskiej podróży to:#Panama2019, #FranciscoEnPanama oraz #JMJest~Aqui / #WYDisHere. Swój hashtag ma pielgrzymka figury Matki Bożej z Fatimy- #FatimaPanama, a także kilka wydarzeń ŚDM i wizyty papieża.Ceremonia otwarcia ŚDM to #JMJest~Aqui / #WYDisHere#CampoSantaMaria, przylot papieża do Panamy to #PontifexPanama,#FranciscoEnPanama, zaś ceremonia powitania Franciszka przezuczestników ŚDM - #WelcomeFrancis, #BienvenidoPapai #PontifexPanama. – Stworzyliśmy te hashtagi z uwagi na doświadczenie z Riode Janeiro w 2013 r. i Krakowa w 2016 r. – powiedział GustavoHuguenin, odpowiedzialny za media społecznościowe na ŚDMw Krakowie, a w Panamie pracujący jako wolontariusz. Również każde z tzw. centralnych wydarzeń ŚDM posiada własnyhashtag: #ViaCrucis #RenewMeWYD dla piątkowej Drogi Krzyżowej,#WYDVigil / #VigiliaJMJ dla sobotniego czuwania modlitewnego,#FinalMass #GraciasJMJ / #ThanksWYD dla niedzielnej mszy św.kończącej ŚDM oraz #WYDVolunteers / #VoluntariosJMJ dla spotkaniapapieża z wolontariuszami.",,
Była więźniarka Auschwitz Zofia Posmysz-Piasecka odznaczona Orderem Orła Białego,"Pisarka, więźniarka obozów koncentracyjnych Auschwitz, Ravensbrück i Neustadt-Glewe Zofia Stefania Posmysz-Piasecka została w piątek odznaczona przez prezydenta Andrzeja Dudę Orderem Orła Białego.","Prezydent Andrzej Duda nadał Zofii Stefanii Posmysz-Piaseckiej najwyższe odznaczenie państwowe RP, „w uznaniu znamienitych zasług w upowszechnianiu wiedzy o Holokauście i martyrologii Polaków, więźniów niemieckich obozów koncentracyjnych w czasach II wojny światowej, za przekazywanie świadectwa prawdy o zagładzie poprzez działalność artystyczną i twórczą”.Prezydent przypomniał, że „pani Zofia Posmysz jest osobą, która w niezwykły sposób przeżyła ten dramat, jakim było zniewolenie, uwięzienie w obozie koncentracyjnym i obozie zagłady”.– Chciałem pani bardzo serdecznie podziękować w imieniu Rzeczpospolitej, za to, że podzieliła się pani i dzieli się pani od tylu lat świadectwem, ale bardzo specyficznym, takim niezwykle ludzkim – mówił. – Wolnym od nienawiści, patrzącym w człowieka, do jego głębi, do jego sposobu pojmowania świata i sposobu patrzenia na ten świat – dodał. – Pani świadectwo stanowi ogromnie ważną, polską spuściznę tamtego czasu widzianą oczyma Polki – podkreślił.Zofia Posmysz-Piasecka to pisarka i scenarzystka, więźniarka obozów koncentracyjnych Auschwitz, Ravensbrueck i Neustadt-Glewe (od 1942 r. do wyzwolenia). Przeżyła eksperymenty medyczne i marsz śmierci. Po wojnie poświęciła się działalności literackiej i edukacyjnej. Została dziennikarką, jej misją stało się dawanie świadectwa prawdy o obozach i Zagładzie.Order Orła Białego to najstarsze i najwyższe odznaczenie Rzeczypospolitej Polskiej, nadawane za duże zasługi cywilne i wojskowe dla kraju. Otrzymują je najwybitniejsi Polacy oraz najwyżsi rangą przedstawiciele państw obcych. Order przyznaje prezydent RP, noszony jest na wstędze błękitnej przewieszonej przez lewe ramię do prawego boku. Gwiazdę Orderu, niegdyś haftowaną, nosi się na lewej piersi.",,
"Dworczyk o zarobkach w NBP: Chciałbym, by ta sprawa została jak najszybciej zamknięta","Służba publiczna powinna być raczej synonimem pokory; chciałbym, by sprawa zarobków w NBP została jak najszybciej zamknięta - powiedział we wtorek szef KPRM Michał Dworczyk.","Pod koniec grudnia „Gazeta Wyborcza” napisała o dwóch współpracowniczkach prezesa Narodowego Banku Polskiego (NBP) Adama Glapińskiego - szefowej departamentu komunikacji i promocji Martynie Wojciechowskiej oraz dyrektor gabinetu prezesa Narodowego Banku Polskiego Kamili Sukiennik. Ujawniono wówczas, że zarobki Martyny Wojciechowskiej wynoszą ok. 65 tys. zł. Według najnowszych doniesień medialnych pensja Wojciechowskiej wynosić może nawet ok. 80 tys. zł miesięcznie.PO zapowiedziała we wtorek, że złoży projekt nowelizacji ustawy o ograniczeniu prowadzenia działalności gospodarczej przez osoby pełniące funkcje publiczne. Zaproponowane przez PO zmiany mają m.in. zobowiązać prezesa NBP, członków zarządu oraz osoby zajmujące kierownicze stanowiska w NBP do składania jawnych oświadczeń majątkowych. Złożenie zawiadomienia do prokuratury o możliwości popełnienia przestępstwa niegospodarności przez prezesa NBP zapowiedzieli we wtorek posłowie Kukiz'15.Także we wtorek prezydent Andrzej Duda powiedział, że Narodowy Bank Polski jest instytucją publiczną i kiedy się pojawia pytanie o to, czy poziom uposażeń w Narodowym Banku Polskim powinien być jawny czy nie, to on nie widzi przeszkód, żeby był jawny, skoro jest jawny w innych dziedzinach życia publicznego. O sprawę zarobków NBP Dworczyk został zapytany we wtorek w Polsat News. – Ja mogę podpisać się pod słowami Jarosława Kaczyńskiego, że jeśli ktoś myśli o zarabianiu dużych pieniędzy, to powinien szukać szczęścia w biznesie, natomiast służba publiczna powinna być raczej synonimem pokory i właśnie służby i pracy, to raczej mówi wszystko – powiedział Dworczyk.Zaznaczył, że jak dotąd zna tylko doniesienia medialne nt. zarobków urzędniczek w NBP, więc trudno mu je komentować. Jak dodał, nie wie też, jakie są standardy i praktyka dot. wynagrodzeń pracowników banku centralnego. Dworczyk był też pytany, czy jest zaskoczony tym, że NBP w reakcji na informacje mediów nie podał do informacji publicznej wysokości zarobków swoich pracowników.– Chciałbym, by ta sprawa została jak najszybciej zamknięta, a jak, to na pewno najlepiej wiedzą o tym pracownicy NBP – odpowiedział szef KPRM. Zaznaczył, że nie jest tak, że politycy na najwyższym poziomie - tacy jak prezes PiS Jarosław Kaczyński i premier Mateusz Morawiecki - nie mają poważniejszych wyzwań niż ta kwestia, ale zarówno pan premier, jak i pan prezes chcieliby, aby ten temat został już zamknięty – powiedział Dworczyk.Dopytywany o ocenę projektu PO Dworczyk zaznaczył, że nie ma jak dotąd decyzji w tej sprawie, jeśli chodzi o klub PiS.",,
Prezydent o sytuacji Alfiego: Cynizm i draństwo,"– To dzieje się w Europie, która krzyczy, że musi być zakaz wykonywania kary śmierci wobec najgorszych nawet zbrodniarzy. Ale wolno de facto skazać na śmierć dziecko. I robią to europejskie sądy. Mnie to przeraża – powiedział prezydent RP Andrzej Duda, komentując sytuację dwuletniego chłopca, któremu brytyjski sąd odmówił dalszego leczenia, a także odrzucił możliwość terapii za granicą.","Prezydent Andrzej Duda pytany o możliwość przyznania obywatelstwa Alfiemu Evansowi podkreślił, że mógłby to zrobić tylko na wniosek rodziców dziecka. Duda powiedział, że bardzo poruszył go przypadek chorego chłopca. – Jest chory, jest śmiertelnie chory, można powiedzieć, ale czy można mu w związku z tym odebrać życie? – pytał. – To dzieje się w Europie, która krzyczy, że musi być zakaz wykonywania kary śmierci wobec najgorszych nawet zbrodniarzy. Ale wolno de facto skazać na śmierć dziecko. I robią to europejskie sądy. Mnie to przeraża. Bo dla mnie to jest coś, co bym określił generalnie jako cynizm i draństwo – powiedział prezydent. ",,
Ma być więcej i szybciej. Drugi Kongres Rozwoju Kolei,"Prezydent Andrzej Duda, otwierając kongres, zapowiedział dążenie do uruchamiania nowych połączeń kolejowych. Mówił, że nowe połączenia to skuteczna walka z wykluczeniem komunikacyjnym. Prezydent dodał, że w ostatnich 30 latach wiele miejsc utraciło bezpośredni dostęp do kolei. Podkreślił, że chciałby, aby te miejsca odzyskały kolej i żeby powstało wiele nowych połączeń.","Prezydent mówił m.in. o roli przewozów towarowych. Jak podkreślał, będą one ważne w związku ze spodziewaną rozbudową polskich portów. Dodał, że Polska ma ambicje, by stać się „swoistym hubem”, z którego będą przewożone towary do innych krajów Europy Środkowo-Wschodniej. Według prezydenta transport kolejowy ma tutaj fundamentalne znaczenie, bo można nim przewieźć praktycznie wszystko.  Minister infrastruktury Andrzej Adamczyk zapowiedział, że w ciągu kilku lat prędkość pociągów pasażerskich wzrośnie, dzięki czemu czas podróży się skróci. Dodał, że do 2023 r. pojedziemy w Polsce pierwszym odcinkiem Kolei Dużych Prędkości. Podtrzymał również zapowiedź podwyższenia prędkości na Centralnej Magistrali Kolejowej do 250 km na godzinę. CMK to trasa kolejowa łącząca Mazowsze ze Śląskiem i Małopolską.  Kolejarze zapowiadają inwestycje nie tylko w sieć i tabor. Prezes PKP Krzysztof Mamiński potwierdził, że pod koniec pierwszego kwartału tego roku ruszy pilotażowy program wypożyczalni samochodów elektrycznych. 100 samochodów będą mogli wypożyczyć mieszkańcy Gdańska.",,
Zatrucie w kościele. Hospitalizowano wielu wiernych,"Podczas świątecznej mszy w kościele w miejscowości Carlepont na północy Francji doszło do zbiorowego zatrucia tlenkiem węgla. Jak poinformowała francuska agencja AFP, powołując się na miejscową straż pożarną, 21 osób trafiło do szpitali.","Służby medyczne zostały wezwane do Carlepont po tym, jak wielu uczestników mszy zaczęło się uskarżać na silne bóle głowy i nudności. Z kościoła ewakuowano do pobliskiego ratusza wszystkich wiernych, około 150 osób. Ponad 70 udzielono pomocy medycznej na miejscu, a 21 przewieziono do szpitali, m.in. w Lille i Compiegne. Dwie z nich uległy poważnemu zatruciu i umieszczono je w specjalistycznych klinikach.Nie ustalono jeszcze źródła ulatniania się czadu w kościele w Carlepont. Lokalne władze podjęły decyzję o zamknięciu świątyni.Tlenek węgla jest gazem silnie trującym, bezbarwnym i bezwonnym, nieco lżejszym od powietrza, co powoduje, że łatwo się z nim miesza i w nim rozprzestrzenia. Według oficjalnych statystyk we Francji na skutek zatrucia czadem umiera co roku około 400 osób.",,
Premier Morawiecki o planie na odbudowę UE,"UE tkwi w błędnym kole kolejnych kryzysów, a jej odpowiedź na ten stan rzeczy, m.in. centralizacja władzy i lekceważenie narodowej suwerenności, jest błędna – ocenia premier Mateusz Morawiecki, przekonując, że Wspólnota wymaga odnowy.","W artykule, jaki ukazał się we wtorek na portalu Politico, szef polskiego rządu przedstawia własną wizję odnowy UE. Ma się ona opierać na pięciu filarach: walce z nierównościami, zwiększaniu innowacji, walce z monopolami i protekcjonizmem gospodarczym, zwiększaniu wydatków i ochronie granic oraz ochronie demokracji.„W przeszłości doświadczaliśmy wielu kryzysów, ale sytuacja, w jakiej znajdujemy się obecnie, jest zdecydowanie najpoważniejsza – brexit, kolejne fale migracji, terroryzm, spowolnienie gospodarcze, zadłużenie publiczne w wielu krajach unijnych - wszystko to wśród obywateli (UE) wywołuje poważne wątpliwości co do przyszłości europejskiego projektu” – przekonuje Morawiecki.Jak dodaje, „odpowiedź Brukseli na te kryzysy polegała na centralizacji władzy, zapomnieniu o demokracji, transparentności i odpowiedzialności oraz na lekceważeniu narodowej suwerenności”. Podejście takie polski premier nazywa błędnym.Podkreśla, że Europejczycy potrzebują UE, która będzie „wrażliwa społecznie, ambitna i innowacyjna, twarda w stosunku do monopoli i protekcjonizmu oraz bezpieczna”, a także że musi ona „powrócić do swoich korzeni – związku silnych, równych i wolnych narodów”.Jako pierwszy punkt swojego planu premier wskazuje walkę z nierównościami. Przypomina, że w UE nierówności występują nie tylko między obywatelami, ale także krajami, a walkę z tymi nierównościami określa jako jeden z największych sukcesów Wspólnoty. Przekonuje, że potrzebny jest nowy model gospodarczy, który zapewni dynamiczny wzrost gospodarczy w warunkach wolnego rynku i będzie skuteczniej walczyć z nierównościami. To zaś wymaga „sprawiedliwego systemu podatkowego i ambitnych programów dla zmniejszenia ubóstwa i rozbijania szklanych sufitów – zwłaszcza dla młodzieży oraz dla małych i średnich przedsiębiorstw”. Drugi punkt to większa innowacyjność. Zdaniem Morawieckiego Europa ucierpiała przez politykę oszczędności i zamiast tego powinna stworzyć „ambitny program inwestycji infrastrukturalnych, który stanie się motorem wzrostu gospodarczego i podniesie standard życia w całej Wspólnocie”.UE powinna, jego zdaniem, stać się liderem w zakresie zaawansowanych technologii i przemysłu, a jej strategia innowacji powinna kłaść nacisk na program sztucznej inteligencji, internetu rzeczy, big data i uczenia maszynowego. Postuluje też tworzenie „europejskich czempionów, którzy będą zdolni do konkurowania w wymiarze globalnym”.Morawiecki przekonuje, że działania da się sfinansować przez podjęcie „odpowiednich kroków”, a zwłaszcza zmniejszenie w Europie luki między VAT i CIT. Przekonuje, że roczna strata z tego tytułu to ok. 300 mld euro, czyli „mniej więcej dwa razy tyle, co roczny budżet UE”. Nawołuje też do sprawiedliwego opodatkowania gigantów technologicznych.Dalej szef rządu apeluje o utworzenie „prawdziwego wspólnego rynku”, który zapewni firmom swobodę innowacji i świadczenia nowych usług, oraz podjęcie „realnej walki z globalnymi i regionalnymi monopolami, także w zakresie internetowych platform i sieci”. Proponuje stworzenie instytucji w rodzaju europejskiego Urzędu Antymonopolowego, zwalczającego praktyki naruszające interesy europejskich konsumentów i unijnych gospodarek.Ocenia, że dla swojego bezpieczeństwa Europa powinna skupić się na innowacjach w sektorze wojskowym oraz radykalnie zwiększyć wydatki na obronę europejskich demokracji przed atakami cybernetycznymi i nowymi formami wojny hybrydowej. Zasadnicze znaczenie ma tu jego zdaniem także utrzymanie „racjonalnej polityki migracyjnej”. „Ochrona granic jest zadaniem rządów poszczególnych państw i chociaż współpraca europejska może być tu pomocna, ta podstawowa zasada nie powinna ulec zmianie” – pisze.Wzywa też do ostrożności wobec „wsparcia udzielanego Rosji przez niektóre kraje UE pod pozorem współpracy gospodarczej” i przekonuje, że projekty takie jak gazociąg Nord Stream 2, stanowią zagrożenie dla bezpieczeństwa energetycznego, a w rezultacie dla bezpieczeństwa całej Unii. Jako ostatni punkt swojego planu Morawiecki wskazuje ochronę demokracji. Zarzuca Brukseli, że traktuje „niektóre państwa członkowskie lepiej niż inne, a jej podejście do deficytów budżetowych, pomocy publicznej czy reform instytucjonalnych wydaje się różnić w zależności od krajów, których dotyczy”.UE musi zapewnić „sprawiedliwe stosowanie zasad wobec wszystkich państw członkowskich” – pisze polski premier, oceniając jako niedopuszczalne, by organy UE „krytykowały instytucje niektórych krajów za działania, które nie budzą zastrzeżeń gdzie indziej”.Ocenia też, że „Bruksela często zdradza brak zrozumienia dla wewnętrznej sytuacji krajów Europy Środkowej i Wschodniej, które przeszły przez piekło II wojny światowej i komunizmu”, i „zamiast być uczciwym arbitrem” unijne instytucje stają się „sędziami we własnej sprawie”.Jako odpowiedź na wskazany przez siebie problem Morawiecki wskazuje, że „politycy w Brukseli powinni podejmować mniej decyzji, a większą odpowiedzialność należy powierzyć demokratycznie wybranym przedstawicielom państw członkowskich UE”.",,
"Sondaż TNS Polska dla „Wiadomości”: pięć partii w Sejmie, PO przed PiS",Nieznacznie zmieniło się w październiku poparcie dla partii politycznych w porównaniu do września. Platforma Obywatelska utrzymała sympatię 34 proc. respondentów. Chęć głosowania na Prawo i Sprawiedliwości zadeklarowało 28 proc. badanych. Sondaż został przeprowadzony przez ośrodek TNS Polska dla „Wiadomości” TVP1.,"Trzecią pozycję w sondażu zajmuje Sojusz Lewicy Demokratycznej, który w porównaniu do września stracił jeden punkt procentowy i obecnie może się cieszyć poparciem 8 proc. badanych. W Sejmie znalazłyby się jeszcze dwie partie: Polskie Stronnictwo Ludowe z poparciem 6 proc. badanych oraz Kongres Nowej Prawicy, na który zagłosowałoby 5 proc. badanych. W porównaniu do września tylko partia Janusza Piechocińskiego zyskała jeden punkt procentowy. Formacja Janusza Korwin-Mikkego utrzymała poparcie sprzed miesiąca. Według sondażu, w parlamencie nie znalazłaby się partia Janusza Palikota – w październiku uzyskała 2 proc. poparcia badanych, tak jak miesiąc wcześniej. Jeśli poparcie z badania utrzymałoby się do wyborów, to rozkład mandatów poselskich w nowym Sejmie kształtowałby się następująco: Platforma Obywatelska 222 mandaty, Prawo i Sprawiedliwość 171 mandatów, Sojusz Lewicy Demokratycznej 41 mandatów, Polskie Stronnictwo Ludowe 22 mandaty, Kongres Nowej Prawicy 4 mandaty.  Badanie dla „Wiadomości” TVP1 ośrodek TNS Polska przeprowadził 2 października na próbie 1000 Polaków.",,
Ukraina może uniezależnić się od importu gazu,"Ukraina ma wystarczające zasoby gazu, by uniezależnić się od importu. Byłoby to korzystne nie tylko dla samej Ukrainy, ale i krajów naszego regionu – pisze analityk Ośrodka Studiów Wschodnich Wojciech Konończuk.","„Choć władze w Kijowie podejmują działania, by zwiększyć krajowe wydobycie gazu tak, by w 2020 r. kraj był niezależny od importu, to są one niewystarczające i spóźnione. Największym zagrożeniem dla realizacji tego celu jest ukraińska polityka” – wskazał w komentarzu analityk Ośrodka Studiów Wschodnich im. Marka Karpia, Wojciech Konończuk. „Przez długie lata sektor gazowy był jednym z najważniejszych źródeł renty korupcyjnej i proces jego oczyszczania i profesjonalizacji jest niezwykle trudny i czasochłonny. Jeśli warunki polityczne pozwolą, to z technologicznego punktu widzenia wzrost produkcji jest tylko kwestią czasu. Konsekwencje będą niezwykle pozytywne dla państwa i gospodarki Ukrainy, ale również dla sytuacji gazowej w tej części Europy” – napisał analityk.Ukraina zajmuje trzecie miejsce w Europie pod względem potwierdzonych zasobów gazu ziemnego (1,1 bln m sześc.), ustępuje miejsca jedynie Rosji (35 bln sześc.) i Norwegii (1,8 bln m sześc.). Wyprzedza za to Holandię (700 mld m sześc.) i Wielką Brytanię (200 mld m sześc.). „Przy tym w ciągu ostatnich dziesięciu lat wielkość ukraińskich złóż gazowych, oceniana zgodnie z międzynarodową metodologią, wzrosła o ponad jedną trzecią” – napisał Konończuk.W czasach sowieckich Ukraińska SRR była dużym producentem gazu; w połowie lat 70. tamtejsze wydobycie wzrosło do maksymalnego poziomu 68 mld m sześc. rocznie (w tym ok. 12 mld m sześc. wydobywano na zachodniej Ukrainie), co stanowiło czwartą część gazu produkowanego w ZSRR. W kolejnych latach produkcja zaczęła jednak szybko spadać. W 2017 r. wydobycie z ukraińskich złóż wyniosło 20,5 mld m sześc. gazu. Dla porównania, mająca ponad pięciokrotnie mniejsze złoża, Wielka Brytania wydobywa rocznie ponad dwa razy więcej gazu (41,9 mld m. sześc,), Holandia o ponad 80 proc. więcej (36,6 mld m sześc.), zaś Norwegia, której zasoby są o 2/3 większe niż ukraińskie, produkuje aż sześciokrotnie więcej (123,2 mld m sześc.). „Poziom produkcji w stosunku do wielkości złóż wygląda następująco: Wielka Brytania wydobywa rocznie ok. 17 proc. swoich zasobów, Norwegia 6,5 proc., Holandia 5 proc., zaś Ukraina 2 proc. Pokazuje to, jak wielki potencjał tkwi w ukraińskim sektorze produkcji gazu. Przy tym Norwegia i Wielka Brytania całość swojego gazu wydobywają ze złóż podmorskich, Holandia połowę, natomiast znaczna większość złóż ukraińskich położona jest na lądzie, co zmniejsza koszty wydobycia” – zaznaczył Konończuk. Ukraińcy widzą problem – szczególnie w kontekście wojny z Rosją i uzależnienia od importu rosyjskiego surowca - Kijów podejmuje działania zmierzające do wzrostu wydobycia krajowego. Dzięki udanej dywersyfikacji importu gazu Ukraina od listopada 2015 roku nie kupuje surowca od Gazpromu, choć jeszcze kilka lat temu import z Rosji wynosił 35-40 mld m sześc. rocznie. - Jednak dostawy gazu z kierunku zachodniego mają w założeniu być jedynie etapem do pełnej niezależności gazowej – zauważył analityk. Od kilku miesięcy w ukraińskim sektorze wydobycia gazu zachodzą zmiany, by poprawić warunki jego działalności, co ma – w założeniu władz w Kijowie – doprowadzić do znaczącego wzrostu produkcji. – Wśród najważniejszych wprowadzonych reform jest obniżka stawek podatkowych i deregulacja przepisów. Zmiany te wynikają z przyjętej w 2016 r. rządowej koncepcji rozwoju sektora gazowego Ukrainy, która zakłada, że już w 2020 r. wydobycie zwiększy się z obecnych 20 mld m sześc. do 27,6 mld m sześc. W połączeniu z poprawą efektywności energetycznej miałoby to umożliwić Ukrainie osiągnięcie samowystarczalności gazowej, zaś w perspektywie kolejnych kilku lat zdobycie pozycji eksportera gazu. Ze względu na tradycyjne uzależnienie Ukrainy od importu i wagę polityczną kwestii gazowych realizacja tego scenariusza miałaby znaczenie strategiczne oraz wpłynęłaby na sytuację energetyczną w całym regionie” – dodał.  Jednak – w jego ocenie – dotychczasowe reformy nie wystarczają, by doprowadzić do przełomu w ukraińskim sektorze wydobycia gazu. – Niezbędne jest m.in. dogłębne zreformowanie systemu wydawania koncesji wydobywczych. W ciągu ostatnich dziesięciu lat 90 proc. z nich przekazano poza konkursami w trakcie nietransparentnej i korupcjogennej procedury. Wiele z nich trafiło do firm oligarchicznych powiązanych z politykami. W ciągu ostatnich dwóch lat w ogóle nie wydawano nowych licencji wydobywczych. W sytuacji, gdy rząd uznaje znaczące zwiększenie wydobycia krajowego za strategiczny priorytet, jest to niezrozumiałe. Niezbędna jest również reforma Państwowej Służby Geologii i Zasobów Naturalnych (Derżheonadra), która odpowiada za wydawanie licencji wydobywczych oraz zapewnienie dostępu do informacji geologicznych – wskazał Konończuk.",,
SLD chce zapytać Polaków o wiek emerytalny,Sojusz Lewicy Demokratycznej proponuje zorganizowanie ogólnokrajowego referendum w sprawie wieku emerytalnego. Pomysł taki zgłosił lider partii Leszek Miller podczas konferencji zorganizowanej w Sejmie przez klub parlamentarny SLD oraz Ogólnopolskie Porozumienie Związków Zawodowych.,"–  SLD wspólnie z partnerami społecznymi podczas dzisiejszego spotkania chce rozpocząć poważną debatę publiczną i poszukać rozwiązań, które doprowadzą do rzetelnej dyskusji  –  powiedział Leszek Miller.  Według niego, głębokie zmiany w systemie emerytalnym, które mają znaczenie cywilizacyjne dla obecnych i przyszłych pokoleń, nie powinny być wprowadzane bez społecznej akceptacji.  –  Proponujemy, aby rozważyć zorganizowanie ogólnokrajowego referendum, w którym wszyscy obywatele mogliby wyrazić opinię na temat propozycji zmian w powszechnym systemie ubezpieczeń społecznych  – powiedział lider Sojuszu.  Polacy mogliby w takim referendum odpowiedzieć na dwa pytania: jedno dotyczyłoby tego, czy są za podwyższeniem wieku emerytalnego do 67. roku życia oraz drugie, czy są za propozycją przejścia na emeryturę kobiet po 35 latach pracy, a mężczyzn po 40 latach pracy, przy czym byłaby tomożliwość, a nie konieczność. Jak dodał Miller, jeśli ktoś czuje się nasiłach, by pracować dłużej, powinien mieć do tego pełne prawo.  –  Zdaniem SLD ogólnokrajowe referendum jest najlepszą formą podjęcia decyzji na temat tak ważnej kwestii, gdyż daje możliwość zabrania głosu suwerena, czyli obywateli  – zaznaczył.  Miller zarzucił premierowi, że jego propozycji dotyczącej podwyższenia i wyrównania wieku emerytalnego do 67. roku życia kobiet i mężczyzn nie towarzyszy debata publiczna.   Podczas dyskusji głos zabrał także szef OPZZ Jan Guz. Jego zdaniem, nie ma obecnie uzasadnienia dla podwyższenia wieku emerytalnego dla kobiet i mężczyzn, ponieważ to rozwiązanie nie spełni swoich zadań, gdyż wielkość emerytury nie zależy tylko od tego, ile lat dana osoba będzie pracowała, agłównie od tego, ile będzie zarabiała.  Podkreślił, że OPZZ poprzez projekt obywatelski, pod którym podpisało się 400 tys. osób chce wpisać się w logikę polskiego systemu emerytalnego, który odpowiada realiom rynku pracy, przeciwdziała szarej strefie.  Według projektu każdemu ubezpieczonemu, bez względu na datę urodzenia i tytuł ubezpieczenia, przysługiwałoby prawo do emerytury pod warunkiem, że osoba taka udowodniłaby staż ubezpieczeniowy. Wynosiłby on co najmniej 35 lat dlakobiet i 40 lat dla mężczyzn. Obecnie trzeba mieć ukończone 60 i 65 lat.",,
Polscy kierowcy mówią o nim „drogowe piekło”. Koszmar w Calais,"Francuskie miasteczko portowe Calais, w którym codziennie dochodzi do ataków na kierowców, zyskało już przydomek „drogowego piekła”. Imigranci zamieszkujący obóz określony mianem  „dżungli” niszczą samochody i ciężarówki, okradają kierowców. Sytuacji w żaden sposób nie kontroluje francuska policja, dlatego kierowcy zamierzają w przyszły poniedziałek zablokować Calais. Chcą, by Europa dostrzegła ich problemy.",,,
PiS: Oficjalny serwis Pragi-Południe promuje Trzaskowskiego,– W oficjalnym serwisie internetowym dzielnicy Praga-Południe pojawiają się informacje wyborcze dot. kandydata PO na prezydenta Warszawy Rafała Trzaskowskiego; jest on w pewien sposób promowany – informują politycy PiS.,"Poseł Prawa i Sprawiedliwości Paweł Lisiecki i radny tej partii z Pragi-Południe Marek Borkowski zaprezentowali skan artykułu, którego źródłem miała być, według nich, strona internetowa warszawskiej dzielnicy Praga-Południe. Artykuł opatrzony nagłówkiem „O Warszawie przyszłości” zawierał opis konferencji Trzaskowskiego, która odbyła się na terenie dzielnicy. – Będziemy monitorowali tego typu działania na oficjalnych serwisach także innych dzielnic – zapowiedział Lisiecki. Jak ocenił, „tego typu praktyki” należy napiętnować.Zdaniem Borkowskiego takie zjawisko „jest sprzeczne z Kodeksem wyborczym i stanowi złamanie przepisów o kampanii wyborczej” Radny wskazał, że treści umieszczane w serwisach dzielnic są finansowane przez wszystkich mieszkańców, zaś niekoniecznie wszyscy życzą sobie relacji z kampanii wyborczej danego kandydata. – Tak bogata partia jak PO może pozwolić sobie na wydawanie własnych pieniędzy na kampanię wyborczą – dodał Borkowski.",,
Obama i Merkel „zaniepokojeni sytuacją na Ukrainie”. Zapowiadają pomoc finansową,Trzeba uruchomić pomoc finansową dla Ukrainy – ocenili prezydent Stanów Zjednoczonych Barack Obama i kanclerz Niemiec Angela Merkel w czasie wtorkowej rozmowy telefonicznej. – Oboje są zaniepokojeni sytuacją na Ukrainie – powiedział Biały Dom.,"Obama rozmawiał z Merkel w czasie technicznego postoju prezydenckiego Air Force One w amerykańskiej bazie wojskowej w Ramstein w Niemczech. Przywódcy USA i Niemiec podkreślili, że konieczne jest jak najszybszeuruchomienie pomocy finansowej dla Ukrainy, by ustabilizować sytuacjęgospodarczą tego kraju. Stwierdzili także, żeRosja nie dotrzymuje swych zobowiązań wynikających z zawartego w Mińsku we wrześniu porozumienia pokojowego.W środę ukraińska minister finansów Natalia Jaresko ogłosiła, że Stany Zjednoczone udzieliły Kijowowi gwarancji kredytowych na sumę 2 mld dolarów. Ze strony Waszyngtonu umowę podpisał minister skarbu  USA Jack Lew. Oświadczył, że USA przeciwstawiają się „rosyjskiejagresji” na wschodzie Ukrainy i zadeklarował gotowość swego rządu dorozszerzenia sankcji wobec Moskwy.Od początku roku konflikt w Donbasie rozgorzał na nowo, a w ostrzałach rakietowych ginie coraz więcej cywilów. Tylko w czasie sobotniego ataku na portowe miasto Mariupol zginęło blisko 30 osób. We wtorek Unia Europejska zapowiedziała wprowadzenie nowych sankcji wobec Rosji w związku z jej wsparciem dla separatystów na wschodzie Ukrainy. Na czwartek zwołano specjalne spotkanie ministrów spraw zagranicznych państw UE, na którym określone zostaną szczegółowe sankcje. Ostateczna decyzja o ich wprowadzeniu zapadnie w połowie lutego .                                                teraz odtwarzaneWysoki rangą przedstawiciel ONZ: atak w Mariupolu może być równoznaczny ze zbrodnią wojenną",,
Koniec z łatką prostytucji i narkotyków? Holandia znika z mapy świata,"Rząd w Hadze ustanowił nową nazwę swojego kraju. Od 1 stycznia 2020 roku Holandia to już Niderlandy. Zmiana nazwy będzie kosztować budżet państwa 200 tys. euro. Jak tłumaczą władze państwa, nowa nazwa ma przede wszystkim zmienić postrzeganie kraju, kojarzonego m.in. z prostytucją i narkotykami.","Projekt zmiany nazwy kraju został przygotowany przez rząd w Hadze w pierwszych miesiącach 2019 roku i zatwierdzony w październiku. Od 1 stycznia tego roku nazwa „Holandia” przestała oficjalnie istnieć. Nowa nazwa kraju to Niderlandy.  W związku z tą zmianą kasa budżetu państwa uszczupli się o 200 tys. euro. Tyle bowiem będzie kosztowała instytucje państwowe, ministerstwa, urzędy, rady lokalne i uniwersytety zmiana m.in. stron internetowych i starego logo promującego niderlandzkie państwo na arenie międzynarodowej. Na nowe logo składają się litery „NL” tworzące kształt tulipana.  Turyści odwiedzający niderlandzkie państwo kojarzyli kraj nie tylko jako raj dla rowerzystów, ale też jako mekkę dla wszystkich spragnionych używek. Dotychczasowa nazwa „Holandia” była też często kojarzona z dzielnicą czerwonych latarni w Amsterdamie.  Rząd w Hadze chce, aby nazwa kraju kojarzyła się z wiatrakami, które od wieków wykorzystywane są w kraju do mielenia ziaren zboża i oszuszania podmokłych terenów, a także z bujnie kwitnącymi tulipanami, oraz z rowerami, które są bardzo popularnym środkiem lokomocji w Amsterdamie.  Nazwa „Holandia” odnosiła się głównie do krainy, w której znajduje się stolica kraju Amsterdam, oraz Rotterdam i została zatwierdzona ponad 200 lat temu, a region ten już od średniowiecza był najbardziej rozwinięty.",,
Projekt likwidacji limitu 30-krotności składki ZUS. Lewica podjęła decyzję,Klub Lewicy podjął decyzję w sprawie projektu ustawy likwidującej limit 30-krotności składki ZUS. Nie zdradzimy szczegółów naszego stanowiska do momentu głosowania – przekazała po trwających trzy godziny obradach klubu rzeczniczka Lewicy Anna Maria Żukowska.,"W środę posłowie PiS złożyli w Sejmie projekt ustawy likwidujący od 2020 r. górny limit przychodu, do którego płaci się składki na ubezpieczenia emerytalne i rentowe – tzw. 30-krotności ZUS. Według autorów projektu ma to zwiększyć wpływy do Funduszu Ubezpieczeń Społecznych o ok. 7,1 mld zł. Przeciwne takiemu rozwiązaniu jest Porozumienie - koalicjant PiS w Zjednoczonej Prawicy.W poniedziałek wieczorem zebrał się w Sejmie klub Lewicy. Podczas spotkania posłowie wypracowali wspólne stanowisko ws. projektu dotyczącego likwidacji limitu 30-krotności składek ZUS. – Klub Lewicy decyzję podjął wspólną, wspólne będzie miał stanowisko. Ta decyzja zapadła jednogłośnie, natomiast nie chcąc dawać naszym przeciwnikom politycznym oręża w dłoń jeszcze przed tym kluczowym głosowaniem, nie zdradzimy szczegółów naszego stanowiska. Natomiast mogę powiedzieć, że będzie to wspólne stanowisko klubu – ogłosiła rzeczniczka Lewicy Anna Maria Żukowska.Dopytywana, do kiedy Lewica nie zdradzi swojego stanowiska, Żukowska odpowiedziała, że do momentu głosowania. Na pytanie, czy będzie dyscyplina klubowa ws. 30-krotności, rzeczniczka przyznała, że nie może tego powiedzieć. – To zdradzimy w głosowaniach – zaznaczyła.Jak powiedział PAP w poniedziałek szef klubu Lewicy Krzysztof Gawkowski, Lewica ma przekonanie, że sama powinna zaprezentować takie elementy, na których jej zależy w tym projekcie. – Żeby to była cała strategia myślenia o przyszłości emerytów w Polsce, czyli o minimalnym wynagrodzeniu dla emeryta, obywatelskiej emeryturze, o tym, jak ograniczyć, żeby w Polsce emerytury na poziomie 50-80-100 tysięcy nie było – to wszystko przed nami, ale w rozumieniu potrzeby konsultacji, współpracy, a nie szybkiego podejmowania decyzji – powiedział. Po stronie obywatela Gawkowski pytany, czy Lewica będzie głosowała za czy przeciw projektowi PiS, odpowiedział: „Wróciliśmy do Sejmu po to, żeby być opozycją merytoryczną, a nie opozycją totalną. Ani PiS, ani Platforma nie będą nas zmuszały do głosowania, dlatego, że musimy stać po jakiejś stronie sporu”.- My stoimy po stronie obywatela. My stoimy po stronie ludzi, którzy mają dziś kiepskie emerytury poniżej 1000 zł. Jeżeli ktoś będzie uwzględniał te propozycje, będziemy za. Jeżeli nie – będziemy przeciw – podkreślił.Dopytywany, czy w Lewicy podczas głosowań w Sejmie będzie jedność ws. 30-krotności, Gawkowski powiedział, że ma poczucie, iż klub w tej sprawie jest jednoznaczny. – Od początku mówimy bardzo jasno: 30-krotność to jest projekt lewicowy, ale bez odpowiednich poprawek nie do przyjęcia dla Lewicy – powiedział Gawkowski.Wiceprzewodnicząca klubu Marcelina Zawisza (Lewica Razem) podkreśliła, że dla niej ważne jest to, aby Lewica nie odrzuciła projektu w pierwszym czytaniu. – Żebyśmy mieli szansę popracować nad tym projektem, ponieważ on co do zasady ma słuszną ideę – zaznaczyła.",,
„Rząd ma zdeterminowanych obrońców”. Demonstracja poparcia,"Zwolennicy rządu przyszli w czwartek przed Sejm. – Chcemy pokazać, że nasz rząd ma poparcie społeczne – powiedział w rozmowie z portalem tvp.info Adam Borowski, przewodniczący warszawskiego Klubu „Gazety Polskiej” i organizator  manifestacji.","Złożony przez Platformę Obywatelską wniosek o wotum nieufności dla rządu premier Beaty Szydło spotkał się z ripostą środowisk popierających działania rządu. – Opozycja metodą „salami” próbuje odwoływać kolejnych ministrów. Mamy świadomość, że oni nie mają żadnych szans, bo arytmetyka sejmowa jest bezwzględna. Chcemy pokazać, że nasz rząd ma poparcie społeczne. W tej chwili toczy się batalia o reformę sądownictwa. Opozycja lansuje hasło, jakoby Polacy buntowali się przeciwko demokratycznie wybranej władzy. Chcemy pokazać, że ten rząd ma poparcie i ma bardzo zdeterminowanych obrońców – podkreślił w rozmowie z portalem tvp.info organizator demonstracji. Po czym skonkludował: – Nie obrażamy innych w internecie, wychodzimy za to na ulicę. Będziemy zawsze reagowali na to, co robi opozycja, Komitet Obrony Demokracji i tzw. Obywatele RP.Stoimy murem za rządem. Dla nas ważna jest spójność rządu – powiedział. – Przyszłam wspierać rząd, bo poczułam, że jest ktoś, kto broni naszej suwerenności, patriotyzmu, polskości, a Polska w końcu nie będzie byle jaka  – mówiła jedna z uczestniczek. Manifestacja zorganizowana została także w czasie, gdy Sejm zajął się wnioskiem PO o wotum nieufności wobec ministra Szyszki. Poparcie wniosku zapowiedziały Nowoczesna i PSL, natomiast PiS deklarowało, że będzie bronić ministra. Uczestnicy zgromadzenia przynieśli flagi Polski oraz flagi „Gazety Polskiej”. Trzymali również transparenty: „Szyszko = równowaga w lesie i przyrodzie”, „Popieramy ministra prof. Szyszko RDLP Lublin Lasy Państwowe”, „Popieramy panią premier Beatę Szydło oraz pana prof. Szyszko”, „Łowiectwo dziedzictwem narodowym”, „Rząd Prawa i Sprawiedliwości to rząd obywateli, a nie rząd elit”, „Z szyszki zawsze wyrośnie piękny i dostojny las”. Odczytano uchwałę krajowej rady NSZZ Rolników Indywidualnych „Solidarność”, w której związek wyraża pełne poparcie dla przyjętej 16 grudnia nowelizacji ustawy o ochronie środowiska zgodnie z którą właściciel nieruchomości może bez zezwolenia wyciąć drzewo na swojej działce, jeśli nie jest to związane z działalnością gospodarczą. Redaktor naczelny „Gazety Polskiej” Tomasz Sakiewicz powiedział, że manifestacja przed Sejmem została zorganizowana, żeby bronić „prawa do wyboru”, które próbuje się obecnie odebrać. – Też jest to manifestacja w obronie suwerennych decyzji Polski, bo okazuje się, że to, że Polska ma prawo do głosu w Europie, to coś złego, że nie możemy wybierać tak, jakbyśmy chcieli – ocenił.– Niemieckie koncerny medialne mówią nam, jak mamy kształtować politykę, jak mamy wybierać własny rząd, co powinniśmy pisać – dodał Sakiewicz. W trakcie manifestacji z namiotu stowarzyszenia Obywatele RP, które także protestuje przed Sejmem, dobiegały dźwięki „Ody do radości”.",,
Bielan zdradza kulisy konwencji Zjednoczonej Prawicy „Przenieśliśmy formułę z Wielkiej Brytanii”,"– Wszystko co było mówione na sali głównej było przez nas autoryzowane. Natomiast na panelach specjalistycznych była wolna, nieskrępowana dyskusja – powiedział w „InfoRozmowie” Adam Bielan, wiceprezes Polska Razem, odsłaniając kolejne kulisy konwencji Zjednoczonej Prawicy i PiS.","Zdaniem Bielana zgiełk wokół konwencji bierze się  z niezrozumienia formuły. – Niemal wprost przenieśliśmy formułę konwencji z Wielkiej Brytanii – powiedział i wyjaśnił, że tam co roku jesienią wszystkie partie polityczne organizują czterodniowe konwencje. W ich ramach odbywają się panele główne, na których jest prezentowany program oraz mnóstwo paneli tematycznych, pobocznych. Panele specjalistyczne Bielana– Wszystko co było mówione na sali głównej było przez nas autoryzowane. Natomiast na panelach specjalistycznych była wolna, nieskrępowana dyskusja podczas której występowało mnóstwo osób niezwiązanych z prawicą. Wyraźnie to odgraniczaliśmy – zaznaczył. Pomysły Ziobry i ŚwięczkowskiegoPodkreślił, że dzień po panelu, na którym m.in. Zbigniew Ziobro, czy Bogdan Święczkowski przedstawiali pomysły dotyczące wymiaru sprawiedliwości był oficjalny panel dotyczący tej dziedziny. – I tam były przedstawione nasze propozycje programowe –  wyjaśnił.",,
Połowa Polaków wróciła do kraju z emigracji,"Co drugi Polak, który wyjechał za granicę po przystąpieniu Polski do UE, wrócił do kraju. Tylko dla co dziesiątego było to związane z utratą pracy w miejscu pobytu – wynika z danych zaprezentowanych na seminarium Wojewódzkiego Urzędu Pracy w Warszawie.","Trwający od kilku lat kryzys gospodarczy spowodował, że mniej Polaków decydowało się na migrację z Polski – powiedziała Izabela Grabowska-Lusińska z Ośrodka Badań nad Migracjami Uniwersytetu Warszawskiego.Do kraju wróciła połowa z 2,2 mln osób, które wyjechały za granicę po 2004 r., jednak głównie z tego powodu, że planowali to już wyjeżdżając. Z przedstawionych przez nią danych wynika, że kryzys gospodarczy w krajach UEdotknął bardziej imigrantów niż obywateli danego kraju, jednak nie wszędzie, np. w Irlandii i Hiszpanii poza rynkiem pracy więcej jest krajowców niż przybyszy z innych krajów. Jak wyjaśniła Grabowska-Lusińska, stało się tak, dlatego że w każdejrozwiniętej gospodarce istnieje segmentowany rynek pracy, tj. istnieje pewna kategoria zawodów, których krajowcy już nie chcą wykonywać przy określonych stawkach wynagrodzenia. Dzięki temu imigranci mogli utrzymać się w krajach, których dotknął nawet ostry kryzys. Zdaje się to potwierdzać fakt, że z 2,2 mln osób, które wyjechały z Polski do pracy za granicą po 2004 r., wróciła mniej więcej połowa, jednak tylko dla co dziesiątego było to związane z utratą pracy za granicą. Z prezentowanych informacji wynika także, że ogólnie w krajach wspólnotyskutki kryzysu bardziej dotknęły pracowników starszych, bardziejwykształconych i wykwalifikowanych. Grabowska-Lusińska zaznaczyła, że Polacy wracają do kraju, bo z góryzakładali, że ich wyjazd będzie czasowy. Najczęściej decydują się na to podwóch latach i wracają głównie tam, skąd wyjechali. Kryzys gospodarczy spowodował jednak, że Polacy rzadziej decydowali się nawyjazd z kraju. Nie zmieniło tego otwarcie rynków pracy Niemiec i Austrii wmaju 2011 r. dla obywateli Polski i siedmiu innych wschodnioeuropejskichkrajów UE. Od kwietnia do sierpnia ubiegłego roki zatrudnienie tej grupymigrantów zwiększyło się w Niemczech o niespełna 50 tys. osób, a w Austrii w zasadzie pozostało bez zmian. Wśród krajów, do których Polacy najczęściej wyjeżdżają, nadal dominuje Wielka Brytania. kolejne miejsca zajmują Niemcy i Hiszpania. W latach kryzysu na znaczeniu zyskała Holandia, znacznie straciła natomiast Irlandia.",,
"Schetyna: Nie mówiłem, że Platforma będzie konserwatywna","– Nie mówiłem, że Platforma będzie konserwatywna. Mówiłem o szerokiej partii centrum  o liberalnym i konserwatywnym zabarwieniu – powiedział w radiu TOK FM lider PO Grzegarz Schetyna zapytany, jak jego zapowiedź sprzed dwóch lat ma się do połączenia sił z lewicową Inicjatywą Polską Barbary Nowackiej.","W 2016 roku Schetyna powiedział w wywiadzie dla „Do Rzeczy”, że jest „zwolennikiem utrzymania przez PO konserwatywnej kotwicy”. „Chcę powrotu Platformy do źródeł, czyli jej liberalno-konserwatywnego charakteru” – powiedział. Jednak po tym, jak niedawno do  wyborczej Koalicji Obywatelskiej PO i Nowoczesnej przystąpiła Barbara Nowacka, pojawiają się głosy o skręcie Platformy w lewo.              Zapytany o to Schetyna podkreślił: „Nie mówiłem, że Platforma będzie konserwatywna. Mówiłem o kotwicy dlatego, żeby powiedzieć, że z taką partią jak PiS, która jest populistyczna, narodowa, socjalistyczna, lewicowa, nie może wygrać partia, która będzie czystą partią lewicową. Mówiłem o szerokiej partii centrum  o liberalnym i konserwatywnym zabarwieniu”.              Lider Platformy odniósł się również do zapowiedzi Roberta Biedronia, który zamierza utworzyć własne ugrupowanie. Podkreślił, że „mamy w Polsce sytuację bardzo trudną, zagrożenia dla praworządności” i zaapelował o jedność. – Trzeba zrobić wszystko, żeby wygrać z PiS, zatrzymać PiS. Nikt nie jest wrogiem, nikt po stronie opozycyjnej – powiedział Schetyna.",,
Putin rozmawiał z Pompeo. „Chciałby odbudować relacje”,"– Moskwa chciałaby odbudować relacje z Waszyngtonem – oświadczył prezydent Władimir Putin przyjmując w Soczi sekretarza stanu USA Mike’a Pompeo. Szef amerykańskiej dyplomacji potwierdził, że właśnie z takim przesłaniem wysłał go do Rosji prezydent Donald Trump.","Putin wspomniał, że niedawno rozmawiał telefonicznie z Donaldem Trumpem i – jak mówił – odniósł wrażenie, że prezydent USA nastawiony jest na „odnowienie kontaktów” z Rosją. – My ze swojej strony niejednokrotnie mówiliśmy o tym, że też chcielibyśmy odnowienia stosunków w pełnym zakresie. Mam nadzieję, że teraz tworzone są niezbędne do tego warunki – oświadczył.Zapewnił również, że ze strony rosyjskiej „nie było żadnej ingerencji na szczeblu państwowym” w wybory w Stanach Zjednoczonych. Wyraził ocenę, że ustalenia amerykańskiego specjalnego prokuratora Roberya Muellera potwierdziły „brak wszelkich śladów i wszelkiej zmowy pomiędzy Rosją i obecną administracją” w Waszyngtonie.Prezydent wskazał też kilka punktów wspólnych w polityce zagranicznej Moskwy i Waszyngtonu, między innymi globalną stabilność i bezpieczeństwo, nierozprzestrzenianie broni jądrowej oraz rozwiązywanie problemów ekologicznych i walkę z ubóstwem.Wspólne interesy – Są wspólne interesy, ale to nie jedyne kwestie, w których Rosja i USA mogłyby współpracować – odpowiedział Pompeo. Wyjaśnił, że Trump polecił mu, aby do Rosji przyjechał właśnie z takim przesłaniem i „rozmawiał o jakichś ideach i projektach”. Jako możliwe sfery współpracy pomiędzy Moskwą i Waszyngtonem sekretarz stanu wskazał dialog strategiczny, uregulowanie sytuacji wokół Korei Północnej i w Afganistanie. – Mam nadzieję, że zdołamy o tym porozmawiać tak, aby zyskał na tym cały świat – zaznaczył.Wśród kwestii spornych dyskutowano m.in. o chaosie w Wenezueli. – Jakiekolwiek amerykańskie kroki, które sprowokują wojnę domową w Wenezueli są nie do zaakceptowania – podkreślił Putin.",,
Premier: Pomoc dzieciom to najlepsza inwestycja w przyszłość naszego narodu,"– Program Rodzina 500 plus, to najlepsza polisa dla naszych dzieci. Mówiło się kiedyś „w czepku urodzony”; tę polisę wkładamy do czepka każdego dziecka – powiedział premier Mateusz Morawiecki otwierając akcję informacyjną dotyczącą rozszerzonej wersji programu Rodzina 500 plus na pierwsze dziecko.","– Bardzo cieszę się, że możemy rozpocząć kolejną fazę programu Rodzina 500 plus, gdzie każde dziecko będzie mogło otrzymać te środki – powiedział premier Mateusz Morawiecki.Zdaniem premiera, środki przekazywane w ramach tego programu to „polisa na całe życie, do osiągnięcia wieku dojrzałości”. – Mówiło się kiedyś „w czepku urodzony”. Można powiedzieć, że tę polisę wkładamy do czepka każdego dziecka - mówił Morawiecki. Jak zaznaczył, przeznaczone środki „to ważny impuls do poprawy edukacji, do lepszej jakości życia, do lepszego spędzania czasu w wakacje”.Akcja informacyjna Rodzina 500 plus ma na celu poinformowanie każdej polskiej rodziny, o możliwościach, które ma. – Te 6000 zł rocznie to wsparcie dla różnego rodzaju potrzeb, takich jak np. zakup odzieży, bilet do kina dla całej rodziny albo jakieś ulubione buty, sportowa odzież dla dzieci. To są sprawy dla niektórych małe, niewielkie, ale jestem przekonany, że dla milionów polskich rodzin są to sprawy zasadnicze – podkreślił premier.Premier podkreślił, że program, to  „najlepsza inwestycja w przyszłość naszego narodu”. – Już dziś widzimy: dużo więcej dzieci się rodzi i to zasługa polskich rodzin, a państwo polskie chce wspierać polskie rodziny wskazał. Składanie wniosków o 500 plus – od 1 lipcaPremier wskazał, że pierwszych dzieci mamy w Polsce ok. 4 mln. Z tego część z nich, ze względu na kryteria dochodowe otrzymywała już wsparcie w ramach programu 500 plus.  Jednak ok. 3 mln dzieci takiego wsparcia nie otrzymywało. – Program Rodzina 500 plus to projekt społeczno-demograficzny, z którego jesteśmy dumni. Dzisiaj ruszamy z akcją informacyjną dotyczącą rozszerzenia tego programu. Jesteśmy szczęśliwi, że tę małą cegiełkę do szczęścia polskich rodzin możemy dołożyć.– Dziękuję wszystkim, którzy przyczyniają się do sprawnego wdrażania tego projektu. Pamiętajmy, że trzeba złożyć wniosek, by to świadczenie otrzymać – można będzie to zrobić już od 1 lipca – przypomniał.Premier zachęcał ubiegających się o świadczenie do składania wniosków drogą elektroniczną.– Trzeba złożyć wniosek. Jesteśmy państwem cyfrowym, nowoczesnym. Zachęcam do tego, żeby jak najwięcej osób złożyło te wnioski w sposób elektroniczny. Wtedy bardzo szybko, od początku lipca, już będzie można skorzystać z tych środków na zaczynające się wakacje – tłumaczył Morawiecki.Akcja informacyjna - jak mówił premier – ma sprawić, by wszystkie rodziny mogły skorzystać z programu Rodzina 500 plus na pierwsze dziecko od samego początku jego funkcjonowania.– Chciałbym skorzystać z okazji, że wczoraj był Dzień Ojca i złożyć życzenia za ich trud wychowania dzieci. Ojcostwo to jedno z największych wyzwań dla mężczyzny i ojcom składam najlepsze życzenia – dodał szef rządu. Program Rodzina 500 plusOd 1 lipca program Rodzina 500 plus obejmie wszystkie dzieci do 18. roku życia, również pierwsze i jedyne w rodzinie. Od tego dnia będzie można składać wnioski o to świadczenie drogą elektroniczną. Można to będzie zrobić poprzez kanał bankowości elektronicznej, portal Empatia oraz portal PUE ZUS. Wnioski drogą papierową będzie można składać od 1 sierpnia. Świadczenie z wyrównaniem od lipca zostanie wypłacone najpóźniej do końca października. Złożenie wniosku w październiku oznacza, że świadczenie zostanie wypłacone do końca roku, ale z wyrównaniem jedynie od października.",,
Zyskuje  Napieralski,Liderzy w wyścigu do fotela prezydenckiego: Bronisław Komorowski (PO) i Jarosław Kaczyński (PiS) mają najniższe poparcie od początku maja i w ostatnim tygodniu obaj zanotowali spadki. Wzrost o cztery procent zanotował za to kandydat SLD  Grzegorz Napieralski – wynika z sondażu GfK Polonia dla „Rzeczpospolitej”.,"Bronisław Komorowski stracił 5 punktów procentowych i prowadzi z wynikiem 42 proc – jeszcze tydzień temu chciała na niego głosować połowa wyborców. O cztery punkty procentowe, od ostatniego badania, spadło również poparcie dla prezesa PiS-u, który może się pochwalić 29-procentowym poparciem. Największym wygranym sondażu „Rzeczpospolitej” jest Grzegorz Napieralski, który uzyskał w ostatnim badaniu 11 proc. poparcia, co oznacza, że wzrosło ono o 4 punkty procentowe. Dwa punkty procentowe zyskał lider PSL-u Waldemar Pawlak, na którego chce dziś głosować cztery procent badanych. Dwuprocentowym poparciem cieszy się Weteran wyborów prezydenckich – Janusz Korwin-Mikke. Na jeden procent mogą liczyć Marek Jurek, Andrzej Lepper i Andrzej Olechowski. Poparcie dla Bogusława Ziętka i Kornela Morawieckiego jest bliskie zera. Ludzie są już powoli zmęczeni nieustannym sporem między PO a PiS. Ponadto 9proc. badanych nadal nie wie, na kogo odda głos w wyborach prezydenckich. I o te 9 proc. warto walczyć – komentuje gazeta. Sondaż telefoniczny przeprowadził ośrodek GfK Polonia w dniach 9-10 czerwca na próbie 1000 osób. Inny sondaż – podobna tendencja, ale korzystniejszy dla prezesa PiSPodobny wzrost poparcia dla Grzegorza Napieralskiego  sygnalizuje  sondaż Homo Homini dla Polskiego Radia. Według tego badania, na kandydata SLD chce głosować 10,5 proc. respondentów ( o 4,4 punktów procentowych więcej niż w ubiegłym tygodniu). Ten sondaż wskazuje jednak, że w porównaniu z ubiegłym tygodniem traci tylko jeden liderów sondaży - Bronisław Komorowski. Gdyby wybory prezydenckie odbyły się wnajbliższą niedzielę, marszałek Sejmu uzyskałby 41,3 proc i w porównaniu z badaniem przeprowadzonym 4 czerwca -stracił 5,2 punktów  procentowych.  Za to Jarosław Kaczyński, z wynikiem  32,7 proc. poprawił swój wynik sprzed tygodnia o 0,3 punktu procentowego. Według sondażu Homo Domini  na Waldemara Pawlaka (PSL)chce głosować - 5,5 proc. badanych (wzrost o 1,1 pkt proc.), na Andrzeja Olechowskiego (niezależny,wspierany przez SD) - 4,5 proc. (wzrost o 2,3 pkt proc.), a na JanuszaKorwin-Mikkego (Wolność i Praworządność) - 1,8 proc. (wzrost o 1,4 pkt proc.).Poniżej jednego procenta pytanych oświadczyło, że zagłosuje na: Marka Jurka(Prawica Rzeczypospolitej) 0,5 proc. - wzrost o 0,1 pkt proc., AndrzejaLeppera (Samoobrona) i Bogusława Ziętka (Polska Partia Pracy) - po 0,2 proc.(odpowiednio: spadek o 0,4 i wzrost o 0,2 pkt proc.) oraz KornelaMorawieckiego (0 proc., spadek o 0,1 proc.).Sondaż telefoniczny  Homo Homini został przeprowadzony 11 czerwca na ogólnopolskiej, reprezentatywnej próbie 1080pełnoletnich mieszkańców Polski.",,
Tylko w sobotę Grecy ściągnęli na kontynent niemal 5 tysięcy uchodźców,"Niemal pięć tysięcy uchodźców przetransportowano trzema promami z wysp na Morzu Egejskim do portu w Pireusie, w kontynentalnej części Grecji. Premier kraju Aleksis Cipras przyznaje, że władze nie radzą sobie z sytuacją.","Informację o kolejnych promach z nielegalnymi imigrantami, które dotarły do Pireusu, podała niemiecka agencja dpa. Statki przypłynęły w sobotę.Łącznie od początku roku do Grecji przedostało się ponad 600 tysięcy uchodźców. Większość przeprawiła się z Turcji na wyspy Lesbos oraz Kos. Wielu poniosło śmierć podczas próby przepłynięcia morza Egejskiego w przeładowanych łódkach. Po przetransportowaniu na kontynent uciekinierzy głównie z Syrii ruszają w trasę do zamożniejszych krajów Europy, przede wszystkim do Niemiec.Cipras rozkłada ręceKilka dni temu Lesbos odwiedził premier Cipras. Przyznał, że jego kraj nie radzi sobie z tysiącami migrantów, którzy codziennie docierają do brzegów wyspy.W ubiegłym tygodniu Biuro Wysokiego Komisarza ONZ ds. Uchodźców (UNHCR) zaapelowało o dodatkowe 96,15 mln dolarów na wsparcie Grecji i dotkniętych kryzysem migracyjnym państw bałkańskich. W efekcie całkowity koszt działań podjętych w związku z kryzysem imigracyjnym sięgnie 172,72 mln dolarów. W tym roku Unia Europejska przekazała Atenom na ten cel  5,9 mln euro (6,4 mln dolarów).",,
Merkel rozmawiała z premierem Morawieckim przed wyborem szefowej KE,"Kanclerz Angela Merkel przyznała w piątek, że rozmawiała z premierem Polski Mateuszem Morawieckim przed głosowaniem w sprawie wyboru Ursuli von der Leyen na przewodnicząca Komisji Europejskiej.","– Rozmawiałam właściwie z szefami wszystkich rządów na temat tego, jak ich posłowie mogą się przyczynić do umożliwienia wyboru Ursuli von der Leyen w Parlamencie Europejskim. Również z premierem Polski, Morawieckim – powiedziała Merkel na konferencji prasowej w Berlinie. Dodała też, że były kontakty w tej sprawie na poziomie partii.Szefowa niemieckiego rządu przekazała, że w rozmowie z Mateuszem Morawieckim wyraziła niezrozumienie dla sytuacji w PE, kiedy była polska premier Beata Szydło po raz drugi nie została wybrana na szefową jednej z komisji.– Wykorzystywanie dostępnych większości, żeby wykluczać ludzi z partii, które politycznie się nie podobają, uważam, na podstawie doświadczenia jakie mam z niemieckiego Bundestagu, za nietypowe – oznajmiła. – Europa musi być zdolna do działania – powiedziała szefowa niemieckiego rządu. Wymieniła migracje i ochronę klimatu jako ważne zadania, które stoją przed Wspólnotą.Merkel przyznała podczas konferencji, że jest za wprowadzeniem opłat za emisję dwutlenku węgla. Zaznaczyła jednak, że powinno się przy tym zachować socjalną równowagę.– Musimy zaangażować ludzi – powiedziała. Przekonywała, że wprowadzenie opłat za emisję CO2, to najlepszy sposób, żeby Niemcy osiągnęły cele klimatyczne do 2030 r.Do 20 września rząd ma przedstawić pakiet rozwiązań w tej sprawie.  Angela Merkel wyraziła podczas konferencji zatroskanie z powodu działania Rosji, polegającego na wspieraniu partii prawicowych i populistycznych w Europie. – Partie zorientowane na prawo, populistyczne, doświadczają silnego wsparcia w tej czy innej formie ze strony Rosji. Jest to powód do niepokoju. Zawsze angażowałam się i nadal będę to robić, na rzecz dobrych stosunków z Rosją. Mimo to należy widzieć rzeczywistość. A rzeczywistość jest inna, niż bym sobie życzyła – stwierdziła.Kanclerz Niemiec została zapytana w piątek o swój stan zdrowia. Zapewniła, że jest w stanie pełnić funkcję szefowej rządu.– Rozumiem pytania o stan mojego zdrowia – powiedziała.Powtórzyła też, że w roku 2021 wycofa się z życia politycznego. Wyraziła jednak nadzieję, że istnieję życie poza polityką.W ostatnim miesiącu Merkel miała trzy razy napady drgawek.",,
Pamięć o „Ince” i „Zagończyku”. 72 lata temu wykonano wyroki śmierci,"Złożeniem kwiatów i zapaleniem zniczy na grobach Danuty Siedzikówny „Inki” oraz Feliksa Selmanowicza „Zagończyka”, uczczono w Gdańsku 72. rocznicę ich śmierci. Uroczystość odbyła się na Cmentarzu Garnizonowym.","Przed złożeniem wiązanek Mirosław Golon, dyrektor gdańskiego oddziału IPN, powiedział, że „życiorys »Inki« to jest taka historia Polski w pigułce”. – To historia tragiczna, dramatyczna, ale zarazem wspaniała i wielka – powiedział Golon przypominając, że w wieku 15 lat „Inka” została sierotą: w 1943 r. umarł jej ojciec wywieziony zimą 1940 r. przez Sowietów na wschód, a kilka miesięcy później Niemcy zamordowali jej mamę, która współpracowała z AK.Golon zaznaczył, że „Inka” była bohaterem i „symbolem polskiej martyrologii, polskiego cierpienia i polskiego ostatecznie zwycięstwa”. – Bo cóż z tego, że ona swoje młode życie utraciła i oddała, gdy ocaliła najwyższe wartości. To, co kryje się pod słowami „Bóg, honor, ojczyzna”, to rzeczywiście dla tej dziewczynki było czymś, co wyznaczało ramy, w jakich funkcjonowało jej życie – mówił Golon.Przypomniał, że „Inka” i „Zagończyk” „czekali równo 70 lat, aby zostać pogrzebani”. Podkreślił, że zarówno w Polsce, jak i poza jej granicami jest jeszcze wiele anonimowych grobów polskich bohaterów. – Mamy tych bohaterów jeszcze tysiące w granicach dzisiejszej Rzeczypospolitej i dziesiątki tysięcy, jeśli nie więcej, na Wschodzie – mówił.Uroczystość na cmentarzu zgromadziła ponad sto osób, w tym przedstawicieli władz regionalnych, harcerzy i kibiców. Po jej zakończeniu w miejscowym kościele pw. św. Jana Bosko odprawiono mszę świętą, po której złożono kwiaty pod sąsiadującym ze świątynią pomnikiem „Inki”. Danuta Siedzikówna ps. Inka, urodziła się 3 września 1928 r. W wieku 15 lat złożyła przysięgę AK i odbyła szkolenie sanitarne. Służyła m.in. w wileńskiej AK. W czerwcu 1946 r. została wysłana do Gdańska po zaopatrzenie medyczne; tutaj aresztowało ją UB. Po ciężkim śledztwie została skazana na karę śmierci. Wyrok wykonano 28 sierpnia 1946 r.Wraz z „Inką” zginął – również skazany na śmierć – ppor. Feliks Selmanowicz ps. Zagończyk. Urodził się 6 czerwca 1904 r. w Wilnie. Jako ochotnik uczestniczył w wojnie polsko-bolszewickiej 1920 r. W czasie II wojny był m.in. żołnierzem 3. oraz 5. Wileńskiej Brygady AK mjr. „Łupaszki”, gdzie pełnił funkcję zastępcy dowódcy plutonu. Został aresztowany w lipcu 1946 roku.Poszukiwanie szczątkówMiejsce pochówku „Inki” i „Zagończyka” długo pozostawało nieznane. Sądzono, ze ich szczątki spoczywają na Cmentarzu Garnizonowym w Gdańsku, gdzie pochowano wielu żołnierzy wyklętych, zabitych lub zmarłych w pobliskim areszcie przy ul. Kurkowej. Na terenie jednej z kwater tego cmentarza prace poszukiwawcze prowadził w ostatnich latach kierowany przez prof. Krzysztofa Szwagrzyka zespół złożony głównie z pracowników IPN. We wrześniu 2014 r. członkowie zespołu natrafili na szczątki mężczyzny i kobiety.1 marca 2015 r., w Narodowym Dniu Pamięci Żołnierzy Wyklętych, podczas uroczystości w Pałacu Prezydenckim IPN ogłosił, że badania genetyczne potwierdziły, iż kobiece szczątki należą do Danuty Siedzikówny. Z kolei w czerwcu 2016 r. IPN poinformował, że męskie szczątki znalezione obok pochówku „Inki” to szczątki „Zagończyka”. Rodziny zadecydowały o wspólnym pochówku na Cmentarzu Garnizonowym w Gdańsku. Uroczysty państwowy pogrzeb miał miejsce 28 sierpnia 2016 r., w 70. rocznicę wykonania wyroku na „Ince” i „Zagończyku”.",,
Kreml: 14 lutego Putin spotka się w Soczi z Erdoganem i Rowhanim,"Prezydent Rosji Władimir Putin spotka się 14 lutego w Soczi z przywódcami Turcji i Iranu – Recepem Tayyipem Erdoganem i Hasanem Rowhanim – poinformował w niedzielę rzecznik Kremla Dmitrij Pieskow, cytowany przez agencję RIA.","Nie podano więcej szczegółów na temat spotkania. W styczniu Putin powiedział, że zamierza zorganizować taki szczyt, żeby przedyskutować sytuację w Syrii – informuje Reuters. W konflikcie syryjskim Moskwa oraz Teheran wspierają reżim prezydenta Syrii Baszara al-Asada. Ankara jest jego przeciwnikiem.Szczyt w Soczi zbiegnie się w czasie z zaplanowaną na 13 i 14 lutego w Warszawie konferencją ministerialną, poświęconą budowie pokoju i bezpieczeństwa na Bliskim Wschodzie. Swój udział na niej zapowiedzieli m.in. wiceprezydent USA Mike Pence, amerykański sekretarz stanu Mike Pompeo, premier Izraela Benjamin Netanjahu oraz przedstawiciele państw arabskich.",,
„Polacy podczas wojny bronili wspólnego europejskiego domu ufundowanego na Dekalogu”,"Polacy w 1920 r. oraz od pierwszego do ostatniego dnia drugiej wojny światowej walczyli o ocalenie naszego europejskiego domu, do którego wnętrza wrzucono jak pochodnie faszyzm, nazizm i komunizm. Polacy stanęli też do obrony autentycznej kultury europejskiej, ufundowanej na Dekalogu, na greckiej filozofii i rzymskim prawie. Bronili świata, który zasługiwałby na miano świata ludzkiego – mówił prezydent Andrzej Duda podczas uroczystości ku czci żołnierzy gen. Maczka, którzy wyzwalali Flandrię.","Uroczystości z udziałem prezydenta RP Andrzeja Dudy, jego małżonki Agaty Kornhauser-Dudy oraz króla Belgów Filipa I w 75. rocznicę wyzwolenia Flandrii przez żołnierzy 1. Dywizji Pancernej generała Stanisława Maczka odbyły się na Polskim Cmentarzu Wojskowym w belgijskim Lommel. – Zwodnicze ideologie głoszące uproszczoną, fałszywą wizję świata i człowieka – faszyzm, nazizm i komunizm – były jak pochodnie wrzucone do wnętrza naszego europejskiego domu. Polacy od pierwszego do ostatniego dnia II wojny światowej walczyli o ocalenie tego domu, a także o wolność i niepodległość swojej ojczyzny – mówił podczas swojego wystąpienia prezydent Rzeczypospolitej.  Andrzej Duda przypomniał, że tak jak w sierpniu 1920 r. Polacy na przedpolach Warszawy powstrzymali podbój Europy przez „komunistyczne imperium ze wschodu”, tak we wrześniu 1939 r. „podjęli heroiczną walkę z przeważającymi siłami dwu sprzymierzonych wrogów: niemieckiej III Rzeszy oraz Związku Sowieckiego”.  – Bronili swojego niepodległego państwa odzyskanego wcześniej po 123 latach niewoli, ale stanęli też do obrony autentycznej kultury europejskiej, ufundowanej na Dekalogu, na greckiej filozofii i rzymskim prawie. Bronili świata, który zasługiwałby na miano świata ludzkiego – wskazał. Prezydent Rzeczypospolitej podkreślił, że skala zbrodni popełnionych na Polakach: całkowite zniszczenie kraju i wymordowanie 6 mln obywateli, jedynie wzmogły wolę oporu stawianego od pierwszych dni okupacji. Przypomniał o fenomenie polskiego państwa podziemnego „obejmującego parlament, rząd na uchodźstwie, sądownictwo, szkolnictwo oraz instytucje humanitarne.  – Zbrojne ramię tego państwa, licząca kilkaset tysięcy żołnierzy AK stanowiło największy w okupowanej Europie ruch oporu – dodał Andrzej Duda, podkreślając, że oprócz żołnierzy AK z Niemcami walczyli Polacy na zachodzie, oraz ci, których „prześladowania rzuciły głąb Azji”.  – Ci, gdy tylko nadarzyła się okazja rzucili się do walki z III Rzeszą od wschodu. Ich szlak bojowy okupiony olbrzymimi stratami zakończył się w Berlinie – opowiadał Andrzej Duda.  O żołnierzach Polskich Sił Zbrojnych na Zachodzie prezydent mówił, że „bili się zażarcie, z szaleńczą odwagą, prezentując wyżyny żołnierskiego kunsztu na lądzie, na morzu i w powietrzu. Wśród norweskich fiordów, na brytyjskim niebie, prowadząc naloty na pozycje niemieckie na Atlantyku i u wybrzeży Normandii; w skalistym masywie Monte Cassino we Włoszech, na polach drogach placach i ulicach Francji, Holandii, Niemiec oraz tu: w Belgii”. – Koleje losu polskiego żołnierza znakomicie obrazuje szlak bojowy generała Maczka oraz dowodzonej przez niego 1. Dywizji Pancernej Polskich Sił Zbrojnych na Zachodzie – ocenił prezydent wskazując, że 1 DP przyczyniła się do zwycięstw w ważnych bitwach Operacji Overlord: pod Falaise i Mont Ormel.  – Na swojej drodze ku Holandii i Niemcom, gdzie również położyli wybitne zasługi, wyzwolili wiele miejscowości belgijskich. Wykonując zalecenia generała Maczka dążyli do tego, aby ich działania wiązały się z jak najmniejszymi stratami wśród ludności cywilnej oraz minimalnymi zniszczeniami domów, kościołów, zabytków i innych dóbr materialnych. Wyzwolili między innymi Ypres, Tielt, Ruiselede i Gandawę. Złotymi zgłoskami zapisali się w dziejach Belgii oraz w kronikach polskiego oręża – mówił.  – Podkomendni generała Maczka podkreślają w swoich wspomnieniach, że właśnie na tej ziemi spotkała ich szczególna serdeczność i gościnność gospodarzy – dodał. Duda przyznał, że jest głęboko wzruszony i wdzięczny wszystkim, którzy zebrali się dzisiaj na cmentarzu w Lommel, aby oddać hołd uczestnikom walk o wolną Belgię i wolną Polskę, o wolną Europę oraz o sprawiedliwy, żyjący w pokoju świat. – Pochowani tu żołnierze bili się o życie, bezpieczeństwo i wolność swoich rodzin w kraju, o niepodległą ojczyznę. Widzieli faszyzm, bezwzględność i barbarzyńskie okrucieństwo wojsk niemieckich. Własnymi oczyma oglądali wojnę, w której pogarda dla życia oraz skuteczność nowych, masowych środków zniszczenia przekroczyły wszystko, czego wcześniej zaznała ludzkość. Dlatego walczyli o wolność naszą i waszą, wzorem swoich poprzedników z okresu wojen napoleońskich oraz polskich powstań narodowych, w tym również polskich oficerów, którzy pomagali stworzyć i wyszkolić armię belgijską u początków jej istnienia – podkreślił. Andrzej Duda dodał, że żołnierze gen. Maczka byli dzielni i zdeterminowani także dlatego, że mieli pewność, iż postępują słusznie. – Pojęcia dobra i zła oraz to, gdzie przebiegała oddzielająca je granica, były wtedy aż nadto oczywiste. Były i pragnę to podkreślić z całą mocą nadal są. I powinny takimi pozostać także dla przyszłych pokoleń – zaznaczył. – Dzisiaj oddajemy najwyższy hołd ludziom, którzy uczestnicząc w owych szlachetnych zmaganiach poświęcili własne życie. Ufamy, że ich ofiara nie będzie daremna. Że nie zawiedziemy ich nadziei, że wypełnimy ich testament wolności i pokoju – oświadczył prezydent Rzeczypospolitej.",,
Kanada otwarta na uchodźców. Ale nie wszystkich – samotni mężczyźni nie będą przyjmowani,"Do końca roku Kanada przyjmie 10 tys. uchodźców z Syrii przebywających w obozach w Turcji, Jordanii i Libanie - poinformował we wtorek kanadyjski rząd. Kolejnych 15 tys. migrantów zostanie sprowadzonych do końca lutego 2016. Kanada planuje jednak przeprowadzić selekcję imigrantów.","Kanada zamierza pomóc przede wszystkim pełnym rodzinom, kobietom i osobom z najbardziej prześladowanych grup, niezależnie od wyznania, a także osobom ze środowiska LGBT. Samotni mężczyźni będą kwalifikowani do programu tylko wówczas, gdy będą towarzyszyć swoim rodzicom lub jeśli zaliczają się do mniejszości seksualnych - wyjaśniali ministrowie uczestniczący w opracowaniu programu pomocy podczas wtorkowej konferencji prasowej w Ottawie. Proces kwalifikowania uchodźców będzie trwał do końca grudnia. Imigranci zostaną przetransportowani samolotami przy ewentualnym wsparciu kanadyjskiej armii. Transporty rozpoczną się na początku grudnia.Rząd federalny w ciągu sześciu lat wyda 678 mln dolarów kanadyjskich na program przesiedlenia oraz pomoc w integracji uchodźców. Kanada nie chce „przypadkowych uchodźców”Kanada zamierza pomóc uchodźcom, których dossier zostało już wstępnie przygotowane przez urząd Wysokiego Komisarza Narodów Zjednoczonych ds. uchodźców (UNHCR) oraz tym zarejestrowanym przez rząd Turcji. To część procedur bezpieczeństwa - kanadyjski rząd chce uchronić kraj przed przybyciem osób, które mogły mieć związki z ugrupowaniami islamistycznymi.Jak wyjaśnił minister bezpieczeństwa publicznego Ralph Goodale, w ramach weryfikacji pracownicy kanadyjskich służb imigracyjnych będą przeprowadzać indywidualne rozmowy z uchodźcami, będą też pobierane dane biometryczne. Kanada będzie ponadto sprawdzać bazy danych własne oraz prowadzone przez USA, „zanim ktokolwiek wsiądzie do samolotu” – dodał Goodale.                                                    W Kanadzie mile widziane są pełne rodziny uchodźców (fot. PAP/EPA/GEORGI LICOVSKI) Szczegółowe badania lekarskieUchodźcy będą przechodzić badania lekarskie. W razie potrzeby będą szczepieni, otrzymają też pomoc w radzeniu sobie z wojenną traumą. Minister zdrowia Jane Philpott dodała, że celem rządu jest skrócenie do minimum okresu przejściowego i osiedlenie uchodźców w docelowych miejscach zamieszkania.Początkowo plan rządu zakładał sprowadzenie 25 tys. uchodźców do końca 2015 roku. Jednak, jak wyjaśnił minister ds. imigracji i uchodźców John McCallum, zdecydowano się wydłużyć czas realizacji planu przyjazdu imigrantów po to, by dochować procedur bezpieczeństwa i zagwarantować sprawny przebieg ich osiedlania w Kanadzie. W programie imigracyjnym dla syryjskich uchodźców jest dostępny zarówno tzw. sponsoring rządowy, jak i pomoc ze strony osób, instytucji i organizacji prywatnych.                                                    Justin Trudeau, premier Kanady stawia warunki ws. uchodźców (fot. PAP/EPA/RITCHIE B. TONGO)",,
Siedem najważniejszych wydarzeń na świecie w 2018 roku,"Zaskakujące zwroty akcji, pogłębiający się konflikt Rosji z Zachodem, brutalna acz skuteczna dyplomacja Trumpa, coraz poważniejszy kryzys tzw. starej Europy. Rok 2018 był niewątpliwie jednym z najciekawszych w ostatnich dekadach. Ale też bardzo niepokojącym i każącym z niepokojem patrzeć w przyszłość. Oto siedem najważniejszych – subiektywnie – wydarzeń (i kryjących się za nimi problemów) polityki międzynarodowej w 2018 roku. Kolejność chronologiczna.","1. Zamach na SkripalaNowiczok. Tę nazwę znali wcześniej chyba tylko nieliczni pasjonaci służb, a nade wszystko broni chemicznej. To śmiercionośna substancja, wynaleziona i produkowana w sowieckich i rosyjskich laboratoriach. W pierwszych dniach marca 2018 roku agenci rosyjskiego wywiadu wojskowego przy pomocy tej trucizny usiłowali zamordować byłego oficera GRU Siergieja Skripala, od lat mieszkającego w Wielkiej Brytanii. Zamach się nie udał, Skripal i jego córka przeżyli. Brytyjskie służby szybko zaś ustaliły, kto odpowiada za zamach: agenci wywiadu wojskowego GRU. Oczywiście Rosja wszystkiemu zaprzeczyła. Jednak dowody były na tyle mocne, że w geście solidarności z Londynem przeszło 20 państw Zachodu jednego dnia wyrzuciło ponad 100 rosyjskich dyplomatów – w większości oficerów wywiadu pod przykryciem. Ale to nie jedyna wpadka GRU w ostatnim czasie. Rządy i służby szeregu krajów, jak też zwykli śledczy dziennikarze ujawniali kolejne przypadku wrogich działań rosyjskiego wywiadu wojskowego. Od ingerowania w wybory prezydenckie w USA w 2016 i próbę puczu w Czarnogórze, przez próby włamań do laboratoriów międzynarodowych organizacji po szpiegowanie w takich krajach jak Estonia czy Austria. Wydawało się, że ta czarna seria skończy się źle dla GRU – Kreml bowiem nie toleruje spektakularnych wpadek. Tymczasem pod koniec roku zmienił się tylko szef służby. Poprzedni podobno ciężko zachorował i po krótkiej chorobie zmarł. Wojskowy wywiad nadal będzie walczył z Zachodem w pierwszej linii – nie pozostawił co do tego żadnych wątpliwości sam Władimir Putin na uroczystości z okazji 100-lecia powstania tej służby. 2. Krach umowy z IranemPrezydent Donald Trump ogłosił 8 maja, że jednostronnie wycofuje Stany Zjednoczone z umowy atomowej z Iranem. Umowy, którą zawarł jeszcze Barack Obama w 2015 roku. Porozumienie podpisał Iran z USA, Rosją, Wielką Brytanią, Francją, Chinami, Niemcami i UE. W zamian za zniesienie sankcji Teheran zgodził się na międzynarodową kontrolę jego programu atomowego. Trump był wielkim krytykiem porozumienia – już w czasie kampanii wyborczej zapowiadał porzucenie umowy. Wyjście z porozumienia oznaczało przywrócenie sankcji wobec Iranu. To uderza w interesy ekonomiczne wielu krajów i stało się kolejnym powodem dla pogorszenia stosunków USA z europejskimi partnerami. Krytycy decyzji Trumpa wskazują, że to podważa zaufanie do międzynarodowego systemu i zwiększy niestabilność na Bliskim Wschodzie. Amerykańskie restrykcje uderzyły też w główne źródło dochodu Iranu i fundament jego gospodarki: sektor naftowy. Embargo na irańską ropę weszło w listopadzie, ale ostatecznie Amerykanie uczynili tu wyjątek dla ośmiu krajów, które bez irańskiej ropy miałyby poważny problem z pokryciem zapotrzebowania. Nawet w samym Waszyngtonie i administracji Trumpa byli ludzie mówiący, że przy wszystkich słabościach porozumienia, lepiej je zostawić niż wyrzucać do kosza (m.in. szef Pentagonu Jim Mattis – który odszedł ostatecznie ze stanowiska w grudniu). Żaden inny sygnatariusz umowy nie poszedł w ślady USA. Europejskie kraje szukają nawet sposobów, by pomóc Iranowi w złagodzeniu skutków sankcji. Nie wiadomo jednak czy w końcu i Teheran w tej sytuacji nie wyjdzie z porozumienia. 3. Szczyt Trump – KimRok 2018 przyniósł przełom w napiętej sytuacji na Półwyspie Koreańskim – symbolem odprężenia było pierwsze w historii spotkanie prezydenta USA z przywódcą Koreańskiej Republiki Ludowo-Demokratycznej. 12 czerwca w Singapurze Donald Trump i Kim Dzong Un wydali wspólną deklarację, w której zapowiedzieli działanie na rzecz pełnej denuklearyzacji Półwyspu. Po ponad dekadzie wznowiono szczyty z udziałem przywódców obu koreańskich państw. Przyjęto dwa ważne wspólne dokumenty (w kwietniu w Panmundżom, we wrześniu w Pjongjangu). Nie braku jednak krytyków koreańskiej polityki Trumpa. Wskazują oni, że Kim oszukuje Amerykę i nadal pracuje nad bronią atomową. Doniesienia na ten temat pojawiły się we wrześniu w amerykańskich mediach, które powołują się na źródła w wywiadzie. Polityka odprężenia w relacjach z Koreą Północną jest elementem dalekowschodniej strategii Trumpa. Najważniejsza jest tu jednak rywalizacja z Chinami. Trump ogłosił, że chce zatrzymać „nieuczciwe transfery amerykańskich technologii i własności intelektualnej do Chin”. Wprowadzane cła na import z Chin już na początku roku były warte 50 mld dolarów. W lipcu już pięć razy tyle. Oczywiście Pekin odpowiadał w podobny sposób. Przez większość 2018 roku świat z rosnącym niepokojem przyglądał się narastającej wojnie handlowej USA z ChRL. Do tego doszedł wzrost napięcia militarnego, gdy Amerykanie zwiększyli swoją obecność w rejonie Morza Południowochińskiego i wzmocnili poparcie dla Tajwanu. Ostatecznie jednak – w listopadzie - Waszyngton i Pekin ogłosiły rozejm w handlowej wojnie, zawieszając wprowadzenie jakichkolwiek nowych ceł na okres 90 dni. 4. Szczyt w HelsinkachKreml starał się o pełnowymiarowy szczyt prezydentów USA i Rosji od początku kadencji Donalda Trumpa. Udało się to dopiero 16 lipca 2018 roku – w stolicy Finlandii. Sam fakt zgody USA na takie spotkanie odbierano jako sukces Rosji, od 2014 roku obłożonej zachodnimi sankcjami, krytykowanej za wojny z Ukrainą i w Syrii. Przebieg spotkania mógł potwierdzać najgorsze obawy krytyków rozmów z Putinem. Trump wypadł podczas wspólnej konferencji prasowej zaskakująco źle – nie brakowało też wpadek, jak faktyczne przyznanie, że prezydent USA w kwestii rosyjskiej ingerencji w wybory 2016 r. bardziej ufa stanowisku Moskwy niż ustaleniom własnych służb. Wrażenie ze spotkania z Putinem było tym gorsze, że zaledwie kilka dni wcześniej Trump nieporównanie ostrzej potraktował swych europejskich sojuszników na szczycie NATO. Jeśli jednak Rosja miała nadzieję, że szczyt w Helsinkach to początek nowego „resetu” i polityki ustępstw USA, to srodze się zawiodła. Już po kilku tygodniach stało się jasne, że różne przecieki od strony rosyjskiej na temat rzekomych poufnych ustaleń Trumpa z Putinem, to dezinformacja. Było wręcz przeciwnie: Stany Zjednoczone zaostrzyły jeszcze bardziej kurs wobec Rosji (m.in. kolejne sankcje czy pomoc wojskowa dla Ukrainy). Waszyngton grozi sankcjami wobec uczestników projektu Nord Stream 2 i zapowiedział wyjście z rozbrojeniowego traktatu INF – co na Kremlu wywołało wręcz panikę. Jest to bowiem równoznaczne z nowym wyścigiem zbrojeń. Co by Putin nie mówił o jakichś nowych typach rosyjskiej broni, Rosja w takim wyścigu jest z góry skazana na porażkę. Tak jak kiedyś Związek Sowiecki. 5. Protest „żółtych kamizelek” Takich zamieszek nie widziano we Francji od słynnej rewolty 1968 roku. Tysiące demonstrantów niszczących sklepy i samochody, blokady dróg, barykady na ulicach, opancerzone transportery i niezwykła brutalność policji. W ciągu półtora miesiąca zginęło co najmniej 10 osób, a setki zostały ranne. Wszystko zaczęło się od demonstracji 17 listopada, gdy na ulice Paryża i innych miast wyszło blisko 300 tys. przeciwników polityki Emmanuela Macrona. Poparcie dla prezydenta już dawno spadło do rekordowo niskiego poziomu, ale takiego wybuchu społecznego jeszcze nie było. Katalizatorem była zapowiedź znacznych podwyżek cen paliw. Skala protestów zaskoczyła rząd. Zawiesił on podwyżki na co najmniej pół roku, ale to nie wygasiło protestów. Wygląda na to, że „żółte kamizelki” ostatecznie zatopiły ambitne plany Macrona reformowania gospodarki francuskiej. To chyba również ostatni gwóźdź do trumny niepopularnego prezydenta. W tak ważnym momencie Macron nie zachował się jak prawdziwy mąż stanu – wystarczy wspomnieć, że po raz pierwszy publicznie zabrał głos na temat protestów dopiero 10 grudnia. Ale poważne kłopoty w kraju ma też druga część francusko-niemieckiego tandemu, który miał ambicje rządzić Europą. Krytykowana coraz mocniej od czasu wpuszczenia do Niemiec setek tysięcy imigrantów Angela Merkel w końcu musiała ustąpić ze stanowiska szefowej CDU. Pozostaje co prawda kanclerz Niemiec, ale jej pozycja jest po ostatnich wyborach i problemach ze stworzeniem koalicji dużo słabsza niż przed 2017 rokiem. Problemy Macrona i Merkel to zapowiedź poważnych kłopotów, jakie polityczny mainstream w zachodniej Europie może mieć w nadchodzących wyborach do Parlamentu Europejskiego. W kolejnych państwach w siłę rosną populiści, na ogół niestety prorosyjscy, ale przede wszystkim eurosceptyczni. Przykładem jest zwycięstwo takiej koalicji we Włoszech. Kryzys wewnętrzny UE pogłębiają kłopoty z realizacją Brexitu. 6. Religijny sukces Ukrainy15 grudnia 2018 roku w Kijowie odbył się sobór zjednoczeniowy ukraińskiego prawosławia, zamykając uruchomiony kilka miesięcy wcześniej proces usamodzielnienia ukraińskiej Cerkwi. Jej nowo wybrany zwierzchnik Epifaniusz otrzyma 6 stycznia od patriarchy Konstantynopola Bartłomieja tomos o autokefalii Ukraińskiej Cerkwi Prawosławnej. To wielka zmiana w świecie prawosławnym, gdzie wzrasta rola Patriarchatu Konstantynopola i katastrofalnie spadała rola Patriarchatu Moskiewskiego. To wielka klęska Rosyjskiej Cerkwi Prawosławnej, która uważa Ukrainę za swoje terytorium kanoniczne i sprzeciwia się jej niezawisłości. Jako że Cerkiew do dawna jest jednym z narzędzi polityki Kremla, utrata Ukrainy w sensie religijnym jest też ciężką porażką polityczną państwa rosyjskiego. Być może nawet największą od 1991 roku, jeśli chodzi o politykę Moskwy wobec Kijowa. Choć od rewolucji na Majdanie, aneksji Krymu i okupacji części Donbasu minęły przeszło cztery lata, Moskwie nie udało się zatrzymać procesów budowy faktycznej niepodległości i niezależności od Rosji państwa ukraińskiego. Z każdym kolejnym miesiącem utrzymywania się stanu faktycznej wojny z Rosją Ukraińcy coraz bardziej oddala się na zachód, ku Europie. Różne próby zmiany tego stanu rzeczy przez Putina, w tym choćby niedawny atak na ukraińskie okręty w Cieśninie Kerczeńskiej, są póki co nieskuteczne. 7. Przełom w SyriiPodjęta przez Trumpa decyzja o wycofaniu sił amerykańskich z Syrii (19 grudnia) to spełnienie przez prezydenta kolejnej wyborczej obietnicy. Ale przede wszystkim jest to krok o daleko idących konsekwencjach dla Syrii, Bliskiego Wschodu, a być może i globalnych relacji. Porzucenie wspieranych dotąd syryjskich Kurdów (którzy walnie przyczynili się do niemal zupełnego zniszczenia tzw. Państwa Islamskiego) to nie tylko zły sygnał o sojuszniczej wiarygodności USA, ale też otwarcie drogi do zajęcia przez wojska Asada północno-wschodniej części Syrii. Kontrolujący ją dotąd Kurdowie wolą dogadać się z reżimem w Damaszku niż narażać na ofensywę Turcji. W ten oto sposób Asad, wspierany przez Rosję i Iran, odnosi kolejny w mijającym roku sukces. Wcześniej siły syryjsko-rosyjsko-irańskie zdobywały jedną po drugiej enklawy rebelianckie. Pozostała już tylko prowincja Idlib, ale i tu pewnie dojdzie do jakiegoś porozumienia Damaszku z Ankarą przy pośrednictwie Moskwy. W ten sposób wieloletnia wojna domowa powoli dobiega końca – i wszystko wskazuje na to, że będzie to koniec zwycięski dla Asada i jego protektorów z Rosji i Iranu. Ale powojenny porządek w Syrii nie jest jeszcze określony – należy pamiętać o interesach bogatych monarchii Zatoki, a przede wszystkim sąsiedniego Izraela.",,
Krytyk Putina znów walczy o życie. Dwa lata temu został otruty,"Znany rosyjski opozycjonista Władimir Kara-Murza walczy z szpitalu o życie. Z powodu niewydolności wielonarządowej został wprowadzony w stan śpiączki farmakologicznej. Podobne objawy – wówczas zdiagnozowane jako zatrucie metalami ciężkimi – miał dwa lata temu. Było to 3 miesiące po tym, jak w Moskwie zastrzelono jego przyjaciela Borysa Niemcowa.","Kara-Murza przebywa w szpitalu od ubiegłego czwartku. Adwokat i powiernik polityka Wadim Prochorow powiedział niemieckiej telewizji Deutsche Welle, że stan opozycjonisty jest krytyczny.Wobec niewydolności wielu organów Kara-Murza został wprowadzony w stan śpiączki farmakologicznej. Lekarze nie postawili jeszcze diagnozy. Prochorow przypomniał, że podobne objawy jego przyjaciel miał dwa lata temu.Nagła chorobaPod koniec maja 2015 roku, trzy miesiące po tym, jak w Moskwie  zastrzeleniu Borysa Niemcowa, Kara-Murza nagle zachorował. Spędził kilka tygodni na oddziale intensywnej terapii, także w stanie śpiączki. Gdy doszedł do siebie przeszedł kompleksowe badania za granicą. W jego organizmie stwierdzono wysokie stężenie metali ciężkich.Podejrzewając celowe otrucie przez przeciwników politycznych, Kara-Murza zwrócił się do Komitetu Śledczego o wszczęcie śledztwa. Dochodzenia wciąż jednak nie wszczęto.",,
PO i dziennikarz „Gazety Wyborczej”  pozwani za „mafię PiS”,"Prawo i Sprawiedliwość pozwało Platformę Obywatelską oraz Wojciecha Czuchnowskiego, dziennikarza „Gazety Wyborczej”,  za użycie w mediach społecznościowych określeń typu „układ mafijny PiS” czy „mafia PiS” – dowiedziała się PAP od źródeł w rządzącej partii. Poza przeprosinami, PiS domaga się od PO wpłaty 30 tys. zł na hospicjum im. Jana Pawła II w Ostrowcu Świętokrzyskim, a od dziennikarza – wpłaty 15 tys. zł na to samo hospicjum.","Wszystko zaczęło się od publikacji 13 listopada artykułu w „Gazecie Wyborczej”, według którego, w marcu tego roku ówczesny przewodniczący Komisji Nadzoru Finansowego Marek Chrzanowski zaoferował właścicielowi m.in. Getin Noble Banku Leszkowi Czarneckiemu przychylność dla Getin Noble Banku w zamian za około 40 mln zł.  Miało to być wynagrodzenie dla wskazanego przez szefa KNF prawnika. Czarnecki nagrał rozmowę, jednak w nagraniu nie znalazła się wypowiedź Chrzanowskiego o tej kwocie. Według biznesmena szef KNF miał mu pokazać kartkę, na której zapisał 1 proc., co według „Wyborczej” miało stanowić część wartości Getin Noble Banku „powiązaną z wynikiem banku”. Dwa dni później, 15 listopada, na oficjalnym profilu PO na Facebooku opublikowano wpis: „To najważniejsi politycy PiS odpowiadają za zatrudnienie i nadzór pracy Marka Chrzanowskiego, jako szefa KNF - organu administracji rządowej sprawującego nadzór nad rynkiem finansowym w Polsce! To od KNF zależy bezpieczeństwo finansowe Polaków”. „Jak mogą dzisiaj skutecznie rozliczyć aferę KNF, jeśli sami są zamieszani w tę bankową aferę stulecia z 40-milionową łapówką w tle?” - podkreślono we wpisie PO. Do wpisu dołączona była grafika z przedstawiająca: premiera Mateusza Morawieckiego, wicepremier Beatę Szydło, byłego szefa KNF i ministra sprawiedliwości, prokuratura generalnego Zbigniewa Ziobrę, z podpisem: „Mafijny układ PiS nie dopuści do ujawnienia prawdy! Domagamy się komisji śledczej w sprawie afery KNF!”. Właśnie za ten wpis i infografikę PiS domaga się od PO opublikowania dwóch oświadczeń z przeprosinami. „W imieniu Platformy Obywatelskiej RP przepraszam partię Prawo i Sprawiedliwość za to, że w dniu 15 listopada 2018 r. na portalu Facebook, Platforma Obywatelska RP bezprawnie stwierdziła, że w partii Prawo i Sprawiedliwość istnieje mafijny układ. Oświadczam, że brak było podstaw do sformułowania takich twierdzeń i sugestii. Ubolewam, że w wyniku tych bezprawnych działań bezpodstawnie naruszono dobre imię partii Prawo i Sprawiedliwość” – oświadczenia o takiej treści domaga się PiS od PO. PiS domaga się także przeprosin od dziennikarza „Gazety Wyborczej” Wojciecha Czuchnowskiego, przeciwko któremu skierowali pozew do sądu. Partia Jarosława Kaczyńskiego domaga się od Czuchnowskiego przeprosin za wpis zamieszczony przez niego na Twitterze 18 listopada o treści: „Właśnie się dowiedziałem od prezesa Glapińskiego, że razem z Kublik zachwiałem systemem finansowym w Polsce. Jeśli tak to przepraszam. Już więcej nie będę opisywał mafii z PiS...”.PiS domaga się od Czuchnowskiego opublikowania na jego profilu na Twitterze oświadczenia o treści: „Przepraszam partię Prawo i Sprawiedliwość za to, że w dniu 18 listopada 2018 r. na portalu Twitter bezprawnie nazwałem partię Prawo i Sprawiedliwość »mafią«. Oświadczam, że brak było podstaw do sformułowania takich twierdzeń i sugestii. Ubolewam, że w wyniku moich bezprawnych działań bezpodstawnie naruszyłem dobre imię partii Prawo i Sprawiedliwość”.Ponadto PiS domaga się od dziennikarza wpłaty 15 tys. zł na hospicjum im. Jana Pawła II w Ostrowcu Świętokrzyskim.",,
Rośnie liczba przestępstw niemieckich neonazistów przy granicy z Polską. „Nie cofają się przed przemocą”,"Niepokojące dane z Brandenburgii, niemieckiego kraju związkowego, graniczącego z Polską. Wyraźnie wzrosła tam w zeszłym roku liczba przestępstw, popełnionych przez skrajną prawicę. Poinformował o tym w poniedziałek w Poczdamie szef brandenburskiego MSW Karl-Heinz Schroeter.","W 2014 roku policja odnotowała w Brandenburgii 46 przypadków użycia przemocy przez prawicowych ekstremistów i neonazistów. Rok wcześniej doszło do 26 takich incydentów. „Rosnąca liczba”Szef brandenburskiej policji Hans-Juergen Moerke zaznaczył, że niepokojąca tendencja utrzymuje się także w pierwszych miesiącach tego roku. – Obserwujemy rosnącą liczbę zgromadzeń, które są okazją do incydentów - powiedział.Schroeter zwrócił uwagę, że skrajna prawica wykorzystuje propagandowo napływ uchodźców do Niemiec, nie cofając się przed użyciem przemocy wobec azylantów. W ubiegłym roku liczba uchodźców występujących w Niemczech o azyl przekroczyła 200 tys. W tym roku władze spodziewają się dalszego wzrostu. Więcej przestępstwBrandenburskie MSW odnotowało łącznie 108 przestępstw z pobudek politycznych, co stanowi wzrost o 70 proc. w porównaniu z 2013 rokiem. Większość z nich (73 przypadki) obciąża konto prawicowych ekstremistów.Znacznie wyższe dane podało - jak pisze agencja dpa - Stowarzyszenie Perspektywa Ofiar. Aktywiści tej organizacji zarejestrowali 92 akty przemocy ze strony skrajnej prawicy (wobec 85 w 2013 r.). W wyniku ataków ucierpiało prawie 200 osób. Jak tłumaczą przedstawiciele organizacji, nie wszystkie ofiary zgłaszają policji przypadki pobicia.Niemiecki dziennik „Tagesspiegel” pisał niedawno o wzrastającej gotowości niemieckich prawicowych ekstremistów do sięgania po przemoc. Równocześnie spada ogólna liczba członków skrajnie prawicowej Narodowo-Demokratycznej Partii Niemiec (NPD) i innych środowisk skrajnie prawicowych, w tym skinheadów.  Jest ich według gazety „Tagesspiegel” 5,6 tys.",,
"Rzecznik dyscyplinarny sędziów: To nieprawda, że mój urząd „stoi za hejtem”","To nieprawda, jakoby urząd rzecznika dyscyplinarnego sędziów sądów powszechnych „stał za hejtem” rozumianym jako deprecjonowanie sędziów w mediach społecznościowych; tego typu sformułowania wprowadzają w błąd opinię publiczną – napisał w oświadczeniu sędzia Piotr Schab. To reakcja na wypowiedzi adwokat Ewy Stępniak.","Onet opisał w poniedziałek kontakt, jaki w mediach społecznościowych wiceszef MS Łukasz Piebiak utrzymywał z kobietą o imieniu Emilia, która według protalu prowadziła akcje hejtu dyskredytujące niektórych sędziów, m.in. szefa Iustitii prof. Krystiana Markiewicza. Działania Emilii według Onetu polegały na anonimowym rozsyłaniu, m.in. do mediów i sędziów, kompromitujących materiałów. Portal twierdzi, że wiceminister o wszystkim wiedział.  Po tych doniesieniach Piebiak podał się do dymisji. Jeden z pełnomocników Emilii, mec. Ewa Stępniak, w TOK FM przekonywała, że za akcją w internecie skierowaną przeciw niektórym sędziom stał nie tylko dotychczasowy wiceminister sprawiedliwości Łukasz Piebiak, ale też rzecznicy dyscyplinarni sędziów sądów powszechnych.  „W związku z publikacjami odwołującymi się do wypowiedzi adwokat Ewy Stępniak, iż Rzecznik Dyscyplinarny Sędziów Sądów Powszechnych oraz jego Zastępcy - cytując: »stoją za hejtem« rozumianym jako działania publicznie przypisywane osobie deprecjonującej sędziów w mediach społecznościowych, oświadczam, że stwierdzenia te są fałszywe” – czytamy w oświadczeniu. We wtorek rzecznik dyscyplinarny sędziów sądów powszechnych zapowiedział czynności wyjaśniające w związku z informacjami Onetu. Czynności obejmą sprawę możliwego uchybienia godności urzędu przez sędziów zatrudnionych w MS, ale także ewentualnego nakłaniania do aborcji – taki wątek znalazł się w materiałach zniesławiających sędziego Markiewicza.  We wtorek wieczorem Onet opublikował kolejny artykuł, w którym napisał, że współpracownik Łukasza Piebiaka, sędzia Jakub Iwaniec, „dostarczał internetowej hejterce Emilii haki na Krystiana Markiewicza, szefa stowarzyszenia Iustitia”. „W korespondencji podawał dokładne informacje o dziecku Markiewicza, a także wysyłał telefony jego rzekomej kochanki i jej męża” – podał portal. Rzecznik rządu Piotr Müller powiedział rp.pl, że minister sprawiedliwości Zbigniew Ziobro skrócił delegację sędziego Jakuba Iwańca w resorcie.  Na konferencji prasowej stowarzyszenie sędziów Iustitia poinformowało o uchwale, w której domaga się m.in. powołania przez Sejm komisji śledczej ds. wycieku z resortu sprawiedliwości informacji dotyczących sędziów oraz ponownego rozdzielenia funkcji ministra sprawiedliwości i prokuratora generalnego. Sędziowie przekonywali również, że od dwóch lat przedstawiciele trzeciej władzy są obiektem „zmasowanych ataków propagandowych ukierunkowanych na zdyskredytowanie sędziów jako grupy zawodowej, począwszy od tzw. kampanii billboardowej, poprzez wypowiedzi premiera RP, aż po aktywność anonimowych kont na Twitterze”.",,
"Premier: 57 proc. Polaków uważa, że ich dzieciom będzie żyło się dostatniej","57 procent Polaków uważa, że ich dzieciom będzie żyło się bardziej dostatnie. To wynik zdecydowanie lepszy niż w społeczeństwach Francji, Włoch, Szwecji czy Wielkiej Brytanii – przytoczył na Twitterze wyniki badania amerykańskiego centrum badawczego Pew Reacher Center premier Mateusz Morawiecki.","„57 procent Polaków uważa, że ich dzieciom będzie żyło się bardziej dostatnie. To wynik zdecydowanie lepszy niż w społeczeństwach Francji, Włoch, Szwecji czy Wielkiej Brytanii. Odpowiedzialnie budujemy państwo dobrobytu dla obecnych i przyszłych pokoleń” – napisał premier.W postawach optymistycznych, jak wynika z badania, prześcignęła nas Ukraina i Litwa. Odpowiednio w tych krajach: 61 i 60 proc. badanych prognozuje, że im dzieciom pod względem finansowym będzie żyło się lepiej. Największymi pesymistami w tym względzie są Francuzi (16 proc.), Brytyjczycy (22 proc.), Włosi (23 proc.) oraz Hiszpanie (25 proc.). ",,
Prezydent i premier mogą już latać rządowym boeingiem,"Samolot boeing 737-800 NG jest gotowy do wykonywania lotów o statusie HEAD, czyli m.in. z głową państwa czy marszałkami Sejmu. Pierwszy raz w historii polskie VIP-y mają do dyspozycji aż trzy nowe maszyny – podaje poniedziałkowy „Dziennik Gazeta Prawna”.","Jak informuje gazeta, kilkanaście dni temu dowódca generalny Wojska Polskiego gen. broni Jarosław Mika kilkanaście dni zameldował ministrowi obrony Mariuszowi Błaszczakowi, że samolot jest gotowy do wykonywania lotów o statusie HEAD. – Niewykluczone, że pierwszym VIP-em, który z niego skorzysta, będzie Andrzej Duda, podróżujący w czerwcu do USA – pisze dziennik. – Boeing 737-800 NG w nietypowym malowaniu, m.in. z wizerunkami Józefa Piłsudskiego, Ignacego Paderewskiego czy Romana Dmowskiego na ogonie, przyleciał do Polski w listopadzie 2018 r. – przypomina.  Powodem, dla którego – jak czytamy – „biało-czerwony boeing będzie latał dopiero teraz”, jest wymóg, aby pierwszy pilot lotu o statusie HEAD miał wylatane danym samolotem co najmniej 250 godzin.",,
"Sprawdź, które kraje stają się śmietniskiem świata","Problem utylizacji plastikowych odpadów na świecie 
narasta z roku na rok. Sytuacja gwałtownie zmieniła się w 2017 r., gdy Chiny wprowadziły zakaz ich importu.","Chiny to największy na świecie producent i przetwórca plastiku. Do końca 2017 r. były także największym importerem.Sztuczne odpady sprowadzano przez 30 lat. To właśnie w Chinach kraje rozwinięte pozbywały się swoich plastikowych śmieci. Przywoziły je tutaj kraje Europy, Japonia i Stany Zjednoczonych. Rocznie trafiało tutaj nawet 10 mln ton odpadów. Na początku 2018 r. władze Chin powiedziały – dość. Po Chinach kolejne kraje Azji Południowo-Wschodniej zamierzają ograniczać import plastiku.",,
"„My, biali ludzie, rządziliśmy światem”","– Świat upada. 150 lat temu my, biali ludzie, rządziliśmy światem. Dzisiaj nas kolonizują. To myśmy skolonizowali Afrykę, a nie Murzyni skolonizowali Europę. Ja jestem dumny z mojej cywilizacji – mówił Janusz Korwin-Mikke w programie „Minęła dwudziesta” w TVP Info.","– Ludzi, którzy się znają na polityce jest w Polsce dwa, trzy, może cztery procent. Ludzi umiejących logicznie myśleć jest może 15 procent. Ale ludzie znają się na swoim interesie. My nie liczymy, że więcej niż 15 procent zrozumie, o co chodzi. Tylko oni zrozumieją: ten człowiek mówił co innego niż ta banda złodziei. I to będą pamiętali  – przekonywał na antenie TVP Info Janusz Korwin-Mikke lider Nowej Prawicy. Z ostrą krytyką gościa TVP Info spotkało się podniesienie wieku emerytalnego. – To jest obrabowanie ludzi z dwóch lat. Niektórzy nie dożyją tego 67. roku życia i w ogóle emerytury nie zobaczą. Ci ludzie, którzy mają obiecane emerytury, będą je mieli. Ja chcę znieść przymus płacenia na emeryturę, ale tym, którzy płacili całe życie na emeryturę, trzeba ją oczywiście wypłacić. Co więcej, my przywrócimy wiek emerytalny i wypłacimy odszkodowania tym, którym bezczelnie wiek emerytalny podwyższono. Jeśli ja muszę pod przymusem płacić na emeryturę, to nie jestem w wolnej Polsce. W wolnej Polsce ja sobie będę płacił na emeryturę albo nie – podsumował.",,
"Sondaż TNS Polska: Komorowski nadal liderem, Dudzie wciąż rośnie poparcie","41 proc. badanych, którzy planują wziąć udział w majowych wyborach prezydenckich, zamierza głosować na Bronisława Komorowskiego; 24 proc. – na Andrzeja Dudę; 6 proc. – na Magdalenę Ogórek – wynika z marcowego sondażu TNS Polska.","W porównaniu z sondażem z lutego, poparcie dla ubiegającego się o reelekcjęBronisława Komorowskiego spadło o 6 punktów procentowych. Z kolei poparciedla kandydata PiS Andrzeja Dudy wzrosło o 7 punktów procentowych. Kandydatka SLD Magdalena Ogórek niezmiennie może liczyć na 6-procentowe poparcie.Po 2 proc. badanych deklaruje w marcu chęć głosowania na kandydata PSL Adama Jarubasa (spadek o 2 pkt. proc.), kandydata partii KORWiN JanuszaKorwin-Mikkego (wzrost o 1 pkt. proc.) oraz kandydata niezależnego PawłaKukiza (wzrost o 1 pkt. proc.). Na 1-procentowe poparcie mogą liczyć: liderTwojego Ruchu Janusz Palikot (tyle samo, co przed miesiącem) oraz kandydatka z ramienia Unii Pracy Wanda Nowicka (nieuwzględniona w poprzednim sondażu).21 proc. respondentów (spadek o 1 pkt. proc.) pytanych, na kogo oddadzą swój głos w majowych wyborach, odpowiedziało „trudno powiedzieć”. Dwie trzecie Polaków pójdzie do wyborów?Zamiar wzięcia udziału w wyborach 10 maja w sposób zdecydowany zadeklarowała w marcu niespełna jedna trzecia badanych (32 proc.). 39 proc. respondentów odpowiedziało, że raczej pójdzie na wybory. 11 proc. ankietowanych na pewno nie pójdzie do urn wyborczych, tyle samo - 11 proc. - raczej nie weźmie udziału w wyborach. 7 proc. badanych jeszcze nie wie, czy weźmie udział w głosowaniu.Sondaż przeprowadzono w dniach 13-18 marca 2015 roku na ogólnopolskiejreprezentatywnej próbie 971 mieszkańców Polski w wieku 18 i więcej lat metodą wywiadów bezpośrednich wspomaganych komputerowo (CAPI). Wyniki dotyczące preferencji partyjnych dotyczą grupy 693 osób deklarujących „zdecydowanie” lub „raczej” zamiar uczestniczenia w wyborach.",,
Ludzkie szczątki w domu lekarza. Pracował w klinice aborcyjnej,"Po śmierci amerykańskiego lekarza Ulricha Klopfera, śledczy znaleźli w jego domu ponad dwa tys. ludzkich szczątków. Były to nienarodzone dzieci. Wszczęto dochodzenie w tej sprawie. Lekarz przez wiele lat pracował w klinice aborcyjnej w Indianie.","Lekarz zmarł 3 września 2019 roku. Jak informuje „The Guardian”, powołując się na doniesienia przekazane przez biuro szeryfa, śledczy odkryli 2246 ludzkich szczątków w jego domu. Były to nienarodzone dzieci. Nie dostrzegli jednak żadnych dowodów na to, że lekarz przeprowadzał aborcje w domu. Teraz służby prowadzą dochodzenie w celu ustalenia wszelkich okoliczności dotyczących tej sprawy. Ulrich Klopfer wiele lat pracował w klinice aborcyjnej w South Bend. W 2015 roku departament zdrowia stanu Indiana złożył skargę przeciwko tej placówce. Zarzucił jej liczne nieprawidłowości, m.in. brak prowadzenia rejestru pacjentów. W związku z tym zamknięto klinikę.",,
Hezbollah: Pomszczenie Sulejmaniego jest zadaniem wszystkich bojowników,"Przywódca libańskiego ruchu Hezbollah Hasan Nasrallah oświadczył, że pomszczenie śmierci Kasema Sulejmaniego jest „odpowiedzialnością i zadaniem wszystkich bojowników”. Oznajmił też, że zabitego w wyniku nalotu misja dowódcy irańskich sił Al-Kuds nie kończy się wraz z jego śmiercią.","„Wymierzyć sprawiedliwą karę zbrodniczym zabójcom (...) będzie odpowiedzialnością i wspólnym celem bojowników ruchu oporu na całym świecie”. Nasrallah nazywa ruchem oporu swoją formację i jej sojuszników w innych krajach – wyjaśnia AFP.  Hezbollah będzie nadal „szedł drogą generała Sulejmaniego” – zapewnił Nasrallah.  Zabicie dowódcy Al-Kuds, zarazem wywiadu i sił ekspedycyjnych irańskich Strażników Rewolucji, i jakakolwiek forma odwetu ze strony Teheranu mogą rozpalić konflikt, który ogarnie cały region, zagrażając amerykańskim kontyngentom w Iraku, Syrii i innych krajach; przez ponad 20 lat, przez które stał na cele Al-Kuds, Sulejmani zbudował siatkę sojuszy, rozciągającą się aż do południowego Libanu, w pobliże granic Izraela – wyjaśnia Associated Press. Minister spraw zagranicznych Wielkiej Brytanii Dominic Raab powiedział, że Londyn zawsze zdawał sobie sprawę z tego, że siły Al-Kuds, którymi dowodził Sulejmani, stanowią poważne zagrożenie; zaapelował jednak do wszystkich stron o „deeskalacje konfliktu” po śmierci generała. Hezbollah jest zarówno zbrojną organizacją, jak i proirańską, szyicką partią polityczną należącą do rządzącej w Libanie koalicji. W 2000 r. zmusił on Izrael do wycofania się z południa kraju i nadal przedstawia się swym wyborcom jako „pierwsza linia obrony” Libanu, pozostaje też klientem Iranu, który go dofinansowuje, szkoli i dostarcza mu broni.  Do powstania Hezbollahu przyczyniła się wojna w Libanie, na którą ajatollah Ruhollah Musawi Chomeini w 1982 r. wysłał siły Al-Kuds, by wesprzeć szyickie milicje.  Sulejmani i Abu Mahdi al-Muhandis, założyciel i były przywódcą milicji Kataib Hezbollah, zostali w czwartek późnym wieczorem zabici w Bagdadzie w ostrzale rakietowym sił USA. Ataku dokonano z użyciem śmigłowców bojowych lub dronów. Zginęło łącznie osiem osób, a dziewięć zostało rannych.  Dziennik „New York Times” przypomina, że generał Sulejmani był niezwykle wpływową osobą w Iranie oraz poza granicami tego państwa. „Nie tylko stał na czele irańskiego wywiadu oraz tajnych operacji wojskowych, ale był uznawany za jednego z najbardziej zręcznych i niezależnych wojskowych”. Spekulowano nawet, iż Sulejmani mógłby zostać nowym najwyższym przywódcą duchowo-religijnym w Iranie.",,
Kalisz szefem klubu SLD?,"W środę po raz pierwszy spotka się nowy – liczący w
tej kadencji Sejmu 27 posłów – klub SLD, który wybierze swe kierownictwo. Zamiar kandydowania na przewodniczącego zadeklarował na antenie TVP Info Ryszard Kalisz. Prawdopodobnie nie będzie miał kontrkandydata. Głosowanie  ma być tajne.","W TVP Info Kalisz mówił, jak wyobraża sobie funkcjonowanie nowego klubu SLD. –  Przede wszystkim chcę bardzo kolegialnego kierowania klubem – wszyscy są ważni, równie ważni. Przewodniczący jest primus inter pares – nicwięcej. Reprezentuje klub, ale słucha wszystkich i wszyscy wzajemnie się słuchają  –  podkreślił.  Jak dodał, zależy mu na pełnym wykorzystaniu „potencjałów intelektualnych i organizacyjnych każdego z członków klubu”.  W  opinii Kalisza, SLD w tej kadencji Sejmu musi skoncentrować się na „najważniejszych sprawach” czyli m.in. kwestiach społecznych, osób wykluczonych. Według niego, tymi sprawami miałaby zajmować się Anna Bańkowska.  Do najważniejszych kwestii w obecnej kadencji poseł Sojuszu zaliczył także gwarancje ochrony praw i wolności obywatelskich, prawa człowieka, wymiar sprawiedliwości. Tym miałby się zajmować on sam.   Kolejna dziedzina to integracja europejska, która – zdaniem Kalisza – powinna być jak najgłębsza. –  Mamy tu dwóch wyśmienitych fachowców – Leszka Millera i Tadeusza Iwińskiego. Mamy również Marka Balta z Częstochowy, który będzie sięzajmował neutralnością światopoglądową  – dodał poseł Sojuszu.  Zapowiedział też, że jeśli zostanie w środę wybrany na przewodniczącego klubu SLD, zaprosi do współpracy dwóch wywodzących się z lewicy senatorów niezależnych: Włodzimierza Cimoszewicza i Marka Borowskiego.   Startować w wyborach szefa klubu nie zamierza ani lider Sojuszu Grzegorz Napieralski, ani nikt z jego współpracowników. Wiceszef klubu Sojuszu z minionej kadencji Sejmu Leszek Aleksandrzak przyznał,  że w klubie są posłowie, którzy chętnie widzieliby go w roli przewodniczącego klubu, jednak on sam nie planuje ubiegać się o tę funkcję. Także Leszek Miller mówi, że „raczej"" nie przewiduje kandydowania.",,
Putin straszy amerykańską bronią biologiczną. „Zbierają nasz materiał”,"Kreml tropi antyrosyjskie spiski. Były członek komisji ds. broni biologicznej ONZ Igor Nikulin twierdzi, że amerykańska armia pracuje nad „wirusami bojowymi”. Prezydent Władimir Putin sugeruje, że USA zbierają „materiał biologiczny Rosjan”.","Putin spotkał się z Radą ds. Rozwoju Społeczeństwa Obywatelskiego i Praw Człowieka – informuje „Rzeczpospolita”. Podczas spotkania szef Rosyjskiego Społecznego Instytutu Prawa Wyborczego Igor Borysow ujawnił, że „nieznane osoby” przy pomocy systemu monitoringów miejskich „zbierają wizerunki obywateli Rosji”.– A wiecie, że materiał biologiczny jest zbierany na terenie całego kraju? I to od przedstawicieli różnych grup etnicznych i ludzi, mieszkających w różnych częściach Federacji Rosyjskiej. Rodzi się pytanie – po co to robią? Robią to celowo i profesjonalnie. Jesteśmy obiektem wielkiego zainteresowania – odpowiedział prezydent.Eksperci wskazują, że Putin miał na myśli USA. W lipcu telewizja Russia Today, będąca tubą propagandową Kremla, przekonywała, że amerykańskie siły powietrzne zbierają materiał biologiczny Rosjan.",,
„Reforma Macrona to mała Unia odwrócona plecami do Europy Środkowej”,"Propozycje zmian w Unii, za którymi optuje najpoważniejszy kandydat w wyborach prezydenckich we Francji Emmanuel Macron, nie przekonują eurodeputowanego Marka Jurka. – Reforma Macrona to jest mała Unia, przekształcająca się w państwo Europa odwrócona plecami do Europy Środkowej – ocenił w programie „Gość poranka”.",,,
Podwyżka stawki VAT w Rosji. „Podatek na Donbas i Syrię”,"Rosyjska opozycja i niezależni eksperci skrytykowali rząd Dmitrija Miedwiediewa za podniesienie stawki VAT. W ocenie analityków budżet Rosji potrzebuje dodatkowych funduszy na finansowanie wojen w Donbasie i Syrii. Duma Państwowa, izba niższa rosyjskiego parlamentu, przyjęła w trzecim czytaniu podniesienie stawki VAT z 18 do 20 proc.","Podatek VAT w języku rosyjskim oznaczany jest skrótem NDS. Rosyjscy internauci w ironicznych wpisach tłumaczą, że chodzi o „podatek na Donbas i Syrię”. Według eksperta Radia Svoboda Stepana Demury decyzja o podniesieniu stawki VAT była do przewidzenia.  – Oczywiście, że było to do przewidzenia, ponieważ budżet jest pusty. Wszystkie dzikie wydatki na wojny, na iluzoryczne filmiki reklamowe Putina, na armię i struktury siłowe, doprowadzają do tego, że znaczna część środków ucieka z sektora realnej gospodarki – tłumaczy rosyjski ekspert. Stepan Demura zarzuca rosyjskim ministrom brak odpowiedniego doświadczenia i podejmowanie działań, które są oderwane od globalnej rzeczywistości. Wyjaśnia też, że w jego ocenie jedną z przyczyn dziury budżetowej w Rosji, oprócz środków przeznaczanych na zbrojenia są również wydatki związane z niedawno zakończonym mundialem.",,
Nowe okoliczności otrucia Skripala. Tajemniczy Rosjanin i 150 tys. funtów na tajnym koncie,"Brytyjskie media spekulowały w środę na temat próby otrucia Siergieja Skripala. Według jednej z teorii osoba odpowiedzialna za przywiezienie użytej w ataku trucizny do Wielkiej Brytanii mogła przylecieć do Londynu tym samym samolotem co Julia, córka Skripala.","Szczegóły takiego scenariusza opisały tabloidy „Daily Mail” i „The Sun”, wskazując na obecność tajemniczego Rosjanina, który przyleciał na londyńskie lotnisko Heathrow tym samym samolotem co Julia Skripal i jeszcze tego samego dnia, zaledwie kilka godzin później, wsiadł do samolotu lecącego w powrotną stronę. Źródło „Daily Mail” w brytyjskich władzach potwierdziło, że mężczyzna jest „przedmiotem zainteresowania” w śledztwie, choć zaznaczyło, że śledczy przyglądają się więcej niż jednej osobie. Prowadząca postępowanie policja metropolitalna w Londynie odmówiła skomentowania rewelacji prasowych. Jednocześnie na jaw wyszło, że na kilka dni przed atakiem Skripal przyznał córce dostęp do tajnego konta bankowego w jednym z rosyjskich banków, gdzie zdeponowane zostało 150 tys. funtów. Informację ujawniła w wywiadzie z brytyjskimi mediami jego krewna, Wiktoria Skripal. Siergiej Skripal oraz towarzysząca mu córka Julia trafili do szpitala w stanie krytycznym, gdy 4 marca znaleziono ich nieprzytomnych na ławce w centrum handlowym w angielskim mieście Salisbury. W toku śledztwa brytyjskie władze uznały, że zostali oni zaatakowani opracowanym za czasów ZSRR bojowym środkiem trującym typu nowiczok.",,
„Jak UE może zmuszać do przesiedlania na siłę tysięcy ludzi?”,"– Dla świętego bezpieczeństwa naszego kraju takiej fali emigrantów, w sposób niekontrolowany, nie wpuścimy – zapowiedział kolejny raz szef polskiej dyplomacji Witold Waszczykowski.","Minister spraw zagranicznych Witold Waszczykowski powiedział w radiowej Trójce, że Polska nadal uważa, iż decyzję o przyjęciu uchodźców podjęto dwa lata temu w sposób niezgodny z prawem i sytuacją bezpieczeństwa w Europie. – Wszystkich, którzy wtedy dotarli do Europy, potraktowano jako uchodźców – powiedział.",,
94 lata temu odsłonięto Grób Nieznanego Żołnierza w Warszawie,"Grób Nieznanego Żołnierza został odsłonięty 2 listopada 1925 roku, pod kolumnadą Pałacu Saskiego w Warszawie. W tym dniu złożono do niego szczątki bezimiennego żołnierza, sprowadzone podczas specjalnej ceremonii z Cmentarza Obrońców Lwowa. Twórcą monumentu był artysta-rzeźbiarz Stanisław Kazimierz Ostrowski.","Ciało żołnierza, który spoczywa w Grobie Nieznanego Żołnierza, wybrano losowo. O otwarcie trumny poproszona została polska Ormianka Jadwiga Zadrugiewicz, opłakująca śmierć swojego syna Konstantego, studenta Wydziału Mechanicznego Politechniki Lwowskiej, jednego z 318 „Orląt Lwowskich”, poległych 17 sierpnia 1920 r. w bitwie pod Zadwórzem, zwanej „polskimi Termopilami” – wspomina portal dzieje.pl.  Obok trumny nieznanego żołnierza z cmentarza Orląt Lwowskich do niszy wstawiono 14 urn z ziemią z pól bitewnych. Od tamtego czasu GNŻ stał się panteonem narodowej pamięci, miejscem składania kwiatów podczas uroczystości państwowych i wojskowych oraz oficjalnych wizyt zagraniczny delegacji wysokiego szczebla.   Idea budowy w Warszawie Grobu Nieznanego Żołnierza powstała w 1923 r. 24 stycznia 1925 r. ówczesny minister spraw wojskowych gen. dyw. Władysław Sikorski przedstawił Radzie Ministrów wniosek w sprawie ustanowienia i budowy Grobu Nieznanego Żołnierza, proponując jego lokalizację w centralnym punkcie kolumnady Pałacu Saskiego. Wystrój Grobu zaprojektował Stanisław Ostrowski.  Pod koniec II wojny światowej grób uległ poważnemu uszkodzeniu w wyniku wysadzenia w powietrze. Już w 1946 został odbudowany i ponownie odsłonięty. Obecnie stanowi trójarkadowy fragment ocalałej kolumnady Pałacu Saskiego. W latach 1990–1991 wystrój grobu częściowo zmieniono.  Przy Grobie Nieznanego Żołnierza w Warszawie płonie wieczny znicz i służbę pełni warta honorowa z Batalionu Reprezentacyjnego Wojska Polskiego, a w święta państwowe odbywa się jej uroczysta zmiana z udziałem najwyższych władz państwa.",,
MSZ o liście Tuska: jesteśmy przeciw postrzeganiu Trumpa w kategoriach zagrożenia,Polska nie podziela diagnozy szefa Rady Europejskiej Donalda Tuska na temat wyzwań stojących przed Unią Europejską i propozycji zaradzenia im – oświadczyło w czwartek MSZ. Resort sprzeciwia się też postrzeganiu prezydenta USA Donalda Trumpa w kategoriach zagrożenia.,"Oświadczenie MSZ zostało opublikowane w związku z wtorkowym listem Donalda Tuska do szefów państw i rządów przed rozpoczynającym się w piątek szczytem UE na Malcie. Szef Rady Europejskiej wskazuje w nim m.in. obszar zagrożeń związany ze wzrostem nastrojów antyunijnych, nacjonalistycznych i ksenofobicznych we Wspólnocie. Uważa, że coraz bardziej widoczne są: spadek wiary w integrację polityczną, poddanie się populistycznym argumentom, a także wątpliwości wobec podstawowych wartości demokracji liberalnej.  W ocenie szefa Rady Europejskiej dezintegracja UE będzie prowadziła do zależności krajów członkowskich od wielkich supermocarstw: Stanów Zjednoczonych, Rosji i Chin. Tusk ocenił, że „wyzwania, jakie stoją teraz przed UE, są bardziej niebezpieczne niż jakiekolwiek inne od czasu podpisania Traktatów Rzymskich”. „UE potrzebuje głębokiej reformy”  MSZ ocenia, że diagnozy Tuska wskazują na brak długofalowej wizji reformy UE, która jest niezbędna.  „Unia Europejska potrzebuje głębokiej reformy. Wynik referendum brytyjskiego i kontestowanie dorobku UE w wielu państwach członkowskich odczytujemy jako przejaw szerszego niezadowolenia ze stanu UE, a zwłaszcza funkcjonowania jej instytucji i poszczególnych polityków. Dlatego potrzebujemy szczerej dyskusji na temat zmian” – podkreśla resort spraw zagranicznych. Według MSZ kluczowe jest zapewnienie państwom członkowskim i obywatelom poczucia współwłasności projektu europejskiego: projekt europejski musi być zakorzeniony w rzeczywistości politycznej państw członkowskich, nie może być oderwany od prawdziwych wspólnot demokratycznych, jakimi są demokracje narodowe.  Nie mamy mandatu do ingerowania  MSZ sprzeciwiło się także postrzeganiu przez przewodniczącego Rady Europejskiej Donalda Tuska nowego prezydenta USA i jego współpracowników w kategoriach zagrożenia. „Zestawienie w tym samym akapicie »agresywnej polityki Rosji« ze »zmianą w Waszyngtonie« jest daleko idącym nadużyciem” – czytamy w oświadczeniu. Resort podkreśla, że Donald Trump jest prezydentem wybranym w demokratycznych wyborach. „Nie mamy mandatu do ingerowania w decyzje, za które ponosi polityczną odpowiedzialność, i które uważa za zgodne z interesem państwa, którym kieruje. W żywotnym interesie Unii Europejskiej powinny być jak najlepsze relacje transatlantyckie” – zaznacza MSZ.",,
"Lewandowski na liście piłkarzy, którzy zanieczyszczają planetę","26,5 tys. km pokonał w 2019 r. Robert Lewandowski samolotem, produkując przy tym 12,7 ton CO2. To wprawdzie ponad cztery razy mniej niż Marquinhos (brazylijski zawodnik PSG wylatał blisko 111 tys. km, produkując 53,5 tony dwutlenku węgla), ale nadal 20-krotnie więcej niż limit, który pozwoliłby napastnikowi Bayernu zachować neutralność.","„Czołowi piłkarze są podziwiani przez rzesze fanów za swoją grę na boisku, jednak ich liczne podróże powodują, że zawodnicy znajdują się na liście największych indywidualnych trucicieli Ziemi, przyspieszających zmiany zachodzące w klimacie” – pisze organizacja Eco-Friendly Footballers.  Sporządziła ona listę 20 czołowych piłkarzy, którzy w tym roku wyprodukowali najwięcej CO2.  „Międzynarodowa popularność piłki nożnej oznacza, że najlepsi piłkarze na świecie poświęcają dużo czasu na podróże na europejskie oraz światowe rozgrywki, kumulując loty i przyczyniając się do dalszego niszczenia środowiska, bardzo często nie robiąc wystarczająco dużo lub w ogóle nic, by to skompensować” – czytamy w opracowaniu.  To właśnie na 18. miejscu tej listy znalazł się Robert Lewandowski, który nie tylko często podróżuje. Nasz reprezentant wystąpił niedawno w filmie linii Qatar Airways. Prezentował instrukcję bezpieczeństwa. – Jeżeli te instytucje znalazłyby się w centrum zainteresowania, to nie mam wątpliwości, że zrobiłyby więcej i podjęłyby szybsze działania by zredukować swój wpływ na środowisko. Nikt nie chce być na dole tabeli ligowej, nawet jeśli dotyczyłoby to wpływu na środowisko – powiedział ekspert w rozmowie z Eco-Friendly Footballers. – Charakter świata piłki nożnej, gdzie drużyny regularnie podróżują na duże odległości na rozgrywki, gdzie dodatkowo liczni zagraniczni gracze oraz działacze regularnie latają pomiędzy swoimi domami i miejscami pracy stanowi gotową receptę na wysoki ślad węglowy. Te emisje są znaczące i gdy weźmiemy pod uwagę fakt, że fani piłki drużyn także czasami podróżują drogą lotniczą, to realny wpływ na środowisko jest pewnie o kilka rzędów wielkości większy – zauważył Welfle.  Na razie kluby piłkarskie nie podejmują działań w kierunku powstrzymaniu zmiany klimatu. Wyjątkiem na tym tle jest klub Forest Green grający w lidze angielskiej. Drużyna zwana „najbardziej zielonym klubem piłkarskim na świecie” podjęła w tej kwestii współpracę z ONZ i otrzymała certyfikat carbon-neutral.",,
Gowin po spotkaniu z prezesem PiS: dyskutowaliśmy o palących problemach politycznych,"Dyskutowaliśmy o najbardziej palących problemach politycznych, takich jak reforma wymiaru sprawiedliwości – powiedział w czwartek prezes Polski Razem Jarosław Gowin, potwierdzając fakt spotkania w środę władz jego partii z prezesem PiS Jarosławem Kaczyńskim.","– Niewiele mogę o tym spotkaniu powiedzieć poza tym, że spotkanie odbyło się oczywiście w bardzo miłej atmosferze. Pan prezes Jarosław Kaczyński przyjął zaproszenie prezydium, władz Polski Razem. Rzeczywiście dyskutowaliśmy o dalszej współpracy, dyskutowaliśmy o tych najbardziej palących problemach politycznych, takich jak kwestia reformy wymiaru sprawiedliwości – powiedział Gowin na konferencji prasowej w Bydgoszczy.Szef Polski Razem zaznaczył, że jego zdaniem „koalicja jest mocno scementowana”. Gowin pytany, czy poruszano sprawę zapowiadanego przez niego tworzenia nowego ugrupowania, powiedział: „tak, pan prezes był przeze mnie szeroko informowany, że taka partia powstanie”. Prawica wolnorynkowa– Już w najbliższych dniach przekażemy informację jakie środowiska będą stanowić trzon nowej partii, chociaż chcę podkreślić, że w przyszłości na pewno będą dołączać do niej nowi politycy i nowe środowiska zarówno polityczne, jak i samorządowe. Natomiast bardzo mocno chcę podkreślić, że od początku zaplanowaliśmy powstanie tej nowej siły politycznej jako wzmocnienie obozu Zjednoczonej Prawicy – mówił wicepremier. Gowin stwierdził, że obóz Zjednoczonej Prawicy poszerzy się o nowe, ważne środowiska o profilu bardziej wolnorynkowym. – Taka wolnorynkowa prawica dzisiaj w Polsce jest rozproszona. Pora na scalanie zwolenników wolnego rynku, swobodnej konkurencji, niskich podatków, prywatnej własności. Z jednej strony scalenie, a z drugiej strony wejście pod ten wielki namiot jakim jest Zjednoczona Prawica – podkreślił. Gowin w kwestii projektów prezydenckich ustaw o Sądzie Najwyższym i Krajowej Radzie Sądownictwa wskazał, że trzeba poczekać na odpowiedź prezydenta na postulaty przedstawione przez prezesa PiS w imieniu całej koalicji rządowej. „Wyborcy oczekują od nas jedności”– Wygląda na to, że jesteśmy na dobrej drodze do tego, aby osiągnąć porozumienie. Ja nie mam wątpliwości, że projekt prezydencki wolny jest od wad, które spowodowały, że pan prezydent słusznie w naszym przekonaniu zawetował poprzednie dwie ustawy. Wyborcy wyraźnie oczekują od obozu Zjednoczonej Prawicy dwóch rzeczy: po pierwsze głębokich reform, chcę zapewnić, że te głębokie reformy, także wymiaru sprawiedliwości, nastąpią, ale po drugie - wyborcy oczekują od nas jedności – ocenił. Prezes Polski Razem przyznał, że „to oczekiwanie w ostatnich tygodniach, miesiącach wystawione było na lekką próbę”. – Mam wrażenie, że zbliżamy się do takiego momentu, że przejdziemy przez to zawirowanie – powiedział Gowin. Podkreślił, że zna propozycje przedstawione przez PiS prezydentowi i „kierunkowo je akceptuje”. – Natomiast za nim zajmę oficjalne stanowisko chciałbym, tak jak my wszyscy w obozie Zjednoczonej Prawicy, znać stanowisko pana prezydenta. Jeżeli pan prezydent zaakceptuje te poprawki, to moim zdaniem uchwalenie obu ustaw – o Sądzie Najwyższym i Krajowej Radzie Sądownictwa, będzie kwestią najbliższych tygodni – powiedział prezes Polski Razem.",,
„Twardy prawicowy blok” – po zwycięstwie konserwatystów Austria zbliży się do Polski i Węgier?,"Brytyjskie media oceniły, że nowy austriacki rząd chadeckiej OeVP i nacjonalistycznej FPOe może dołączyć do Polski i Węgier, tworząc „twardy prawicowy blok” państw w Europie Środkowej i wzmocnić napięcia między regionem a Unią Europejską.","Centrowy „The Times” zwrócił uwagę, że zwycięska konserwatywna Austriacka Partia Ludowa (OeVP) 31-letniego Sebastiana Kurza, który po wyborach jest faworytem do objęcia urzędu kanclerza, jako najmłodszy szef rządu na świecie, prawdopodobnie będzie musiała stworzyć rząd wraz z Austriacką Partią Wolności (FPOe), „ekstremalnie narodowym ugrupowaniem założonym przez byłych nazistów”.Jak oceniono, „to krok, który wzbudzi kontrowersje w Unii Europejskiej, zapowiadając nowy prawicowy, narodowy i antyimigrancki sojusz z Polską, Węgrami i innymi krajami Europy Środkowej, które są zaniepokojone muzułmańskimi uchodźcami”. Europejski Kongres Żydów apeluje „Times” zaznaczył, że Europejski Kongres Żydów (EJC) wystosował nawet do Kurza prośbę o odrzucenie koalicji z FPOe i powrót do rządów z socjaldemokratami z Socjaldemokratycznej Partii Austrii (SPOe).Mosze Kantor, przewodniczący organizacji, napisał, że oparta na prawach człowieka i demokracji pozycja Austrii w powojennym ładzie „nie powinna zostać poświęcona dla doraźnych celów i krótkowzrocznego populizmu, który przypomina o znacznie ciemniejszych okresach naszej historii”. Kampania jak Trumpa?Dziennik podkreślił także, że kampania Kurza przypominała wystąpienia amerykańskiego prezydenta Donalda Trumpa, a jego hasła skupiały się na atakowaniu austriackiego establishmentu, krytyce masowej imigracji do Europy oraz zapowiedzi zamknięcia europejskich granic dla uchodźców. Jednocześnie przypomniano, że poprzednio OeVP i FPOe rządziły Austrią w latach 2000-07, co doprowadziło do konfliktu z Unią Europejską i rozważania sankcji przeciwko rządowi w Wiedniu, w tym nawet możliwości pozbawienia prawa głosu.Koniec nadziei lewicy – prawica idzie po władzę w EuropieZ kolei gospodarczy dziennik „Financial Times” ocenił, że wynik wyborczy w Austrii pozbawia nadziei na upadek prawicowych populistycznych ruchów w Europie. „Rywalizacja w Austrii, która często jest uznawana za termometr nastrojów w Europie, przypominała o tym, jak dwa lata po kryzysie migracyjnym populistyczne siły wciąż są w stanie wykorzystać złość dotyczącą tej kwestii, aby poprawić wyniki wyborcze i wpływać na krajową politykę” – napisał „FT”. Gazeta zaznaczyła jednak, że „choć FPOe jest zbliżone ideologicznie do rządów w Polsce i na Węgrzech, Kurz powiedział w trakcie kampanii wyborczej, że umocni tradycyjną rolę Austrii jako mostu między wschodem i zachodem Europy i spróbuje rozbroić konflikty”. Jednocześnie podkreślono, że wynik FPOe wpisuje się w szerszy trend, którego symbolem jest m.in. wysokie poparcie dla Marine Le Pen i Frontu Narodowego we Francji, Alternatywy dla Niemiec w Niemczech (AfD) i Partii Wolności (PVV) Geerta Wildersa w Holandii. Antyimigranckie podejścieKonserwatywny „Daily Telegraph” także odnotował, że „Austria przesuwa się z Kurzem na prawo”, zwracając uwagę na „twarde antyimigranckie podejście” lidera OeVP, które pozwoliło powstrzymać FPOe przed zwycięstwem w wyborach. „Jego krytycy zwracają jednak uwagę na to, że dokonał tego przyjmując wiele z retoryki i rozwiązań postulowanych przez nacjonalistów, a w Unii Europejskiej wielu będzie się obawiało, że powstaje twardy prawicowy blok państw środkowoeuropejskich, w którym Kurz występowałby wraz z Viktorem Orbanem na Węgrzech oraz rządem Prawa i Sprawiedliwości w Polsce” – dodał dziennik.Wynik wyborów Według urzędowych wstępnych wyników niedzielnych wyborów do austriackiej Rady Narodowej (izby poselskiej parlamentu), pierwsze miejsce zajęła w nich OeVP, zdobywając 31,36 proc. głosów.",,
„Najpierw komunikacja między gminami. Jeszcze latem zrealizujemy pozostałe punkty”,– W pierwszej kolejności zajmiemy się odbudową komunikacji między gminami – powiedział w programie „Gość Wiadomości”  Mateusz Morawiecki. Odpowiednia ustawa ma być wdrożona w kwietniu – dodał premier.  W lipcu – jak powiedział – gotowy ma być program „500 plus” od pierwszego dziecka. Nowy program PiS-u ma kosztować w sumie w skali roku około 40 mld złotych.,"Podczas sobotniej konwencji Prawa i Sprawiedliwości prezes PiS Jarosław Kaczyński mówił o  programie „500 plus” od pierwszego dziecka. Padły też deklaracje znaczących zmian w innych dziedzinach,  przewidzianych na miesiące letnie tego roku.   – Wszystkie zapowiedziane przez PiS ustawy będą gotowe wiosną, a latem zostaną wdrożone – poinformował gość TVP. Jak poinformował premier, w ustawie dotyczącej transportu i  odbudowy komunikacji między gminami i powiatami, chodzi nie tylko o połączenia PKS, ale też o transport prywatny. Premier dodał, że w maju będzie „dodatkowy zastrzyk dla emerytów – Emerytura plus”.  – Będzie to wypłacone w maju, dla wszystkich emerytów – zadeklarował.  Jak poinformował, 1 lipca PiS ma zamiar wdrożyć program 500 plus na pierwsze dziecko. – Można powiedzieć, że na wakacje, jak dzieci i młodzież wyjeżdżają czy rodzice z dziećmi – mówił gość TVP. Polityk odrzucił zarzuty opozycji, której przedstawiciele twierdzą, że program PiS-u to zabieg o charakterze populistyczny.  Koszt rzędu 40 miliardów złotych w skali rokuKoszt realizacji tych programów rząd szacuje na około 40 miliardów złotych w skali roku. – Mamy wszystko przemyślane i przeliczone To są duże programy, ale mają też zadanie inwestycyjne, bo zwiększenie mobilności między powiatami  czy inwestycja w polskie rodziny, w edukację (...), to jest lepszy wypoczynek, wyżywienie (...). Wiedza naszych dzieci zwróci się naszej gospodarce – podkreślił szef rządu. Dodał, że   realizacja programu będzie możliwa m.in. dzięki uszczelnieniu systemu podatkowego.  Ulgi podatkowe dla osób do 26. roku życiaPremier był również pytany o program niepłacenia podatku przez osoby do 26. roku życia. Jak wyjaśnił, program ten będzie dotyczył wszystkich młodych ludzi, którzy mają umowy o pracę, ale również umowy zlecenie. Dodał, że łączny jego koszt to około 3 mld złotych rocznie. Pytany z kolei o stabilność finansowania programów socjalnych tego typu, Morawiecki zauważył, że „koniunkturę trzeba było wypracować; w taki sposób prowadzić sprawy gospodarcze, że spośród największych państw UE mamy najwyższy wzrost gospodarczy”. – Przez ponad pięć kwartałów był to wzrost przekraczający 5 proc. Wzrost na piątkę, można powiedzieć – ocenił.",,
Premier: Uzgodniliśmy z prezesem AstraZeneca nowe inwestycje w obszarze „badania i rozwój” [WIDEO],"Mogę potwierdzić, że uzgodniliśmy z prezesem firmy biofarmaceutycznej AstraZeneca, Leif’em Johansson’em ogromne, nowe inwestycje w obszarze badania i rozwój – powiedział premier Mateusz Morawiecki w Davos. Firma podała, że chodzi 1,5 mld zł w najbliższych pięciu latach.","– ˜Rozmawialiśmy o inwestycji w Polsce, o dalszych inwestycjach. Dzisiaj z ogromną radością mogę potwierdzić, że uzgodniliśmy ogromne, nowe inwestycje i to w obszarze, na którym bardzo mi zależy, czyli badania, rozwój, wdrożenia tam, gdzie wartość jest bardzo wysoka, gdzie są wysokopłatne różnego rodzaju prace – powiedział dziennikarzom premier po spotkaniu z prezesem AstraZeneca podczas Światowego Forum Ekonomicznego w Davos. Jak dodał, jest to też typ inwestycji, „na której w Polsce najbardziej zależy”. – Cieszę się, że mogliśmy niejako podsumować okres ostatnich kilku miesięcy, gdzie dogadaliśmy się co do kolejnej, bardzo dużej inwestycji – powiedział szef polskiego rządu. Prezes globalnej firmy biofarmaceutycznej AstraZeneca Leif Johansson wskazał, że „to jest wielka inwestycja, realizowana w oparciu o 30 letnie doświadczenie w Polsce”. – Zostaliśmy przyciągnięci w dużym stopniu przez politykę rządu – powiedział. AstraZeneca poinformowała, że na spotkaniu z premierem Morawieckim firma AstraZeneca przedstawiła swoje plany rozwoju w Polsce. „Bazując na blisko 30-letniej obecności firmy w naszym kraju oraz doświadczeniu polskiego zespołu w prowadzeniu globalnych projektów badawczych, podjęto decyzję o zwiększeniu zaangażowania koncernu w działania B+R. Oznaczać to będzie między innymi szersze zaangażowanie kadry akademickiej oraz dalszy transfer know–how i technologii do Polski” – czytamy w komunikacie. Leif Johansson, cytowany w komunikacie, powiedział, że „AstraZeneca myśli strategicznie i długofalowo o Polsce, w której istnieje przyjazne środowisko dla rozwoju biznesu”. – W ciągu najbliższych pięciu lat planujemy zainwestować ponad 1,5 mld zł, z czego większość zostanie przeznaczona na inwestycje napędzające dalszy rozwój globalnego centrum badawczo–rozwojowego. Wierzymy, że będzie to katalizator dynamicznego rozwoju całego sektora biotechnologii w Polsce – powiedział prezes AstraZeneca. W komunikacie przekazano, że warszawskie centrum B+R to jedno z najważniejszych centrów badawczo–rozwojowych firmy na świecie. Kluczowe obszary medyczne, nad którymi pracuje warszawskie B+R to onkologia, w szczególności rak płuca, kardiologia, choroby metaboliczne, choroby nerek, diabetologia i astma. AstraZeneca to innowacyjna firma biofarmaceutyczna o korzeniach brytyjsko–szwedzkich, znajdująca się w czołówce największych firm tego sektora na świecie. W Polsce zatrudnia blisko 1,8 tys. osób, z czego blisko 1 tys. zajmuje się kluczowymi procesami badawczo-rozwojowymi w skali światowej. AstraZeneca zatrudnia 102 pracowników po doktoratach.  Zobacz zdjęciezobaczwszystkieGroup 27Created with Sketch.                    Premier Morawiecki i Szef AstraZeneca o nowych inwestycjach",,
"Prezes PiS zdradza, jak prof. Legutkę nazywają przeciwnicy","– To wybitny filozof, to pewnie pierwsza głowa tego parlamentu. Innym imponuje, nawet jeśli zgrzytają zębami i nawet czasem... nie wiem, czy mogę to powiedzieć, czy się pan profesor nie obrazi – są tak źli na niego, że go nazywają Leninem – tak o prof. Ryszardzie Legutce powiedział prezes Prawa i Sprawiedliwości Jarosław Kaczyński, który przedstawił w Nowym Sączu kandydatów Małopolski do Parlamentu Europejskiego.","Prezes PiS odniósł się do kandydatury premier Szydło w wyborach parlamentarnych i jej roli jako premiera. – Numer jeden naszej listy pani premier, Beata Szydło. To osoba, która przeprowadziła nas przez pierwszy, najtrudniejszy okres dobrej zmiany. Uczciwie mówiąc, wielu. nawet wśród nas, nie wierzyło, że to się uda. Zapowiedzieliśmy, napięliśmy mięśnie, ale potem trzeba było podnieść. I to spadło, jak to w Polsce często się zdarza, na kobiece ramiona. I te ramiona wytrzymały.  Pani premier to uczyniła i nawet. gdyby nie zrobiła nic więcej, to jej historyczna zasługa – powiedział prezes PiS. – Jestem absolutnie pewien, że jej obecność w PE będzie nam bardzo dobrze służyć – dodał. Kaczyński zapewnił, że reprezentacja PiS w Parlamencie Europejskim zawsze będzie głosowała zgodnie interesem Polski. Według niego „niemała część reprezentantów naszej ojczyzny nawet w ewidentnych sprawach głosuje przeciwko polskim interesom”.",,
"Abp Ryś: Nikt w Kościele nie udaje, że nie ma problemu","– Mam nadzieję, że się nawracamy i idziemy do przodu – powiedział metropolita łódzki abp Grzegorz Ryś przed rozpoczęciem obrad Rady Stałej Konferencji Episkopatu Polski, które w środę rozpoczęły się w Warszawie.","Podczas obrad biskupi mają rozmawiać o dalszych działaniach Kościoła w Polsce w sprawie ochrony małoletnich przed nadużyciami seksualnymi osób duchownych.Jak zaznaczył metropolita łódzki, więcej będzie można powiedzieć po zebraniu. – Są pewne projekty, musimy je przedyskutować. Mam nadzieję – mówiąc moim językiem – że się nawracamy i idziemy do przodu – stwierdził.Zapytany o to, czy w instrukcjach wydanych przez papieża Jana Pawła II znajdował się zapis nakazujący zgłaszanie przypadków pedofilii organom ścigania odpowiedział: „We wszystkich instrukcjach, jakie wychodzą w Kościele, jest napisane, że się stosujemy do prawa państwowego, we wszystkich jakie znam”. – Takie jest prawo państwowe i my to robimy” – zapewnił abp Ryś.Wyjaśnił, że decyzja o przeniesieniu duchownego do stanu świeckiego należy do papieża, a dokładnie do Kongregacji Nauki Wiary. – We wszystkich procesach kanonicznych to wygląda w ten sposób, że robimy dochodzenie wstępne i akta przesyłamy do Watykanu. Jeśli kongregacja sama prowadzi proces, to dostajemy wynik końcowy. Każdy sądzony ksiądz ma możliwość się od tego odwołać. Dopiero jak zapadnie ostateczna decyzja albo się nie odwoła, to wtedy jest z automatu przeniesiony do stanu świeckiego. To nie jest decyzja biskupa tylko to jest decyzja Stolicy Apostolskiej – powiedział abp Ryś.– Nikt w Kościele w Polsce nie udaje, że nie mamy problemu. Chcemy go rozwiązać – zapewnił abp Ryś. Zapytany, co zrobił w tej sprawie na terenie podległej mu archidiecezji łódzkiej, hierarcha odpowiedział, że przed jego przyjściem do Łodzi „te rzeczy były już poustawiane”.– Jest bardzo sensowny człowiek, który jest człowiekiem pierwszego kontaktu (delegatem), jest drugi, który odpowiada za kontakt w wymiarze duchowym, jeśli ktoś potrzebuje takiej pomocy, także psychologicznej. Więc jeśli chodzi o instytucje, to ja na ich brak nie narzekam – wyjaśnił.",,
Beata Mazurek: pomiędzy PiS a Solidarną Polską nie ma żadnego konfliktu,"Pomiędzy Prawem i Sprawiedliwością a Solidarną Polską nie ma żadnego konfliktu – oświadczyła w poniedziałek rzeczniczka PiS Beata Mazurek. Odniosła się do słów szefa gabinetu prezydenta Krzysztofa Szczerskiego, który stwierdził, że jest wyraźny rozdźwięk między tym, co mówią PiS i SP.","– Jeśli minister Szczerski uważa inaczej, to powinien się zwrócić do ministra (sprawiedliwości Zbigniewa) Ziobry o wyjaśnienie tego, co myśli – powiedziała Mazurek dziennikarzom w Sejmie. „Wnioski wyciągane z decyzji pana prezydenta”  Wcześniej w poniedziałek szef gabinetu prezydenta, odnosząc się do wywiadu, którego udzielił tygodnikowi „wSieci” minister sprawiedliwości stwierdził, że „byłoby dobrze, gdyby głos zabrała pani premier Beata Szydło”. – Między Prawem i Sprawiedliwością a Solidarną Polską – dwiema partiami, które tworzą trzon obozu rządzącego – jest wyraźny rozdźwięk, jeśli chodzi o wnioski wyciągane z decyzji pana prezydenta – powiedział Szczerski. Dodał, że słowa ministra sprawiedliwości stoją w kontrze do słów prezesa PiS Jarosława Kaczyńskiego. – Jeśli ktokolwiek miałby zabrać głos, to albo minister Ziobro, albo pan prezydent, bądź jego rzecznik. Natomiast nie pani premier ponieważ, jak państwo wiecie wszyscy, jeśli chodzi o PiS, zagłosowaliśmy za reformą sprawiedliwości, więc nie bardzo rozumiem, czemu miałaby służyć wypowiedź, akurat w tym kontekście, pani premier Szydło – stwierdziła Mazurek. „Każdy ma prawo wypowiadać swoje myśli” – W mojej ocenie, to takie odbicie piłeczki, bo jednak Prawo i Sprawiedliwość to Prawo i Sprawiedliwość, a Solidarna Polska to Solidarna Polska. Mamy demokrację, wbrew temu, co próbują nam zarzucać, i w demokracji każdy ma prawo wypowiadać swoje myśli – dodała. – Jeśli ktokolwiek miałby wypowiadać się w tej kwestii, to albo Pałac Prezydencki, w różnych osobach, albo pan minister Ziobro lub jego rzecznik – powtórzyła rzeczniczka PiS.",,
"Ekspert: Putin zarzuca Polakom antysemityzm, by skonfliktować nas z USA","– Przekonaliśmy się niedawno, jak dużo w kontekście stosunków polsko-żydowskich jest stereotypów i zakłamań. Putin chce swoją wypowiedzią skonfliktować Polskę ze Stanami Zjednoczonymi – powiedział historyk i wykładowca akademicki prof. Mieczysław Ryba, odnosząc się do słów prezydenta Rosji, który zarzucił Polakom antysemityzm i współpracę z III Rzeszą.","– Putin gra precyzyjnie, bo wcale nie jest tak, że największą słabością polskiej polityki historycznej i jej największą piętą achillesową są relacje z Rosją. To, że Rosja nas atakuje jest już rzeczą dość oczywistą. Przyzwyczailiśmy się już do niej. Być może nawet świat już się do niej przyzwyczaił. Jednak tym razem Putin do ataku na Polskę wykorzystuje antysemityzm – zwrócił uwagę prof. Ryba w rozmowie z portalem wpolityce.pl. Chodzi o wypowiedzi, w których Putin oskarżał Polskę o kolaborację z III Rzeszą i sugerował, że II Rzeczpospolita popierała hitlerowskie plany zagłady Żydów.  Jak wskazał Mieczysław Ryba, już wcześniej żydowskie kręgi w USA negatywnie oceniały polską ustawę o IPN. Naukowiec przypomniał również emocje wokół amerykańskiej ustawy 447.  Uderzenie w antysemickie tony i podsycenie konfliktu w tej sferze, jest Putinowi na rękę – podkreślił.",,
"„Schetyna, bez głowy, programu, cienia myśli, charyzmy i bez jakiejkolwiek wizji przyszłości”","„Może po prostu Polacy politycy, poza Kaczyńskim, pozbawieni są tej słynnej charyzmy? I lubią nastrój peerelowskich spelunek?” – zastanawia się reżyser Agnieszka Holland. Naczelny „Midrasza”, Piotr Paziński pisze z kolei: „wyobraźcie sobie naprawdę syfną knajpę, w której podają przypalone, stare dania, tłustego schabowego z zimnymi talarkami i surówką ze skisłej kapusty pekińskiej z kukurydzą z puszki, do tego ciepłe piwo tyskie – a zaraz okaże się, że Grzegorz Schetyna jest tam kelnerem”. Sympatycy opozycji coraz ostrzej krytykują lidera PO.","„Wybory za pasem, wygrana PiSu w kieszeni, a Grzegorz Schetyna, bez głowy, bez programu, bez cienia myśli, bez charyzmy i bez jakiejkolwiek wizji przyszłości, zajmuje się wyjmowaniem kandydatów na posłów z drugiej koalicji opozycyjnej, która po latach niepowodzeń ma minimalne, ale jednak szanse na zmianę na scenie politycznej” – napisał Paziński, najprawdopodobniej odnosząc się do informacji o politykach lewicy, którzy mają kandydować z list Koalicji Obywatelskiej.",,
Poseł obrażał Romów. Skazany prawomocnie stracił mandat,Słowacki Sąd Najwyższy potwierdził wyrok pierwszej instancji skazujący parlamentarzystę skrajnie prawicowego ugrupowania Kotleba - Partia Ludowa Nasza Słowacja (LSNS) Milana Mazurka na grzywnę za obraźliwe wypowiedzi o Romach.,"25-letni Mazurek, do tej pory jeden z 13 reprezentantów LSNS w 150-osobowej Radzie Narodowej Republiki Słowackiej (jednoizbowym parlamencie), stracił także swój mandat poselski, gdyż zgodnie ze słowacką konstytucją nie może go piastować osoba prawomocnie skazana za umyślne przestępstwo. Jest to pierwszy taki przypadek na Słowacji od czasu jej usamodzielnienia się w 1993 r. Sąd karny w Bańskiej Bystrzycy uznał w kwietniu 2018 r. Mazurka za winnego podżegania do nienawiści wobec innych osób z powodu ich przynależności do określonej rasy, narodu, narodowości lub grupy etnicznej i ukarał go grzywną w wysokości 5 tys. euro. Sąd Najwyższy kwotę tę podwoił, w razie jej nieuiszczenia zostanie zamieniona na sześć miesięcy pozbawienia wolności. Od werdyktu SN Mazurkowi przysługuje odwołanie, ale nie ma ono wpływu na prawomocność wyroku i nie wstrzymuje jego wykonania, podobnie jak ewentualne odwołanie do wymiaru sprawiedliwości Unii Europejskiej.Zarzucanego mu czynu Mazurek dopuścił się 2016 r., gdy w programie lokalnego prywatnego radia Frontinus z Żyliny zarzucił Romom nieprzystosowanie społeczne i używał wobec nich obelżywych określeń.",,
Siemiątkowski przed sąd,"Były szef Urzędu Ochrony Państwa Zbigniew Siemiątkowski, jego zastępca i szef zarządu śledczego tej instytucji odpowiedzą przed sądem za przekroczenie uprawnień w sprawie zatrzymania przed ośmiu laty ówczesnego prezesa PKN Orlen.","Akt oskarżenia w tej sprawie skierowano do Sądu Warszawa-Śródmieście. Oskarżeni odpowiedzą również za bezprawne pozbawienie wolności. Grozi im do pięciu lat więzienia. – Ustaliliśmy, że podejmując określone czynności oskarżeni działali w celu uniemożliwienia prezesowi PKN Orlen Andrzejowi M. podpisania umowy na dostawy ropy naftowej pomiędzy PKN Orlen a cypryjską firmą J&S. Zatrzymania miano dokonać dzień przed posiedzeniem rady nadzorczej, na którym Andrzej M. został odwołany –  powiedziała prokurator Marta Zawada-Dybek. – Oskarżeni wykorzystali postępowanie prowadzone w prokuraturze okręgowej w Warszawie, w ramach którego Andrzej M. został zatrzymany. Cel jego zatrzymania był inny niż zabezpieczenie prawidłowego toku postępowania, stąd zarzuty przekroczenia uprawnień i bezprawnego pozbawienia wolności –  wyjaśniła Zawada-Dybek. Śledztwo w tej sprawie trwało prawie sześć lat. Przez ostatnie trzy lata prokuratorzy czekali na decyzję sądu dyscyplinarnego w sprawie uchylenia immunitetu prokurator nadzorującej ówczesne postępowanie dotyczące b. prezesa Orlenu. Śledczy chcieli postawić jej zarzuty. Gdy w sierpniu zeszłego roku zapadła prawomocna decyzja o odmowie uchylenia immunitetu, ten wątek wyłączono z postępowania i można było przygotować akt oskarżenia. Na ławie oskarżonych, oprócz Siemiątkowskiego, który w 2002 r. pełnił obowiązki szefa ówczesnego UOP, zasiądzie także jego zastępca Mieczysław Tarnowski i szef zarządu śledczego Urzędu Ryszard Bieszyński. Nie przyznali się oni do winy, twierdząc, że wykonywali polecenie prokuratury.Historia feralnego zatrzymania 7 lutego 2002 r. Modrzejewski został zatrzymany na kilka godzin przez UOP. Po złożeniu wyjaśnień i postawieniu mu w prokuraturze zarzutów w sprawie ujawnienia w 1998 r. ówczesnemu szefowi PZU Życie Grzegorzowi Wieczerzakowi poufnej informacji, został zwolniony, następnego dnia stracił jednak stanowisko. Przedstawiciele opozycji mówili wówczas o politycznym charakterze zatrzymania, służącym zmianie szefa tej firmy. Sam Modrzejewski uznał zatrzymanie za prowokację. Sąd ocenił potem jego zatrzymanie za niezasadne, a prezesa uniewinniono ze stawianego mu zarzutu. Sprawą zatrzymania Modrzejewskiego zajmowała się również sejmowa komisja śledcza, która doniosła o przestępstwie przekroczenia uprawnień prokuratorów zaangażowanym w tę sprawę. Chodziło o b. szefa Prokuratury Okręgowej w Warszawie Jerzego Łabudę, jej wiceszefa Zbigniewa Ordanika, b. prokuratora apelacyjnego Zygmunta Kapustę oraz prok. Małgorzatę Dukiewicz, która była naczelnikiem wydziału śledczego warszawskiej prokuratury i nadzorowała śledztwo. Prokuratura chciała postawić jej zarzut przekroczenia uprawnień, ale nie doszło do tego z powodu nieuchylenia jej immunitetu. Związane z tym procedury trwały ponad trzy lata. W działaniu pozostałych osób prokuratura nie dopatrzyła się przestępstwa. Katowickie śledztwo w sprawie zatrzymania Modrzejewskiego trwało od kwietnia 2004 r. Do prokuratury wzywani byli jako świadkowie m.in. b. premier Leszek Miller i ministrowie z jego rządu - Wiesław Kaczmarek, Jacek Piechota i Barbara Piwnik, a także biznesmen Jan Kulczyk. Od września 2008 r. do lutego 2009 r. śledztwo było zawieszone w oczekiwaniu na decyzję ws. immunitetu prok. Dukiewicz.",,
Eksport szyickiej rewolucji. Sulejmaniego zastąpił Generał z Damaszku,"Trzy tygodnie po zabiciu generała Kasema Sulejmaniego specjalny wysłannik USA ds. Iranu Brian Hook ostrzegł, że taki sam los może spotkać Esmaila Ganiego, nowego dowódcę Sił Kuds, jeśli będzie chciał zabijać Amerykanów jak jego poprzednik. Nie ma bowiem żadnych wątpliwości, że rozpoczęta w 1979 r. „wojna cieni” Iranu z USA wciąż będzie się toczyć.","W pierwszej linii zaś nadal będą walczyć Siły Kuds, elitarna jednostka Korpusu Strażników Rewolucji Islamskiej. Irańskie skrzyżowanie CIA i wojsk operacji specjalnych – jak powiedział generał McChrystal.Pretorianie ajatollaha  Korpus Strażników Rewolucji Islamskiej (IRGC, Sepah) powstał jako ideologiczny obrońca rewolucji 1979 r. po obaleniu szacha Rezy Pahlaviego. Chomeini chciał się zabezpieczyć przed wojskowym puczem podobnym do tego z 1953 r. Początkowo więc głównym zadaniem Sepah było polowanie na monarchistów i agentów SAWAK, wszechpotężnej za czasów szacha służby bezpieczeństwa. Korpus miał być też przeciwwagą dla regularnego wojska, któremu nowi władcy Iranu nie ufali, podejrzewając, że w szeregach kadry oficerskiej pełno jest zwolenników szacha. Pierwszym dowódcą Sepah był Mohammad Montazeri, zawodowy rewolucjonista, który na emigracji w latach 70. XX w. kierował powstańcami w Iranie i miał ścisłe kontakty z palestyńskimi terrorystami oraz przywódcą Libii, Muammarem Kadafim. Po śmierci Montazeriego w 1981 r. na krótko dowodzenie IRGC przejął ówczesny prezydent Ali Chamenei. Potem zastąpił go Mohsen Rezae.  Chrztem bojowym dla Korpusu Strażników Rewolucji Islamskiej była długa i krwawa wojna z Irakiem. W jej trakcie Sepah przybrał oblicze armii, drugiego obok regularnego wojska, zbrojnego ramienia islamskiej republiki. Dziś Sepah tworzy 17 dywizji sił lądowych (w tym pancerne), lotnictwo i flota. Łącznie to około 125 tys. żołnierzy podległych bezpośrednio najwyższemu przywódcy duchowemu. Siły lądowe IRGC stacjonują we wszystkich prowincjach Iranu, liczą około 100 tys. ludzi. W 2007 r. bezpośredniemu dowództwu Korpusu podporządkowano paramilitarną formację Basij, która może zmobilizować nawet 600 tys. ochotników. Bojówki Basij zwalczały m.in. opozycję i demonstrantów w 2009 r., gdy sfałszowano wybory. Sepah posiada własne siły morskie, odrębne od irańskiej marynarki wojennej, liczące ok. 20 tys. ludzi i odpowiedzialne za patrolowanie granic morskich Iranu, w tym Cieśninę Ormuz. IRGC ma też własne lotnictwo, odrębne od sił powietrznych regularnego wojska. Siły Powietrzne Sepah odpowiadają za kluczowy dla Iranu program pocisków balistycznych. Wreszcie IRGC posiada własne cyberdowództwo, które współpracuje ze związanymi z Korpusem firmami w uprawianiu wojskowego i komercyjnego szpiegostwa, jak też w rozpowszechnianiu propagandy. Strażnicy Rewolucji są również bardzo ważnym graczem w polityce krajowej. Wielu byłych oficerów Sepah zaangażowało się w sprawy polityczne, tworząc przeciwwagę dla uważanego za reformatora prezydenta Mohammada Chatamiego (1997-2005). Jeszcze większy wpływ na sytuację w kraju zyskali za prezydentury Mahmuda Achmadineżada. Najwyższy duchowy przywódca ajatollah Ali Chamenei – sam stał na czele Korpusu w czasie wojny z Irakiem – wyznaczył byłych dowódców IRGC na wysokie stanowiska polityczne, zaś weterani Korpusu stali się główną siłą w parlamencie, opowiadającą się za twardą linią w polityce zagranicznej i rozwojem programu nuklearnego. Polityczne wpływy przekładają się na potęgę ekonomiczną. Szacuje się, że biznesowe imperium Sepah kontroluje nawet jedną trzecią irańskiej gospodarki. Budowa wpływów ekonomicznych zaczęła się, gdy pod kontrolę Korpusu władze oddały wszelkie kwestie związane z odbudową infrastruktury zniszczonej podczas wojny z Irakiem. Potem Strażnicy wkroczyli do innych branż, m.in. bankowości, przemysłu stoczniowego i żeglugi, przemysłu ciężkiego, sektora ropy i gazu. Aktywa biznesowe Sepah to najczęściej półprywatne, zwolnione z większości podatków fundacje. Na przykład Fundacja Mostazafan, drugi największy podmiot gospodarczy w kraju, po naftowym monopolu NIOC. W czasie prezydentury Ahmadineżada (2005-2013) IRGC zdobył wiele lukratywnych kontraktów w sektorze energetycznym. Wykorzystując zamknięcie rynku dla zagranicznych inwestorów, należąca do Strażników spółka inżynieryjna Khatam al-Anbia dostała bez przetargu kontrakty na złożu gazowym South Pars oraz wiele innych kontraktów o łącznej wartości ponad 25 mld dolarów. Byli członkowie IRGC zostali ulokowani na kluczowych stanowiskach w sektorze, w tym na stanowisku ministra przemysłu naftowego oraz menedżerskich stanowiskach w NIOC i spółkach zależnych. Strażnicy Rewolucji, poprzez swoje udziały w SADRA, wielkiej stoczni irańskiej, uzyskali ważne kontrakty na usługi przy eksploatacji złóż morskich. Zabójcy z Persji   Jeszcze w trakcie wojny z Irakiem wspomniany wyżej dowódca Korpusu Strażników Rewolucji Islamskiej Mohsen Rezae podkreślał wagę utrzymywania kontaktów Iranu z różnymi organizacjami zagranicznymi. Po zakończeniu wojny IRGC zaczął zakładać, wspierać i sponsorować niepaństwowe zbrojne grupy w regionie. Jedną z pierwszych i do dziś najpotężniejszą jest Hezbollah. Powstała i działająca głównie w Libanie Partia Boga od 1997 r. jest uznawana przez USA za organizację terrorystyczną. Hezbollah odpowiada m.in. za zamach bombowy w 1983 r. na ambasadę USA w Bejrucie (zginęło ponad 50 osób) i zamach na koszary marines w tym samym mieście pół roku później (241 zabitych Amerykanów, 58 zabitych Francuzów). W 1993 r. Hezbollah dokonał zamachu na ośrodek kultury żydowskiej w Buenos Aires. 18 lipca 1994 r. wyładowany materiałem wybuchowym bus staranował budynek w stolicy Argentyny: zginęło 85 osób, rannych zostało 200.  Jednak niecały obszar aktywności zagranicznej ajatollahowie oddali Korpusowi Strażników. Po wojnie z Irakiem i śmierci Chomeiniego, Ali Chamenei i Haszemi Rafsandżani postanowili stworzyć instytucję będącą nawet nie tyle konkurencją, co uzupełnieniem dla Sepah. W 1983 r. powstało Ministerstwo Wywiadu i Bezpieczeństwa Narodowego – czyli cywilny wywiad. Zarządzaniem zagranicznymi sprzymierzeńcami Iranu w rodzaju Hezbollahu miał się nadal zajmować Sepah, tymczasem zwalczaniem politycznych przeciwników reżimu przebywających na emigracji – Ministerstwo Wywiadu (taką nazwę nosi teraz). To właśnie wywiad stało za tzw. morderstwami łańcuchowymi. Tak określa się serię zabójstw i zaginięć krytyków islamskiego reżimu w latach 1988-98, przeważnie poza granicami Iranu.  Z rąk agentów wywiadu, w różny sposób, śmierć poniosło ponad 80 polityków, pisarzy, artystów i tłumaczy. Terror szala również w kraju, gdzie mułłowie chcieli umocnić władzę zdobytą w 1979 r. Tylko latem 1988 r. doszło do ponad 5 tys. egzekucji więźniów politycznych. To oficjalna liczba. Nieoficjalnie mówi się nawet o 30 tys. Tymczasem wywiad zajął się ściganiem i mordowaniem politycznych emigrantów.  Największy rozgłos zyskały zabójstwa lidera kurdyjskiej opozycji Abdula Rahmana Ghassemlou (Wiedeń, 1989), byłego premiera Iranu Szapura Bachtijara (Suresnes we Francji, 1991) czy też aktora i piosenkarza Fereydouna Farrochzada (Bonn, 1992). Ale to nie wszystkie ofiary irańskiego wywiadu. W 1990 r. zamordowano Kazema Radżawiego, brata lidera głównej opozycyjnej siły: Ludowych Mudżahedinów (PMOI/MEK). Kazem był przedstawicielem irańskiej opozycji w Szwajcarii i europejskiej centrali ONZ. Został zastrzelony przed własnym domem na przedmieściach Genewy 24 kwietnia 1990 r. Na „czarnej liście” reżimu wysoko było też nazwisko Mohammada Hosseina Naghdiego, członka opozycyjnej koalicyjnej Narodowej Rady Oporu Iranu (NCRI). Ten były wysoki rangą dyplomata irański przeszedł na stronę opozycji. Już w 1983 r. Chomeini wezwał do jego zamordowania. Dopiero dekadę później irańscy zabójcy dopadli Naghdiego. Zginął w Rzymie 16 marca 1993 r. Jednym z najbardziej brutalnych ataków były tzw. zabójstwa w restauracji Mykonos. W tym berlińskim lokalu irańscy agenci zastrzelili trzech liderów kurdyjskiej opozycji i ich tłumacza (wrzesień 1992). Pięć lat później niemiecki sąd orzekł, że w zabójstwo zamieszani byli: najwyższy przywódca duchowy Iranu Ali Chamenei, były prezydent Ali Akbar Haszemi Rafsandżani, były szef MSZ Ali Akbar Velayati oraz były minister wywiadu Ali Fallahian. Seria zamachów zakończyła się pod koniec 1998 r., gdy w ciągu zaledwie dwóch miesięcy z życiem pożegnało się w pięcioro dysydentów. Chamenei zaprzeczył, jakoby Teheran był za to odpowiedzialny i oskarżył „wrogów Iranu”. Znaleziono kozła ofiarnego: grupę agentów wywiadu. Ich rzekomy lider popełnił samobójstwo w celi, trzech agentów skazano w 2001 r. na śmierć, 12 innych na więzienie. Irański wywiad stał się ostrożniejszy, co nie znaczy, że zrezygnował z „mokrej roboty”.  W kwietniu 2017 r. w Stambule zamordowano szefa kanału Gem TV Saeeda Karimiana. Państwowe media zarzucały mu rzekomą współpracę z opozycją. W marcu 2018 r. dwóch irańskich agentów zatrzymano w Albanii – planowali atak na członków PMOI/MEK. Latem 2018 r. cztery osoby aresztowano w związku z irańskim spiskiem mającym na celu podłożenie bomby na dużym spotkaniu organizowanym koło Paryża przez emigrantów politycznych z NCRI. W styczniu 2019 r. niemieckie władze aresztowały obywatela pochodzenia afgańskiego za szpiegowanie dla irańskiego wywiadu. Cel: Jerozolima  Początkowo zagraniczna aktywność Korpusu Strażników Rewolucji Islamskiej była rozproszona i słabo skoordynowana. Ale niewątpliwie do dziś to Sepah gra pierwsze skrzypce w bliskowschodniej polityce Iranu. Wystarczy powiedzieć, że ambasadorami w trzech kluczowych dla ajatollahów krajach regionu, Iraku, Syrii i Libanie, od lat zostają na ogół generałowie IRGC, a nie zawodowi dyplomaci z MSZ. W latach 80. XX w. Sepah był już bardzo aktywny w Libanie, w pobliżu granicy Izraela. Ważną rolę odgrywał w tym Hussein Deghan, przyszły minister obrony Iranu. To pod jego zwierzchnictwem doświadczenie zdobywał wtedy Hassan Nasrallah, obecny lider Hezbollahu. Kolejnymi przedstawicielami Sepah, którzy po Deghanie odgrywali kluczowe role we współpracy Iranu z Hezbollahem byli Ahmad Vahidi i Fereydun Verdi Nejad. Vahidi był pierwszym dowódcą Sił Kuds, potem ministrem obrony Iranu. Wszystkie różne grupy IRGC zajmujące się współpracą z zagranicznymi formacjami sojuszniczymi, w tym Dowództwo Nasr Rezy Seifullaha, który odpowiadał za układy z irackimi Kurdami i szyitami, zostały połączone w jedną strukturę. Siły Kuds powstały już w czasie wojny z Irakiem, ale w działalności poza granicami kraju wyspecjalizowała się dopiero w latach 90. XX w. Przełomem było zaś objęcie dowództwa Sił Kuds przez Sulejmaniego. W 1997 r. Sulejmani zastąpił Vahidiego na czele Sił Kuds.  Formacja zaczęła zdobywać szybko coraz większe wpływy, także w samym Iranie. Sulejmani, jeden z faworytów Chameneiego stał się ważna postacią reżimu. Podzielił Siły Kuds na różne departamenty według klucza terytorialnego – w zależności, gdzie operowały. Każdy taki departament ma dowódcę odpowiadającego bezpośrednio przed dowódcą Sił Kuds. Sulejmani stworzył też pięć nowych komórek wewnątrz Sił Kuds: wywiadu, finansów, polityczny, sabotażu i operacji specjalnych. Współdziałają one ze sobą pod nadzorem tzw. Rady Komendantów, na czele której stoi dowódca Sił Kuds.  Głównym zadaniem Sił Kuds od momentu powstania jest wypchnięcie z Bliskiego Wschodu Amerykanów, zniszczenie Izraela i umocnienie regionalnej hegemonii Iranu. Nie przypadkiem formacja otrzymała taką nazwę: Kuds oznacza Jerozolimę, która ostatecznie powinna zostać „uwolniona” spod władzy Żydów. Siły Kuds to rodzaj ekspedycyjnej formacji IRGC, która rozwija współpracę z organizacjami terrorystycznymi i szyickimi w Afganistanie, Iraku, Libanie, Palestynie, Jemenie. To jedna z ośmiu głównych części struktury IRGC (Sepah). Siły Kuds liczą 10-20 tys. żołnierzy. Zapewniają szkolenie, broń, wsparcie organizacyjne i wywiadowcze proirańskim siłom w regionie. Są łącznikiem Iranu z libańskim Hezbollahem, współpracują też z palestyńskimi Hamasem i Islamskim Dżihadem. To Siły Kuds po 2005 r. zaczęły dostarczać irackim bojówkom walczącym z Amerykanami ulepszone wersje IED (wybuchowe ładunki umieszczane przy drogach, zdalnie detonowane w momencie pojawienia się w pobliżu przeciwnika), które zabiły niemal 200 Amerykanów. Według Departamentu Stanu to 17 proc. wszystkich strat ludzkich USA w Iraku. Administracja Trumpa oskarża IRGC łącznie o śmierć 608 żołnierzy amerykańskich w Iraku w latach 2003-11.  Amerykański Departament Skarbu uznał Siły Kuds za sponsora terroryzmu w 2007 r., a nałożył kolejne sankcje na przedstawicieli formacji w 2011 r. po nieudanym zamachu na ambasadora saudyjskiego w USA. Gdy w tym samym roku w Syrii wybuchła rewolucja przeciwko Asadowi Sulejmani przekonał Chameneiego do interwencji po stronie reżimu. Szybko tysiące członków Sił Kuds i wyszkolonych przez nie milicji szyickich z Iraku wyruszyły do Syrii walczyć z wrogami Asada. Początkowo Teheran tłumaczył ich obecność koniecznością obrony szyickich sanktuariów. Jednocześnie, pod bezpośrednim dowództwem Sulejmaniego, specjaliści Sił Kuds zaczęli szkoli szyitów z Afganistanu i Pakistanu do walki w Syrii. Wiosną 2019 r. Waszyngton wpisał Korpus Strażników Rewolucji Islamskiej na listę organizacji terrorystycznych, a Mike Pompeo nazwał generała Sulejmaniego „jednym z głównych terrorystów”. Tym samym USA po raz pierwszy za organizację terrorystyczną uznały część oficjalnych władz innego państwa. Niecały rok później pocisk wystrzelony z amerykańskiego drona zabił Sulejmaniego, twórcę potęgi Sił Kuds. Generał z Damaszku Błyskawicznie ajatollah Ali Chamenei mianował nowego dowódcę Sił Kuds. Został nim Esmail Gani, który był zastępcą Sulejmaniego od 1997 r., gdy ten stanął na czele jednostki. 64-latek przeszedł podobną drogę, co poprzednik. Nowy dowódca Sił Kuds urodził się w drugim największym mieście Iranu, Meszhedzie, stolicy prowincji Chorasan, na północnym wschodzie Iranu, niecałe 200 km od Afganistanu. W 1980 r. Gani wstąpił do Korpusu Strażników Rewolucji Islamskiej. W wojnie z Irakiem dowodził brygadami Nasr-5 i Imam Reza-21. Był członkiem Sił Kuds od początku ich istnienia, a przez ostatnie dwie dekady odpowiadał za wywiad i był zastępcą Sulejmaniego. W 2012 r. trafił na czarną listę administracji USA.Gani miał swój duży udział w stworzeniu szyickich formacji zbrojnych w Afganistanie (Fatemiyoun) i Pakistanie (Zeynabiyoun) – ich członkowie od lat walczą po stronie Asada w Syrii. Znany jest w Iranie jako Generał z Damaszku, z racji na rolę odgrywaną w działalności Sił Kuds w Syrii.Po wojnie z Irakiem (1980-88) Sulejmani skupił się na operacjach Korpusu Strażników Rewolucji Islamskiej na zachodzie (Irak, Liban, Syria, monarchie Zatoki) podczas gdy Gani nadzorował działania na kierunku wschodnim: w Afganistanie, Pakistanie i Azji Centralnej. Jego sztab mieścił się w prowincji Chorasan, która graniczy z Afganistanem i Turkmenistanem. W latach 90. XX w. Gani koncentrował się na walce z kartelami narkotykowymi w Afganistanie, a potem zaangażował się w wojnę domową w tym kraju. Teheran wspierał Sojusz Północny, luźną koalicję milicji mudżahedinów kontrolującą niewielką część północnego Afganistanu i walczącą z Talibanem. Gani angażował się w zapewnianie logistycznego, finansowego i wojskowego wsparcia dla Sojuszu Północnego. Iran był jednym z głównych sprzymierzeńców tej koalicji, obok Indii, Rosji i USA. Obecnego dowódcę Sił Kuds często widziano też w Tadżykistanie, graniczącej z Afganistanem postsowieckiej republice, gdzie Sojusz Północny wysyłał swoich rannych bojowników na leczenie i stamtąd szły dostawy broni od zagranicznych sojuszników. Teheran popierał Sojusz Północny bo obawiał się rosnącej siły Talibanu, sannickiej formacji wspieranej przez regionalnych rywali Iranu: Arabię Saudyjską, Zjednoczone Emiraty Arabskie i Pakistan. W 1998 r. omal nie doszło do otwartej wojny Iranu z talibami, po tym, jak po zajęciu przez talibów Mazar-e Sharif zabito ośmiu dyplomatów i pracownika agencji IRNA w irańskim konsulacie. Talibowie twierdzili, że to nie ich dzieło, ale Teheran rozmieścił wtedy na granicy z Afganistanem dziesiątki tysięcy żołnierzy.Afganistan do dziś pozostaje obszarem szczególnego zainteresowania Ganiego. W 2018 r. złożył tam tajemniczą wizytę. Na ujawnionych tuż po jego nominacji na następcę Sulejmaniego zdjęciach Ganiego widać w towarzystwie gubernatora prowincji Bamiyan Mohammada Tahira Zuhaira. To prowincja zamieszkała głównie przez Hazarów, w centralnym Afganistanie. Oficjalnie Gani przyjechał z wizytą do szpitala zbudowanego za irańskie pieniądze. Również w 2018 r. Gani pojawił się w Kabulu. Był członkiem delegacji na rozmowy z prezydentem Afganistanu Ashrafem Ghanim. Dziś władze afgańskie zapewniają, że nie wiedziały, iż Gani jest wysokim rangą oficerem Sił Quds. Kiedy w 2011 r. wybuchła wojna domowa w Syrii, Korpus Strażników Rewolucji Islamskiej wysłał na pomoc Asadowi wojskowych doradców i tysiące wyszkolonych szyickich bojowników. Do dziś w Syrii walczy m.in. Brygada Fatemiyoun, złożona głównie z Hazarów, szyickich mieszkańców Afganistanu. Wśród nich są też weterani Brygady Abuzara, afgańskiej milicji złożonej z szyitów, która walczyła po stronie Iranu z Irakiem. To właśnie Gani był osobiście zaangażowany w organizowanie afgańskich formacji szyickich walczących w interesie Iranu w różnych bliskowschodnich konfliktach.",,
Zmarł sędzia Trybunału Konstytucyjnego Grzegorz Jędrejek,W niedzielę przed południem zmarł sędzia Trybunału Konstytucyjnego Grzegorz Jędrejek. Informację o jego śmierci potwierdzili przedstawiciele kancelarii TK.,"Grzegorz Jędrejek urodził się 11 lutego 1973 roku w Puławach. W 1997 r. ukończył studnia prawnicze, a w 1998 r. studia historyczne na Katolickim Uniwersytecie Lubelskim. W 2002 r. uzyskał stopień doktora, a w 2011 r. obronił pracę habilitacyjną. Był asystentem i adiunktem na Wydziale Prawa, Prawa Kanonicznego i Administracji Katolickiego Uniwersytetu Lubelskiego.  W latach 2003-2017 pracował w Biurze Studiów i Analiz Sądu Najwyższego. Od 2005 r. był zatrudniony na Wydziale Prawa i Administracji Uniwersytetu Kardynała Stefana Wyszyńskiego. Od 2012 r. był profesorem nadzwyczajnym UKSW i kierownikiem Katedry Postępowania Cywilnego. W lutym 2017 r. został wybrany przez Sejm na sędziego TK; ślubowanie złożył 27 lutego 2017 r.  W kwietniu 2019 r. został powołany w skład Państwowej Komisji Wyborczej.",,
„Gowin tłumaczy się jak uczeń”,"– Minister usiłuje wycofać się rakiem, tłumaczy się, jak uczeń, który rozlał atrament na pierwszej stronie i mówi, że plamy nie ma. Minister Gowin widzi, że ma kłopot. Poniósł go temperament zagończyka – tak wypowiedź ministra sprawiedliwości dotyczącą eksperymentów na zarodkach komentował w TVP Info prof. Tomasz Nałęcz, doradca prezydenta.","Minister sprawiedliwości Jarosław Gowin powiedział, że niemieccy naukowcy wykorzystują polskie zarodki do eksperymentów. I choć dziś twierdzi, że jego wypowiedź została zmanipulowana i wykorzystana celowo w czasie, gdy Donald Tusk był w Niemczech, to w kraju zawrzało. Zdaniem profesora Nałęcza mamy do czynienia z „klasyczną pomyłką ról”, a szef resortu sprawiedliwości już zapomniał, że nie jest publicystą.  – Minister Gowin niedostatecznie zdał sobie sprawę z tego, że jest ministrem i wolno mu znacznie mniej. Skoro to mówi minister sprawiedliwości w sytuacji, gdy premier składa wizytę w Niemczech – to jest to sensacja na pierwszą stronę - ocenił gość programu „Minęła dwudziesta”.Profesor Tomasz Nałęcz pochylił się także nad losem koalicji, która jego zdaniem jest „jak małżeństwo” i miewa „gorsze i lepsze dni”.  – Ostatnio były dni gorsze, a dziś mieliśmy słodycz pojednania. Ci, którzy przewidywali kłopoty, przedterminowe wybory, muszą jednak poczekać do normalnego terminu wyborczego – mówił. Pytany, czy prezydenta nie martwią koalicyjne tarcia, odpowiedział:  –Pan prezydent zbyt długo funkcjonuje w polityce. Doradca Bronisława Komorowskiego przypomniał, że „najtrwalszym fundamentem koalicji są interesy i arytmetyka wyborcza”. – To przekonanie, że „związkowi” nic nie grozi powoduje, że od czasu do czasu zaniedba się partnera. Ale potem jest przyjemność przepraszania – mówił prof. Nałęcz.Gość TVP Info komentował także wynik wyborczy z okręgu rybnickiego, w którym odbyły się wybory uzupełniające do Senatu. Nowym senatorem został dotychczasowy poseł PiS Bolesław Piecha. – Nie chcę umniejszać zwycięstwa senatora Piechy, natomiast to jest pewna rzecz ostrzegawcza, niepokojąca dla PiS. Przy błędach, które popełniła PO, przy pewnym rozczarowaniu widać, że te głosy nie przesunęły się na PiS. Tak naprawdę największym przegranym na Śląsku jest lewica. Niecałe 3 procent, 7. miejsce. To wyraźny sygnał – panowie nie kłóćcie się, bo jeśli będzie nadal trwać wojna na lewicy, to zdegustowany wyborca gdzie indziej ulokuje swoje sympatie – ocenił w TVP Info prezydencki doradca.",,
Zatrzymany przez CBA burmistrz Włoch zawieszony przez PO,Burmistrz Włoch Artur W. został zawieszony w prawach członka Platformy Obywatelskiej – poinformował szef warszawskich struktur tej partii poseł Marcin Kierwiński. W. został zatrzymany przez CBA po przyjęciu 200 tys. zł łapówki.,"Kierwiński zaznaczył, że na temat Artura W. są na razie tylko informacje CBA. – Czekamy na informacje prokuratury; pan burmistrz Włoch został na mój wniosek zawieszony przez rzecznika dyscypliny partyjnej w prawach członka Platformy – powiedział polityk.  Dodał, że ewentualne dalsze kroki w tej sprawie partia podejmie po uzyskaniu kolejnych informacji. Zapewnił, że w Platformie Obywatelskiej standardy są jasne. – Jeżeli ktoś dopuszcza się jakichkolwiek czynów niezgodnych z polskim prawem, musi za to ponieść konsekwencje – podkreślił Kierwiński. O reakcję Platformy ws. zatrzymanego burmistrza apelował radny PiS Błażej Poboży. – Jako PiS – partia wysokich standardów – oczekujemy od polityków PO, aby wyraźnie odcięli się od działalności burmistrza dzielnicy Włochy, by potępili te praktyki i wyrzucili burmistrza z szeregów swojej formacji – powiedział.CBA zatrzymało burmistrza warszawskiej dzielnicy Włochy. Jak podało Biuro, samorządowiec został zatrzymany tuż po przyjęciu od dewelopera łapówki za wydanie decyzji o warunkach zabudowy. Artur W. z Koalicji Obywatelskiej został burmistrzem Włoch w listopadzie zeszłego roku, wcześniej był zastępcą burmistrza Bielan. Biuro zatrzymało też Sabriego B., dewelopera, który wręczył urzędnikowi łapówkę. Zatrzymanym mężczyznom mają zostać postawione zarzuty w Prokuraturze Okręgowej w Warszawie.W zamian za łapówki burmistrz wydawał korzystne dla dewelopera decyzje administracyjne dotyczące warunków zabudowy, miał też podejmować się także załatwiania podobnych decyzji w innych warszawskich urzędach.",,
Odradza się „dżungla” pod Calais. Przybywają kolejni imigranci,"W mieście Calais na północy Francji, gdzie w październiku ub.r. zlikwidowano dzikie obozowiska nazywane „dżunglą”, koczuje obecnie 400-600 migrantów.  W wypadku spowodowanym przez blokadę migrantów zginął tam kierowca polskiego samochodu.","To pierwszy wypadek spowodowany blokadą drogi ustawioną przez migrantów od początku kryzysu migracyjnego w 2014 roku – pisze AFP. Montowanie takich prowizorycznych blokad przez uchodźców w tym rejonie było codzienną praktyką, gdy istniała jeszcze „dżungla”.  Migranci, najczęściej nocą, blokowali drogę, by spowolnić jadące w kierunku Wielkiej Brytanii pojazdy. Chowali się nieopodal, usiłując później wejść do zatrzymujących się samochodów.  Choć praktyk tych zaprzestano po październikowej likwidacji obozowiska, z którego kilka tysięcy migrantów rozmieszczono w ośrodkach na terytorium całej Francji, od końca maja, gdy część uchodźców wróciła na te tereny, ponownie zaczęło dochodzić do takich incydentów. „Marzenia o Wielkiej Brytanii”  O powrocie migrantów do Calais informowano już w styczniu. Gdy pod koniec października zlikwidowano obozowisko w Calais, gdzie przebywało około 7 tys. osób, francuski rząd zapowiadał, że władze brytyjskie przyjmą około 2 tys. nieletnich, którzy są samotni lub w „wyjątkowo trudnej sytuacji”. Jednak już dwa miesiące po likwidacji „dżungli” zaczęli tam wracać nieletni, których przyjęcia odmówiła Wielka Brytania.   Migranci zostali rozmieszczeni w rozrzuconych po Francji ośrodkach, ale „nie zrezygnowali z marzeń o Anglii” – ocenił dyrektor stowarzyszenia France Terre d'Asile (Francja Ziemia Azylu) Pierre Henry. Jego zdaniem „zamknięcie obozu nie położyło kresu presji migracyjnej”.",,
"„To nie pułapka, tylko krok naprzód”","– To nie jest pułapka, to krok naprzód, który powinien się zdarzyć wiele miesięcy temu. Zadanie zdymisjonowania rządu było jednym z pierwszych postulatów na Majdanie – mówił w rozmowie z TVP Info Aleksander Kwaśniewski.","– Zadanie zdymisjonowania rządu było jednym z pierwszych postulatów na Majdanie. Gdyby wtedy odpowiedź była pozytywna, można byłoby uniknąć eskalacji wydarzeń – mówił Kwaśniewski.– Premier Azarow, z którym miałem okazję rozmawiać powiedział, że ze względu na to żeby dać jakąś szansę znalezienia kompromisu on składa dymisję. Na pytania, co będzie dalej odpowiedź brzmi nie wiadomo. Jest to krok we właściwym kierunku, ale nie sądzę żeby rozwiązywały konflikt – mówił Kwaśniewski. W swojej wypowiedzi odniósł się też do sytuacji aresztowanych manifestantów oraz koncepcji nowych władz. – Praktycznie chodzi o to, aby wypuścić tych, którzy siedzą. Najważniejsze jest to żeby ci ludzie fizycznie mogli opuścić te miejsca, w których zostali zatrzymani – wyjaśniał Kwaśniewski.– Szedłbym w stronę zbudowania czegoś, co nazwałbym rządem jedności narodowej czy rządem ratunku narodowego, bo sytuacja jest dramatyczna. Niekoniecznie z liderem opozycji na czele, tylko postacią, która ma na tyle duży autorytet, która mogłaby zapewnić, że do wyborów prezydenckich gwarantuje rządzenie, gwarantuje załatwianie spraw i uczciwe przeprowadzenie wyborów. Czy taka postać na Ukrainie jest? Myślę, że nie ma ich za dużo, wręcz jest ich bardzo mało, ale być może można by kogoś znaleźć – dodał Kwaśniewski.",,
"Gliński o sprawie szefa NIK: Nie mam powodów, by nie ufać służbom","Sprawa jest prowadzona zgodnie z naszymi standardami i zamknięta w tym sensie, że prezes NIK Marian Banaś idzie na urlop do czasu wyjaśnienia – stwierdził wicepremier Piotr Gliński. Dodał, że bardzo ceni Banasia, a zarzuty pod jego adresem nazwał „argumentami tabloidowymi”.","Gliński pytany w Polsat News, czy w sprawie Banasia służby państwowe zachowały się profesjonalnie odpowiedział: „sprawa jest prowadzona zgodnie z naszymi standardami i zamknięta, w tym sensie, że pan prezes idzie na urlop do czasu wyjaśnienia”.Wicepremier stwierdził, że zarzuty wobec Banasia „to są argumenty tabloidowe”. – Ja bardzo cenię Mariana Banasia, także za jego życiorys, to jest więzień polityczny, opozycjonista. Dzięki jego działaniom polski budżet zyskał 100 mld zł – powiedział Gliński. Dodał przy tym, że „poprzedni prezes (Krzysztof Kwiatkowski), były poseł PO, przez dwa lata pełnił swoją funkcję z zarzutami prokuratorskimi”.Gliński był też pytany o słowa szefa gabinetu premiera Marka Suskiego, który nawiązując do kwestii postępowania CBA ws. oświadczeń majątkowych szefa NIK , napisał na Twitterze: „Odnośnie Mariana Banasia powiem tyle: nie mam pełnego zaufania do służb; ani wtedy, ani dzisiaj. Dlatego że tam jest jeszcze mnóstwo ludzi z poprzedniej ekipy”. Według „Superwizjera”, w 2016 r. Banaś zadeklarował, że sprzeda kamienicę, ale nigdy do tego nie doszło. Umowa przedwstępna – zaznaczyli dziennikarze „Superwizjera” – została jednak odnotowana w dokumentach sądowych. Jak podano, niedoszłym nabywcą jest 30-letni Dawid O., który jednocześnie prowadzi pensjonat w kamienicy. Według autorów materiału Banaś nie wpisał do oświadczenia majątkowego informacji o zabezpieczeniu na hipotece kamienicy na krakowskim Podgórzu dla kredytu na kwotę ponad 2,6 mln zł przyznanego przez Bank Ochrony Środowiska firmie, w której pracował jego syn. CBA poinformowało, że od kwietnia kontroluje oświadczenia majątkowe Banasia, a kontrola ma się zakończyć w drugiej połowie października.Banaś mówił w TVP Info, że od kiedy zdecydował się pracować w rządzie, podjął decyzję o sprzedaży kamiennicy. Odnosząc się do niskiej ceny wynajmu kamienicy wskazał, że „można sobie chcieć, ale rynek zupełnie inaczej kształtuje ceny”. – Ta niższa cena wzięła się stąd, że ta kamienica miała być kupiona na podstawie umowy przedwstępnej, i w finale później przy rozliczeniu, ta cena miała być wyrównana – dodał.Szef NIK zapowiedział, że od piątku 27 września do czasu zakończenia kontroli jego oświadczeń majątkowych prowadzonej przez CBA, uda się na urlop bezpłatny. W oświadczeniu Banaś zaznaczył, że nie zarządzał pokazanym w telewizji materiale hotelem, a teraz nie jest nawet właścicielem nieruchomości, o której mowa. Jak dodał, „materiał odbiera jako próbę manipulacji, szkalowania i podważania dobrego imienia” nie tylko jego, ale również kierowanych przez niego instytucji i zamierza skierować sprawę na drogę sądową.",,
Słowa Tuska przypomniały o zmianach stanowiska PO w sprawie 500 Plus,"Nie, nie żałuję, że nie wprowadziłem 500 Plus. Trzeba mądrzej wydawać pieniądze – powiedział w niedzielę Donald Tusk. Gdy w 2014 r. projekt wsparcia dla rodzin przedstawił prezes Prawa i Sprawiedliwości Jarosław Kaczyński, ówczesny premier twierdził coś zupełnie innego. – Ważna jest otwarta i uczciwa rozmowa wobec ludzi. Słyszę naprawdę bardzo fajny pomysł i nie będę drwił. Jestem gotów serio o tym porozmawiać dzisiaj. Najchętniej dałbym od pierwszego dziecka po 1000 zł miesięcznie – mówił Tusk.","Donald Tusk po premierze swojej nowej książki został zapytany w TVN o to, czy nie żałuje, że nie obiecał wprowadzenia 500 Plus w kampanii przed wyborami w 2015 r. – Nie, nie żałuję, że nie wprowadziłem 500 Plus. Liczyłem wtedy, na co Polskę stać, a na co nie – powiedział.  Dalej oznajmił, że „PiS dokonało wyboru: damy tyle, ile się da, nie bacząc na to, czy za parę lat wystarczy pieniędzy na ochronę zdrowia dzieci”. – Wiem, że to, co teraz mówię, nie jest popularne. Będziemy mieli 500 złotych w kieszeni, ale nie wyleczymy dziecka. Trzeba mądrzej wydawać pieniądze – ocenił.  Jako premier Donald Tusk mówił, że gdyby pieniądze na program się znalazły, z chęcią przeznaczyłby je na jego rozbudowę; tysiąc zł na każde dziecko. – Tylko według mojej najlepszej wiedzy, nie ma takiej możliwości finansowania tego projektu. Ja bym najchętniej dał nie na drugie 500, tylko od pierwszego po 1000 zł miesięcznie – powiedział kilka lat temu w Zakopanem.  – Jeśli ktoś w Polsce wie, gdzie te miliardy leżą zakopane – bo w Zakopanem nie – i można je natychmiast uruchomić i porozdawać ludziom, to ja będę najszczęśliwszym premierem w Europie, jeśli będę mógł być autorem czy współautorem takiego projektu – mówił wówczas Donald Tusk. Program krytykowała też była premier Ewa Kopacz. – Nie będę się w tej chwili podpisywać pod projektem, który będzie tylko i wyłącznie czczą obietnicą bez pokrycia w budżecie – mówiła w 2015 r.   Z takiej formy pomocy dla rodzin drwił były minister finansów Jan Vincent Rostowski. – Bezpieczniej dla Polski, żeby Jarosław Kaczyński kalkulatorem się nie bawił – mówił. – Na te obietnice pieniędzy nie ma i nie będzie – podkreślił w innym miejscu Rostowski.  Z kolei rzecznik PO poseł Jan Grabiec mówił, że 500 Plus należy się na każde dziecko. Zaś poseł PO Sławomir Nitras krytykował beneficjentów programu. – Dla nas bardzo ważne jest to, żeby nie hodować biedy i patologicznych postaw. Nie doprowadzać do sytuacji takiej, gdzie z 500 Plus, gdzie żyje się na dzieci, gdzie nie warto pracować, bo wystarczy mieć dzieci. To są postawy patologiczne – mówił dwa lata temu Nitras.",,
Izrael ostrzeliwuje Strefę Gazy. To reakcja na atak rakietowy Hamasu,"Rozpoczęliśmy ostrzał celów Hamasu na obszarze Strefy Gazy – poinformowało izraelskie wojsko. Operację rozpoczęto kilka godzin po tym, jak palestyńska rakieta uderzyła w dom w pobliżu Tel Awiwu, raniąc siedem osób. Premier Benjamin Netanjahu oświadczył, że jego kraj będzie robić wszystko, by bronić swoich obywateli.","Według świadków tuż przed publikacją oświadczenia Sił Obrony Izraela w Strefie Gazy słychać było eksplozje.  Hamas do tej pory nie skomentował oskarżeń Izraela. Wcześniej Islamski Dżihad – organizacja o charakterze militarno-terrorystycznym, będąca sojusznikiem Hamasu – oświadczyła, że „ostrzega syjonistycznego wroga przed agresją w Strefie Gazy”.   „Ich przywódcy powinni być świadomi, że będziemy reagować siłą przeciwko ich agresji” - stwierdzono w oświadczeniu Islamskiego Dżihadu, nie komentując, kto mógł być odpowiedzialny za wystrzelenie rakietę.",,
Nowa magistrala kolejowa palącą potrzebą portów,Za kilka lat tory prowadzące do nadbałtyckich terminali stracą przepustowość. Gdański port chce więc wrócić do planów budowy magistrali z lat 70. – informuje „Puls Biznesu”.,"Inwestycje w polskich portach do 2030 r. szacowane są na 30 mld zł. Pozwolą one operatorom terminali znacznie zwiększyć przeładunki. Dziennik poznał niektóre szczegóły dotyczące zaawansowania prac przygotowawczych do budowy Portu Centralnego (PC), o których w czwartek ma poinformować Zarząd Morskiego Portu Gdańsk.– Pod koniec 2017 r. ogłosiliśmy przetarg na wykonanie koncepcji zagospodarowania PC, wybraliśmy wykonawcę. Prace trwają i przebiegają zgodnie z harmonogramem. Szacujemy, że wartość projektu – w zależności od liczby terminali, które powstaną – będzie się wahać między 6 a 8 mld zł. Do tego dochodzi także infrastruktura dostępowa, zarówno od strony lądu, jak i od strony wody – tłumaczy Agata Kupracz, rzeczniczka ZMPG.Inwestycja w PC będzie finansowana w systemie partnerstwa publiczno-prywatnego, czyli terminale będą finansowane przez prywatnych partnerów. Infrastruktura dostępowa – od strony lądu i od strony wody – będzie budowana ze wsparciem unijnym oraz Urzędu Morskiego. W grę wchodzi także pozyskanie tzw. funduszy zwrotnych, np. EFIS czy CEF.",,
Prokurator Generalny: przestępstwa seksualne przeciwko nieletnim powinny być ścigane,„Decyzja w tak ważnej i bulwersującej społecznie sprawie powinna zostać oceniona przez wszystkie sądowe instancje w Polsce” – głosi komunikat na stronie internetowej Prokuratury Krajowej. To odpowiedź na wtorkową decyzję Sądu Najwyższego o oddalenie kasacji prokuratora generalnego ws. ekstradycji Romana Polańskiego do Stanów Zjednoczonych.,"„Minister Sprawiedliwości Prokurator Generalny Zbigniew Ziobro pozostaje na stanowisku, że przestępstwa seksualne przeciwko nieletnim powinny być konsekwentnie ścigane, bez względu na to, kto i kiedy je popełnił” – głosi komunikat na stronie internetowej Prokuratury Krajowej. Sąd Najwyższy uznał we wtorek, że ekstradycja 83-letniego dziś Romana Polańskiego do USA jest „niedopuszczalna prawnie”. Tej domagały się Stany Zjednoczone.",,
Zmarł Antoni Rosikoń – najstarszy polski profesor,"W wieku 106 lat w Mysłowicach zmarł prof. Antoni
Rosikoń – najstarszy w Polsce profesor mianowany przez prezydenta.
Specjalizował się m.in. w tematyce kolejowej. Jego pogrzeb odbędzie się w
sobotę w katowickiej Archikatedrze Chrystusa Króla – podała rodzina zmarłego.","W latach 60. ubiegłego wieku prof. Rosikoń stworzył katedrę budowy kolei nawydziale budownictwa Politechniki Śląskiej w Gliwicach, był też m.in.dyrektorem Instytutu Dróg i Mostów na tej uczelni. W 1977 r. przeszedł naemeryturę, ale wykładał jeszcze do 1982 r. W maju 2001 r. został profesorem nauk technicznych. Miał wówczas 94lata. – Ten tytuł nadał mu prezydent Aleksander Kwaśniewski. Do śmierci ojciec byłnajstarszym żyjącym profesorem nominowanym przez prezydenta – powiedział jego syn Andrzej.Prof. Antoni Rosikoń był inżynierem budowy dróg i mostów, wybitnymspecjalistą z zakresu szkód górniczych w infrastrukturze kolejowej. Pochodziłz rodziny kolejarskiej. W 1932 r. ukończył wówczas studia na wydzialeinżynierii lądowej Politechniki Warszawskiej. Tematem jego pracy był projektlinii kolejowej Łódź-Sieradz.Od 1931 r. pracował w Polskich Kolejach Państwowych, a równolegle prowadziłbadania. Skonstruował m.in. aparat do pomiarów nierówności toku szynowego iopatentował tzw. hamulec sankowy, który podtrzymywał grupy wagonów oczekującena przetoczenie ich na tory. Po II wojnie światowej rozpoczął pracę w PKP wKatowicach. M.in. pilotował pierwszy powojenny pociąg z węglem ze Śląska doWarszawy. Później zajmował się elektryfikacją linii kolejowejCzęstochowa-Katowice. W latach 60. kierował Biurem Projektów Kolejowych wKatowicach. W 2008 r. prezydent odznaczył go Krzyżem Komandorskim OrderuOdrodzenia Polski.Jak podała na swojej stronie internetowej Politechnika Śląska, dorobekinżynierski i naukowy profesora jest ogromny. Opublikował dziesiątki pozycji,w tym monografie, rozprawy, wytyczne projektowe, artykuły, referaty,podręczniki i skrypty. Jest również autorem kilku patentów. Wielokrotnienagradzany był odznaczeniami państwowymi oraz nagrodami i dyplomami przezgremia techniczne i naukowe.Profesor był aktywny naukowo do ostatnich dni. Z okazji swoich setnychurodzin opublikował rozprawę o obrotach podpór i przęseł mostu, pomocną wprojektowaniu obiektów inżynierskich na terenach objętych szkodamigórniczymi. Przed rokiem został honorowym profesorem Politechniki Śląskiej.Ostatni wykład dla studentów wygłosił przy pełnej sali w czerwcu tego roku wWyższej Szkole Technicznej w Katowicach.„Był człowiekiem wielkiego formatu w wymiarze zawodowym, naukowym i czystoludzkim. Obdarzony przez los długim życiem, potrafił to życie wykorzystać wpełni, zgodnie ze swoją pasją inżynierską na pożytek ludzi i nauki. Ukochanapraca wypełniała jego dni do samego końca. Nieustannie poszukujący,kształcący się, zawsze podążał za postępem wiedzy, sam wnosząc niemały w niąwkład. Ten wizerunek profesora, człowieka wielkiej wiedzy i ogromnego serca,pozostanie na zawsze w pamięci tych, którzy mieli szczęście znaleźć się wjego otoczeniu” – napisał na stronie internetowej politechniki jej rzecznikPaweł Doś.",,
Najwięcej szczęścia na prowincji,"Wyniki pierwszego sondażu samopoczucia i satysfakcji obywateli opublikował brytyjski urząd statystyczny. Badania nad tzw. indeksem satysfakcji zarządził premier David Cameron, aby uzyskać bardziej obiektywną miarę stanu ducha społeczeństwa, niż Produkt Krajowy Brutto.","W 10-stopniowej skali, trzy czwarte Brytyjczyków ocenia swoje zadowolenie z życia na poziomie 7 i wyżej. Pewne warunki satysfakcji wydają się oczywiste: stała praca, własny dom, rodzina, zdrowie. Ale nieco zaskakujące jest, że najwięcej zadowolonych jest wśród nastolatków i emerytów. Zaskakująca jest też geografia zadowolenia z życia. Najszczęśliwsi są mieszkańcy najbardziej odciętych od świata zakątków kraju, gdzie główne zajęcia to rolnictwo, hodowla i rybołówstwo: szkockie archipelagi Hebrydów, Orkadów i Szetlandów, Kornwalia, wiejskie tereny Walii, wyżyny północnej Anglii oraz najmniejsze hrabstwo w kraju – Rutland. Tę oazę szczęścia w środku Anglii – 29 na 27 kilometrów – zamieszkuje niespełna 40 tysięcy osób, mniejszości etniczne stanowią tam niecałe 2 proc. – pięć razy mniej niż średnia krajowa – i nie ma tam ani jednego większego miasta. Najniższy indeks satysfakcji występuje w dawnych okręgach przemysłowych i w wielkich aglomeracjach miejskich. Wśród narodowości najbardziej niezadowoleni z życia są imigranci z Karaibów, a najbardziej – przybysze z subkontynentu indyjskiego.",,
Ilu uchodźców przyjmie Polska? Premier zapowiada nową deklarację,"Polska przedstawi nową liczbę uchodźców, jaką mogłaby przyjąć – zadeklarowała premier Ewa Kopacz, odnosząc się do sytuacji związanej z coraz większym napływem do Europy imigrantów.  Podkreśliła, że Polska dobrowolnie zgodziła się na przyjęcie ponad 2 tys. uchodźców.","– Nie mówimy już dzisiaj o tej liczbie 2200. W związku z tym, że napływa coraz większa ilość uchodźców do Europy, to rozdanie będzie od nowa rozpatrywane. Czyli będziemy znowu dzielić między poszczególne kraje europejskie odpowiednie kwoty i będzie pewnie musiała paść deklaracja ze strony Polski. Ta deklaracja niewątpliwie może paść tylko w duchu odpowiedzialności i oceny naszej możliwości, jaką my dysponujemy – powiedziała Kopacz.  Premier podkreśliła, że powinno się to odbywać na podstawie przemyślanych programów. – To nie powinny być tylko i wyłącznie działania polegające na przydzieleniu kwot poszczególnym krajom, ale bardzo wnikliwej analizy tego, dlaczego tak się dzieje i pomocy docelowo w tych krajach, z których w tej chwili imigranci przemieszczają się do Europy – powiedziała Kopacz.  „Narażają swoje życie i zdrowie”  – To działanie musi być wielowymiarowe, solidarne i to działanie w ramach tej solidarności jest akceptowane przez Polskę, jeśli chodzi o przyjmowanie tych najbardziej potrzebujących. Mówię nie o tych, którzy szukają w tej chwili kraju docelowego, w którym mogliby się przedstawiać jako imigranci ekonomiczni, czyli szukający lepszej pracy. Mówimy o tych, którzy w tej chwili rzeczywiście narażają swoje życie i zdrowie, będąc w swoich krajach – w Syrii, Erytrei. To są ci, którzy przemieszczają się w tragicznych niekiedy warunkach do Europy – powiedziała. „Nie cofaliśmy się przed solidarną pomocą”   – Nigdy nie uciekaliśmy, ani nie cofaliśmy się przed solidarną pomocą dla tych, którzy tej pomocy potrzebowali, ale jednocześnie Polacy, znając w sposób szczególny znaczenie słowa „solidarność”, chcą też być odpowiedzialni i stąd nasza deklaracja 2200 (uchodźców). Będziemy oceniać nasze możliwości, kiedy się okaże, że będziemy rozpatrywać kolejną ilość uchodźców, których trzeba będzie przyjmować. Ale – powtarzam – będziemy się zachowywać w tym bardzo odpowiedzialnie – dodała.  Premier przypomniała, że Polska przyjmuje przede wszystkim cudzoziemców zza naszej wschodniej granicy. Jak dodała, dziś w Polsce są dziesiątki tysięcy Ukraińców. – Oni, co prawda, nie mają statusu uchodźców, są to ludzie, którzy tu legalnie pracują, ale tylko dlatego, że my mamy takie, a nie inne prawo wizowe, które pozwala im na pobyt stały i jednocześnie podejmowanie pracy – powiedziała Kopacz.    Największy kryzys migracyjny od czasu  II wojny światowej    Kraje UE zmagają się obecnie z falą imigrantów, która wywołała w Europie najostrzejszy kryzys migracyjny od II wojny światowej. Uciekinierzy – głównie z Afryki i Bliskiego Wchodu – napływają przez Morze Śródziemne, a ostatnio także przez Bałkany Zachodnie. O pilne zwołanie nadzwyczajnego posiedzenia ministrów spraw wewnętrznych krajów UE w Brukseli zaapelowali ministrowie spraw wewnętrznych Niemiec, Francji i Wielkiej Brytanii; odbędzie się ono 14 września.  Według najnowszych danych, ogłoszonych w piątek przez Urząd Wysokiego Komisarza ds. Uchodźców (UNHCR), ponad 300 tysięcy imigrantów i uchodźców przedostało się przez Morze Śródziemne od początku roku. Około 200 tys. dotarło do Grecji, a ok. 110 tys. do Włoch; ponad 2,5 tys. ludzi zginęło na morzu, próbując dotrzeć do Europy.",,
"Gangsterzy stracili narkotyki, papierosy i broń","Funkcjonariusze CBŚP i KAS z Białegostoku zatrzymali czterech członków gangu z Mławy, parającego się handlem szeroko pojętymi używkami. Pod Sochaczewem służby przejęły ponad 21 kg amfetaminy i 3 kg marihuany, zaś w okolicach Mławy zabezpieczyły 1,2 mln sztuk nielegalnych papierosów. Gangsterzy stracili ponadto pistolet oraz pistolet maszynowy. Śledztwo w sprawie rozpracowywanej grupy prowadzi Prokuratura Okręgowa w Płocku.","Z informacji operacyjnych CBŚP i KAS wynikało, że na terenie Mazowsza działa gang, który handluje narkotykami i nielegalnymi papierosami. Prawdopodobnie klientami przestępców wywodzących się Mławy były grupy przestępcze z centralnej i wschodniej Polski. W ubiegłym tygodniu funkcjonariusze obu służb namierzyli magazyny rozpracowywanej ekipy. W tym samym czasie wkroczyli do kilku domów, mieszkań i lokali na terenie Mazowsza, zatrzymując czterech członków gangu. W okolicach Mławy, skąd wywodzi się trzech ujętych przestępców, funkcjonariusze znaleźli 1,2 mln nielegalnych papierosów o wartości detalicznej blisko pół miliona złotych. W domu czwartego z gangsterów, pod Sochaczewem, znaleziono około 25 kg narkotyków (w tym 21 kg amfetaminy i 3 kg marihuany) oraz 15 litrów środków chemicznych. W detalu taka ilość substancji odurzających jest warta ponad 2 mln zł.  Przestępcy stracili także pistolet z tłumikiem i pistolet maszynowy wraz z amunicją. W Prokuraturze Okręgowej w Płocku zatrzymani usłyszeli zarzuty między innymi udziału w zorganizowanej grupie przestępczej o charakterze zbrojnym, posiadania bez zezwolenia broni palnej, posiadania znacznej ilości środków odurzających i substancji psychotropowych oraz nielegalnego obrotu wyrobami tytoniowymi. Podejrzanym grożą wyroki od 8 do 10 lat więzienia.",,
"Norwegia: 1/3 bezrobotnych to imigranci, najwięcej Polaków","28 proc. bezrobotnych w Norwegii stanowią imigranci, a
wśród nich największą grupę stanowią Polacy, których bez pracy jest prawie 8
tysięcy - wynika z najnowszych danych norweskiego urzędu pracy i opieki
społecznej NAV.","W maju w Norwegii zarejestrowanych jako poszukujących pracy było 32 tys.imigrantów, co oznacza wzrost bezrobocia w tej grupie o 12,4 pkt proc.względem danych z maja ubiegłego roku, a wśród osób narodowości polskiej o14,9 pkt proc.Poza Polakami największą bezrobotną grupę etniczną w Norwegii stanowiąLitwini (ponad 3 tys.), Szwedzi (ponad 2 tys.) oraz Irakijczycy (ponad 1tys.).Z danych NAV wynika, że w maju bieżącego roku z zasiłku dla bezrobotnych wNorwegii korzystało 947 Polaków.Według norweskiej minister pracy Anniken Huitfeldt cudzoziemcy są grupąnajbardziej narażoną na utratę pracy. „Są oni nadmiernie reprezentowani wbranżach wrażliwych na cykliczne wahania koniunktury w budownictwie lubprzemyśle” - powiedziała minister dziennikowi „Aftenposten”. W ubiegłym roku poziom bezrobocia w Norwegii ogólnie wzrósł o 7 pkt proc.„Imigranci to często osoby z małym stażem pracy i słabą znajomością językanorweskiego. To ogranicza ich możliwości znalezienia nowego miejsca pracy, wczęści rynku, gdzie znajomość języka jest ważna” - wyjaśniła Huitfeldt.Przez rok liczba bezrobotnych Norwegów spadła o 1,6 pkt proc., w maju tegoroku bez pracy pozostawało ponad 83 tys. norweskich obywateli.Norwegia należy do krajów o najniższej stopie bezrobocia w Europie, wskaźnikten wynosi 3-4 proc.",,
Francja i Niemcy nadal forsują kandydaturę Timmermansa,"KE dla socjalisty Fransa Timmermansa, Rada Europejska i PE dla chadeków Kristaliny Georgiewy i Manfreda Webera, a unijna dyplomacja dla liberała Charles'a Michela – takie według źródeł mają być ustalenia liderów UE, którzy domykają porozumienie w sprawie obsady stanowisk.","Szef Rady Europejskiej Donald Tusk zdecydował o zawieszeniu szczytu UE i zapowiedział jego wznowienie we wtorek o godz. 11 – poinformował jego rzecznik Preben Aamann. Szczyt rozpoczął się w niedzielę wieczorem; trwał całą noc i poniedziałkowy ranek. Polska i Włochy chciałyby przeprowadzenia tajnego głosowania w sprawie kandydatury Timmermansa. Warszawa liczy na to, że udałoby się dzięki temu zablokować wywołującą kontrowersje kandydaturę holenderskiego socjalisty. Według polskiego źródła rządowego przeciwne Timmermansowi (w przypadku tajnego głosowania) byłyby państwa Grupy Wyszehradzkiej, a także Chorwacja, Irlandia, Włochy, Litwa i Estonia; niezdecydowane mają być Łotwa i Rumunia. Polska obawia się, że naciski Paryża i Berlina wspieranych przez Madryt i Hagę doprowadzą do tego, że nawet cała Grupa Wyszehradzka nie utrzyma jednak swojego sprzeciwu wobec Holendra. Państwa zachodnie próbują wyłuskać z V4 Słowację, gdzie rządzą socjaldemokraci będący w tej samej rodzinie politycznej co Timmermans. Rozmiękczany jest też opór innych państw.",,
"Ukraina: awaria największej elektrowni atomowej, wyłączono jeden z bloków",– W elektrowni atomowej w Zaporożu na południu Ukrainy doszło do awarii jednego z bloków  – podały władze  w Kijowie.,"O sprawie poinformował premier Arsenij Jaceniuk. Jak zapewnia ukraiński rząd, awaria spowodowała jedynie spadek mocy produkcyjnych i nie ma wpływu na środowisko czy zdrowie ludzi. Trzeba było jednak zatrzymać pracę jednego z bloków, co spowoduje ograniczenia w dostarczaniu energii. Ministerstwo Energetyki zapowiada, że w piątek sytuacja powinna wrócić do normy. – Do awarii doszło w systemie wydawani energii w bloku numer 3. Nie ma to żadnego związku z samym reaktorem – zapewnił w czasie środowej konferencji prasowej minister energetyki Wołodymyr Demczyszyn. – Trwają prace remontowe. Dzisiaj i jutro przeprowadzone zostaną testy i w piątek elektrownia ma już w pełni funkcjonować – zapowiedział.                                                teraz odtwarzane„W piątek elektrownia powinna pracować normalnie” Według agencji Interfax, chodzi o problemy na bloku 3, który wyłączono w piątek. Odczuli to mieszkańcy wielu miejscowości na Ukrainie. „Ukraińska Prawda” pisze, że przez kilka godzin nie było prądu w części Kijowa, podstołecznych miastach, a także m.in. w Odessie, Sumach, Lwowie, Chmielnickim i Połtawie. Prądu nie otrzymywały także miasta na okupowanym przez Rosję Krymie.Elektrownia jądrowa Zaporoże jest największym dostawcą energii elektrycznej na Ukrainie.Ukraińska energetyka znajduje się w bardzo złej sytuacji: dostawy gazu ziemnego z Rosji wciąż są wstrzymane, zaś zapasy surowców są niewystarczające.",,
Obchody 75. rocznicy bitwy o Ardeny z udziałem prezydenta,Prezydent Andrzej Duda przybył w niedzielę wieczorem do Luksemburga. W poniedziałek w Belgii i Luksemburgu weźmie udział w uroczystościach upamiętniających 75. rocznicę zwycięskiej dla wojsk alianckich bitwy o Ardeny.,"Zgodnie z programem wizyty, w poniedziałek w godzinach przedpołudniowych Duda będzie uczestniczył w ceremonii w Memoriale Mardasson, niedaleko belgijskiego miasta Bastogne, a następnie, wraz z innymi przywódcami, weźmie udział w spotkaniu z weteranami walk w Ardenach. Druga część obchodów odbędzie się na Amerykańskim Cmentarzu Wojskowym w Luksemburgu.„Obecność prezydenta na uroczystościach w Belgii i Luksemburgu jest wyrazem znaczenia, jakie prezydent Duda przywiązuje do polityki historycznej i pamięci o bohaterskich czynach polskich żołnierzy na wszystkich frontach II wojny światowej. W tym roku pan prezydent brał udział w upamiętnieniu okrągłych rocznic bitew o Monte Cassino i na polach Flandrii. Oczywiście w tym kontekście nie sposób nie wspomnieć o wrześniowych uroczystościach związanych z 80. rocznicą wybuchu II wojny światowej, w których wzięło udział wielu przywódców, w tym prezydent Niemiec i wiceprezydent USA” – poinformował szef gabinetu prezydenta Krzysztof Szczerski. W uroczystościach rocznicowych w Belgii i Luksemburgu wezmą udział m.in. król Belgów Filip I, wielki książę Luksemburga Henryk, prezydent Niemiec Frank-Walter Steinmeier, a także minister obrony USA Mark Esper i delegacja Kongresu USA na czele z przewodniczącą Izby Reprezentantów Nancy Pelosi. Bitwa w Ardenach, stoczona na przełomie lat 1944 i 1945 r., była ostatnią dużą ofensywą wojsk niemieckich na froncie zachodnim. Zakończyła się klęską wojsk niemieckich. Ambasador RP w Królestwie Belgii Artur Orzechowski zwracał uwagę w rozmowie z Polską Agencja Prasową, że 1 stycznia 1945 roku, pod koniec operacji w Ardenach, siły niemieckie podniosły z ziemi ostatnie samoloty, by przeważyć na swoją korzyść losy bitwy. „Trzy polskie dywizjony, które stacjonowały obok Gandawy, stoczyły zwycięską bitwę z samolotami Luftwaffe, zestrzeliwując około 20 maszyn wroga. Była to największa bitwa powietrzna polskiego lotnictwa na Zachodzie w 1945 roku” – powiedział.",,
Sri Lanka: Ataki przeprowadziło siedmiu zamachowców-samobójców,"Niedzielne ataki na kościoły oraz luksusowe hotele na Sri Lance zostały przeprowadzone przez siedmiu zamachowców-samobójców, poinformował w poniedziałek prowadzący śledztwo. W atakach zginęło co najmniej 290 osób, a ok. 500 zostało rannych.","Analiza fragmentów ciał zamachowców nie pozostawia wątpliwości, że były to ataki samobójcze, oświadczył prowadzący śledztwo Ariyananda Welianga. Dodał on, że pięć spośród sześciu z początkowej serii ataków zostało przeprowadzone przez pojedyncze osoby, jedynie ten na hotel Shangri-La w Kolombo – przez dwóch.Do pierwszych sześciu eksplozji doszło w niedzielę rano w przeciągu 30 minut w trzech kościołach w Kolombo i dwóch innych miastach – Negombo i Batticaloa oraz w trzech luksusowych hotelach w Kolombo. Siódmy wybuch miał miejsce w niewielkim pensjonacie na przedmieściach Kolombo, a ósmy nastąpił w dzielnicy mieszkalnej Dematagoda, również na obrzeżach tego miasta. Dziewiąty miał być przeprowadzony na lotnisku, ale nie powiódł.Jak podały w poniedziałek władze, liczba ofiar wzrosła do 290 zabitych i ok. 500 rannych, ale nie jest to ostateczny bilans. Wśród ofiar jest co najmniej 37 cudzoziemców, ale na razie nie ma pełnych informacji na temat ich narodowości. Były to największe ataki na Sri Lance od zakończenia wojny domowej w 2009 roku.",,
Sąd uchylił wyroki skazujące łódzkiego drukarza i umorzył postępowanie,"Sąd Apelacyjny w Łodzi, ponownie rozpatrując sprawę drukarza z Łodzi uchylił wyroki skazujące obwinionego i umorzył postępowanie. Adam J. został prawomocnie ukarany za odmowę przygotowania plakatu promującego ruch LGBT.","Orzeczenie jest konsekwencją wyroku Trybunału Konstytucyjnegouznającego niekonstytucyjność archaicznego przepisu art. 138kodeksu wykroczeń, na podstawie którego doszło do ukarania AdamaJ. Orzeczenie Sądu Apelacyjnego ostatecznie kończy postępowaniedrukarza z Łodzi, potwierdzając wolność działalności gospodarczej oraz sumienia przedsiębiorców w Polsce. W 2015 r. pracownik drukarni nie zgodził się na wykonaniemateriałów dla Fundacji LGBT Business Forum w Warszawie.Uzasadnił to brakiem zgody na promowanie ideologii tego ruchu.Policja, po interwencji Rzecznika Praw Obywatelskich, wystąpiłao ukaranie mężczyzny. W 2017 r. sądy obu instancji uznały drukarza winnym, niedecydując się jednak na wymierzenie kary. Mimo wniesionej przez Prokuratora Generalnego kasacji od wyroku Sądu Okręgowegow Łodzi, został on utrzymany w mocy przez Sąd Najwyższy.Przepis art. 138 kodeksu wykroczeń, na podstawie którego ukaranodrukarza, stanowił, że: „kto, zajmując się zawodowo świadczeniemusług, żąda i pobiera za świadczenie zapłatę wyższą od obowiązującej albo umyślnie bez uzasadnionej przyczyny odmawiaświadczenia, do którego jest obowiązany, podlega karze grzywny”. Przepis zaskarżył do Trybunału Konstytucyjnego ProkuratorGeneralny oraz sam drukarz z Łodzi, który w przygotowanej przezprawników Instytutu Ordo Iuris skardze konstytucyjnej zwracałuwagę m.in. na niezgodność przepisu z art. 53 ust. 1 KonstytucjiRP (wolność sumienia) oraz art. 20 i 22 Konstytucji RP (wolnośćdziałalności gospodarczej). W czerwcu tego roku TK podkreślił, że przepis jest niejasnyi nieprecyzyjny, co uniemożliwia jasne określenie graniczachowania zgodnego z prawem. Ponadto, zdaniem Trybunału, tenartykuł stanowi ingerencję w wolność podmiotu świadczącegousługi, w szczególności w prawo do decydowania o zawarciu umowy,prawa do wyrażania własnych opinii czy postępowania zgodniez własnym sumieniem. Orzeczenie TK pozwoliło na zwrócenie się do Sądu Apelacyjnegow Łodzi o wznowienie prawomocnie zakończonego postępowania w celu uchylenia niekorzystnych dla Adama J. orzeczeń. Stanowisko zajęła Helsińska Fundacja Praw Człowieka i oskarżyciel posiłkowyFundacja LGBT Business Forum w Warszawie. Ich zdaniem, wyrok TK z czerwca br. nie mógł stanowić podstawy wznowieniapostępowania dotyczącego łódzkiego drukarza. Sąd Apelacyjny uznał jednak te wnioski za całkowicie bezzasadne.Uchylił wyroki skazujące obwinionego i umorzył postępowanie.– Orzeczenie Sądu Apelacyjnego w Łodzi definitywnie zamykadługotrwałe i niezwykle istotne postępowanie w sprawie pierwszego w Polsce przedsiębiorcy, którego środowisko LGBT, poprzez zastosowanie sankcji państwa, próbowało zmusić do poparcia dla forsowanych przez ruch postulatów – skomentował wyrok obrońca drukarza mec. Bartosz Lewandowski z Instytutu Ordo Iuris  ​​",,
Bułgaria: będzie referendum ws. energetyki,– Liczba ważnych podpisów zebranych przez bułgarską lewicę pod wnioskiem o zorganizowanie referendum ws. przyszłości energetyki jądrowej spełnia wymogi konstytucyjne – poinformowała minister budownictwa i rozwoju terytorialnego Liliana Pawłowa.,"W końcu lipca Bułgarska Partia Socjalistyczna przekazała w parlamencie ponad 770 tys. podpisów w sprawie tego referendum. Po sprawdzeniu okazało się, że ważnych jest 540 tys. Przewodnicząca parlamentu Cecka Caczewa poinformowała, że przekazała sprawę do odpowiednich komisji, mających zająć się organizacją referendum. Powinno ono zostać rozpisane w ciągu trzech miesięcy.Będzie to pierwsze ogólnokrajowe referendum po zmianach politycznych z 1989 r. Zgodnie z konstytucją zebranie co najmniej 500 tys. podpisów zobowiązuje prezydenta do rozpisania plebiscytu.Lewica postanowiła przystąpić do zbiórki podpisów po marcowej decyzji centroprawicowego gabinetu Bojko Borysowa, by zrezygnować z budowy drugiej elektrowni atomowej w Belene nad Dunajem. Referendum ma jednak dotyczyć nie tylko losu tej siłowni, lecz generalnie przyszłości energetyki jądrowej wkraju.Opozycja domaga się referendum mimo sygnałów, że władze nie wykluczają reaktywowania planów budowy drugiej elektrowni atomowej.W środę przedstawiciele amerykańskiego konsorcjum Global Power poinformowali komisję ds. gospodarczych bułgarskiego parlamentu o zamiarze zainwestowania w nową elektrownię jądrową. Rządząca centroprawica natychmiast złożyła w parlamencie wniosek o upoważnienie rządu do negocjacji z potencjalnym inwestorem.",,
„Słowa o. Rydzyka skandaliczne i niedopuszczalne”,"„Niedopuszczalnymi i skandalicznymi”  nazwał słowa o. Tadeusza Rydzyka wypowiedziane w Parlamencie Europejskim, szef PE Jerzy Buzek. Chodzi m.in. o wypowiedź, że „Polska jest krajem niecywilizowanym i totalitarnym” i, że „Polską nie rządzą Polacy”.","Jerzy Buzek podkreślił  w sobotę, że dobrze się stało, że słowa o. Rydzyka „ zostały niezauważone w Unii Europejskiej”. -  To jest problem Polski. I to jest smutne, że tak niesprawiedliwe opinie kształtują opinię milionów naszych rodaków- podkreślił szef Parlamentu Europejskiego.W sobotę rzecznik polskiego MSZ, Marcin Bosacki poinformował, że do Watykanu została przekazana nota dyplomatyczna w sprawie wypowiedzi o. Tadeusza Rydzyka w Parlamencie Europejskim.  Jak wyjaśnił Bosacki, chodzi m.in. o słowa, że „Polska jest krajem niecywilizowanym i totalitarnym” i po drugie, że „Polską nie rządzą Polacy”.",,
"„Sondaże świadczą o tym, że wypełniamy swoje zobowiązania. Polacy akceptują to, co robimy”","– Przede wszystkim my pracujemy dla Polski i dla Polaków, żeby być silnym krajem w Unii Europejskiej. Sondaże o tym mówią, my wypełniamy swoje zobowiązania wyborcze. Polacy akceptują to, co robimy, i tym różnimy się od Platformy Obywatelskiej – mówił na antenie tvp.info Ryszard Bartosik (PiS), komentując ostatni sondaż preferencji wyborczych, z którego wynika, że partia rządząca może liczyć na 42-procentowe poparcie.","Politycy w „Minęła 8” skomentowali sondaż CBM Indicator przeprowadzony dla „Wiadomości” TVP1, z którego wynika, że PiS może liczyć na 42-procentowe poparcie. Platforma Obywatelska zgodnie z tym samym badaniem mogłaby liczyć na poparcie 24,6 proc. głosujących Polaków. W sejmowych ławach zasiedliby również politycy SLD (10,6 proc.), Kukiz’15 (6,3 proc.) oraz Nowoczesnej (5,2). Poza Sejmem znalazłoby się  PSL z wynikiem 4,6 proc.Według Jarosława Sachajki (Kukiz’15) sondaże to „piąta władza”.– Sondaże nic nie pokazują. My jako opozycja merytoryczna pokazujemy, co robimy. W tej chwili nie ma co się opierać na sondażach, ponieważ one manipulują naszymi procentami. My nie kupujemy sondaży, dlatego też nasze procenty gdzieś się rozchodzą pomiędzy PiS a PO – mówił Sachajko.Piotr Borys z Platformy Obywatelskiej wskazał, że mimo wysokiego poparcia dla Prawa i Sprawiedliwości „rząd nie ma powodów do dumy”. – Mamy wielki kryzys polskiej praworządności, który odbija się fatalną oceną Polski w Europie – mówił Borys.Sondaż skomentował również Paweł Bejda (PSL), którego partia balansuje na krawędzi progu wyborczego. – Możemy tutaj dyskutować i przerzucać się na cyfry, ale to wyborcy przy urnach pokażą, w jaki sposób odnoszą się do poszczególnych partii politycznych – powiedział polityk. ",,
"Pułapka euro? „Włosi muszą płacić haracz (…), mieliby nadwyżkę, a mają problemy budżetowe”","– Włosi muszą płacić haracz w postaci 2,5 pkt. proc. od ich obligacji. Budżet włoski nie miałby problemu z deficytem budżetowym, miałby nadwyżkę, gdyby miał stopy procentowe takie, jakie mają Niemcy – tak dr Cezary Mech, były wiceminister finansów, wyjaśniał w programie „Gość Wiadomości” zjawisko, które nazwał „pułapką euro”.","Prof. Witold Modzelewski, także były wiceminister finansów, podkreślał, że rządowi udało się przez ostatnie trzy lata zwiększyć popyt konsumpcyjny w wyniku zwiększenia dochodów indywidualnych. – Owoce transformacji zaczęły docierać do obywateli w wyniku tzw. polityki fiskalnej. Polityka rządowa polegająca na tym, że zwiększa się dochody budżetowe, a zarazem zwiększa się wydatki i dzięki temu zyskuje się ów efekt popytowy – mówił. – Ta polityka jest procesem, który jeszcze potrwa, jeśli chcemy zbliżyć się poziomem do dochodowości liderów, a przynajmniej do dobrej średniej. Zmiana polityki pieniężnej w tym momencie sprawia, jak pokazują doświadczenia innych państw, że jest zagrożony osiągnięty poziom dochodów konsumpcyjnych – ocenił profesor.",,
Turcja grozi zawieszeniem umów z Unią. Co dalej z migrantami?,"Doradca prezydenta Recepa Tayyipa Erdogana Yigit Bulut oświadczył, że Turcja może zawiesić wszystkie porozumienia zawarte z Unią Europejską, w tym o unii celnej. Ankara narzeka na „podwójne standardy” stosowane przez Brukselę, choć nie sprecyzowała, na czym miałoby to polegać.","18 marca Turcja i Unia zawarły porozumienie dotyczące rozwiązania kryzysu migracyjnego. Zakłada ono, że Ankara przyjmie z powrotem wszystkich migrantów, którzy przedostaną się nielegalnie na greckie wyspy. Miało to ukrócić proceder przemytu ludzi.W zamian Bruksela obiecała wsparcie finansowe dla Turcji oraz liberalizację wizową po spełnieniu 72 kryteriów. Obecnie Ankarze brakuje pięciu, w tym zmian w ustawie antyterrorystycznej. Zagraża to realizacji porozumienia, choć niemiecki dziennik „Bild” poinformował, że zniesienie wiz będzie możliwe w przyszłym roku.Prawa człowieka zagrożoneUmowa została zawarta mimo ostrzeżeń wielu europejskich polityków, którzy zwracają uwagę na pogarszającą się sytuację wokół przestrzegania praw człowieka w Turcji. W piątek turecki parlament uchwalił tymczasową nowelizację konstytucji, która pozwala na pozbawianie immunitetu parlamentarzystów, co może zaowocować postawieniem przed sądem 138 parlamentarzystów z prokurdyjskiej Ludowej Partii Demokratycznej (HDP).",,
Weteran AK: Trzeba było działać wcześniej. Teraz mleko się już rozlało,"Przedstawiono nas jako bandę antysemitów. Nie mogliśmy na to pozwolić. Jednak obecny proces to musztarda po obiedzie. Świat przyjął to kłamstwo za prawdę. Państwo polskie powinno wcześniej zareagować - powiedział w rozmowie z portalem tvp.info ppłk Tadeusz Filipkowski, który zeznaje podczas procesu w Krakowie przeciwko niemieckiej telewizji ZDF i wytwórni UFA Fiction.","Ppłk Filipkowski reprezentuje Światowy Związek Żołnierzy Armii Krajowej, który wraz z kpt. Zbigniewem Radłowskim oskarżył niemiecki państwowy kanał i firmę producencką o naruszenie prawa do tożsamości, godności i dumy narodowej oraz prawa do wolności od mowy nienawiści.- AK była częścią Wojska Polskiego, podlegającej dyscyplinie wojskowej. Natomiast producenci filmu przedstawili AK jako bandę antysemitów. Uznaliśmy, że w ten sposób wyrządzono sprawie polskiej i Armii Krajowej krzywdę - mówi ppłk Tadeusz Filipkowski, sam żołnierzem Armii Krajowej. Weteran rozumie wolność artystyczną, na jaką powołują się twórcy filmu. - Jednak licencja poetica nie może być usprawiedliwieniem dla fałszowania historii, dla odwracania kota ogonem. Niemcy w tym filmie zostali usprawiedliwieni wykonywaniem rozkazów, oddziaływaniem wojny. Armia Krajowa pokazano natomiast jako zwykła bandę prezentującą postawy antyżydowskie. Widać to szczególnie podczas sceny, gdy oddział AK rezygnuje z ratowania Żydów jadących do obozu na pewną śmierć. Nie możemy na coś takiego pozwolić. Jest już za późno, mleko się rozlałoTadeusz Filipkowski przyznaje jednocześnie z goryczą, że cały toczący się proces rozpoczął się za późno. - Tak naprawdę mleko się już rozlało. Film, który był bardzo sprawnie zrobiony, Niemcy sprzedali wielu telewizjom na całym świecie. Ludzie zagranicą poznali już rzekomą historię na podstawie tych kłamstw - mówi ppłk Filipkowski. - Nie chcę już tego drążyć, bo nie chcę dalszych podziałów w Polsce, ale poprzedni rząd nic nie zrobił w tej sprawie. Spodziewaliśmy się jakichś ostrych wystąpień dyplomacji, zdecydowanych działań rządu, a tu wszystko przeszło cicho z uznaniem racji artystycznych Niemców - dodaje. Jest już za późno, mleko się rozlałoTadeusz Filipkowski przyznaje jednocześnie z goryczą, że cały toczący się proces rozpoczął się za późno. - Tak naprawdę mleko się już rozlało. Film, który był bardzo sprawnie zrobiony, Niemcy sprzedali wielu telewizjom na całym świecie. Ludzie zagranicą poznali już rzekomą historię na podstawie tych kłamstw - mówi ppłk Filipkowski. - Nie chcę już tego drążyć, bo nie chcę dalszych podziałów w Polsce, ale poprzedni rząd nic nie zrobił w tej sprawie. Spodziewaliśmy się jakichś ostrych wystąpień dyplomacji, zdecydowanych działań rządu, a tu wszystko przeszło cicho, z uznaniem racji artystycznych Niemców - dodaje. Nasza średnia to 94 lataSprawa przeciwko twórcom serialu zaczęła się w 2013 r., ale na dobre ruszyła dopiero trzy lata później. Niemiecka strona nie wydaje się być jednak skora do szybkiego zakończenia sporu. Sąd Okręgowy w Krakowie umożliwił nawet zeznania za pomocą łączy wideo. Niemieccy świadkowie musieli jedynie stawić się w sądzie w Poczdamie. Na dwie kolejne rozprawy nie przybył jednak wiodący producent filmu Nico Hofmann, który w jednym z wywiadów przyznaje, że sceny z udziałem tzw. żołnierzy AK było błędem. We wtorek zamiast niego zeznawał Benjamin Benedict z UFA Fiction, który stwierdził, że nic w tym filmie by nie zmienił. Rozprawy ignoruje również kostiumolog, która ubrała rzekomych żołnierzy polskich z lasu w opaski z napisem  AK, co w rzeczywistości w ogóle nie było praktykowane.",,
„Pojawiła się informacja ostrzegająca Polaków przed atakiem na bazy amerykańskie w Iraku”,"Wśród wielu danych docierających do centrum dowodzenia w Iraku, pojawiła się informacja ostrzegająca Polaków przed atakiem na bazy amerykańskie – ujawnił rzecznik rządu Piotr Müller. Podkreślił, że Polska nie zmierza ku wojnie na Bliskim Wschodzie i chce, aby panował tam pokój.","Müller pytany w Polsat News, czy prawdziwe są informacje, że polscy żołnierze zostali ostrzeżeni przed atakiem przez tych, którzy go potem przeprowadzili na bazy amerykańskie w Iraku, powiedział, że „wszystkie informacje, które spływają do centrum dowodzenia na miejscu, spowodowały, że wcześniej faktycznie (taka) informacja się pojawiła”. – Dzięki temu można było przeprowadzić kontrolowaną procedurę zabezpieczająca wszystkich żołnierzy na miejscu – dodał. Odniósł się także do ostrzeżenia ambasadora Iranu w Polsce Masouda Kermanshahi, który powiedział: – Radzimy naszym przyjaciołom z Polski, by nie schodzili na dno czeluści po linie rzuconej im przez Amerykanów. Zdaniem rzecznika rządu, było to „niewłaściwe porównanie”. – Polska prowadzi taką politykę, aby na Bliskim Wschodzie nie eskalować konfliktu. W związku z tym takie porównania są na pewno niewłaściwe i na pewno takich działań Polska nie podejmuje, (...) Polska nie zmierza ku wojnie, Polska chce, aby na Bliskim Wschodzie panował pokój – oświadczył. Zwrócił też uwagę na inne fragmenty wypowiedzi zarówno ambasadora Iranu w Polsce, jak i przedstawicieli władz irańskich, w których „często podkreślano dobre relacje” z Polską.",,
Po spaleniu kukły Żyda. Rada Chrześcijan i Żydów apeluje do prezydenta: tam zmierza skrajna prawica,"O „przeciwstawienie się narastającej w Polsce fali ksenofobii i nienawiści” wobec uchodźców i wszystkich, którzy są inni, apeluje do prezydenta Polska Rada Chrześcijan i Żydów. 18 listopada,
we Wrocławiu, podczas manifestacji zorganizowanej przez Obóz
Narodowo–Radykalny i Młodzież Wszechpolską spalono kukłę
przedstawiającą postać Żyda.","Protest odbył się w środę na wrocławskim rynku. W manifestacji we Wrocłaiu wzięło udział kilkadziesiąt osób. Byli to przede wszystkim sympatycy Obozu Narodowo-Radykalnego. – Nie będzie finansjera amerykańsko-żydowska narzucała praw całemu światu – powiedział w rozmowie z reporterami TVP Piotr Rybak, który podpalił kukłę. „W tym kierunku zmierza radykalizm skrajnej prawicy”Polska Rada Chrześcijan i Żydów ocenia, że spalenie kukły oraz prezentacja haseł skierowanych  przeciw ludziom innych narodowości i religii pokazują, w jakim kierunku zmierza radykalizm skrajnej prawicy. „Jako obywatele kraju, w którego historii miały już miejsce tegotypu akty nienawiści, pragniemy wyrazić nasz niepokójco do możliwości dalszej eskalacji tego typu zachowań” – czytamyw liście. Polska Rada Chrześcijan i Żydów w liście wyraziła również swojągotowość do podjęcia wspólnej pracy z politykami i instytucjamipaństwowymi „nad uspokojeniem nastrojów społecznych i wspieraniem postaw szacunku wobec wszelkiej inności w naszymspołeczeństwie”. Wskazano na potrzebę przeciwstawienia się „w otwarty i wyraźny sposób” wrogości przez „społeczne, państwowe i urzędowe instytucje Rzeczypospolitej”.   List podpisali obaj współprzewodniczący Rady: od stronychrześcijańskiej Bogdan Białek, zaś od strony żydowskiej – prof.Stanisław Krajewski. Jest śledztwoPostępowanie ws. protestu prowadzi już wrocławska prokuratura. Doniesienie złożył m.in. prezydent Wrocławia Rafał Dutkiewicz. Magistrat przekazał policji nagranie z miejskiego monitoringu, który zarejestrował przebieg protestu.Jak powiedziała rzeczniczka Prokuratury Okręgowej we Wrocławiu Małgorzata Klaus, prokuratura – po zapoznaniu się z zapisem monitoringu – wszczęła śledztwo z art. 257 kk. Chodzi o publiczne znieważenie grupy ludności lub poszczególnej osoby z powodu jej przynależności narodowej, etnicznej, rasowej czy wyznaniowej. Za takie przestępstwo grozi do trzech lat więzienia.",,
Napieralski: postępowa lewica alternatywą,"– Obudziliśmy w Polakach nadzieję, że polityka może być inna, a postępowa, merytoryczna i otwarta lewica może być alternatywą dla PO i PiS – tak swoje trzecie miejsce i dwucyfrowy wynik w wyborach prezydenckich komentował kandydat SLD – Grzegorz Napieralski.","–  Obudziliśmy w Polakach wielką nadzieję, że uprawnianie polityki może być inne, że polityka może być inna, że można być otwartym, że można słuchać i rozmawiać, że mądrość możemy czerpać właśnie od ludzi, którzy mówią nam, co trzeba zmienić i jak trzeba zmienić. (...) Za tę lekcję bardzo dziękuję  – mówił lider Sojuszu podczas wieczoru wyborczego.Jego zdaniem, wybory pokazały, że „razem można zmieniać Polskę na lepsze” i „nie musi być podziału tylko na dwie partie polityczne”. A „prawdziwą alternatywą” jest „postępowa, nowoczesna, otwarta, pełna dialogu, spoglądająca w przyszłość lewica ze znakomitymi ludźmi, świetnymi ekspertami”. Napieralski zapewnił, że jego partia będzie nadal ciężko pracować i pokazywać, że warto tę nadzieję rozbudzoną w ludziach podtrzymywać i udowadniać, że w lewicę warto inwestować. Podkreślił, że ostatnie miesiące to nie była tylko kampania, ale przede wszystkim obcowanie z ludźmi i nauką.–  Za to wszystkim Polakom dziękuję, bo naprawdę to waszą mądrością jesteśmy mądrzy my, politycy. I tak będzie przez najbliższe miesiące, i udowodnimy wam, że potrafimy wygrywać wybory i potrafimy być alternatywą dla innych rządów. I to dobrą alternatywą  – podsumował. Napieralski podziękował „wszystkim środowiskom i wielkim autorytetom, wszystkim koalicjantom, którzy uwierzyli, że jest możliwa zmiana”. Pogratulował Bronisławowi Komorowskiemu oraz Jarosławowi Kaczyńskiemu przejścia do drugiej tury. Według sondażu TNS OBOP dla TVP z godz. 21.30 Grzegorz Napieralski otrzymał 13,5 proc. głosów wyborców.",,
PO i Nowoczesna dogadały się ws. wspólnego startu w wyborach,Kandydaci Nowoczesnej zajmą pierwsze miejsca na listach wyborczych do sejmików województw w 20 na 85 okręgów; drugie miejsca partia ta wskaże w 27 okręgach; trzecie w 38 – wynika z podpisanego przez PO i Nowoczesną listu intencyjnego.,"Liderzy PO i Nowoczesnej: Grzegorz Schetyna i Katarzyna Lubnauer podpisali list intencyjny ws. koalicyjnego startu w wyborach do sejmików województw.Dokument zakłada, że PO i Nowoczesna wystawią wspólne listy wyborcze i będą prowadzić wspólną kampanię w wyborach do wszystkich sejmików województw, a szefowie struktur regionalnych PO i Nowoczesnej zostaną upoważnieni do opracowania wspólnych programów wyborczych dla województw i w wyborach do sejmików. „Mając na uwadze wspólne spojrzenie na potrzebę dalszej decentralizacji państwa, wzmocnienie roli samorządu terytorialnego i udziału obywateli w podejmowaniu ważnych dla nich decyzji, Platforma Obywatelska RP oraz Nowoczesna utworzą koalicyjny komitet wyborczy. Fundamentem współpracy obu partii jest »Manifest Samorządowy«, przedstawiający wspólną wizję polityczną funkcjonowania samorządu terytorialnego w Polsce” – podkreślono we wstępie dokumentu. Ustalono w nim też parytet podziału miejsc na listach wyborczych. Według listu intencyjnego Nowoczesna wskaże kandydatów na pierwsze miejsce na listach wyborczych w 20 okręgach; Platforma Obywatelska – w 65 okręgach. Kandydatów na drugie miejsce na liście Nowoczesna wskaże w 27 okręgach, Platforma – w 58; na trzecie miejsce Nowoczesna wskaże w 38 okręgach, PO – w 47 okręgach. Według dokumentu wśród kandydatów pozycjonowanych na pierwszych trzech miejscach listy wyborczej ma znaleźć się jeden przedstawiciel Nowoczesnej i dwóch przedstawicieli Platformy Obywatelskiej. Zaznaczono też, że na listach wyborczych w każdym okręgu znajdzie się co najmniej dwóch kandydatów wskazanych przez Nowoczesną. Partie postanowiły również, że „wspólnie i solidarnie” poniosą koszty ogólne związane funkcjonowaniem koalicji. Koszty kampanii wyborczej, poniesione zostaną przez strony proporcjonalnie do sum limitów na wydatki przyznanych kandydatom każdej z partii. Pełnomocnik finansowy koalicji zostanie wskazany przez Platformę Obywatelską. W liście zaznaczono, że po wyborach do sejmików województw PO i Nowoczesna utworzą we wszystkich regionach koalicyjne kluby radnych i razem negocjować będą ewentualne porozumienia na rzecz powołania zarządów województw. Nie wykluczono zaproszenia na listy wyborcze innych partii politycznych, organizacji i stowarzyszeń; decyzje w tej sprawie będą podejmowane w oparciu o uzgodnienia kierownictw obu partii. „W przypadku podjęcia decyzji o doproszeniu na listy wyborcze dodatkowego podmiotu politycznego, umawiające się Strony solidarnie i proporcjonalnie zrzekną się miejsca pozycji 1-3 na listach wyborczych” – czytamy. Decyzje o wspólnym starcie w wyborach do rad gmin i powiatów, a także wystawieniu wspólnych kandydatów na wójtów, burmistrzów i prezydentów będą podejmowały władze statutowe obu partii. Pod koniec stycznia władze PO i Nowoczesnej poinformowały o woli zawiązania koalicji na tegoroczne wybory samorządowe do sejmików wojewódzkich. W połowie lutego zespół prowadzący rozmowy koalicyjne pomiędzy PO a Nowoczesną ogłosił wspólny manifest programowy obu partii na wybory samorządowe, zatytułowany „Bliżej ludzi”.",,
Białoruś się zbroi.  Dzięki rakietom „Bocian” zacieśnia się białorusko-chiński sojusz,"Białoruś zamierza wyprodukować własne operacyjno-taktyczne kompleksy rakietowe. Media za nasza wschodnią granicą sugerują, że mają one powstać dzięki współpracy wojskowej z Ukrainą i Chinami. Robocza nazwa rakiet brzmi „Bocian”.","Miński tygodnik „Nasza Niwa” napisał – na podstawie artykułu, który ukazał się w rosyjskim portalu „Bortowoj żurnal” –  że w 2012 roku Białoruś sprzedała ukraińskiej kompanii „Motor Sicz” swoje lotnicze zakłady remontowe w mieście Orsza. To prawdopodobnie tam ukraińska firma będzie produkować dla potrzeb Białorusi silniki MS–350 lub MS–400.    Łukaszenka marzy o niezależności   Na bazie silnika MS–400 Chiny w 2009 roku stworzyły własne rakiety bazowania naziemnego CJ–10.  Dlatego „zapewne nieprzypadkowo” Białoruś wybrała wcześniej Chiny do współpracy przy stworzeniu wyrzutni rakietowych „Polonez”. Rozwijanie przez Mińsk własnych systemów rakietowych „może gwałtownie zmniejszyć wpływ Kremla na Aleksandra Łukaszenkę”.      Prezydent Białorusi niedawno uznał za niecelowe stworzenie rosyjskiej bazy lotniczej na terytorium jego kraju. Rosyjski portal „Bortowoj żurnal” obawia się też zacieśniania białorusko–chińskiej współpracy wojskowej. Zwraca uwagę, że Moskwa „może w przyszłości stracić swojego najbliższego sojusznika na zachodnim kierunku”.",,
"„Niemieccy dziennikarze narzucają sposób myślenia o Polsce, SDP będzie protestować w tej sprawie”","– Porównanie przez Niemca tego, co się dzieje w Polsce, do rodzącej się dyktatury w latach 30. ubiegłego wieku rzeczywiście mnie bardzo oburzyło – powiedział w programie „Minęła 20” przewodniczący Stowarzyszenia Dziennikarzy Polskich Krzysztof Skowroński. Skomentował w ten sposób wypowiedź szefa Niemieckiego Związku Dziennikarzy. Wyraził zaniepokojenie tym, że dziennikarze w Niemczech „narzucają opinii publicznej sposób myślenia o Polsce”.","„Będziemy dalej bronić niezależności mediów i pluralizmu opinii” – powiedział w wywiadzie dla „Deutsche Welle” Frank Überall, szef Niemieckiego Związku Dziennikarzy (DJV). Związek przyjął rezolucję, w której wyraził zaniepokojenie sytuacją w polskich mediach. „Dziennikarze są zwalniani z pracy i nie mają możliwości tworzenia opinii publicznej dla wymiany krytycznych poglądów. I to jest jednoznaczne naruszenie podstawowej zasady wolności mediów. (…) Efektem jest umacnianie się pewnych struktur i to już zmierza w kierunku dyktatury. Jestem Niemcem. W latach 30-tych XX wieku doświadczyliśmy tego. Uważam, że nie wolno dopuścić, aby powtórzyło się to gdziekolwiek na świecie, a na pewno nie w takiej wspólnocie wartości, jaką jest Unia Europejska” – powiedział w wywiadzie Frank Überall. „Oburzające porównanie”  Szef Stowarzyszenia Dziennikarzy Polskich  Krzysztof Skowroński za oburzające uznał „porównanie przez Niemca tego, co się dzieje w Polsce, do rodzącej się dyktatury w latach 30. ubiegłego wieku”.   – To pokazuje, w jaki sposób nieprawdziwe informacje krążą w Niemczech, co myślą niemieccy dziennikarze na temat sytuacji w Polsce. To jest rzecz groźna dlatego, że oni narzucają niemieckiej opinii publicznej sposób myślenia o Polsce. I ci, którzy mieszkają za zachodnią granicą, myślą, że w Polsce rodzi się dyktatura – powiedział. Krzysztof Skowroński zapewnił, że SDP będzie protestować w tej sprawie. Zamierza też zaprosić Franka Überalla na spotkanie z polskimi dziennikarzami. ",,
"Nowe spoty kandydatów. Dudę chwali żona, Korwin-Mikke chce zagonić Kopacz do roboty","– To bardzo troskliwy mąż i ojciec – mówi żona Andrzeja Dudy w zaprezentowanym w piątek spocie wyborczym kandydata PiS na prezydenta. Nowe spoty, i to aż trzy, ma również Janusz Korwin-Mikke. Przekonuje w nich, że „całe to towarzystwo, z panią premier na czele, zagoni do roboty”.","W spocie kandydata PiS można obejrzeć m.in. fragmenty dotychczasowych spotkań Dudy z wyborcami i posłuchać wypowiedzi o kandydacie. Występuje m.in. rodzina Bajkowskich. „Andrzej Duda pomógł odzyskać nasze dzieci, które sąd umieścił w domu dziecka” – mówi ich ojciec. Natomiast małżonka kandydata Agata Kornhauser-Duda zapewnia, że „to bardzo troskliwy mąż i ojciec”. – To są wystąpienia prawdziwe, nie nagrywane w jakimś studiu – zapewnił kandydat PiS podczas prezentacji spotu w Krakowie. Jak dodał, jego wrażenia ze spotkań z wyborcami są doskonałe, ale wyborcy opowiadają na nich o smutnej, polskiej rzeczywistości. – To jest taka smutna prawda o dzisiejszej Polsce, z której wyjeżdżają młodzi ludzie – mówił Duda. Zapewnił, że to, co on sam mówi w spocie, jest efektem tego, co wysłuchał. „Zagonię Kopacz do roboty”   Spoty kandydata na prezydenta Janusza Korwin-Mikkego przedstawił w piątek w Sejmie sztab wyborczy kandydata. Pierwszy ze spotów nosi tytuł „Zagonię Kopacz do roboty”. W filmie Korwin-Mikke rozmawiając przez telefon mówi: „Możecie próbować mnie ignorować, możecie mnie zastraszać, może nie mam takich pieniędzy jak wy, nie dysponuję takimi finansami jak wy, ale mam coś więcej – 40 lat niezmiennych poglądów, przemyślany i mądry plan na reformę kraju. Ja wierzę w silną i bogatą Polskę”. I dodaje na koniec: „Całe to towarzystwo, z panią premier na czele, zagonię do roboty”.  Szef sztabu Przemysław Wipler, pytany, z kim w spocie Korwin-Mikke rozmawia przez telefon, odpowiedział, że z typowym przedstawicielem klasy politycznej, który próbował go namówić, by nie kandydował na prezydenta. –Może to był Andrzej Duda, może to był pan Tyszkiewicz, szef kampanii Bronisława Komorowskiego – mówił. „Musi wrócić normalność”  Drugi spot poświęcony jest problemowi kryzysu demograficznego. Kandydat w filmie mówi, że kobieta powinna sama decydować o tym, czy idzie do pracy, czy zostaje w domu, by zająć się dziećmi. „I nie może płakać, że ona musi iść do pracy, bo jej męża przez podatki obrabowano akurat z tylu pieniędzy, ile ona zarobi. Musi wrócić normalność” – podkreśla Korwin-Mikke. W trzecim spocie kandydat mówi o swoich marzeniach. Opowiada, że marzy o Polsce normalnej, w której rząd nie odbiera mu uczciwie zarobionych pieniędzy i nie wtrąca się w sprawy rodziny, a kobiety mają zawsze przywileje i mogą wybierać, czy pracują w domu, czy poza domem.",,
Palestyńczycy ostrzelali Izrael rakietami. W odpowiedzi przeprowadzono nalot,Około 50 rakiet w ciągu pół godziny wystrzelili palestyńscy bojownicy ze Strefy Gazy w kierunku izraelskich miast i miasteczek. W odpowiedzi izraelskie lotnictwo przeprowadziło nalot na ich pozycje.,"Brak jest doniesień o stratach wśród Izraelczyków, gdyż wiele rakiet zostało przechwyconych, a wielu mieszkańców uciekło do schronów.Przedstawiciele służby zdrowia w Strefie Gazy podali, że w wyniku ataku lotniczego strony izraelskiej rannych zostało trzech Palestyńczyków. W piątek w poprzednim ataku lotnictwa izraelskiego na cele w Strefie Gazy zginęło dwóch bojowników radykalnego ruchu palestyńskiego Hamas, który rządzi Strefą Gazy. W Strefie Gazy mieszka blisko 2 mln Palestyńczyków. Enklawa, na która nałożono blokadę lądową i morską, przeżywa coraz poważniejsze trudności gospodarcze. Według danych Banku Światowego wskaźnik bezrobocia sięga tam obecnie 52 proc. Władze izraelskie utrzymują, że blokada jest nieodzowna, gdyż skutecznie utrudnia przemyt broni do Strefy Gazy.",,
„Cameron pod wpływem rozmowy z Kopacz zmienił stosunek do imigracji”,"– David Cameron zmienił swoją taktykę. Wszyscy się spodziewali, że będzie ograniczał imigrację, natomiast pod wpływem rozmów z Ewą Kopacz i Angelą Merkel przyznał, że swoboda przepływu osób jest dobra i imigranci przyczyniają się do rozwoju Wielkiej Brytanii – powiedział minister ds. europejskich Rafał Trzaskowski w „Polityce przy kawie” w TVP1. – Zasada swobodnego przepływu osób jest zasadą świętą i nienaruszalną – przyznała Beata Kempa.","Na początku grudnia Trzaskowski oświadczył w rozmowie z brytyjską telewizją BBC, że Polska sprzeciwi się wszelkim planom Wielkiej Brytanii dotyczącym zmian przepisów imigracyjnych, jeśli byłyby one dyskryminujące np. ze względu na narodowość. – To „absolutnie czerwona linia” – powiedział minister.  Brytyjski premier David Cameron zapowiedział 28 listopada, że zażąda od Unii Europejskiej zmiany jej traktatów założycielskich, aby W. Brytania mogła ograniczyć migrację z UE, obciążającą brytyjski system świadczeń socjalnych.  Dzień wcześniej premier Ewa Kopacz w rozmowie telefonicznej z Cameronem oświadczyła, że „Polska nie zgodzi się na zmiany podważające zasady jednolitego rynku UE, szczególnie swobodę przepływu osób”. Podkreśliła, że migracja z Polski miała pozytywny wpływ na brytyjską gospodarkę. „W sprawie imigrantów zawsze byliśmy pryncypialni”Trzaskowski już w studiu TVP przyznał, że „jeżeli polityka Camerona wobec imigrantów będzie miała charakter dyskryminacyjny, to oczywiście Polska będzie próbowała ją zablokować”.– Jednak Cameron zmienił swoją taktykę. Wszyscy się spodziewali, że będzie mówił o wprowadzeniu kwot, sam będzie podejmował działania, które będą miały na celu ograniczyć imigrację. Natomiast pod wpływem rozmów z Ewą Kopacz i Angelą Merkel przyznał, że swobodny przepływ osób jest dobry i imigranci przyczyniają się do rozwoju Wielkiej Brytanii – powiedział Trzaskowski.Dodał jednak, że jeśli Cameron chciałby wprowadzić system, w którym Brytyjczycy będą dostawali zasiłki, a Polacy, którzy płacą podatki w Wielkiej Brytanii nie, to oczywiście będzie się temu sprzeciwiać. – Donald Tusk jasno powiedział, że można w nas znaleźć partnera, by reformować Unię Europejską, np. liberalizować rynek zewnętrzny. Natomiast ws. imigrantów zawsze byliśmy pryncypialni – wyjaśnił minister.                                                teraz odtwarzane„Nie można odmówić Polakom aktywności i pracowitości” „ Nie można odmówić Polakom aktywności i pracowitości”Beata Kempa w programie „Polityka przy kawie” stwierdziła, że zasada swobodnego przepływu osób jest zasadą świętą i nienaruszalną. – Nie można odmówić Polakom aktywności i pracowitości, uznawani są za jeden z bardziej pracowitych narodów. W związku z tym także dyskryminacja naszych obywateli jest szczególnie dotkliwa – powiedziała.Przyznała, że potrzebne są nie tylko deklaracje, ale także bardzo konkretne czyny. – Po pierwsze zabiegi dyplomatyczne, żeby nie czekać, aż mleko się wyleje. Po drugie liczę na głos Donalda Tuska, wszak jego pozycja jest teraz umocowana i jak najbardziej uprawniona do tego, żeby spowodować, żeby tego typu groźby jak te Camerona, ucichły – wyjaśniła. Zobacz cały program „Polityka przy kawie” w TVP1",,
Miniszczyt w Brukseli: przyjęto plan ws. kryzysu migracyjnego. „Spowolnić napływ ludzi”,"17-punktowy plan, by spowolnić napływ migrantów w regionie, przyjęli UE i jej sąsiedzi na Bałkanach Zachodnich 0ľ poinformował szef Komisji Europejskiej Jean-Claude Juncker po zakończeniu niedzielnego miniszczytu w Brukseli na temat kryzysu migracyjnego.","– Jedynym sposobem na uporządkowanie sytuacji jest spowolnienie tego napływu ludzi – powiedział Juncker na konferencji prasowej w nocy z niedzieli na poniedziałek. – Trzeba skończyć z celowym przepuszczaniem migrantów do sąsiednich krajów – dodał.Nie do przyjęcia We wspólnym oświadczeniu podkreślono, że „polityka przepuszczania uchodźców bez poinformowania sąsiednich krajów jest nie do przyjęcia”. Jak dodał Juncker, uchodźcy i imigranci muszą być rejestrowani. – Bez rejestracji nie ma praw – powiedział szef KE.Według niego uzgodniono, że w ciągu tygodnia do Słowenii wysłanych zostanie 400 funkcjonariuszy, którzy pomogą w kontrolowaniu granic. Do dwumilionowej Słowenii dociera codziennie ok. 13 tys. migrantów. Premier tego kraju Miro Cerar ostrzegał w niedzielę w Brukseli, że na dłuższą metę Słowenia nie poradzi sobie sama, a bez wspólnych i konkretnych działań Unii Europie grozi rozpad.Uzgodniono również, że Grecja, Macedonia, Albania i Serbia mają wzmocnić współpracę w celu ochrony wspólnych granic. Działania te ma wspierać unijna agencja zarządzania granicami Frontex.Natychmiastowa pomoc Na spotkaniu zapowiedziano też natychmiastową pomoc humanitarną dla uchodźców i imigrantów, którzy tzw. szlakiem bałkańskim usiłują dostać się do UE. – Najpilniejszym zadaniem jest zapewnienie schronienia oraz ludzkich warunków uchodźcom i migrantom. Nie może być tak, że w Europie w 2015 r. ludzie są pozostawieni sami sobie, śpią na polach w mroźnych temperaturach – powiedział Juncker. Grecja do końca roku ma zapewnić 30 tys. miejsc dla uchodźców. Mieszkańcy Grecji powinni także zaoferować gościnę kolejnym 20 tys. uchodźców, w czym Atenom pomoże Urząd Wysokiego Komisarza ONZ ds. Uchodźców; komisarz Antonio Guterres wziął udział w spotkaniu w Brukseli. W sumie w Grecji i regionie zachodnich Bałkanów powstać ma co najmniej 100 tys. miejsc dla uchodźców.Wymiana informacji Kraje regionu mają poprawić wymianę informacji o napływie uchodźców i w tym celu mianować specjalnych łączników.Przyśpieszone zostanie odsyłanie imigrantów, którym nie przysługuje azyl w UE - zapowiedzieli przywódcy. Te działania mają objąć imigrantów z Pakistanu, Afganistanu i Bangladeszu.Niemiecka kanclerz Angela Merkel podkreśliła przed spotkaniem, że jego celem jest zarówno pomoc „błąkającym się uchodźcom”, którzy muszą być traktowani w sposób respektujący ludzką godność, jak i podzielenie się zadaniami, jakie są z tym związane. – Przede wszystkim chodzi o kwestie praktyczne – powiedziała Merkel dziennikarzom. Jak dodała, „nadzwyczajne czasy wymagają nadzwyczajnych działań”. Miniszczyt w Brukseli zorganizowała Komisja Europejska, aby skoordynować współpracę krajów położonych na bałkańskim szlaku tranzytowym dla migrantów oraz opanować dramatyczną sytuację w tym regionie. W szczycie wzięli udział przywódcy jedenastu krajów zarówno z UE, jak i spoza niej: Albanii, Austrii, Bułgarii, Chorwacji, Grecji, Macedonii, Niemiec, Rumunii, Serbii, Słowenii i Węgier.Wzajemne obwinianie Była to też próba złagodzenia napięć, które odżyły między państwami bałkańskimi w obliczu kryzysu migracyjnego. Napięcia dały o sobie znać już przed spotkaniem, gdy przywódcy obwiniali inne kraje o spowodowanie chaotycznej sytuacji.Juncker przestrzegł, że „nie ma cudownego lekarstwa0ö, które rozwiąże te problemy. – Zamykanie granic nie jest rozwiązaniem. Rozwiązaniem jest wspólne i odpowiedzialne działanie. (...) Musimy pracować razem, a nie przeciw sobie – podkreślił Juncker. ",,
"Tolerancja, miłość? „Czekam, aż wszystkie stare k***y głosujące na PiS wymrą”","Choć obecny na Paradzie Równości prezydent Warszawy Rafał Trzaskowski, patron wydarzenia, zapewniał, że „chodzi w nim o tolerancję dla wszystkich”, nie obeszło się w jego trakcie bez licznych incydentów. W czasie parady wyszydzano m.in. katolików i atakowano chrześcijańskie wartości, a także osoby o odmiennych poglądach politycznych.","– Czekam, aż wszystkie stare k***y głosujące na PiS wymrą i w końcu władza trafi w normalne ręce – komentowała w trakcie przemarszu jedna z uczestniczek.",,
Poroszenko oskarża Rosję. „Kreml odpowiada za zamieszki przed parlamentem w Kijowie”,– Za zamieszki przed ukraińskim parlamentem odpowiada Rosja – powiedział prezydent Ukrainy Petro Poroszenko. W poniedziałek w Kijowie protestowały osoby niezadowolone ze zmian w konstytucji i zapisów o „szczególnym statusie Donbasu”. Jeden z protestujących rzucił granat. Zginęło trzech ochraniających parlament żołnierzy Gwardii Narodowej. Dziesiątki osób zostało rannych.,"Zamieszki wybuchły, gdy parlament uchwalił w pierwszym czytaniu zmiany w konstytucji, przewidujące szeroką decentralizację władzy w państwie. Ukraina zobowiązała się do tego w ramach zawartych w lutym porozumień pokojowych z Mińska. Decentralizacja ma objąć także zajęty przez prorosyjskich separatystów Donbas. Przeciwnicy tego rozwiązania, którzy nie poparli nowelizacji konstytucji w głosowaniu w parlamencie i uczestniczyli w zamieszkach na ulicy, uważają, że osłabia to suwerenność Ukrainy i jest na rękę Rosji. Nie podoba im się zawarty w przepisach przejściowych do konstytucji zapis o „szczególnym statusie” samorządów na obszarach opanowanych przez prorosyjskich rebeliantów. „To element wojny hybrydowej” Petro Poroszenko w wywiadzie udzielonym jednej ze stacji telewizyjnych powiedział, że odpowiedzialność za zamieszki i ofiary spoczywa na Rosji. – Kreml prowadzi na Ukrainie kampanię destabilizacji, czego wynikiem były poniedziałkowe starcia przed parlamentem – podkreślił prezydent.  Zdaniem Poroszenki, Rosja, wykorzystując skrajnie prawicowe ukraińskie partie i organizacje, chce zdestabilizować sytuację wewnętrznej w kraju. Jak dodał, takie działania są „elementem wojny hybrydowej”, którą Rosja prowadzi przeciwko Ukrainie. Prezydent Poroszenko zaznaczył, że działania Moskwy są ostatnio kompletnie nieprzewidywalne i stanowią zagrożenie nie tylko dla Ukrainy, ale i dla globalnego bezpieczeństwa.  Tuż po poniedziałkowych zamieszkach niektórzy przedstawiciele ukraińskiego rządu wskazywali na nacjonalistyczną partię Swoboda jako politycznie odpowiedzialną za zajścia pod parlamentem.",,
Kaczyński wiceliderem rankingu Reutersa. Wyprzedził m.in. Putina,"– Polska jest liderem wagi ciężkiej wśród państw będących w orbicie wpływów dawnego ZSRR. Moskwa próbuje uwieść swoich starych radzieckich sojuszników, ale napotyka przeszkodę w postaci Jarosława Kaczyńskiego – pisze Reuters, który uplasował Jarosława Kaczyńskiego na drugim miejscu wśród dziesięciu polityków, na których będzie skupiona uwaga świata w 2017 roku.","Na pierwszej pozycji uplasował się Donald Trump. Natomiast miejsca za Kaczyńskim zajęli m.in. Theresa May, Marine Le Pen, Władimir Putin, Angela Merkel czy Geert Wilders.– Prawicowy rząd testuje kompetencje UE, aby narzucić swoją wolę umacniając podział między Wschodem a Zachodem — informuje Reuters.– UE dała Warszawie czas do końca lutego na dokonanie zmiany polityki zagranicznej. Kaczyński liczy jednak na swoich sojuszników, jak choćby Węgry Viktora Orbana — podaje agencja.",,
„Obejmuję w posiadanie ten oto prastary Bałtyk słowiański”,"Obrączkę generała Józefa Hallera, bezcenną pamiątkę z zaślubin Polski z morzem można oglądać w Muzeum im. ks. Józefa Jarzębowskiego w licheńskim Sanktuarium. 10 lutego przypada 99. rocznica tego symbolicznego wydarzenia.","10 lutego 1920 r. symbolicznymi zaślubinami, dokonanymi w Pucku przez gen. Józefa Hallera,  Polska potwierdziła swoją obecność na ponad 140-kilometrowym odcinku wybrzeża.              – W Muzeum im. ks. Józefa Jarzębowskiego, mieszczącym się w bazylice licheńskiej znajduje się bezcenna, choć niepozorna pamiątka tego wydarzenia – platynowa obrączka z delikatnymi zdobieniami i wygrawerowanym napisem: Gdańsk/10. 2. 1920 Puck. Pierścień ten od dnia symbolicznych zaślubin aż do śmierci na swoim palcu nosił gen. Józef Haller – podkreśliła Justyna Zacharek z biura prasowego licheńskiego sanktuarium. – Marsz zakończył się w Pucku. Tam też 10 lutego doszło do uroczystych zaślubin Polski z morzem. Odprawiono mszę, w której udział wzięli między innymi wicepremier Wincenty Witos i przyszły prezydent Stanisław Wojciechowski. Następnie dowódca Frontu Pomorskiego, gen. Haller, konno wjechał na pochylnię dla hydroplanów, a potem ruszył w kierunku morza. Siedząc w siodle wygłosił formułę: „W imieniu Najjaśniejszej Rzeczpospolitej Polskiej ja, generał broni Józef Haller obejmuję w posiadanie ten oto prastary Bałtyk słowiański” i rzucił do wody jeden z dwóch pierścieni, które wcześniej podarowali mu polscy mieszczanie z Gdańska. Drugi pierścień pozostał na jego palcu do śmierci – tłumaczyła Zacharek.              Jak dodała, zatoka Pucka była wówczas zamarznięta. Aby pierścień mógł trafić do morza, trzeba było wykonać w lodzie przerębel.              – Haller rzucił pierścień, który potoczył się po lodzie i wpadł do wody. Jak wspominał później Haller: „Po lodowej tafli pobiegło kilku Kaszubów, lecz żaden nie mógł pochwycić pierścienia, który wiernie połączył się z wodami Bałtyku. Na moje pytanie – Czemuście go nie pochwycili? – odpowiedzieli proroczo: Będziemy go mieli w Szczecinie” – mówiła Zacharek.",,
Większość Rosjan nie zna daty wybuchu II wojny światowej,"Tylko 32 proc. mieszkańców Rosji zna datę rozpoczęcia II wojny światowej, 52 proc. badanych uważa, że wojna wybuchła w 1941 roku – wynika z sondażu Ogólnorosyjskiego Centrum Badania Opinii Publicznej (WCIOM).","6 proc. uczestników badania podało inną błędną datę rozpoczęcia II wojny światowej, 6 proc. podkreśliło, że ma trudności z odpowiedzią, 4 proc. przyznało, że jej nie zna. Najwięcej uczestników sondażu za główną przyczynę wybuchu wojny uznało walkę o zasoby i strefy wpływów (14 proc.). 13 proc. badanych wskazało, że przyczyną wybuchu konfliktu była niemiecka chęć dominacji na świecie. Co dziesiąty ankietowany uważa, że wojna wybuchła, ponieważ Niemcy chciały zająć Rosję. 7 proc. wskazało, że spowodowały to nieporozumienia między krajami i światowa polityka. 4 proc. osób uznało, że przyczyną wojny było podpisanie paktu Ribbentrop-Mołotow.  W Rosji cztery lata II wojny światowej (1941-45), kiedy to ZSRR walczył po stronie koalicji antyhitlerowskiej, określa się jako Wielką Wojnę Ojczyźnianą.",,
Rosyjskie okręty opuszczają Morze Śródziemne,"Na rozkaz prezydenta Rosji Władimira Putina rozpoczęło się zmniejszanie rosyjskiej obecności wojskowej w Syrii - poinformował w piątek szef sztabu generalnego armii generał Walerij Gierasimow, cytowany przez agencję TASS.  Jako pierwszy okolice Syrii ma opuścić jedyny rosyjski lotniskowiec – Admirał Kuzniecow, który do tej pory przebywał na Morzu Śródziemnym, niedaleko syryjskiego wybrzeża.","Redukcja rosyjskiej obecności stanowi jeden z elementów planu pokojowego osiągniętego pod koniec grudnia między reżimem w Damaszku a siłami opozycji. Gierasimow dodał, że jako pierwsza Syrię opuści grupa rosyjskich okrętów wojennych, w tym lotniskowiec Admirał Kuzniecow.  Powrót do bazy w Siewieromorsku zajmie im około 10 dni.– Podkreślę, że obecność marynarki wojennej w ekspresowym tempie pozwoliła na wyzwolenie gospodarczej stolicy Syrii, Aleppo. Najstarszemu rangą dowódcy – wiceadmirałowi Nikołajowi Sokołowowi - rozkazuję: począwszy od dnia dzisiejszego zawrócenie grupy lotniskowej i skierowanie się do bazy Siewieromorsk –  powiedział Gierasimow.Rosyjskie okręty były rozmieszczone na Morzu Śródziemnym u wybrzeży Syrii. Przedstawiciel rosyjskiego sztabu generalnego generał Andriej Kartapołow podkreślił, że jednostki te wypełniły swoje zadanie.O planach zmniejszenia rosyjskiej obecności wojskowej w Syrii informował w grudniu Władimir Putin, zaznaczając jednocześnie, że Rosja będzie „kontynuować walkę z międzynarodowym terroryzmem”. Rozejm w SyriiMoskwa, która jest kluczowym sojusznikiem syryjskiego prezydenta Baszara el-Asada, zaangażowała się militarnie w syryjski konflikt zbrojny we wrześniu 2015 roku, jako cel interwencji wskazując walkę z islamistami. Deklaracja ta była kwestionowana przez Zachód i syryjską opozycję.W nocy z 29 na 30 grudnia w Syrii wprowadzony został rozejm z inicjatywy Turcji i Rosji, a na styczeń przewidziane są negocjacje pokojowe w Astanie. Moskwa i Ankara są gwarantami przestrzegania rozejmu.Wojna domowa w Syrii rozpoczęła się w marcu 2011 roku. W wyniku konfliktu śmierć poniosło ponad 310 tys. ludzi, a 11 mln Syryjczyków, czyli połowa ludności kraju, zostało zmuszonych do opuszczenia swoich domów.",,
Kryzys migracyjny w USA. Stany pozywają administrację Trumpa,"17 amerykańskich stanów, w tym m.in. stany Nowy Jork, Kalifornia i Waszyngton, wystąpiło na drogę sądową przeciwko administracji prezydenta Trumpa. Domagają się zaprzestania „okrutnej i bezprawnej” procedury dzielenia rodzin migrantów w ramach polityki „zero tolerancji” wobec nielegalnych przybyszów.","W pozwach wniesionych do sądów federalnych władze tych stanów domagają się zaprzestania polityki niewpuszczania do USA na granicy z Meksykiem osób ubiegających się o azyl.20 czerwca prezydent Trump wydał wprawdzie rozporządzenie, w którym polecił zaprzestania polityki rozdzielania rodzin migrantów, ale oceniono, że to działanie „iluzoryczne”. Wskazano, że Trump nic nie wspomniał o rodzinach już rozdzielonych, a nieco później zaapelował o szybkie deportowanie migrantów.Wbrew konstytucji?W pozwach wskazano, że rodziny migrantów pozbawiono prawa do rozpatrzenia ich spraw przez sądy imigracyjne. Obecną politykę władz federalnych wobec migrantów określono jako „sprzeczną z konstytucją USA”. „Polityka dzielenia rodzin i związane z nią działania administracji wyrządziły poważne szkody stanom i ich mieszkańcom” – podkreślono w pozwach.Prokurator generalny stanu New Jersey Gurbir Grewal określił politykę dzielenia rodzin jako „po prostu okrutną”. – Wydaje się, że każdego dnia administracja wydaje nowe, sprzeczne polecenia i sprzeczne uzasadnienia. Ale nie możemy zapominać, że w grę wchodzą losy żywych ludzi – przekonywał.",,
"Malkontentom – przegrała Platforma, nie PiS","Nie tylko część wyborców opozycji, ale też niektórzy spośród elektoratu wygranej partii zachowują się, jakby to PiS stracił władzę.","Tymczasem Prawo i Sprawiedliwość utrzymuje władzę w państwie, dalej rządząc samodzielnie. To nie przydarzyło się żadnej partii w III Rzeczpospolitej – także Platformie Obywatelskiej w czasach, gdy mobilizacja elektoratu ówczesnej opozycji była znacznie mniejsza, a większość mediów obchodziło się z Donaldem Tuskiem et consortes naprawdę łagodnie. PiS – co dobrze pokazują wyniki wyborów na poziomie powiatów – przekonał do siebie większość wyborców także na terenach zachodniej Polski. Nie wiele tam już zostało realnych bastionów Platformy. Gdy opadnie bitewny kurz, to partię, którą jeszcze rządzi Grzegorz Schetyna, czeka w najlepszy razie ostra walka wewnętrzna, w najgorszym – prawdziwa polityczna dintojra.  Najpierw kilka uwag o opozycji. Platforma nie może się już czuć tak bezpiecznie jako druga polityczna siła. Sojuszowi Lewicy Demokratycznej udało się skonsolidować siły socjalistów, lewicy obyczajowej i starych postkomunistycznych cyników – z niezłym skutkiem. Nie jest to oczywiście Sojusz z czasów czterdziestoprocentowego poparcia. Ale jeszcze całkiem niedawno, gdy Razem nieprzejednanie głosiło swą osobność, SLD groziło, że co najwyżej będzie mógł walczyć o minimalne przekroczenie pięcioprocentowego progu. Choć i Schetyna miał w tej sprawie wiele do powiedzenia – rozpad szerokiej lewicowo-liberalnej koalicji z czasów wyboru do Europarlamentu wymusił na lewicy formułę, która ostatecznie przyniosła tych ponad 12 proc. poparcia.  Wieści o powolnym zgonie Platformy uznałbym póki co za przesadzone – to partia ze sporym zapleczem nie tylko finansowym – ma za sobą dużą część opiniotwórczej wielkomiejskiej inteligencji, wpływy wśród ludzi biznesu, kontakty z politykami innych państw; ma też pieniądze – i najprawdopodobniej otrzyma w nowej kadencji parlamentu jeszcze większe wsparcie budżetowe. Ich problemem jest jednak coraz mniejsza wiarygodność i brak jakiejkolwiek spójnej wizji politycznej: może poza bardzo już naiwnym: „a może byśmy tak znowu, k..., my”. Jako formację polityczną spaja ich przede wszystkim programowe bycie anty-PiS-em. Daje to wciąż paliwo, motywuje też elektorat – ale ostateczny wynik wyborczy mówi sam za siebie: to nie dało zwycięstwa.  I tu pojawia się kolejny problem dla Platformy. Postkomuniści jeszcze w latach 90. XX wieku do perfekcji opanowali sztukę gry na społecznej niechęci do prawicy. Jest jasne, że wrogiem numer jeden i dla nich jest Prawo i Sprawiedliwość. Ale w tym momencie, tak naprawdę, muszą naprawdę na serio zacząć punktować PO. I nie  wystarczy samo licytowanie się na antypisizm. Sądzę, że raczej będą próbować formatować Platformę jako partię zbyt konserwatywną, nadto prawicową, niechętną albo udającą poparcie choćby dla postulatów mniejszości seksualnych, itp. A przy okazji Adrian Zandberg wygłosi z trybuny sejmowej niejedną filipikę na zbyt ultraliberalną w kwestiach gospodarczych Platformę. Czarzasty pewnie będzie w tym czasie chichotał w duchu, bo przecież najlepiej zna własne eseldowskie zaplecze w tym względzie. Ale to nie Platforma ani SLD są dziś największym problemem dla Prawa i Sprawiedliwości. Jasno pokazały to wybory: partia Jarosława Kaczyńskiego zdobyłaby więcej mandatów gdyby nie całkiem niezły wynik Polskiego Stronnictwa Ludowego i bardzo dobry wynik Konfederacji. Władysław Kosiniak-Kamysz wykazał się iście chłopską roztropnością i naprawdę błyskawicznym refleksem, mówiąc „no to cześć” Platformie tuż po słynnej antyklerykalnej mowie Leszka Jażdżewskiego na Uniwersytecie Warszawskim. Słusznie uznał, że PSL-owskiemu, małomiasteczkowemu na ogół elektoratowi, było to jednak nie w smak.  A i Kukiz uratował własne polityczne siedzenie (bo swój ambitny choć i nieco utopijny projekt pewnie przegrał już na dobre) wchodząc w alians z ludowcami. Koalicja Polska okazała się wystarczająco centroprawicowa, żeby zagospodarować nie-lewicowy i nie-ultraliberalny elektorat, niechętny jednak z różnych przyczyn czy to Platformie, czy to PiS-owi. To nawet zabawne, że PSL okazuje się jednak formacją tak solidnie niezatapialną, choć w ostatnich latach publicyści różnych opcji kładli ich do politycznej trumienki.      Mamy wreszcie Konfederację, czyli narodowych liberałów gospodarczych. Nie odczuwam wobec nich najmniejszej politycznej sympatii, ale doceniam fakt, że byli dość zdeterminowani, by nie skapitulować po dość tragikomicznym finale kampanii do Europarlamentu. I z nimi PiS ma problem – bo jak to z małymi, ale bojowymi partiami w parlamencie będą bardzo pryncypialni. Choć zapowiadają się również ciekawe pojedynki na miny choćby między „post-razemową” lewicą sejmową i panami Berkowiczem czy Bosakiem. Gdyby nie szło o Polskę, już szedłbym po popcorn. O tym, dlaczego PiS nie wygrał bardziej można przeczytać sporo złośliwych uwag. Prawda jest jednak taka, że polityka ma swoją ogromną dynamikę – sytuacja sprzed czterech lat była dla PiS naprawdę korzystna. PO było tak zadufane w sobie i tak zmęczone ośmioma latami własnej władzy, że nie potrafiło zmotywować wyborców. Również pozostałe formacje nie miały poczucia, że walczą o wszystko. A tym razem tak właściwie było: i w przypadku postkomunistów i nowej lewicy, i w przypadku PSL, a także Konfederacji. A PiS w tej układance pełnił podwójną rolę: zarówno partii rządzącej, jak i wroga publicznego numer jeden. Zatem trudno narzekać na ich wynik. Bo i PiS jeszcze parę lat temu kładziono do politycznego lamusa. A oto właśnie zaczyna kolejne samodzielne rządy.",,
Skarga KE ws. systemu dyscyplinarnego dla sędziów. „Nie ma podstaw”,"Nie ma żadnych podstaw do tego, by skarga Komisji Europejskiej dotycząca systemu dyscyplinarnego dla sędziów w Polsce była uwzględniona przez Trybunał Sprawiedliwości UE – ocenił wiceszef Kancelarii Prezydenta Paweł Mucha. O wpłynięciu skargi informowały we wtorek służby prasowe TSUE. KE chce rozpatrzenia skargi w trybie przyspieszonym.","W radiowej Trójce Mucha zwrócił uwagę, że polski rządu konsekwentnie podnosi w korespondencji z Komisją, iż kwestie dotyczące organizacji „wewnętrznego co do odpowiedzialności dyscyplinarnej, czy organizacji, wymiaru sprawiedliwości, to są kompetencje przypisane poszczególnym państwom członkowskim”.– Rzecz jest niezwykle uznaniowa, jeśli na podstawie bardzo ogólnych przepisów (...) próbuje się ingerować w zakres wewnętrznej regulacji krajowej, która jest przyjęta zgodnie z procedurą i która nie została zakwestionowana na gruncie prawa krajowego. Nie mamy tutaj do czynienia z jakimkolwiek naruszeniem prawa europejskiego w moim przekonaniu – oświadczył.W tym kontekście prezydencki minister zwrócił uwagę na wtorkowe orzeczenie Sądu Najwyższego ws. jednego z protestów wyborczych Prawa i Sprawiedliwości.Trzyosobowy skład orzekający Izby Kontroli i Spraw Publicznych w SN pozostawił bez dalszego biegu protest wyborczy pełnomocnika komitetu wyborczego PiS dotyczący okręgu nr 75 (Tychy i Mysłowice) w wyborach do Senatu. Rozstrzygnięcie SN oznacza, że protest ten nie będzie rozpoznawany merytorycznie, a w konsekwencji nie dojdzie do oględzin kart do głosowania i do ich ponownego przeliczania. – Jestem przekonany, że dzisiaj te dwie nowe izby (dwie nowe Izby SN: Kontroli Nadzwyczajnej i Spraw Publicznych oraz Dyscyplinarna – red.) to jest pozytywna zmiana, jeśli chodzi o polski wymiar sprawiedliwości – dodał prezydencki minister.Stwierdził, że w jego opinii nie ma żadnych podstaw do tego, by skarga KE była uwzględniona przez TSUE.– Tak jak uważam, że nie ma żadnych podstaw do tego, żeby skarga KE była uwzględniona przez Trybunał Sprawiedliwości UE, tak uważam, że mamy prawo do tego, żeby reformować wymiar sprawiedliwości i mamy prawo kształtować też tego rodzaju zmiany, które podnoszą, odbudowują wiarygodność wymiaru sprawiedliwości – dodał Mucha.",,
Renzi po Brexicie: Brytyjczycy nie będą specjalnie traktowani w UE,"Premier Włoch Matteo Renzi uważa, że nie ma możliwości, by po Brexicie obywatele Wielkiej Brytanii mieli więcej praw niż obywatele innych państw spoza UE. W czwartkowym wywiadzie dla BBC Renzi ocenił, że opowiedzenie się za Brexitem „było złą decyzją”.","Szef włoskiego rządu podkreślił jednocześnie, że choć był zszokowany i zmartwiony wynikiem czerwcowego referendum, w którym Brytyjczycy podjęli decyzję o wyjściu ze Wspólnoty, to ten demokratyczny wybór musi zostać uszanowany. – W przeciwnym wypadku oznaczałoby to, że głosowanie niczemu nie służy – dodał. Renzi zapowiedział również, że jest gotowy do współpracy z brytyjską premier Theresą May, by pomóc w wypracowaniu „najlepszego sojuszu” między Zjednoczonym Królestwem a Unią Europejską.  – Naród Wielkiej Brytanii wybrał drogę na przyszłość – powiedział Renzi. Zaznaczył, że obecnie należy wypracować najlepszy układ na nadchodzące lata, dodając, że decyzja o Brexicie „może jednocześnie skłonić europejskich przywódców do wytyczenia nowej drogi dla Europy”.  Wszystkiemu winny Cameron     W wywiadzie dla BBC szef włoskiego rządu obarczył winą za Brexit byłego premiera Wielkiej Brytanii Davida Camerona, który był przeciwnikiem wyjścia Zjednoczonego Królestwa ze Wspólnoty i podał się do dymisji po ogłoszeniu wyników głosowania. Renzi zarzucił Cameronowi, że ogłosił referendum, by rozwiązać wewnętrzne problemy w swojej Partii Konserwatywnej. Premier Włoch podkreślił również, że wszelkie szczegóły dotyczące Brexitu będą uzgadniane dopiero po formalnym rozpoczęciu negocjacji między Londynem a Brukselą. – Ta debata będzie debatą o regułach UE, ale będziemy o tym rozmawiać dopiero wtedy, gdy Wielka Brytania zdecyduje się na uruchomienie art. 50 Traktatu UE, który rozpocznie proces wychodzenia państwa ze Wspólnoty – powiedział.   Procedura wyjścia od 2017 r.  Tydzień temu szef brytyjskiej dyplomacji Boris Johnson zapowiedział, że jego kraj rozpocznie formalną procedurę wychodzenia z Unii Europejskiej na początku 2017 roku. Agencja Reutera podkreśla, że wielu członków brytyjskiego rządu liczy na to, iż uda im się wynegocjować w Brukseli warunki, które pozwolą Wielkiej Brytanii na kontrolę imigracji i jednoczesne zawarcie porozumienia o wolnym handlu. Jednak unijni przywódcy podkreślali wielokrotnie, że jeśli Zjednoczone Królestwo chce należeć do wspólnego rynku, to musi respektować fundamentalne prawa Unii, włącznie ze swobodą przemieszczania się obywateli.",,
Tęczowa flaga pierwszy raz zawiśnie na masztach PE. Sprzeciw eurodeputowanych PiS,"Z okazji Międzynarodowego Dnia Przeciw Homofobii w czwartek na masztach przed europarlamentem zawiśnie po raz pierwszy tęczowa flaga. Przeciwko inicjatywie protestuje Prawo i Sprawiedliwość. Z kolei szefowa unijnej dyplomacji wskazuje, że osoby LGBT są zbyt często ofiarami przemocy.","Z informacji uzyskanych nieoficjalnie od pracowników Parlamentu Europejskiego wynika, że otrzymali oni zaproszenie, by w czwartek w południe zebrać się przed siedzibą tej instytucji w Brukseli, gdzie będą mogli dostać niewielkie tęczowe flagi, a także zrobić sobie wspólne zdjęcie.  Wywieszenie flagi przez PE ma być wyrazem solidarności z osobami LGBT, które walczą o swoje prawa. Choć tęczowy symbol pojawia się regularnie w oknach Parlamentu Europejskiego, wywieszany przez jedną z grup politycznych, to podniesienie go na oficjalny maszt odbędzie się po raz pierwszy.  Inicjatywa ta wywołała sprzeciw niektórych eurodeputowanych z prawej strony spektrum politycznego. Współprzewodniczący Europejskich Konserwatystów i Reformatorów, szef delegacji PiS do europarlamentu Ryszard Legutko, wystosował w tej sprawie pismo do przewodniczącego PE Antonio Tajaniego, prosząc o wyjaśnienia. – Międzynarodowy dzień LGBT nie ma żadnej podstawy prawnej i jest po prostu inicjatywą promującą jedną z organizacji lobbystycznych – napisał Legutko. Zwrócił się też z pytaniem, czy PE w ten sam sposób celebrowałby inne nieoficjalne międzynarodowe dni: muzeów, piwa czy studentów.  Legutko powiedział, że taki gest, jak wywieszenie tęczowej flagi, jest opowiedzeniem się w imieniu europarlamentu po stronie rewolucji obyczajowej, w której związki homoseksualne miałyby być uprzywilejowane.  – Pod hasłem „homofobia” kryją się nie ataki na ludzi o skłonnościach do osób tej samej płci, bo takich ataków właściwie nie ma. Pod hasłem homofobii kryje się odmowa zmiany prawa, a właściwie zmiany definicji małżeństwa, która funkcjonowała w świecie od czasów niepamiętnych – ocenił europoseł.  Jego zdaniem PE nie powinien udawać, że wywieszając tęczowy symbol, występuje przeciwko przemocy wobec ludzi, bo gdyby chciał to robić, powinien wywiesić znak ryby, bo to chrześcijanie są dziś prześladowani na świecie. Parlament Europejski nie jest jedyną instytucją UE, która obchodzi Międzynarodowy Dzień Przeciw Homofobii, Transfobii i Bifobii. Szefowa unijnej dyplomacji Federica Mogherini wystosowała oświadczenie, w którym podkreśliła, że UE potwierdza swoje zobowiązanie do walki z wszelkimi formami dyskryminacji i przestępstwami z nienawiści na podstawie orientacji seksualnej.  – Wewnątrz i na zewnątrz UE osoby LGBT są zbyt często celami przemocy i przestępstw z nienawiści. Wciąż często są obiektem dyskryminacji i maltretowania w związku ze swoją orientacją seksualną, identyfikacją płciową czy płciowymi cechami charakterystycznymi – wskazała Włoszka.  Szefowa unijnej dyplomacji zaznaczyła, że w wielu krajach ludzie są aresztowani, więzieni, a w niektórych przypadkach skazywani tylko ze względu na to, w jakim pozostają związku.  Na problemy osób homoseksualnych na świecie zwrócił też uwagę premier Luksemburga, który sam do tej grupy należy, Xavier Bettel. „W ponad 70 krajach dziś nie mógłbym świętować mojej trzeciej rocznicy ślubu, ponieważ byłbym w więzieniu” – napisał we wtorek na Twitterze, zamieszczając zdjęcie ze swoim mężem.",,
„Nie potrzebujemy lekcji na temat działania Komisji Europejskiej”,"– Rzadko się zdarza, żeby rzecznik niepytany komentował wypowiedź jednego z ministrów. To może oznaczać, że minister Waszczykowski dotknął jakiegoś czułego punktu. My nie potrzebujemy lekcji z zakresu wewnętrznych procedur Komisji Europejskiej – powiedział w „Jeden na jeden” wiceminister spraw zagranicznych Konrad Szymański.","Rzecznik Komisji Europejskiej skomentował w poniedziałek wypowiedź szefa polskiego MSZ dla brukselskiego wydania portalu Politico. W rozmowie minister Witold Waszczykowski stwierdził, że wiceprzewodniczący KE prowadzi „własną krucjatę” przeciwko rządowi polskiemu. Szef dyplomacji podkreślił, że Polska nie ma problemu z Unią Europejską. – Żałujemy, że minister nie rozumie roli Komisji Europejskiej, jej struktury i jej kompetencji. Komisja stoi na straży wspólnych traktatów, interesów 28 członków i na straży prawa – odpowiedział na te słowa Margaritis Schinas, rzecznik KE.Do wypowiedzi tych odniósł się wiceminister spraw zagranicznych Konrad Szymański. Nawiązał do sporu między polskim rządem a Komisją Europejską.",,
"Błaszczak: Wszystko wskazuje na to, że w tym roku negocjacje z USA zakończymy sukcesem","– Wszystko wskazuje na to, że w tym roku negocjacje ze Stanami Zjednoczonymi zakończymy sukcesem; dojdzie do wzmocnienia obecności wojsk amerykańskich w Polsce – oświadczył szef MON Mariusz Błaszczak.","– To będzie sukces dla Polski, dlatego że dojdzie do wzmocnienia obecności wojsk Stanów Zjednoczonych w Polsce. To będzie sukces Stanów Zjednoczonych – powiedział w radiowej Jedynce szef MON Mariusz Błaszczak, odnosząc się do kwestii zwiększenia obecności żołnierzy amerykańskich w Polsce. Stwierdził, że z jego punktu widzenia, jako szefa MON, „najważniejsze jest to, żeby Wojsko Polski było liczniejsze, było wyposażone w nowoczesny sprzęt i żeby było silniej osadzone w relacjach Sojuszu Północnoatlantyckiego, szczególnie w relacjach z USA”.   Szef MON zaznaczył, że negocjacje ws. zwiększenia obecności amerykańskich wojsk w Polskie trwają, a niedługo dojdzie do jego kolejnej wizyty w USA. – Jesteśmy na dobrej drodze, aby w tym roku osiągnąć sukces – podkreślił minister.     Polska zabiega o zwiększenie amerykańskiej obecności wojskowej, polegającej od kilku lat na rotacji bez przerw między kolejnymi zmianami. Pod koniec września ub.r. w Waszyngtonie prezydent Andrzej Duda wyraził nadzieję na wspólną budowę bazy, która mogłaby nosić nazwę „Fort Trump”. „Dziś rola Polski jest rolą podmiotową”  Szef MON odniósł się także do szczytu Together for Europe - High Level Summit, który z inicjatywy premiera Matusza Morawieckiego odbył się w środę w Warszawie. Na spotkaniu obecni byli szefowie rządów krajów oraz przedstawiciele państw, które od 2004 r. weszły do UE. W trakcie szczytu uczestnicy podpisali „Deklarację warszawską dotyczącą ponownego zjednoczenia Europy - nasza Unia, nasza przyszłość”.   – Z wczorajszego wydarzenia dla mnie najistotniejsze jest to, że mamy dowód silnej pozycji Polski w ramach UE, rosnącej pozycji Polski w ramach UE –  podkreślił Błaszczak. Zwracał przy tym uwagę, że zdaniem opozycji Polska jest rzekomo izolowana w Europie.    –  Przecież wczoraj w Warszawie byli premierzy państw nadbałtyckich, Rumunii, Bułgarii, Grupy Wyszehradzkiej, ale także Bałkanów Zachodnich – wskazywał.   Odnosząc się do podpisanej w środę deklaracji warszawskiej, stwierdził, że stanowi ona o „wspólnej deklaracji programowej, dotyczy przyszłości UE, tego, co razem możemy osiągnąć w ramach UE”.   –  Za czasów poprzednich rządów, PO-PSL, rola Polski polegała na potakiwaniu. Dziś rola Polski jest rolą podmiotową, jest rolą, która wskazuje na to, że w ramach UE możemy bardzo wiele osiągnąć dla Polski i dla państw naszej części Europy –  mówił szef MON.    Dodał, że opozycja straszy opinię publiczną polexitem, „tymczasem przewodniczący Komisji Europejskiej powiedział wprost, że jest to teza wydumana, wymyślona, zupełnie nieprawdziwa”.    – Ja pójdę dalej, powiem w ten sposób, że (lider PO Grzegorz) Schetyna i cała Koalicja Europejska nie ma pomysłu programowego, w związku z tym tylko atakuje, tylko wymyśla jakieś nieprawdziwe historie, żeby przykryć swoją niekompetencję i brak pomysłu na program –  powiedział Błaszczak.   Szef Komisji Europejskiej Jean-Claude Juncker w rozmowie dla poniedziałkowej „Rzeczpospolitej” ocenił, że nie będzie polexitu. „Nie” - odpowiedział pytany, czy istnieje możliwość opuszczenia UE przez Polskę, jeśli PiS wygra w październiku wybory do Sejmu. „Polska jest z nami, bo podzielamy wspólne wartości” - zaznaczył.",,
Polacy w niemieckich mundurach. Za Odrą trwa werbunek,"Cierpiąca na braki kadrowe policja niemieckiego landu Brandenburgia werbuje Polaków. Trzej pierwsi absolwenci szkoleń, które rozpoczęły się w 2015 r. już rozpoczęli służbę. Pracują przy samej granicy: we Frankfurcie nad Odrą.","Wakaty w policji, zarówno federalnej, jak i landowej, to problem w całych Niemczech. W samej Brandenburgii aby obsadzić wszystkie etaty i zastąpić policjantów odchodzących na emeryturę, trzeba co roku zatrudniać 400 nowych funkcjonariuszy.  Władze tego graniczącego z Polską landu postanowiły szukać chętnych do pracy w naszym kraju. W 2015 r. rozpoczęto akcję werbunkową, w ramach której zgłosiło się 354 Polaków i 181 Polek (obywateli Polski lub obywateli RFN pochodzących z naszego kraju). Do brandenburskiej szkoły policyjnej w Oranienburgu na przedmieściach Berlina przyjęto 15 z nich. Trzech pierwszych, którzy ukończyli naukę, rozpoczęło właśnie służbę we Frankfurcie nad Odrą.  Niemcy informują o swojej akcji za pośrednictwem internetu i ulotek rozdawanych w rejonach przygranicznych. Rzecznik landowego Ministerstwa Spraw Wewnętrznych w Poczdamie Ingo Decker zapowiedział, że werbunek będzie kontynuowany.",,
Zmiana na stanowisku premiera. Co udało się dokonać rządowi Beaty Szydło?,"Program Rodzina 500 plus, obniżenie wieku emerytalnego, sześciolatki, które wróciły do przedszkoli – to tylko niektóre z reform, które przez ostatnie dwa lata wprowadził rząd Beaty Szydło. Przypominamy część z nich.","Do najważniejszych osiągnięć gabinetu Beaty Szydło zaliczany jest przede wszystkim program 500+, wprowadzony w lutym 2016 r. Skutkował on znacznym spadkiem ubóstwa w Polsce. W komunikacie GUS opublikowanym w czerwcu tego roku można przeczytać, że „znaczący spadek zasięgu ubóstwa zaobserwowano zwłaszcza wśród takich grup jak: rodziny wielodzietne (z 3 oraz 4 lub większą liczbą dzieci na utrzymaniu), gospodarstwa domowe z osobami niepełnosprawnymi, mieszkańcy wsi i miast poniżej 20 tys. mieszkańców oraz gospodarstwa domowe z głową gospodarstwa o niskim poziomie wykształcenia”. Kolejną ważną reformą przeprowadzoną przez rząd Beaty Szydło było obniżenie wieku emerytalnego, dzięki któremu od września tego roku Polki mogą przechodzić na emerytury w wieku 60 lat, a mężczyźni w wieku 65.  Rząd premier Beaty Szydło konsekwentnie sprzeciwiał się przyjęciu przymusowego programu relokacji uchodźców, którego realizacje próbowała Polsce narzucić Unia Europejska, wbrew woli większości Polaków.",,
"Wszystkie stany Maradony. Taniec, sen, ekstaza... [WIDEO]","Niezwykły na boisku, niekonwencjonalny również poza nim. Choć wiek i stan zdrowia nie pozwalają Diego Maradonie wkroczyć do gry i kilkoma podaniami wesprzeć Lionela Messiego, słynny Argentyńczyk daje z siebie wszystko... na trybunach. Momentami – niestety – aż za dużo.","Nie będziemy dochodzić, skąd wachlarz stanów Maradony. Być może to przemęczenie, być może nadmierna ekscytacja meczami Argentyny, być może cienie nałogów, z którymi zmaga się od lat –  taki po prostu jest, a jego wierni fani, zdaje się, podobny stan rzeczy zdążyli zaakceptować.Faktem jest, że „Boski Diego” pokazywany jest przez realizatorów częściej i chętniej niż wielu z tych, którzy przez 90 minut biegają po boisku. Budził i budzi zainteresowanie, choć coraz częściej wykorzystuje swoją sławę w bardzo nieodpowiedni sposób. W trakcie spotkania z Nigerią, decydującego o awansie do 1/8 finału, jego nastrój przypominał sinusoidę... Co będzie dalej? W walce o ćwierćfinał Argentyna zmierzy się z Francją. To spotkanie już 30 czerwca o godz. 16:00 w Telewizji Polskiej.",,
Kurdowie wycofali się z północno-wschodniej Syrii. Turcja reaguje,"Stany Zjednoczone poinformowały we wtorek Turcję, że wycofywanie kurdyjskich bojowników z północno-wschodniej Syrii zostało zakończone i jakakolwiek operacja militarna Ankary na terenach syryjskich jest zbędna.","Waszyngton w ten sposób odniósł się do pieciodniowego rozejmu, który został uzgodniony podczas niedawnego spotkania wiceprezydenta USA Mike'a Pence’a z prezydentem Turcji Recepem Tayyipem Erdoganem. Zawieszenie broni przestało obowiązywać we wtorek wieczorem.Wcześniej we wtorek w Soczi spotkali się Erdogan i prezydent Rosji Władimir Putin. Obaj przywódcy osiągnęli porozumienie przewidujące wycofanie się syryjskich bojowników kurdyjskich na odległość 30 km od granicy z Turcją w północno-wschodniej Syrii w ciągu 150 godzin.„Na tym etapie nie ma potrzeby przeprowadzania nowej operacji wojskowej” – oświadczyło tureckie ministerstwo obrony i dodało, że wycofanie Kurdów zostało potwierdzone przez Stany Zjednoczone.9 października Turcja i sprzymierzeni z jej siłami syryjscy bojownicy rozpoczęli w północno-wschodniej Syrii zbrojną ofensywę o kryptonimie Źródło Pokoju, której deklarowanym celem było wyparcie kurdyjskich Ludowych Jednostek Samoobrony (YPG) z przygranicznego pasa na środkowym odcinku granicy turecko-syryjskiej i utworzenie „strefy bezpieczeństwa” o szerokości 30 km, do której Ankara zamierza przesiedlić syryjskich uchodźców przebywających w Turcji.",,
"Komunistyczne pomniki nadal straszą. Ile ich jest, nie wie nawet IPN","Mimo rygorystycznych przepisów, z miast nie zniknęły wszystkie komunistyczne pomniki. Ile ich jest, nie wie nawet IPN – zwraca uwagę poniedziałkowa „Rzeczpospolita”.","„Pomnik Czynu Rewolucyjnego stoi w centrum Rzeszowa i góruje nad miastem. Ma 38 metrów, znajdują się na nim postaci chłopa, żołnierza i robotnika ze sztandarem rewolucji, a z uwagi na komunistyczne konotacje, od końca marca 2018 roku powinno go już nie być. Jednak stoi, podobnie jak inne monumenty w centrach miast” – czytamy w „Rzeczpospolitej”. W gazecie przypomniano, że „takie pomniki miała usunąć ustawa dekomunizacyjna”. „Została uchwalona w 2016 r. i pierwotnie dotyczyła komunistycznych nazw dróg, ulic, mostów i placów, które miały zniknąć z przestrzeni publicznej. W połowie 2017 r. Sejm przyjął nowelizację, rozszerzając dekomunizację na m.in. pomniki, obeliski, rzeźby, posągi, kamienie i tablice pamiątkowe. Na ich usunięcie samorządy miały czas do końca marca 2018 r. Później demontażem mieli zająć się wojewodowie” – zauważa autor.  Według dziennika, „o tym, że nie wszędzie się tak stało, świadczy przykład Rzeszowa”. „Stoi tam jeszcze jeden komunistyczny monument: pomnik Wdzięczności Armii Czerwonej na placu Ofiar Getta. To nie jedyne duże miasto z monumentem upamiętniającym ustrój miniony. W Olsztynie wciąż można zobaczyć pomnik Wyzwolenia Ziemi Warmińsko-Mazurskiej, potocznie zwany szubienicami, w centralnym punkcie Dąbrowy Górniczej stoi pomnik Bohaterów Czerwonych Sztandarów, a na Cytadeli w Poznaniu znajduje się 23-metrowy obelisk poświęcony bohaterom Armii Czerwonej” – wymienia „Rz”.  Gazeta zastanawia się, ile jest wciąż takich miejsc. „W sierpniu ambasador Rosji w Warszawie Siergiej Andriejew podawał liczbę 134 pomników, nie licząc tych na cmentarzach. Zaznaczył jednak, że to dane za 2018 r. A aktualnych wyliczeń nie ma nawet IPN, którego opinia jest kluczowa przy dekomunizacji” – informuje gazeta.  „Z racji, że ustawa (...) nie nakłada obowiązku prowadzenia ewidencji przez Instytut Pamięci Narodowej obiektów wymienionych w ustawie, nie posiadamy wykazu jednostkowego ani liczbowego obiektów sławiących Armię Czerwoną. Takie wykazy, w myśl ustawy, powinny znajdować się w Urzędach Wojewódzkich” – odpowiedział gazecie Instytut.",,
Niemiecki dziennik: Ryzykowna wizyta Merkel w Auschwitz,"Monachijski dziennik „Sueddeutsche Zeitung”, zapowiadając piątkową wizytę kanclerz Niemiec Angeli Merkel w Auschwitz, podkreśla, że jest ona ryzykowna. Cokolwiek przedstawiciel RFN powie – lub nie powie – w tym miejscu, jest wyjątkowo drażliwe.","„Żadne słowa nie są w stanie opisać tego, co w Auschwitz się wydarzyło. Jak to się stało, że ludzie z cywilizowanego kraju wykorzystali swoją inteligencję, wiedzę i doświadczenie administracyjne, aby wymordować miliony Żydów? Że lekarze prowadzili eksperymenty na ludziach, a strażnicy z pełnym spokojem bili więźniów do śmierci? Od prawie 75 lat (...) prowadzi się niezliczone badania na ten temat, które jednak nie dają wyjaśnienia” – pisze „SZ”.  W związku z tym – jak podkreśla gazeta – wszystko, co przedstawiciel Niemiec powie – lub przemilczy – w tym miejscu, jest drażliwe. Kiedy Helmut Schmidt, jako pierwszy kanclerz RFN przemawiał w Auschwitz w 1977 roku, został skrytykowany, że dużo mówił o cierpieniu Polaków, a mniej o zagładzie Żydów. Z dezaprobatą musiał się też zmierzyć Helmut Kohl, który pojechał do Auschwitz w listopadzie 1989 roku i w milczeniu oddał hołd pomordowanym – przypomina „SZ”.  Zdaniem gazety Merkel nie popełni raczej w Auschwitz żadnego faux pas – jest na to zbyt doświadczonym politykiem.  „Mimo to, podróż pozostaje ryzykowna. I właśnie dlatego jest ważna i niezbędna. (...) Merkel umieszcza tożsamość demokratycznych Niemiec w Auschwitz. Nie jest to już abstrakcyjna formuła, ponieważ politycy AfD (prawicowo-populistycznej partii Alternatywa dla Niemiec) chcą uznać narodowy socjalizm za przypis w historii Niemiec” – puentuje „Sueddeutsche Zeitung”.",,
Sejm uczcił minutą ciszy zmarłych posłów Kornela Morawieckiego i Jana Szyszkę,"Sejm wznowione we wtorek posiedzenie rozpoczął od uczczenia minutą ciszy zmarłych marszałka seniora Kornela Morawieckiego oraz byłego ministra środowiska Jana Szyszki oraz uczczenia posłów II kadencji, którzy zginęli w tragicznym wypadku przed 25 laty.","Kornel Morawiecki zmarł 30 września w wieku 78 lat, a Jan Szyszko odszedł 9 października.Prezydent Andrzej Duda nadał Kornelowi Morawieckiemu Order Orła Białego, w uznaniu znamienitych zasług na rzecz przemian demokratycznych w Polsce, za wybitne osiągnięcia w działalności publicznej i państwowej.Kornel Morawiecki zasłynął przede wszystkim jako założyciel i przewodniczący „Solidarności Walczącej”, organizacji, której głównym hasłem było odzyskanie niepodległości. W latach 80. był jednym z najbardziej poszukiwanych przez SB działaczy podziemia. Był też działaczem, któremu udało się najdłużej ukrywać - aresztowano go dopiero w listopadzie 1987.Jako lider SW krytykował rozmowy Okrągłego Stołu, wzywał też do bojkotu kontraktowych wyborów 4 czerwca 1989 r. Po 1990 r. stanął na czele Partii Wolności, krytycznie nastawionej do rzeczywistości III RP, m.in. do braku rozliczeń z komunizmem czy braku lustracji.W 2010 r. startował w wyborach prezydenckich, a w 2015 r. został posłem, kandydując z listy Kukiz'15. Był marszałkiem seniorem na pierwszym posiedzeniu Sejmu VIII kadencji. W 2016 r. odszedł z Kukiz'15 i założył ugrupowanie Wolni i Solidarni. Jan Szyszko Jan Szyszko (ur. w 1944 r.) był nauczycielem akademickim, profesorem nauk leśnych, autorem ponad stu publikacji naukowych z zakresu użytkowania zasobów przyrodniczych i ekologicznych. Zasiadał w Sejmie od czterech kadencji. Od początku lat 90-tych był działaczem Porozumienia Centrum. Do PiS wstąpił w 2001 r.W rządzie PiS – najpierw Beaty Szydło, potem w pierwszych dniach, gdy Mateusz Morawiecki został premierem – Szyszko był szefem resortu środowiska (od 16 listopada 2015 r. do 9 stycznia 2018 r.) Formalnie kierował on tym ministerstwem trzykrotnie i był pod tym względem rekordzistą. Po raz pierwszy w rządzie Jerzego Buzka (od końca 1997 roku do połowy października 1999); po raz drugi w gabinetach Kazimierza Marcinkiewicza oraz Jarosława Kaczyńskiego (w latach 2005-2007). 25 lat od tragicznej śmierci posłów II kadencji Marszałek Sejmu Elżbieta Witek przypomniała, że 7 października minęło 25 lat od tragicznej śmierci posłów II kadencji - Mariana Korczaka, Haliny Licnerskiej, Wandy Sokołowskiej i Marii Trzcińskiej-Fajfrowskiej. Posłowie jechali do Zakopanego, aby odwiedzić ośrodek rehabilitacyjny dla dzieci z porażeniem mózgowym. Zginęli w tragicznym wypadku, do którego doszło 7 października 1994 r.",,
Paweł Kukiz: Chcemy odpartyjnionych samorządów,"– Chcemy odpartyjnionych samorządów, gdzie ważna byłaby jawność, chcemy zrównoważonego budżetu i obligatoryjnych referendów – powiedział lider Kukiz'15 Paweł Kukiz w niedzielę na samorządowej konwencji ruchu w Warszawie.","Kukiz przedstawił trzy filary, którymi kieruje się Kukiz'15 w samorządach. Są to: jawność, która – jak mówił – przejawia się m.in. przez jawne rejestry umów; zrównoważone budżety, które zakładają zakaz zadłużania miast oraz narzędzia demokracji bezpośredniej, którymi są np. obligatoryjne coroczne referenda, bez wymaganych progów, gdzie obywatele mogliby się wypowiadać na temat budżetu.              Lider Kukiz'15 odniósł się również do subwencji z budżetu państwa, której jego ruch nie pobiera. Mówił, że z tych pieniędzy finansowane są m.in. konwoje wstydu, które organizuje Platforma Obywatelska oraz autobus wyborczy Prawa i Sprawiedliwości.              Kukiz mówił ponadto, że liczy na to, iż po wyborach ani PO, ani PiS nie będą mogły rządzić w samorządach bez Kukiz'15.",,
Franciszek modlił się za duchownego ugodzonego nożem we Wrocławiu,Papież Franciszek modlił się za ks. Ireneusza Bakalarczyka zaatakowanego przez nożownika we Wrocławiu. Kard. Konrad Krajewski odprawił w czwartek za rannego mszę przy grobie św. Jana Pawła II w Bazylice św. Piotra w Watykanie.,"–  Kierując się troską o modlitewne wsparcie, jeden z wiernych z naszego duszpasterstwa skontaktował się osobiście z ks. kard. Konradem Krajewskim. Papieski jałmużnik przekazał informację Ojcu Świętemu oraz zapewnił o jego modlitwie. Swoją troskę wyraził również odprawiając w czwartek rano mszę świętą przy grobie Jana Pawła II. Wiemy też, że ksiądz kardynał kontaktował się już z ks. Ireneuszem, przekazując mu pozdrowienia oraz wyrazy wsparcia – przekazał Tomasz Łukasik z Duszpasterstwa Wiernych Tradycji Łacińskiej Archidiecezji Wrocławskiej.Do ataku na 48-letniego księdza doszło w poniedziałek rano przed kościołem pw. NMP na Piasku, gdy duchowny udawał się na mszę. Otrzymał cios nożem w klatkę piersiową. 56-letni sprawca został ujęty przez świadków zdarzenia i przekazany policji.Do modlitwy za poszkodowanego zaapelował na Twitterze metropolita wrocławski abp Józef Kupny. „Modlę się i proszę o modlitwę w intencji księdza Ireneusza, zaatakowanego we Wrocławiu, kiedy szedł sprawować Eucharystię. Módlmy się także za człowieka, który dokonał tego czynu i za wszystkich siejących nienawiść, by się opamiętali i zaprzestali szerzenia zła” – napisał.– Po raz kolejny przekonujemy się, że przyzwalanie na hejt i język nienawiści może przynieść tragiczne skutki – przyznał rzecznik metropolity ks. Rafał Kowalski. Jak dodał, wszystko wskazuje na to, iż atak nie był wymierzony personalnie w ks. Bakalarczyka, tylko w osobę, która nosi sutannę. – Od słów jest bardzo blisko do czynów. Czy tym razem wyciągniemy w końcu wnioski? – skomentował napad.",,
Imponujące wyniki portalu tvp.info. W wakacje jedynie my zanotowaliśmy wzrosty,"Według badań Gemius/PBI w sierpniu portal tvp.info zanotował kolejny wzrost odwiedzin realnych użytkowników. Urosły także zasięgi portalu w mediach społecznościowych. Warty odnotowania jest fakt, że portal tvp.info jako jedyny nie zanotował w okresie wakacyjnym charakterystycznego spadku, a wręcz przeciwnie,  notował wzrost.","Z najnowszych badań zrealizowanych przez Gemius/PBI wynika, że sierpień był dla portalu tvp.info kolejnym miesiącem, w którym zwiększyła się liczba odbiorców. Od marca portal notuje ciągły przyrost, który osiągnął w sierpniu 3,179 miliona realnych użytkowników. Jest to wzrost o 14 proc. w stosunku do wyników w lipcu i o prawie 37 proc. w stosunku do marca 2019 roku. Warto podkreślić, że portal tvp.info jako jedyny nie zanotował charakterystycznego dla okresu wakacyjnego spadku liczby użytkowników, a wręcz przeciwnie, notował ciągłe wzrosty.",,
"„Polska jako kraj taniej siły roboczej – ci, którzy tego bronią, bronią interesów obcych”","– Polska jako kraj taniej siły roboczej – to się musi skończyć. (…) Na pewno na obecnym poziomie rozwoju, kiedy mamy te 71 proc. przeciętnej UE, to już jest niepotrzebne, to jest to szkodliwe. Ci, którzy tego bronią, bronią partykularnych interesów, interesów obcych – powiedział w trakcie konwencji wyborczej PiS we Włocławku prezes partii Jarosław Kaczyński.","Prezes PiS mówił we Włocławku m.in. o przeprowadzonej w mijającej kadencji reformie administracji skarbowej. – Ta reforma przyniosła nam ogromne zwiększenie dochodów. Polska była przez wiele lat, nie tylko przez 8 lat rządów PO-PSL, ale i wcześniej, bezczelnie okradana. Myśmy to w przynajmniej wielkiej mierze ukrócili – powiedział. Polityk nawiązywał także do spraw ekonomicznych. – Polska – kraj taniej siły roboczej, to się musi skończyć. (…) Na pewno na obecnym poziomie rozwoju, kiedy mamy te 71 proc. przeciętnej UE, to już jest niepotrzebne, to jest to szkodliwe. Ci, którzy tego bronią, bronią partykularnych interesów, interesów obcych – powiedział. Prezes PiS podjął temat polityki historycznej. – Będziemy odzyskiwać to, co przez fatalną politykę tzw. elit często, żeśmy w ciągu ostatnich dziesięcioleci, także komunizmu, utracili, to znaczy narodową godność. Polska była przez dziesięciolecia obiektem ataku, dyfamacji, obrażania, oskarżania nas o zbrodnie, które popełnili Niemcy, a nie my. I w tej dziedzinie odnosimy wielkie sukcesy – ocenił. Jak mówił Kaczyński, „można powiedzieć, że odwojowujemy to, co żeśmy przez wiele lat tracili. Bo jeszcze na początku lat 60., a jestem z tego pokolenia, które ten czas pamięta, jeszcze wtedy znane w Europie i na świecie filmy o Polsce mówiły tak, jak było w rzeczywistości”. – A później zaczęło się to zmieniać, w coraz bardziej złym kierunku. Dziś idziemy w kierunku przeciwnym. 1 września był tego dobrym przykładem. Dlaczego? Bo prawdziwa polska elita przestała się zgadzać na obrażanie Polaków – powiedział.",,
"Policja: Ustalamy, gdzie przebywa Marek F., skazany za tzw. aferę podsłuchową","Marek F. jest poszukiwany w związku z sądowym nakazem doprowadzenia go do aresztu śledczego, ustalamy, gdzie przebywa – poinformowała stołeczna Policja. Biznesmen ma do odbycia karę 2,5 roku więzienia w związku z tzw. aferą podsłuchową.","– Poszukujemy Marka F. w związku z wystawionym przez sąd nakazem doprowadzenia do aresztu śledczego, który trafił jednego z naszych komisariatów 6 lutego 2019 r. – poinformował kom. Sylwester Marczak, rzecznik komendanta stołecznego policji. – Sąd ma możliwość wskazania terminu doprowadzenia. W tej sprawie takiego terminu nie ma. Oznacza to, że zgodnie z przepisami termin doprowadzenia wynosi 30 dni. Niezwłocznie przystąpiliśmy do ustalenia miejsca przebywania osoby wskazanej w nakazie – dodał kom. Marczak. Rzecznik KSP nie potwierdził doniesień portalu Onet.pl o tym, że policja wystąpiła do sądu z wnioskiem o wydanie listu gończego za F. Z kolei Radio Zet podawało, że biznesmen może przebywać w szpitalu psychiatrycznym. Wątek Marka F. był tematem konferencji prasowej w Sejmie. Poseł Cezary Tomczyk powiedział, że Platforma zwróciła się do ministra spraw wewnętrznych i administracji Joachima Brudzińskiego z żądaniem, aby „osobiście sprawował nadzór nad czynnościami operacyjnym prowadzonymi przez policję, w celu ujęcia Marka F.”. Polityk zaapelował do wszystkich obywateli, aby każdy, kto zobaczy F., zadzwonił na numer 112 albo 997, „bo widocznie jest tak, że dzisiaj to obywatele, wolne media i opozycja muszą wyręczać organy państwa”.O tym, że Marek F. ma odbyć zasądzoną mu karę, zdecydował 31 stycznia Sąd Apelacyjny w Warszawie. Sąd odrzucił tym samym zażalenia obrońców, którzy ubiegali się o odroczenie wykonania kary, m.in. ze względu na stan zdrowia skazanego.Marek F. został skazany w 2016 r. przez Sąd Okręgowy w Warszawie na 2,5 roku więzienia, w związku z tzw. aferą podsłuchową. Wyrok uprawomocnił się w grudniu 2017 r. Obrońcy F. złożyli kasację do Sądu Najwyższego, czekają także na decyzję prezydenta Andrzeja Dudy, do którego w styczniu zeszłego roku trafił wniosek o ułaskawienie F.Ujawnione w tygodniku „Wprost” nagrania wywołały w 2014 r. kryzys w rządzie Donalda Tuska. Sprawa dotyczyła nagrywania od lipca 2013 r. do czerwca 2014 r. na zlecenie F. w warszawskich restauracjach osób z kręgów polityki, biznesu i funkcjonariuszy publicznych. Nagrano m.in. ówczesnych ministrów: spraw wwenętrznych – Bartłomieja Sienkiewicza, spraw zagranicznych – Radosława Sikorskiego, resortu infrastruktury i rozwoju – Elżbietę Bieńkowską, prezesa NBP Marka Belkę i szefa CBA Pawła Wojtunika.",,
Iran nie wyklucza wojny. Na na Bliskim Wschodzie więcej sił USA,"Iran nie wyklucza wojny, a Stany Zjednoczone zapowiadają wysłanie dodatkowych sił na Bliski Wschód. Na rynkach ropy robi się nerwowo – alarmują maklerzy.","Baryłka ropy West Texas Intermediate w dostawach na październik na giełdzie paliw NYMEX w Nowym Jorku jest wyceniana po 58,74 USD, po zwyżce ceny o 1,15 proc.Ropa Brent w dostawach na listopad na giełdzie paliw ICE Futures Europe w Londynie jest wyceniana po 65,07 USD za baryłkę, po wzroście notowań o 1,23 proc.Kilka dni temu celem ataków stały się instalacje naftowe w Bukajk i Churajs na wschodzie Arabii Saudyjskiej. Do ich przeprowadzenia przyznali się sprzymierzeni z Iranem Huti, co zdaniem Teheranu miało być „ostrzeżeniem” dla Saudyjczyków dowodzących koalicją walczącą w Jemenie z tymi bojownikami od 2015 roku. Władze Arabii Saudyjskiej i USA o atak oskarżają jednak Iran.Arabia Saudyjska podejmie odpowiednie kroki w reakcji na atak na jej obiekty naftowe, jeśli śledztwo potwierdzi, że jest za nie odpowiedzialny Iran – zapowiedział w sobotę wysoki rangą urzędnik w Rijadzie. Pytany, jakie będą konsekwencje ewentualnego ataku na Iran ze strony USA czy Arabii Saudyjskiej, odpowiedział: „Wojna na pełną skalę”.W związku z atakami prezydent USA Donald Trump nałożył w piątek kolejne sankcje na Teheran. Obejmą one m.in. Bank Centralny Iranu – wobec którego obowiązują już wcześniejsze restrykcje – i Irański Narodowy Fundusz Rozwoju, a także elitarną jednostkę Strażników Rewolucji, czyli siły Al-Kuds, oraz szyicki radykalny Hezbollah z Libanu.Szef Pentagonu Mark Esper ogłosił w piątek, że USA wyślą kolejnych żołnierzy i sprzęt w rejon Zatoki Perskiej, by wzmocnić obronę powietrzną Arabii Saudyjskiej i Zjednoczonych Emiratów Arabskich po atakach na saudyjskie rafinerie. Nie sprecyzował jednak, ilu żołnierzy zostanie wysłanych w rejon Zatoki Perskiej.Atak na rafinerie spowodował wstrzymanie blisko 50 proc. całkowitej produkcji ropy w Arabii Saudyjskiej. Doszło do największego skoku notowań ropy naftowej od 1991 r. „Do czasu pełnego przywrócenia produkcji ropy przez Arabię Saudyjską ceny ropy mogą rosnąć z powodu podwyższonego ryzyka geopolitycznego na Bliskim Wschodzie” – ocenia Will Yun, analityk rynku towarowego w HI Investment Corp.„Jednak mało prawdopodobne jest, że zobaczymy wojnę lub konfrontację wojskową” – pociesza.Analitycy Rystad Energy i FGE są sceptycznie nastawieni co do tego, kiedy Arabia Saudyjska będzie w stanie przywrócić normalną produkcję ropy, podczas gdy „The Wall Street Journal” podał, że naprawa instalacji naftowych w Arabii Saudyjskiej może potrwać wiele miesięcy.W ub. tygodniu ropa w USA na NYMEX zdrożała o 5,9 proc., a Brent na ICE zyskała 6,7 proc., najmocniej od stycznia 2019.",,
Gang z Albanii zatrzymany. Sami chcą poddać się karze,"Trzech obywateli Albanii, którzy nielegalnie przekroczyli granicę z Ukrainy do Polski, zatrzymała Straż Graniczna z Korczowej. Mężczyźni byli już wcześniej deportowani z UE za rozboje i nielegalne pobyty, i mieli zakazy wjazdu.","Jak poinformował Piotr Zakielarz z Bieszczadzkiego Oddziału Straży Granicznej, na ślady nielegalnego przekraczania granicy z Ukrainy do Polski natknęli się najpierw strażnicy graniczni w okolicach Korczowej. Trop nielegalnych migrantów podjął pies służący w SG, który doprowadził funkcjonariuszy do Radymna (Podkarpackie).W jednym z tamtejszych hoteli, w trakcie kontroli legalności pobytu, wylegitymowano trzech obywateli Albanii w wieku od 20 do 35 lat. Mieli przy sobie paszporty wydane przez władze tego kraju.– Mężczyźni od razu przyznali się do nielegalnego przekroczenia granicy. W trakcie sprawdzeń w europejskich bazach danych funkcjonariusze SG ustalili, że cudzoziemcy posiadają zakazy wjazdu na terytorium państw strefy Schengen. Wcześniej byli już deportowani za nielegalne pobyty i rozboje – powiedział Zakielarz.Albańczycy przedostali się ze swojego kraju przez Turcję do Lwowa samolotem rejsowym, a następnie busem – w pobliże granicy z Polską, którą przekroczyli pieszo w miejscu niedozwolonym. Ich celem były Niemcy, gdzie chcieli się osiedlić. Tymczasem w ramach readmisji zostali przekazani z powrotem na Ukrainę.",,
"Adam Słomka: gdy sądy będą uczciwe, PO zostanie rozliczona za wszystkie patologie III RP","Platforma Obywatelska „to są ludzie, którzy sięgną i poza granicę, po wpływy niemieckie, po służby specjalne, po sędziów swoich dyspozycyjnych”, bo wiedzą, że jak będą wybuchały afery, „to mogą liczyć na ich ochronę” – mówił w programie „Minęła 20” Adam Słomka, działacz opozycji demokratycznej w PRL, Konfederacja Polski Niepodległej – Obóz Patriotyczny. Ocenił, że „jak będą uczciwe sądy, to ta formacja zostanie rozliczona za wszystkie patologie III RP”.",,,
Piotr Duda o minimalnym wynagrodzeniu: Po dziewięciu latach się doczekaliśmy,"– Płaca minimalna jest bardzo ważna, ponieważ w naszym kraju 1,5 mln pracujących pracuje właśnie za minimalne wynagrodzenie. Dlatego tak nam bardzo zależało, aby było ono jak najwyższe – powiedział w programie „Gość Wiadomości” Piotr Duda, przewodniczący NSZZ „Solidarność”.","– Standardem w Europie jest, i mam nadzieję, wkrótce zostanie przyjęta dyrektywa w tej kwestii, że minimalne wynagrodzenie w danym kraju powinno opiewać na poziomie 50 proc. przeciętnego wynagrodzenia w danym kraju – powiedział Piotr Duda.  Przypomniał, że projekt obywatelski w tej sprawie powstał w 2010 r. – PO z PSL-em wyrzucili ten projekt, razem z podpisami, do kosza. Tak się zatroszczyli o problem i wyższe wynagrodzenia dla tych, co zarabiają w naszym kraju najmniej – powiedział szef Solidarności. – PO to partia antypracownicza, antyzwiązkowa i, nie boję się powiedzieć – antyspołeczna – ocenił.",,
Szef TAI: oświadczenie REM ma charakter stanowiska politycznego,"W stanowisku Rady Etyki Mediów brakuje konkretnych przykładów naruszeń zasad, o których wspomina w wydanym oświadczeniu; ma ono charakter stanowiska politycznego, a nie rzeczowej i merytorycznej opinii – ocenił szef Telewizyjnej Agencji Informacyjnej Jarosław Olechowski.","REM, po analizie kilkunastu materiałów TVP z 2018 r., orzekła, że prezydent Gdańska Paweł Adamowicz był obiektem oszczerstw, ale nie miał prawa do obrony. Rada Etyki Mediów w wystosowanym w poniedziałek oświadczeniu stwierdziła, że autorzy tych publikacji złamali 5 z 7 zasad zapisanych w Karcie Etycznej Mediów. Do oświadczenia REM odniósł się w poniedziałek na Twitterze szef Telewizyjnej Agencji Informacyjnej Jarosław Olechowski. – W stanowisku Rady Etyki Mediów brakuje konkretnych przykładów naruszeń zasad, o których wspomina w wydanym oświadczeniu. Ma ono charakter stanowiska politycznego, a nie rzeczowej i merytorycznej opinii. Rada w przeszłości wydawała opinie nacechowane ideologicznie, a nie merytoryczne – podkreślił. W poniedziałkowej odpowiedzi Bańkowicz napisał, że „nie dysponując możliwościami organizacyjnymi i finansowymi, które pozwoliłyby na dokonanie przeglądu wszystkich dotyczących Pawła Adamowicza publikacji TVP i rozgłośni publicznego radia w ciągu ponad trzech lat, Rada skupiła uwagę na kilkunastu publikacjach TVP, głównie z 2018 roku”. Wyjaśnił, że po tej analizie REM „stwierdziła, iż autorzy tych publikacji manipulują faktami, sugestiami i domniemaniami tak, by przedstawić Pawła Adamowicza jako osobę niegodną zaufania”. „W żadnej z analizowanych przez REM publikacji nie dano Pawłowi Adamowiczowi szansy odparcia zarzutów, przedstawienia argumentów zaprzeczających oskarżeniom formułowanym wprost, między wierszami, lub w tytułach zniekształcających rzeczywisty przebieg opisywanych wydarzeń lub naginających fakty tak, by przemawiały przeciwko prezydentowi Gdańska. Był obiektem oszczerstw, ale nie miał prawa do obrony” – napisano w oświadczeniu. „Rada Etyki Mediów stwierdza więc, że w publikacjach TVP na temat Pawła Adamowicza ich autorzy złamali pięć z siedmiu zasad zapisanych w Karcie Etycznej Mediów” – napisano w oświadczeniu precyzując, że chodzi m.in. o zasadę stanowiącą m.in., iż przedstawiciele mediów „dokładają wszelkich starań, aby przekazywane informacje były zgodne z prawdą, sumiennie i bez zniekształceń relacjonują fakty w ich właściwym kontekście”, zasadę obiektywizmu, zasadę oddzielania informacji od komentarza oraz „zasadę pierwszeństwa dobra odbiorcy” stanowiącą, że „podstawowe prawa czytelników, widzów, słuchaczy są nadrzędne wobec interesów redakcji, dziennikarzy, wydawców, producentów i nadawców”. REM stwierdza, że w publikacjach TVP o prezydencie Gdańska odmówiono odbiorcy prawa do prawdy. W oświadczeniu REM dodała też, że „nie ma jednak wiedzy, doświadczenia, a przede wszystkim kompetencji, by dociekać – o co prosili autorzy pisma Związku Miast Polskich – czy złamanie wskazanych zasad etyki dziennikarskiej wobec Pawła Adamowicza można uznać za okoliczność związaną z zamachem na jego życie”.Poza REM adresatem pisma wystosowanego 26 stycznia br. przez prezydentów pięciu polskich miast byli też premier Mateusz Morawiecki, Rzecznik Praw Obywatelskich Adam Bodnar, prezes NIK Krzysztof Kwiatkowski oraz szef KRRiT Witold Kołodziejski. 13 stycznia wieczorem 27-letni Stefan W. podczas finału WOŚP w Gdańsku wtargnął na scenę i zaatakował nożem prezydenta Adamowicza. Po napaści W. krzyczał: „Halo, halo. Nazywam się Stefan W., siedziałem niewinnie w więzieniu, Platforma Obywatelska mnie torturowała, dlatego właśnie zginął Adamowicz”.",,
Rudy Giuliani o Polsce: Odnieśliście jeden z największych sukcesów w Europie,"– Zobaczcie, co udało wam się osiągnąć. Odnieśliście jeden z największych sukcesów w Europie, a na pewno w Europie Wschodniej – powiedział w „Minęła 20” Rudy Giuliani, były burmistrz Nowego Jorku, doradca prezydenta Donalda Trumpa.","Giuliani, który przemawiał wcześniej podczas manifestacji „Wolny Iran”, zorganizowanej w Warszawie, przyznał, że od 11 lat wspiera irańską opozycję. Podkreślił, że to ruch światowy, bardzo silny w Stanach Zjednoczonych. W tej grupie są Irańczycy wydaleni z Iranu lub rodziny zamordowanych przez reżim. Chcą by ich kraj był wolny. – Stwierdziliśmy, że najlepszym miejscem, aby takie imprezy organizować jest właśnie Warszawa – powiedział. Dodał, że dla niego Polska jest wspaniałym przykładem kraju, który żył pod opresją, ale stał się krajem wolnym. – Zobaczcie, co udało wam się osiągnąć. Odnieśliście jeden z największych sukcesów w Europie a na pewno w Europie Wschodniej – ocenił. Gość TVP Info był też pytany o Nord Stream 2. Według niego niektóre kraje wspierają Rosję w budowie gazociągu. – Zamiast tego trzeba znaleźć inne alternatywy. Przecież jest gaz ziemny i ropa w innych miejscach na świecie – zauważył. Podkreślił, że Rosjanie nie może być monopolistą. – Nie wiem dlaczego rząd Niemiec podjął tę decyzję. To jest zła decyzja – powiedział. – Powinni pracować nad alternatywami nie po to, aby zupełnie odsunąć Rosję, ale aby zmniejszyć zakres tego biznesu, który prowadzą z Rosją. Aby była konkurencja, aby nie było dyktatu – stwierdził.",,
„Biedaturystyka” coraz bardziej popularna. Internauci oburzeni,Fotografie cudzoziemca sprzedającego bransoletki na Sri Lance wywołały wśród internautów i dziennikarzy debatę o tzw. biedaturystyce – żebractwie zachodnich turystów. Część dyskutujących wyraża w mediach społecznościowych oburzenie tym zjawiskiem.,"Dyskusję wywołała publikacja na Twitterze zdjęć turysty sprzedającego bransoletki. Fotografie, zrobione przed głównym dworcem kolejowym w Kolombo, przedstawiają białego mężczyznę w koszulce i krótkich spodenkach, który na kawałku tektury napisał, że podróżuje dookoła świata i prosi o wsparcie.  Na Sri Lance tzw. begpacking (kombinacja angielskich słów backpack – plecak i begging – żebranie) to wciąż względnie nowy fenomen, jednak zjawisko jest już rozpowszechnione m.in. w Tajlandii, Indonezji, Wietnamie i Malezji. Widuje się tam młodych ludzi z Zachodu proszących o pieniądze, za które fundują sobie wakacje. Trend często budzi niesmak, bo – jak podkreślają komentatorzy – miejscowi są zwykle znacznie biedniejsi od podróżników.  Część Lankijczyków wyraża w mediach społecznościowych oburzenie. „Gdyby ktoś z nas zrobił to w ich kraju, zostałby od razu deportowany” – pisze jeden z użytkowników Twittera.  Niektórzy z komentujących piszą wprawdzie, że sprzedawanie bransoletek nie jest żebraniem, ale inni wyjaśniają, że to także narusza warunki wizy turystycznej. „Uprzywilejowani biali (...) naginają prawo imigracyjne tylko dlatego, że mają paszporty wpływowych krajów” – pisze Hansi Munasinghe. Media przypominają przypadek 24-letniej brytyjskiej turystki, którą w 2016 roku zatrzymano za grę na skrzypcach w pobliżu popularnej miejscowości wypoczynkowej. Kobieta tłumaczyła, że próbowała zebrać pieniądze na bieżące wydatki. Brytyjka, która ostatecznie dostała tylko upomnienie, pochodziła z Summertown - zamożnego przedmieścia Oksfordu.  Portal Roar opisuje historie oszustw, których mają się dopuszczać na Sri Lance zachodni turyści, mówiąc przechodniom, że skończyły im się pieniądze albo potrzebują pomocy w opłaceniu rachunków za szpital. „Kiedy turysta jedzie do innego kraju, istnieje pewien koszt, który musi zostać poniesiony przez goszczące go państwo, a ten trend może negatywnie na nie wpłynąć” – mówi portalowi dyrektor badań w Urzędzie Rozwoju Turystyki Sri Lanki Udana Wickramasinghe.  Publikacja sugeruje, że mogą zostać wprowadzone bardziej rygorystyczne przepisy, które będą miały na celu ograniczenie liczby podróżujących bez pieniędzy.",,
Nie żyje Lech Raczak. Był reżyserem i współtwórcą Teatru Ósmego Dnia,"Lech Raczak - reżyser, dramaturg, autor scenariuszy teatralnych i współzałożyciel Teatru Ósmego Dnia, zmarł nagle w wieku 74 lat w Poznaniu. Reżyser zasłabł na piątkowym przyjęciu noworocznym u prezydenta miasta. Nie udało się go uratować.","Informację jego o śmierci podał w mediach społecznościowych Teatr Ósmego Dnia. Wiadomość potwierdził przewodniczący Rady Miasta Poznania Grzegorz Ganowicz.Lech Raczak był w piątek gościem przyjęcia noworocznego u prezydenta Jacka Jaśkowiaka. Późnym wieczorem nagle zasłabł. Na miejscu przez kilkadziesiąt minut trwała jego reanimacja, potem zabrano go do szpitala. Lekarzom nie udało się go uratować.",,
Łosiery do Gietrzwałdu. Pielgrzymi zbierają się w sanktuarium,"Do Sanktuarium Maryjnego w Gietrzwałdzie (woj. warmińsko-mazurskie) od wczesnych godzin rannych zmierzają piesze pielgrzymki, tradycyjnie zwane na Warmii łosierami. Celem łosierów, m.in. z Olsztyna i Ostródy, jest słynny gietrzwałdzki odpust.","– Łosiery to tradycja warmińskiego kościoła – wyjaśnił rzecznik prasowy kurii warmińskiej ks. Marcin Sawicki. Przyznał, że jak co roku także i w tę niedzielę na odpust do Gietrzwałdu przyjdzie pieszo kilka tysięcy pielgrzymów.– Największa łosiera idzie z olsztyńskiej katedry, ci pielgrzymi są w drodze od godz. 5 rano – przyznał ks. Sawicki i dodał, że pielgrzymki piesze idą do Gietrzwałdu także z Ostródy i wielu mniejszych miejscowości. W związku z tym kierowcy muszą się liczyć z lokalnymi utrudnieniami na trasie krajowej nr 16 na odcinku od Ostródy do Gietrzwałdu i od Olsztyna do Gietrzwałdu. W tym roku obchodzona jest 141. rocznica objawień Matki Bożej.Cykl mieszanyW tym roku pielgrzymi z Olsztyna mogą do Gietrzwałdu dotrzeć także w pielgrzymce „mieszanej” - najpierw pojechać bezpłatnym pociągiem do Unieszewa, a stamtąd pieszo przejść do Gietrzwałdu (ok 7 km).Jak pisze w książce „Moja Warmia” rodowity Warmiak Edward Cyfus odpusty były ważne w życiu Warmiaków, a te największe odprawiano w Świętej Lipce, Gietrzwałdzie, Barczewie i Butrynach. Według relacji Cyfusa łosiery szły w określony sposób. „Czoło łosiery stanowiły dwie osoby niosące duże świece ofiarne i jedna intonująca pieśni kościelne” – wskazał Cyfus i dodał, że na dawnej Warmii procesję organizował dobrze znany w okolicy mężczyzna zwany prowadnikiem, który ustalał, którędy przejdzie łosiera, gdzie odpocznie itp.",,
Skandal w PZKol. Były trener żeńskiej kadry narodowej zatrzymany,W poniedziałek w godzinach rannych funkcjonariusze policji zatrzymali byłego trenera kobiecej kadry narodowej w kolarstwie górskim i byłego dyrektora sportowego w PZKol Andrzeja P. – poinformowała prokurator Agnieszka Zabłocka-Konopka.,"Zatrzymanie nastąpiło na polecenie Prokuratury Regionalnej w Warszawie, która prowadzi śledztwo dotyczące nieprawidłowości w Polskim Związku Kolarskim.„Mężczyzna zostanie przewieziony do Prokuratury Regionalnej w Warszawie, gdzie zostaną wykonane z jego udziałem czynności procesowe polegające na ogłoszeniu postanowienia o przedstawieniu zarzutów, obejmujące swym zakresem przestępstwa przeciwko wolności seksualnej i obyczajności” – napisała w komunikacie prokurator Zabłocka-Konopka.Zatrzymania dokonali funkcjonariusze Wydziału do Walki z Przestępczością Gospodarczą Komendy Stołecznej Policji.W listopadzie ubiegłego roku były wiceprezes PZKol Piotr Kosmala powiedział w wywiadzie dla portalu WP SportoweFakty, że „ważna osoba w środowisku kolarskim” miała się dopuścić czynów takich jak zastraszanie, seks z podopiecznymi, w tym z nieletnimi, a nawet gwałt, a w grę miały wchodzić również nadużycia finansowe.",,
Kosiniak-Kamysz kandydatem opozycji? Posłanka PO: Staje się niepoważny,"Cieszę się, że Kosiniak-Kamysz zdołał odbudować swoją pozycję w PSL. Jednak, gdy przedstawiciel partii, która uzyskała 8,5 proc. poparcia, kreuje się na kandydata całej opozycji, to staje się trochę niepoważny – stwierdziła posłanka Platformy Obywatelskiej Izabela Leszczyna. W niedzielę Rada Naczelna ludowców podjęła uchwałę, w której twierdzi, że naturalnym kandydatem ugrupowania na prezydenta jest prezes Władysław Kosiniak Kamysz.","Leszczyna ma też nadzieję, że koncepcja partii miejsko-wiejskiej nie przeszkodzi liderowi PSL w odzyskiwaniu tradycyjnych wyborców partii mieszkających na wsi.Posłanka stwierdziła jednak, że ludowcy cieszą się zbyt małym poparciem, aby ich kandydat był kreowany jako wspólny kandydat opozycji.– Gdy przedstawiciel partii, która razem z pozostałościami po Kukiz'15 ma 8,5 proc. poparcia, kreuje się na prezydenckiego kandydata całej opozycji, to staje się trochę niepoważny – oceniła. Jak dodała, „wyborcy Koalicji Obywatelskiej chcą bowiem kandydata naprawdę centrowego, nie tylko w deklaracjach, ale też w poglądach i działaniu, kandydata, który szanując Kościół katolicki i jego wiernych, szanuje jednocześnie konstytucyjny rozdział Kościoła od państwa”.Zapowiedziała, że właśnie takiego kandydata „da Polkom i Polakom Koalicja Obywatelska”.Władze PSL w niedzielę wyraziły również przekonanie, że aby osiągnąć sukces w wyborach prezydenckich, trzeba połączyć różne środowiska demokratyczne i wyłonić wspólnego kandydata w prawyborach. Kosiniak-Kamysz zadeklarował zaś, że „jakby znalazł się ktoś godniejszy”, jest gotów nie kandydować. – To jest nasza propozycja, którą zgłaszaliśmy już wcześniej, dzisiaj ona nabrała formalnego wymiaru. Uważamy, że, aby wygrać wybory prezydenckie, trzeba połączyć różne środowiska. Żadna z partii opozycyjnych nie zrobi tego sama, to musi być szersze środowisko – tłumaczył Kosiniak-Kamysz dziennikarzomDodał, że jego ugrupowanie jest gotowe na prawybory z tymi, z którymi jest w Europejskiej Partii Ludowej – czyli z Platformą Obywatelską. Takie prawybory mogłyby polegać na „dużym badaniu, przeprowadzonym przez dwa ośrodki wyborcze”, kto ma szanse wygrać z Andrzejem Dudą.Zaznaczył zarazem, że właśnie rusza w Polskę z akcją „prezydent 2020 i będzie prezentował PSL-owską „koncepcję prezydentury”. Przyznał również, że w ramach tego objazdu sam będzie prezentował się jako potencjalny kandydat na prezydenta.– Jestem gotowy do kandydowania, ale chciałbym, aby odbyły się prawybory – wyjaśnił. – Jakby znalazł się ktoś godniejszy, ktoś kto ma szanse na zwycięstwo, ja go będę wspierał – dodał.Pytany, czy jeśli Donald Tusk będzie chciał kandydować, on też wystartuje, Kosiniak-Kamysz powiedział: „zapytajmy najpierw Donalda Tuska, czy będzie startował”.",,
Most pontonowy na Wiśle rozmontowany,W niedzielę żołnierze rozmontowali most pontonowy na Wiśle w Warszawie. Trwa wywózka jego elementów – poinformował rzecznik Wód Polskich Sergiusz Kieruzel. Cała akcja ma potrwać trzy doby.,"Od rana w niedzielę wojska inżynieryjne prowadzą rozbiórkę mostu pontonowego, z którego w sobotę wieczorem ściągnięto awaryjny rurociąg odprowadzający ścieki do oczyszczalni „Czajka”.Rzecznik Wód Polskich powiedział, że most został już rozmontowany i rozpoczęła się wywózka jego elementów. Z korytarza rzeki zostanie usuniętych 88 części mostowych i czternaście kutrów. – Wojsko, ze względów logistycznych, daje sobie trzy doby na całą operację – poinformował Kieruzel.– Na miejscu pracuje blisko 170 żołnierzy i 80 jednostek sprzętu wojskowego. W operacji biorą udział pojazdy do przewozu bloków pontonowych oraz ciągniki do kutrów holowniczych – podają na swojej stronie internetowej Wody Polskie.Bypass umieszczony na skonstruowanym przez wojsko moście pontonowym od września pompował ścieki z części lewobrzeżnej Warszawy do oczyszczalni „Czajka”. Decyzję o jego budowie podjął premier Mateusz Morawiecki ze względu na awarię układu przesyłowego ścieków i prowadzony przez warszawski MPWiK zrzut nieczystości do Wisły.W czasie gdy działał awaryjny rurociąg, na zlecenie MPWiK naprawiano kolektor w układzie przesyłowym. W minioną sobotę popłynęły nim ścieki.",,
Premier w Bytomiu: wyrazy ogromnego współczucia dla rodziny. Policja dociera do ojca dzieci,"Dziękuję służbom, straży pożarnej za sprawną akcję – powiedział premier Mateusz Morawiecki, który prosto z konwencji PiS pojechał w miejsce wybuchu gazu w Bytomiu. – W tych okolicznościach nie można więcej powiedzieć poza wyrazami ogromnego współczucia dla rodziny tej pani i jej dwójki dzieci. Policja stara się dotrzeć do ojca dzieci – mówił premier.","Młoda kobieta i jej dwie kilkuletnie córki zginęły, a cztery kolejne osoby odniosły obrażenia wskutek wybuchu, do którego doszło w sobotę po południu w centrum Bytomia (woj. śląskie). Wybuchł prawdopodobnie gaz, ogień objął niemal całe mieszkanie na parterze kamienicy przy ul. Katowickiej.Premier Morawiecki przyjechał do Bytomia i uczestniczył w briefingu wraz z szefową MSWiA Elżbietą Witek. – Analizując całą sprawę rozmawialiśmy o konieczności instalowania czujek, które mogą być jednocześnie gazowe i antyczadowe, by tam gdzie można, zapobiegać takim tragediom – stwierdził.– Sprawdzane są elementy konstrukcji tej kamienicy, by wiedzieć czy budynki są bezpieczne, a konstrukcja przyległych kamienic nie ucierpiała. Wtedy trzeba by było ewakuować kolejne osoby. Na tę chwilę mamy zapewnienie, że do tego nie dojdzie – poinformował szef rządu, który zapewnił, że „wszystkim potrzebującym zapewnione zostaną odpowiednie warunki do ewakuacji”.",,
Rząd przedstawił nauczycielom pięć propozycji. Związkowcy je odrzucają,"Cztery z pięciu punktów, które rząd zaproponował, zostały zaakceptowane przez strony – powiedziała wicepremier Beata Szydło po rozmowach ze związkami zawodowymi. Poinformowała, że rozmowy będą kontynuowane we wtorek.","W Centrum Partnerstwa Społecznego „Dialog” odbyło się kolejne nadzwyczajne posiedzenie Prezydium Rady Dialogu Społecznego na temat sytuacji w oświacie.Po zakończeniu rozmów wicepremier powiedziała, że „cztery spośród (pięciu) punktów, które rząd zaproponował, zostały zaakceptowane przez strony”. Wskazała, że chodzi m.in. o przyspieszenie możliwości awansu zawodowego nauczycieli oraz zmiany w systemie oceniania nauczycieli.Zapewniła, że rząd jest przygotowany do wypłacenia we wrześniu podwyżki, która początkowo była planowana na 2020 r.– Ale jeszcze chcemy przychylić się do oczekiwań strony związkowej dotyczących usztywnienia pewnych dodatków czy też włączenia ich w podstawę wynagrodzeń – dodała. Poinformowała, że rozmowy będą kontynuowane we wtorek. Jak poinformowała wicepremier, część osób, które najdłużej prowadziły strajk głodowy w kuratorium oświaty w Krakowie, podjęła decyzję o przerwaniu protestu. – Chcę bardzo serdecznie za to podziękować – dodała.Poniedziałek jest ósmym dniem protestu głodowego oświatowej Solidarności w krakowskim kuratorium. Jeszcze w niedzielę uczestniczyło w nim pięcioro nauczycieli. Protestujący deklarowali, że zamierzają zostać w kuratorium, dopóki rząd nie podejmie decyzji poprawiających sytuację w oświacie. Jednocześnie w innej sali budynku siedmioro przedstawicieli Solidarności kontynuowało okupację.Prezes ZNP Sławomir Broniarz oświadczył po rozmowach, że nie ma żadnych przesłanek, by dyskutować o zawieszeniu strajku.Także szef Branży Nauki, Oświaty i Kultury FZZ Sławomir Wittkowicz ocenił, że dotychczasowe propozycje nie przybliżają do podjęcia decyzji o powstrzymaniu się od protestu.– Z przykrością muszę powiedzieć, że nie mamy żadnych przesłanek, by iść jutro na prezydium zarządu głównego i dyskutować o samym strajku i jego ewentualnym zawieszeniu, czego oczekiwała pani premier Beata Szydło, dlatego że te postulaty, które położyliśmy na stole, z uwagami dotyczącymi sposobu dochodzenia do wyników, nie zostały przez stronę rządową skonsumowane – powiedział prezes ZNP. – Mam nadzieję, że strona rządowa dostrzega powagę sytuacji, złożoność i skomplikowaną materię tej sytuacji i przestanie posługiwać się uwagami dotyczącymi tego, że to protest o podtekście politycznym czy inne pozamerytoryczne kwestie nie będą do tego dokładane. Rezultat jutrzejszych rozmów zależy przede wszystkim od strony rządowej – dodał.Szef Branży Nauki, Oświaty i Kultury Forum Związków Zawodowych Sławomir Wittkowicz przekazał, że FZZ i ZNP były gotowe, by kontynuować rozmowy jeszcze w poniedziałek wieczorem. – Rząd wyszedł z założenia, że potrzebuje zdecydowanie więcej czasu. Mam nadzieję, że nie tylko na przygotowanie wyliczeń, ale przygotowanie poważnej oferty – stwierdził.Wittkowicz ocenił, że poniedziałkowa propozycja „to praktycznie status quo w porównaniu do poprzedniego spotkania i niestety nie przybliża ani o złotówkę zarówno do spełnienia postulatów, jak i ewentualnego podjęcia decyzji o powstrzymaniu się od dalszych procedur akcji protestacyjno-strajkowej”.– W przypadku naszej organizacji związkowej jutro ok. godz. 13.00 mamy zaplanowane posiedzenie prezydium zarządu krajowego, gdzie będziemy podejmowali decyzje o ewentualnym rozpoczęciu strajku od 8 kwietnia – dodał.",,
"Pili, gdy wpadli na pomysł, jak zdobyć alkohol. Grozi im do 25 lat więzienia",Zarzut drukowania falsyfikatów banknotów usłyszeli dwaj mieszkańcy gminy Głogów Małopolski koło Rzeszowa. Mieli je drukować na domowej drukarce. Grozi im nawet po 25 lat pozbawienia wolności. Ich znajomy jest podejrzany o puszczenie w obieg podrobionego banknotu.,"Jak poinformował rzecznik rzeszowskiej prokuratury okręgowej prok. Artur Grabowski Józefowi B. i Janowi W. postawiono zarzuty dotyczące podrobienia sześciu banknotów o nominale 100 zł i puszczenie jednego z nich w obieg. – Cały proceder ujawniony został przez policjantów 28 maja, kiedy to 47-letni mieszkaniec gminy Głogów Małopolski Andrzej G. usiłował zapłacić w jednym z głogowskich sklepów fałszywym banknotem 100-złotowym. Mężczyzna wiedział, że płaci za alkohol podrobionym banknotem, który wcześniej otrzymał od znanego mu z widzenia fałszerza. Banknot był podrobiony nieudolnie i ekspedientka sklepu nie miała trudności z rozpoznaniem, że jest to falsyfikat – powiedział prok. Grabowski. Andrzej G. został zatrzymany. Policjanci na podstawie jego relacji trafili do domu 62-letniego Józefa B. Tam znaleźli pięć podrobionych banknotów o nominale 100 złotych.",,
Rosyjscy celnicy szukają w przesyłkach wywrotowych książek,"Rosyjski urząd celny zaczął sprawdzać książki z zagranicznych sklepów internetowych. Na cenzurowanym są pozycje „propagujące pewne poglądy”, zagrażające „obyczajności” lub „interesom gospodarczym kraju”.","Dziennik „Kommiersant” informuje, że kontrole wyszły na jaw, gdy na lotnisku Pułkowo pod Petersburgiem skonfiskowano w celu przeprowadzenia ekspertyzy książkę amerykańsko-rosyjskiej dziennikarki Maszy Gessen „The Future is History – How Totalitarianism Reclaimed Russia” (Przyszłość to historia – jak totalitaryzm na nowo zawładnął Rosją), wydaną po angielsku w Stanach Zjednoczonych.Celnicy wyjaśnili, że kierują się ustawodawstwem Eurazjatyckiej Unii Gospodarczej, zgodnie z którym nie wolno wwozić do kraju materiałów „zawierających informację, która może zaszkodzić politycznym lub gospodarczym interesom państw członkowskich Wspólnoty, ich bezpieczeństwu państwowemu albo zdrowiu i obyczajności obywateli”.Wątpliwości inspektoraDlatego – argumentowali – drukowane materiały o tematyce religijnej czy politycznej „mogą być przedmiotem dodatkowej kontroli celnej”. „Zważywszy na to, że książka zawiera informacje o wydarzeniach w Rosji po rozpadzie ZSRR, inspektor skierował pytanie” w celu potwierdzenia, że książka jest objęta zakazem – wskazano.Adwokat Siergiej Gołubok, który kupił książkę Gessen w sklepie Amazon, powiedział, że po jej dotarciu do Pułkowa firma kurierska DHL poprosiła go, by napisał oświadczenie, że w publikacji nie ma wezwań do ekstremizmu ani informacji, która może zaszkodzić politycznie lub gospodarczo państwom Wspólnoty.",,
Czaputowicz: Czterech rosyjskich dyplomatów ma opuścić Polskę,"Czterech rosyjskich dyplomatów ma opuścić Polskę. O takiej decyzji polskich władz poinformował minister spraw zagranicznych Jacek Czaputowicz. Dyplomaci mają wyjechać do północy 3 kwietnia. – Nasza decyzja to wyraz solidarności Polski z Wielką Brytanią. Wyrażamy satysfakcję, że nasza odpowiedź jest częścią szerszej reakcji społeczności międzynarodowej – powiedział szef polskiej dyplomacji.","Notę z czterema nazwiskami i terminem przekazano ambasadorowi Rosji.Minister wyjaśnił, że jako osoby niepożądane wskazaliśmy dyplomatów rosyjskich, którzy dopuszczają się działalności niekoniecznie jedynie dyplomatycznej. – Nie wykluczam, że część z nich jest związana z nilegalną działalnością prowadzoną na terenie Polski – powiedział Czaputowicz.I podkreślił, że w tym trudnym momencie dla Wielkiej Brytanii okazanie solidarności w postaci wydalenia dyplomatów jest właściwą odpowiedzią na nieprzyjazne, agresywne działania Rosji. 14 krajów manifestuje solidarnośćPytany, ile państw UE zamierza wydalić rosyjskich dyplomatów, oświadczył, że ma dane dotyczące ośmiu krajów, które wydaliły dyplomatów rosyjskich, ale jak dodał, każdy kraj ma o tym informować indywidualnie. Szef Rady Europejskiej Donald Tusk poinformował, że 14 unijnych krajów wydali rosyjskich dyplomatów. To reakcja  na atak chemiczny w Salisbury i próbę zabójstwa byłego podwójnego rosyjskiego szpiega Siergieja Skripala.",,
100 dronów dla polskiego wojska. Jeszcze w tym roku,"– Dotychczas wojsko otrzymało 20 sztuk amunicji krążącej Warmate, do końca roku zostanie dostarczonych 80 kolejnych – poinformował Tomasz Badowski z firmy WB Electronics produkującej te drony uderzeniowe krótkiego zasięgu.","Jak powiedział Badowski, dostawy są realizowane zgodnie z umową i pierwsza partia 20 sztuk została przekazana wojsku. Do końca roku zostanie dostarczonych łącznie sto Warmate'ów, wykorzystywanych do celów szkoleniowych i opracowania taktyki użycia tego sprzętu.W kolejnych miesiącach mają następować koleje dostawy; producent nie ujawnił ich harmonogramu.Pod koniec kwietnia w polskich siłach zbrojnych certyfikaty operatora dronów Warmate uzyskało pierwszych dziewięciu żołnierzy - wśród nich pięciu z Wojsk Obrony Terytorialnej.Umowa na dostawę siłom zbrojnym tysiąca bezzałogowców (stu zestawów po 10 dronów) zdolnych przenosić głowice bojowe została podpisana w listopadzie ub. r. między WB Electronics i jednostką wojskową Nil.",,
Udział Rosji w igrzyskach olimpijskich niepewny,"Reprezentacji Rosji grozi ponowne wykluczenie z udziału w igrzyskach olimpijskich.
W piątek wieczorem Komisja Światowej Agencji Antydopingowej (WADA) rekomendowała takie rozwiązanie na podstawie analizy dokumentacji dotyczącej wyników badań sportowców dostarczonej przez rosyjską stronę.","Zdaniem członków komisji dokumentacja jest niekompletna, a być może także sfałszowana.Komitet Wykonawczy Światowej Agencji Antydopingowej ma zająć się tą sprawą na posiedzeniu 9 grudnia.              Rosja z powodu skandalu związanego z tuszowaniem przez władze afery dopingowej z udziałem jej sportowców została wykluczona przez Międzynarodowy Komitet Olimpijski z zimowych igrzysk w Pjongczangu w 2018 r. Wcześniej, przed letnimi igrzyskami w Rio de Janeiro MKOl przerzucił decyzję o ewentualnych wykluczeniach na federacje poszczególnych dyscyplin.               W obu tych zawodach pod flagą olimpijską wystąpili tylko ci rosyjscy sportowcy, co do których nie było wątpliwości, że nie stosowali zabronionego dopingu.",,
"Nie opuszczała domu, żywiła się owocami. Wyszła z choroby i została modelką","– Miałam depresję, stany lękowe, wymiotowałam. Krwotoki z nosa, bóle w klatce piersiowej były na porządku dziennym – mówi o swoim pobycie w szpitalu 15-letnia wówczas Phoebe Combes. Dziewczyna, która wygrała z anoreksją, dziś wspiera inne walczące z tą chorobą nastolatki.","Phoebe ma 17 lat. Dwa lata temu zdiagnozowano u niej jadłowstręt psychiczny. Gdyby nie pomoc bliskich oraz lekarzy, dziś mogłaby już nie żyć. Nie tylko spełniła swoje marzenie o wyjściu z choroby, ale została również modelką. Gdy trafiła do szpitala dziecięcego na obrzeżach Sydney, miała ostre objawy anoreksji. Spędziła w nim pięć tygodni, podczas których ani razu nie przyznała się do tego, że ma problem z jedzeniem. Dopiero pod koniec pobytu po raz pierwszy przełamała się i powiedziała, co tak naprawdę sprawia jej trudność. To był przełom w jej leczeniu. Sposobem na to, aby wyzdrowiała i jednocześnie nie miała poczucia winy, że normalnie się odżywia, było zostanie weganką. „Pamiętam płaczącą mamę”Choć dziś spełnia się również w roli modelki, nie odcina się od swojej przeszłości. Stara się wspierać inne chorujące na anoreksję nastolatki. Chce, aby prosiły o pomoc, zanim choroba odbierze im wolność. – Pamiętam płaczącą mamę. Wszyscy do niej podchodzili, rozmawiali z nią, podczas gdy ja wszystkiemu zaprzeczałam – mówi Phoebe. Jej choroba była na tak zaawansowanym poziomie, że istniało ryzyko zatrzymania akcji serca. Phoebe przyznaje, że pobyt w szpitalu był dla niej również okropną traumą. – Mogłam widzieć się z rodziną codziennie tylko między 15 a 20, ale rzadko kto mnie odwiedzał, bo to było bardzo daleko od mojego domu. Miałam depresję, stany lękowe, wymiotowałam. Krwotoki z nosa, bóle w klatce piersiowej były na porządku dziennym. Zrobiono mi 25 testów krwi, czasami dwa, nawet trzy dziennie. Moja skóra była tak wysuszona, że się darła. Dostałam temperatury od grypy. Karmiono mnie przez sondę każdej nocy, podawano mi ponad tysiąc kalorii jako dodatek do sześciu posiłków dziennie – opowiada. „Nie spotykałam się z nikim, nie wychodziłam z domu”Jej obsesja na punkcie zdrowego odżywiania poszła tak daleko, że próbowała każdy owoc albo warzywo przerobić na koktajl. – Zaczęłam bardzo mocno ograniczać jedzenie, bardzo dużo ćwiczyć. Na obiad jadałam tylko owoce. Przez moje problemy porzuciłam szkołę artystyczną i miałam indywidualny tok nauczania. Miałam bardzo dużo czasu, więc mogłam jeszcze więcej ćwiczyć i przygotowywać sobie posiłki. Nie spotykałam się z nikim, nie wychodziłam z domu – mówiła. Dziś Phoebe wspiera nastolatki zmagające się z tą chorobą na swoim Instagramie.",,
Nie żyje Tomasz Kalita. Były rzecznik SLD chorował na raka mózgu,"Tomasz Kalita nie żyje. Były rzecznik SLD zmarł w poniedziałek, w wieku 37 lat. Polityk w ostatnich miesiącach walczył z rakiem mózgu.","Głęboki żal po śmierci Tomasza Kality wyraził były szef SLD Leszek Miller. – Będę głęboko pamiętał Tomasza Kalitę. To jest wyjątkowo niesprawiedliwa śmierć. Nie mogę się jeszcze otrząsnąć po otrzymaniu tej informacji – mówił na antenie TVP Info. – W tych ostatnich tygodniach wyjątkową rolę spełniła żona Tomka, Anna. I my, wszyscy przyjaciele, jesteśmy jej serdecznie wdzięczni – dodał.Przecięta nić życia Zmarłego polityka wspominała też jego przyjaciółka, Magdalena Ogórek. W 2015 roku Kalita był rzecznikiem jej kampanii prezydenckiej. – To straszne. Człowiek, który był u progu swojego życia zawodowego, który niedawno ożenił się. Wszystko było jeszcze przed nim i nagle okazało się, że ktoś na górze stwierdził, że tę nić żywota trzeba jednak przeciąć – powiedziała.  Prezydent Andrzej Duda napisał na Twitterze, że po odejściu Tomasza Kality „żal ściska serce”. O modlitwę za zmarłego poprosiła z kolei premier Beata Szydło. „Tomasz Kalita odszedł do domu Ojca. Wieczne odpoczywanie racz dać Mu Panie. Módlmy się za Jego duszę i dziękujemy Bogu za Jego życie” – napisała. ",,
Ukraińcy aresztowali turecki statek. Złamał zakaz zawijania do portów na Krymie,"Jakby Ukraina miała za mało kłopotów na arenie międzynarodowej, zanosi się na wzrost napięcia z Turcją. Ukraińskie służby aresztowały turecki statek, który wbrew zakazowi zawinął do portu na Krymie.","Statek towarowy Kanton należący do tureckiego armatora, ale pływający pod banderą Tuvalu, stoi w Chersoniu (porcie u ujścia Dniepru, na północny zachód od Krymu). Ukraińcy zatrzymali go, ponieważ wcześniej zakotwiczył w Sewastopolu, a w lipcu 2014 roku Kijów wprowadził zakaz zawijania do portów na Krymie, który został zaanektowany rok temu przez Rosję.Grożą im trzy lata więzieniaProkuratorzy grożą kapitanowi i 11-osobowej załodze nawet trzema latami więzienia, Kanton ma natomiast zostać zarekwirowany. Właściciel statku, kompania Master Shipping Ltd przekonuje, że areszt dla jednostki jest sprzeczny z prawem.Strona turecka twierdzi, że Kanton zatrzymał się w Sewastopolu 24 lipca 2014 roku, by zabrać ładunek jęczmienia. Miało się to wydarzyć jeszcze zanim Ukraińcy poinformowali armatorów i firmy ubezpieczeniowe o zamknięciu krymskich portów. Miejscowe służby miały uznać argumentację kapitana i zezwoliły mu zawijać do kolejnych portów. W Chersoniu miano mu jednak zabrać dokumenty, a statek aresztowano.",,
„PiS chciał szturmem wziąć telewizję”. „Ci ludzie chcieli protestować”,"– Przed debatą mieliśmy przedsmak tego, co nas czeka. PiS chciał szturmem wziąć telewizję. Najgorsze jest to, że młodzi ludzie z PiS dzisiaj się tak zachowują i nie mają hamulców – tak Dariusz Joński (Zjednoczona Lewica) komentował w „Dziś wieczorem” TVP Info przepychanki przed wtorkową debatą w TVP. – Ci ludzie chcieli protestować przeciwko temu, że wcześniej ekipa premier Kopacz został wprowadzona innymi drzwiami i trafiła do innych pomieszczeń – replikował Witold Waszczykowski (PiS).","Na kilka godzin przed debatą partyjnych liderów w TVP doszło do przepychanek ochrony ze zwolennikami PiS. Stanisław Karczewski, szef sztabu PiS,  skierował pismo do prezesa zarządu TVP Janusza Daszczyńskiego, w którym twierdzi, że ochrona TVP nie chciała wpuścić osób towarzyszących Beacie Szydło. Zdaniem Karczewskiego „ochrona zachowywała się z bezprzykładną brutalnością, posuwając się do przemocy fizycznej”. Na te zarzuty zareagowała od razu TVP. „Goście wszystkich Komitetów Wyborczych podporządkowali się procedurom bezpieczeństwa i kontroli dostępu do miejsca Debaty, za wyjątkiem przedstawicieli Komitetu Wyborczego PiS. Wbrew wcześniej poczynionym uzgodnieniom pomiędzy Komitetami i organizującymi stacjami telewizyjnymi, przedstawiciele PiS zdecydowali się na przełamanie linii kontroli i wymuszanie wejścia do strefy chronionej osób nie posiadających identyfikatorów” – oświadczyła Telewizja Polska. „Młodzi sympatycy PiS nie mają hamulców” Dariusz Joński nie krył oburzenia na wydarzenia sprzed debaty. – Mieliśmy przedsmak tego co nas czeka. PiS chciał szturmem wziąć telewizję. Najgorsze jest to, że młodzi ludzie z PiS dzisiaj się tak zachowują i nie mają hamulców – mówił. Witold Waszczykowski od razu zaczął protestować. – To nieprawdziwa informacja. Ci ludzie chcieli protestować przeciwko temu, że wcześniej ekipa premier Kopacz został wprowadzona innymi drzwiami i trafiła do innych pomieszczeń. Doszło do interwencji ochrony i BOR. Podobnie było z wyjściem. Zatrzymano nas i puszczono Ewę Kopacz, która chciała wyjść jako triumfatorka – przekonywał. Tylko ZL powstrzyma PiS? Polityk Zjednoczonej Lewicy ostrzegał, że premier Ewa Kopacz i PO są za słabe, aby zatrzymać PiS. – Jedyna formacja, która może to zrobić, to Zjednoczona Lewica. Słowa Tuska i Schetyny z ostatnich dni świadczą, że tam jest już wyścig i walka o przywództwo w PO – mówił Joński. Na te słowa zareagował Waszczykowski. – Lewica schodzi ze sceny, a nowa odsłona liderki nie pokazała niczego – stwierdził.",,
"Krewcy przybysze z Bałkanów, spokojni Syryjczycy","Pół miliona imigrantów nie zarejestrowało się po przyjeździe do Niemiec i przebywa w kraju nielegalnie – podał we wtorek „Bild”, powołując się na dane szacunkowe Federalnego Urzędu Kryminalnego (BKA). Wielu z tych cudzoziemców, zdaniem policji, może stanowić zagrożenie.","– Wielu imigrantów unika kontaktu z niemieckimi urzędami, obawiając się odrzucenia wniosku o azyl – cytuje „Bild” anonimowe źródło w ministerstwie spraw wewnętrznych w Berlinie. Duża liczba niezarejestrowanych osób jest powodem do niepokoju – pisze niemiecki tabloid. Jak zwraca uwagę, imigrantom, którzy się nie zarejestrowali, nie przysługują żadne świadczenia ze strony państwa, dlatego są oni skazani na pracę na czarno lub działalność przestępczą. Krewcy przybysze z Bałkanów, spokojni Syryjczycy Na posiedzeniu rządu w najbliższą środę szef MSW Thomas de Maiziere ma przedstawić raport BKA na temat przestępczości wśród imigrantów. Wynika z niego, że w kolizję z prawem wchodzą głównie imigranci z krajów bałkańskich. Natomiast Syryjczycy, Irakijczycy i Afgańczycy nie wyróżniają się w tej statystyce – czytamy w niemieckiej gazecie.Na problem niezarejestrowanych imigrantów zwracał już wcześniej uwagę Federalny Urząd Migracji i Uchodźców (BAMF). Przedstawiciele BAMF oceniali liczbę niezarejestrowanych obcokrajowców na 400 tys. Raport BKA obejmuje także wydarzenia w Kolonii w noc sylwestrową, gdzie doszło do masowych napaści rabunkowych i seksualnych na kobiety. Zdaniem autorów dokumentu wypadki nie były zaplanowane przez organizację przestępczą, lecz były spontanicznym działaniem wynikającym z „kulturowych przesłanek”.",,
Zestrzelenie ukraińskiego samolotu. Opublikowano kolejne nagranie [WIDEO],"W mediach społecznościowych pojawiło się kolejne nagranie, przedstawiające rzekomo  moment wystrzelenia przez Iran rakiety, która chwilę potem uderzyła w ukraiński samolot pasażerski.  Materiał został udostępniony przez Christiaana Trieberta, dziennikarza amerykańskiego dziennika „The New York Times”.","Dziennikarz zwrócił uwagę, że pocisk pochodził z irańskiego systemu obrony powietrznej, zlokalizowanego na północny-wschód od miasta  Parand. Jak zauważa  Triebert, na monitoringu zgadza się data zestrzelenia ukraińskiego samolotu (18 Déi 1398 r. z kalendarza irańskiego odpowiadająca dacie 8 stycznia 2020 r. w kalendarzu gregoriańskim – red.). Dziennikarz dodaje, że nie zgadza się godzina, ale – jak wyjaśnia – może to wynikać z ustawień systemu monitoringu.  Wcześniej do redakcji „The New York Times” i CNN zostało wysłane nagranie mające przedstawiać eksplozję nad miastem Parand.",,
"Listonosz przeszedł 350 km, by dostarczyć przesyłki na syberyjskie odludzie","Afanasij Poliatinskij poważnie traktuje swoje obowiązki listonosza. Rosjanin przeszedł w 10 dni aż 350 km, żeby dostarczyć niemal 100 kg listów i przesyłek do mieszkańców dziesięciu odludnych miejscowości w Jakucji.","27-latek zdecydował się ruszył w wyprawę na piechotę, gdyż jego samochód terenowy się zepsuł. Serwis „Siberian Times” podaje, że Poliatinskij wykonał swoją misję w maju, ale dopiero teraz wyszła na jaw, gdyż sam nie obnosił się ze swoim wyczynem. Wiedziała o nim jedynie policja, gdyż listonosze dostarczający pieniądze są zobligowani do informowania mundurowych o swoich trasach.– Nie miałem wyboru, musiałem iść, bo beze mnie ludzie mieliby problemy. Trzeba było im przecież zanieść choćby emerytury – opowiedział listonosz z miejscowości Sangar, leżącej nad rzeką Leną w Jakucji, około 420 km na północ od Jakucka, stolicy republiki wchodzącej w skład Federacji Rosyjskiej.Warunki w Jakucji są bardzo trudne. W maju rzeki wylewają i nie można dostarczać przesyłek drogą lotniczą, gdyż samoloty nie mają gdzie lądować. Droga bywa za trudna nawet dla aut z napędem na cztery koła czy traktorów.Poliatinskij, ojciec trójki dzieci, ruszył w trasę w woderach, które są połączeniem kaloszy i spodni. Zabrał ze sobą strzelbę, gdyż budzące się z zimowej hibernacji niedźwiedzie stanowią śmiertelne zagrożenie. – W zasadzie bardziej bałem się ataków ludzi niż dzikich zwierząt, biorąc pod uwagę, że szedłem z pieniędzmi – przyznał.",,
Premier: Polska chce zwiększenia funduszy w nowym unijnym budżecie,"Państwa, które chcą zmniejszyć unijny budżet mówiąc jednocześnie, żeby było więcej Europy są bardzo głęboko niespójne w swoim przekazie – ocenił w piątek premier Mateusz Morawiecki przed drugim dniem unijnego szczytu w Brukseli.","Przyszły budżet UE będzie głównym tematem rozmów podczas drugiego dnia unijnego szczytu, który rozpoczął się w Brukseli. Dyskusje mogą być burzliwe, po tym jak fińska prezydencja przedstawiła nową propozycję wieloletnich ram finansowych, która zakłada spore cięcia.Morawiecki pytał w kontekście unijnego budżetu „czy europejskość jest pewnym frazesem czy faktem” i zaznaczył, że to budżet określa ambicje finansowe UE.– Te państwa, które chcą zawęzić budżet, chcą go zmniejszyć, mówiąc jednocześnie o tym, żeby było więcej Europy są bardzo głęboko niespójne w swoim przekazie – ocenił szef polskiego rządu w rozmowie z dziennikarzami przed rozpoczęciem piątkowych obrad Rady Europejskiej.– Polska opowiada się za tym, żeby było więcej Europy zarówno w wymiarze budżetu, jak również w wymiarze wspólnego rynku, jednolitego rynku europejskiego; chcemy więcej swobody świadczenia usług, jak również w wymiarze strategicznym – dodał. „Kilka bogatych państw uchyla się od wypełnienia obietnicy” Morawiecki odniósł się także do fiaska rozmów w sprawie rozpoczęcia rozmów akcesyjnych z Macedonią Północną i Albanią. Francja blokowała rozpoczęcie rozmów z oboma państwami, natomiast w sprawie Albanii niechętne były także Dania i Holandia.Szef polskiego rządu wyraził nadzieję, że być może podczas dodatkowej rundy rozmów o Albanii i Macedonii Płn. uda się dojść do lepszych konkluzji. – To jest coś, co obiecaliśmy jak UE państwom, które wykonują ogromny wysiłek w kierunku usprawnienia swoich instytucji i dostosowania swojej gospodarki, struktury do UE – przekonywał Morawiecki.Premier podkreślił, że Polska chce dotrzymać słowa danego państwom Bałkanów Zachodnich, co - jego zdaniem - jest przykładem strategicznego myślenia o zapewnieniu bezpieczeństwa w Europie. Zdaniem Morawiecki „kilka bogatych państw uchyla się od wypełnienia tej obietnicy”.– Takie krótkowzroczne zamykanie drzwi przed tymi przecież niewielkimi państwami, ale jakże ważnymi ze strategicznego punktu widzenia jest błędem – ocenił szef polskiego rządu.W piątkowym posiedzeniu szczytu UE będzie uczestniczyć także przewodnicząca-elekt Komisji Europejskiej Ursula von der Leyen, która ma mówić nie tylko o priorytetach jej KE, ale także agendzie strategicznej na lata 2019-2024.Ostatnim z tematów rozmów przywódców unijnych ma być w piątek polityka klimatyczna.",,
Kanada uderza w Rosję. Sankcje wobec giganta naftowego,"Firma naftowa Rosnieft oraz prezes przedsiębiorstwa Rostec zostały objęte przez Kanadę sankcjami. – Koszty dla Rosji będą nadal rosnąć, jeśli nadal będzie eskalować konflikt i odmówi zgody na pokojowe rozwiązanie – tłumaczy premier Kanady Stephen Harper.","Kanada od aneksji Krymu przez Rosję i od początku wybuchu konfliktu na wschodniej Ukrainie deklaruje współdziałanie z Unią Europejską i USA w egzekwowaniusankcji wobec Moskwy.  Dotąd wzbraniała się jednak objąć nimi Rosniefti i Rostecu ze względu na ich kanadyjskie aktywa gospodarcze. Władze wOttawie zaznaczały w związku z tym, że celem jakichkolwiek restrykcji powinnobyć karanie Rosji, a nie spółek kanadyjskich. – Kolektywne sankcje nałożone dotąd przez Kanadę i jej partnerów wywierająrzeczywisty ekonomiczny nacisk na reżim Putina i jego kolaborantów. Kosztydla Rosji będą nadal rosnąć, jeśli dalej będzie eskalować konflikt i odmówizgody na pokojowe rozwiązanie – oświadczył kanadyjski premier StephenHarper. Ropa, nowe technologie i samolotyNowe sankcje obejmą m.in. największego rosyjskiegoproducenta ropy Rosnieft oraz Siergieja Czemiezowa, który jako bliski zaufanyWładimira Putina kieruje państwowym konglomeratem Rostec, zajmującym się produkcją wysoko zaawansowanych technicznie sprzętów w przemyśle zbrojeniowym i cywilnym. Rosnieft ma około 30–procentowy udział w jednym z kanadyjskich pól naftowych,zaś Rostec założył z kanadyjską firmą Bombardier joint-venture, które ma sięzajmować montowaniem samolotów. Jednak Bombardier poinformował, żeprzedsięwzięcie to ulegnie opóźnieniu z powodu wcześniejszych sankcji wobec Rosji.  Po najnowszym rozszerzeniu kanadyjskie sankcje dotyczą 37 osób z Rosji iUkrainy oraz 17 rosyjskich i ukraińskich instytucji. Rosyjski Stephen Seagal i MotorolaCzęść nazwisk na tej liście to osoby objęte kilka dni temu sankcjami przez Unię Europejską. Dotyczy to między innymi wiceministra obrony Rosji Anatolija Antonowa, czy szefa sztabu generalnego sił zbrojnych Andrieja Kartopołowa oraz deputowanych Walerija Raszkina i Josifa Kobzona, dawniej znanego piosenkarza. Na czarnej liście są też członkowie władz samozwańczych republik z Donbasu oraz dowódcy separatystycznych grup zbrojnych, w tym szef batalionu Sparta, Arsenij Pawłow, znany także jako „Motorola”. W ubiegłym roku groził Polsce, gdy wojsko nie zgodziło się na przelot nad naszym terytorium samolotu z rosyjskim ministrem obrony. Wśród ukaranych jest też motocyklista Aleksander „Chirurg” Załdostanow, zwany rosyjskim Stephenem Seagalem. Załdostanow wspiera Władimira Putina. W 2013 roku rosyjski prezydent przybył na zlot organizowany przez jego prawosławny gang motocyklowy Nocne Wilki. Załdostanow organizuje patriotyczne koncerty na Krymie i pomoc dla separatystów z Donbasu.",,
Protest przed obradami PO i Nowoczesnej. Obywatele RP domagają się prawyborów,"Przed hotelem w centrum Warszawy, gdzie odbywają się wspólne obrady rad krajowych PO i Nowoczesnej, protestują Obywatele RP. Lider Obywateli Paweł Kasprzak powiedział, że domagają się wspólnych list całej opozycji, ale też przejrzystego wyłaniania kandydatów na te listy, za pomocą prawyborów.","Przed warszawskim hotelem Novotel Obywatele RP rozwinęli w sobotę rano ogromny białoczerwony transparent z napisem: „jedna lista demokratów wyłoniona w prawyborach do Sejmu, konstytucyjna większość, ustrojowa reforma kraju, obywatelski Senat”.– Od paru lat domagamy się uruchomienia demokratycznego procesu, w ramach którego cała opozycja pójdzie do wyborów zjednoczona, ale też będą demokratyczne procedury, wyłaniające tę wspólną listę i kandydatów – powiedział lider Obywateli RP Paweł Kasprzak. – Domagamy się zorganizowania międzypartyjnych, otwartych dla wyborców prawyborów, które wyłonią wspólną listę – dodał. Dodał, że Obywatele RP są krytyczni wobec tego, co dotąd robiły partie tworzące Koalicję Europejską. – To był program wyłącznie antyPiS, jego treścią było wyłącznie to, by PiS odsunąć od władzy. Nie jest jego treścią to, by naprawić polską demokrację, by pozbyć się jej wad, które doprowadziły do zwycięstwa PiS w 2015 r. – przekonywał.– Zwyczajem tej koalicji było tłumienie debaty programowej – dodał.Takie zasady, jak dotąd w KE, zaznaczył Kasprzak, wykluczają np. ze wspólnych list Wiosnę Roberta Biedronia. – Robert Biedroń przystępując do Koalicji Europejskiej nie przyniósłby swoich wyborców, tylko przeciwnie, wygasił ich. Taki akces byłby zdradą ideałów ze strony Biedronia. Mechanizm prawyborów, który proponujemy, jest obliczony m.in. na to, by Robert Biedroń miał prawo krytycznie odnosić się do Platformy Obywatelskiej, a by nie oznaczało to dywersji wobec wspólnego wroga – wyjaśnił Kasprzak.Kasprzak zapewnił, że Obywatele RP nie aspirują by znaleźć się na listach zjednoczonej opozycji. – My jesteśmy ruchem obywatelskim, jesteśmy od tego, by patrzeć na ręce politykom, wszystkim, Platformie też – powiedział.",,
Moskwa: uroczystości żałobne ambasadora zamordowanego w Turcji,"Z udziałem prezydenta Rosji Władimira Putina, premiera Dmitrija Miedwiediewa i szefa MSZ Siergieja Ławrowa odbyła się w Moskwie w czwartek uroczystość żałobna zabitego w poniedziałek w zamachu rosyjskiego ambasadora w Turcji Andrieja Karłowa.","W wystąpieniu na uroczystości Ławrow powiedział, że Karłow padł ofiarą „nikczemnego aktu terrorystycznego”. Szef MSZ mówił też o jego zaletach jako dyplomaty i człowieka. Głos zabrali również deputowani do parlamentu Rosji i koledzy zabitego.Prezydent Rosji położył bukiet róż przy trumnie ambasadora i złożył kondolencje rodzinie dyplomaty. Uroczystość odbyła się w budynku MSZ Rosji przy placu Smolnym. Przy trumnie pełniła wartę straż honorowa, transmisję na żywo prowadziła państwowa telewizja.Ambasador uhonorowanyPutin nadał pośmiertnie Karłowowi tytuł „Bohatera Rosji”. W związku z uroczystościami przełożona została zapowiedziana wcześniej na czwartek doroczna konferencja prasowa prezydenta Rosji.Kolejne uroczystości, już o charakterze religijnym, odbędą się w soborze Chrystusa Zbawiciela. Poprowadzi je zwierzchnik Rosyjskiej Cerkwi Prawosławnej patriarcha Cyryl.",,
Schetyna: Mówienie o adopcji przez pary homoseksualne utrudnia legalizację związków partnerskich,"Jestem przekonany, że jeśli wygramy wybory, to uchwalimy związki partnerskie; klimat społeczny się zmienił, Polska dojrzała do związków partnerskich, społeczeństwo przyzwyczaja się do tego, że to jest coś normalnego – mówił lider PO Grzegorz Schetyna w wywiadzie dla „Newsweeka”. – Jeżeli ktoś mówi o adopcji dzieci przez pary homoseksualne, to skutecznie utrudnia wprowadzenie związków partnerskich – dodał.","Schetyna był pytany, jaki – poza odebraniem władzy PiS – PO ma pomysł na Polskę. – Proponujemy państwo solidarne, ale takie, w którym napędzają kraj głównie ci, którzy pracują. Państwo pomocy rodzinie, ale świadome, że są różne modele rodziny, od samotnej matki z dzieckiem zaczynając. Państwo dumne z tradycji, ale patrzące w przyszłość. Promujące patriotyzm, ale nie nacjonalizm. To jest ten wielki wybór, który proponujemy Polakom – mówił lider PO. Zapowiedział, że konkretne propozycje zostaną przedstawione przed wyborami parlamentarnymi.– Dzisiaj mamy takie projekty, np. projekt znoszący dyskryminację podatkową dorabiających sobie emerytów. Praca musi się opłacać. Trzynasta emerytura to był nasz pomysł skierowany do ludzi, którzy będą z własnego wyboru dłużej pracować – podkreślił lider PO.Schetyna podkreślił też, że PO zawsze będzie stawać w obronie słabszych. – Przed kampanią samorządową ustaliliśmy, że Rafał Trzaskowski podpisze deklarację LGBT+ po wyborach. W sytuacji, gdy Jarosław Kaczyński zaatakował mniejszości seksualne, zaczął straszyć gejami, seksualizacją dzieci, musieliśmy stanąć w obronie mniejszości – mówił.Na uwagę, że podczas swoich rządów PO nie zalegalizowała związków partnerskich, Schetyna wskazał, że Platforma była wówczas w koalicji z PSL, które nie było za związkami partnerskimi. – Ale powiem szczerze – ten temat nie był naszym priorytetem. Jednak sprawa wróci po wyborach i jestem przekonany, że jeśli wygramy, to uchwalimy związki partnerskie – zadeklarował.",,
UE rozszerza sankcje wobec Rosji: kolejne osoby na „czarnej liście”,"O rozszerzeniu sankcji wobec Rosji, za jej politykę wobec Ukrainy, poinformowała Unia Europejska.  Na „czarnej
liście”, opublikowanej w Oficjalnym Dzienniku UE, znalazło się dodatkowo 15 osób oraz 18 firm i organizacji.","Na liście osób objętych sankcjami znalazł się m. in. szef Federalnej SłużbyBezpieczeństwa Rosji (FSB) Aleksandr Bortnikow i dyrektor Służby WywiaduZagranicznego Michaił Fradkow.    Kluczowe stanowiskaSankcjami objęto szereg innych osób zajmujących kluczowe stanowiska, m. in.zastępcę szefa Rady Bezpieczeństwa Rosji Raszida Nurgalijewa, sekretarza RadyNikołaja Patruszewa, członka Rady Borysa Gryzłowa a także szefa RepublikiCzeczeńskiej Ramzana Kadyrowa.  Samozwańcze administracje Na liście objętych sankcjami osób prawnych znalazły się m. in. administracjesamozwańczych „Republik Ludowych” Donieckiej i Ługańskiej,  porty morskieSewastopol i Kercz oraz zbrojne organizacje separatystów.Łącznie na nowej liście sankcji UE znalazło się 87 osób fizycznych i 20 osóbprawnych. Wszyscy objęci są zakazem wjazdu na terytorium UE a posiadane przez nichaktywa w europejskich bankach podlegają zamrożeniu. Firmy UE obowiązuje zakazzawierania z nimi umów biznesowych.CZYTAJ TAKŻE: http://www.tvp.info/16170924/rosja-odcieta-od-londynskiej-gieldy-ue-rozwaza-radykalne-sankcje-wobec-moskwy",,
"Papież: Gdy człowiek nie adoruje Boga, ma skłonność do adoracji własnego ego","Papież powiedział, że należy czcić Boga, a nie bożka pieniędzy, sukcesu i naszego ego. Franciszek w Uroczystość Objawienia Pańskiego, zwanego również Świętem Trzech Króli, odprawił mszę w bazylice watykańskiej.","Papież w homilii nawiązał do Trzech Mędrców, którzy przybyli do Betlejem, aby oddać cześć Jezusowi. Powiedział, że jeśli człowiek nie adoruje Boga, ma skłonność do adoracji własnego ego. Zaznaczył, że często ludzie posługują się Bogiem, ale Mu nie służą.   – Ile razy pokrywaliśmy religijnością to, co zapewniało nam wygodę, ile razy myliliśmy władzę według Boga, która oznacza służenie innym, z władzą, która jest służeniem sobie samym – mówił papież.   Franciszek powiedział, że sensem życia chrześcijańskiego jest pielgrzymowanie ku Bogu, a nie ku sobie. Zaznaczył, że wiara nie sprowadza się do pięknych doktryn, lecz jest relacją z żywą Osobą Boga, którą się kocha.   Papież pokreślił, że wspaniałość życia nie polega na posiadaniu, ale na miłowaniu i zbliżeniu się do innych.",,
Sześć lat unikał odsiadki. Ukrywał się w skrzyni wysuwanej ze ściany [WIDEO],"Gdańscy policjanci zatrzymali 38-latka przez sześć lat poszukiwanego za oszustwa. Przed funkcjonariuszami ukrył się w specjalnej skrzyni wysuwanej ze ściany. – Był bardzo zdziwiony widokiem kryminalnych, ale nie stawiał oporu – powiedział nam nadkom. Maciej Stęplewskiz KWP w Gdańsku.","Na trop oszustwa wpadli policjanci z Gdańska zajmujący się walką z cyberprzestępczością. Analizowali kolejne oszustwa, które przebiegały według tego samego scenariusza. Otwierano fikcyjny sklep internetowy, który oferował różne towary w bardzo atrakcyjnych cenach. Inkasowano wpłaty, ale  towaru nie wysyłano. Kiedy atmosfera wokół gęstniała, a na forach pojawiały się negatywne opinie, stronę i konto bankowe likwidowano i zakładano kolejny sklep. Ofiarą padło kilkaset osób.  W końcu policjanci wpadli na trop 38-latka z Wejherowa, którego z resztą od sześciu lat poszukiwano za inne oszustwa. Kiedy wkroczyli do jednego z domów w powiecie wejherowskim, natknęli na wiele dokumentów,  które potwierdzały, że funkcjonariusze są na dobrym tropie. – Oprócz telefonów komórkowych, komputerów, kart bankomatowych znaleźli także broń – wylicza nadkom. Maciej Stęplewski z KWP w Gdańsku. W końcu na strychu domu odkryli schowek. W ścianie za specjalną zaślepką znajdowała się skrzynia, wysuwana ze ściany na rolkach. W niej policjanci znaleźli zaskoczonego 38-latka, poszukiwanego kilkoma listami listami gończymi do odbycia kary sześciu lat pozbawienia wolności za wcześniejsze oszustwa.  Mężczyźnie grozi teraz kolejne osiem lat więzienia. Policjanci nie odpuszczają i dalej szukają wspólników oszustw.",,
Rosja: Ukraina nie ma prawa do Krymu,"Prokuratura Generalna Rosji uznała, że Ukraina nie ma praw do Krymu. Według rosyjskich ekspertów, Nikita Chruszczow przekazując w 1954 roku półwysep Ukraińskiej Socjalistycznej Republice Radzieckiej naruszył nie tylko konstytucję Związku Radzieckiego, ale również ustawę zasadniczą Rosyjskiej Socjalistycznej Federacyjnej Republiki Radzieckiej.","Wniosek o zbadanie tej sprawy skierował do Prokuratury Generalnej deputowany „Sprawiedliwej Rosji” Siergiej Mironow. W odpowiedzi przygotowano dokument, który – według agencji Interfax – zdecydowanie uznaje decyzję z 1954 roku za niezgodną z prawem. W dokumencie można przeczytać, że Rada Najwyższa Republiki Rosyjskiej nie miała pełnomocnictw do przekazywania wchodzących w jej skład terytoriów innej sojuszniczej republice.  Aneksja Krymu Ten argument rosyjskie władze wykorzystywały już wielokrotnie, aby uzasadnić aneksję Krymu. Jednak – jak przypominają międzynarodowi eksperci – po rozpadzie ZSRR Rosja nie zgłaszała pretensji terytorialnych wobec Ukrainy, a w wielu dokumentach potwierdzała jej status graniczny. W marcu ubiegłego roku rosyjscy żołnierze wkroczyli na półwysep, zajmując obiekty państwowe i wojskowe bazy. Pod lufami karabinów odbyło się referendum, na którego podstawie Rosja anektowała Krym.",,
Gaz drożeje na Ukrainie. Taki warunek postawił MFW,Ukraiński rząd podniósł ceny gazu dla klientów indywidualnych niemal o 25 proc. Podwyżka była warunkiem pomocy finansowej Międzynarodowego Funduszu Walutowego dla Ukrainy.,"Po decyzji ukraińskich władz MFW obiecało nowe transze kredytu. Międzynarodowy Fundusz Walutowy, który kredytuje Ukrainę domaga się stopniowego wycofania państwa z dopłat do gazu i tym uzależnił pomoc finansową dla Kijowa. Poprzednią transzę kredytu w wysokości miliarda dolarów MFW udzieliło Ukrainie jeszcze w zeszłym roku. Obecnie Kijów potrzebuje zastrzyku finansowego m.in. dla ustabilizowania gospodarki, jednocześnie podwyżki są niepopularne, zwłaszcza przed przyszłorocznymi wyborami prezydenckimi i parlamentarnymi. Mimo to ukraiński rząd zdecydował, że od 1 listopada Ukraińcy zapłacą o 23 proc. więcej za gaz niż do tej pory. Obecnie błękitne paliwo dla klientów indywidualnych kosztuje 7 hrywien, czyli około 1 złotego za metr sześcienny. Tymczasem rynkowa wartość gazu jest dwa razy wyższa.W odpowiedzi na oczekiwane podwyżki MFW  zrezygnował z zatwierdzonego w 2015 roku trzyletniego programu rozszerzonego finansowania i zapowiedział nowy, 14 miesięczny program tzw. stand–by, w ramach którego Ukraina może otrzymać prawie 4 miliardy dolarów kredytu.",,
Bielan o Fort Trump: To kamień milowy w negocjacjach ze stroną amerykańską,"– To kamień milowy w naszych negocjacjach ze stroną amerykańską – powiedział w piątek w programie „Kwadrans polityczny” w TVP1 wicemarszałek Senatu Adam Bielan. Dodał, że to może oznaczać, że do końca września będziemy mieć decyzję w sprawie zwiększonej, trwałej obecności wojsk amerykańskich w naszym kraju. Jak podkreślił, to całkowicie zmieni układ geopolityczny w naszym regionie.","W „Kwadransie politycznym” była mowa o dobrych wieściach zza oceanu, gdzie amerykańska senacka komisja spraw sił zbrojnych przyjęła budżet na 2020 r. Jest w nim mowa o zwiększeniu i stałej obecności wojsk amerykańskich w Polsce. Bielan podkreślił, że Polska jest wymieniona z nazwy, a słowo „rotacyjna” zmienione jest w „obecność trwałą”.  – To kamień milowy w naszych negocjacjach ze stroną amerykańską – powiedział Bielan. Dodał, że to może oznaczać, że do końca września będziemy mieć decyzję w sprawie zwiększonej, trwałej obecności wojsk amerykańskich w naszym kraju. To, jak dodał, całkowicie zmieni układ geopolityczny w naszym regionie.  Bielan zwrócił uwagę na częste kontakty i spotkania prezydenta Dudy z prezydentem USA. Wskazał, że polski prezydent będzie wizytował Biały Dom we wrześniu, raptem po 10-miesięcznej przerwie. – To się nie zdarza w relacjach Ameryki z jakimkolwiek innym krajem, żeby tak często jakiś przywódca gościł w Białym Domu. Jednocześnie jest bardzo duże prawdopodobieństwo, że prezydent Trump będzie po raz drugi w swojej kadencji w Polsce 1 września – zauważył wicemarszałek Senatu.",,
Amerykanie pokochali polski boczek i żeberka,"Firmy mięsne sprzedały w tym roku w USA niemal o połowę więcej wieprzowiny niż w roku poprzednim. „Rzeczpospolita” zwraca uwagę, że w ciągu zaledwie trzech lat USA urosły na pierwszego odbiorcę naszej wieprzowiny, zwłaszcza boczku.","Polskie mięso cieszy się coraz większą popularnością w Stanach Zjednoczonych. W 2013 r. USA były na 22. miejscu listy importerów wieprzowiny z Polski. W tym roku znalazły się już na pierwszym miejscu.  Tylko od stycznia do kwietnia eksporterzy zarobili za oceanem 275,2 mln zł, co oznacza wzrost o 15 proc. względem poprzedniego roku. Jest to dwukrotnie wyższy wynik od drugiego w kolejności odbiorcy mięsa – Włochy kupiły wieprzowinę o wartości 121,5 mln zł. Trzecie w kolejności są Niemcy z eksportem o wartości 119,7 mln zł. Największym powodzeniem w USA cieszą się boczek i żeberka, popularna jest również szynka Krakus i puszkowane pasztety. Amerykanie płacą 3 euro za kilogram mięsa – jest to cena wyższa niż płacona przez Niemcy (1,37 euro za kg) oraz przez pozostałe kraje, do których eksportowane jest polskie mięso (ok. 2 euro za kg). Od stycznia do kwietnia tego roku do Stanów Zjednoczonych sprowadzono 25,6 tys. ton polskiego mięsa.",,
"Najnowszy sondaż. PiS najsilniejsze od wyborów, 40% poparcia",Jeszcze nigdy od wyborów parlamentarnych w 2015 r. Prawo i Sprawiedliwość nie miało takiego poparcia w sondażach Ipsos dla OKO.press. Na partię rządzącą gotowe jest głosować 40 proc. Polaków – informuje Fundacja Ośrodek Kontroli Obywatelskiej,"Według sondażu PiS uzyskało 40 proc. poparcia, czyli przekroczyło wynik wyborczy z października 2015 r., który wynosił 37,6 proc.  Drugie miejsce w sondażu zajęła Platforma Obywatelska z poparciem 21 proc. ankietowanych. Za PO uplasował się ruch Kukiz ’15, na który głosować chce 11 proc. Na czwartym miejscu znalazła się Nowoczesna (6 proc.).",,
Protest w sprawie reformy sądownictwa. Przyszli też politycy opozycji,"Pod hasłem „Wolne sądy, wolne wybory, wolna Polska” odbyła się demonstracja pod Pałacem Prezydenckim. Do przyjścia na Krakowskie Przedmieście nawoływała Krajowa Rada Sądownictwa. Przyszli też politycy opozycji.","Wśród demonstrujących są m.in. posłanka Nowoczesnej Kamila Gasiuk–Pihowicz, poseł PO Borys Budka, Barbara Nowacka oraz wicemarszałek Senatu Bogdan Borusewicz (PO). Demonstrujący skandowali: „Wolne sądy, wolne wybory, wolna Polska”. Na transparentach widać napisy: „A ja wolność kocham ponad wszystko”, „Pl Defilad 19.10.2017” (data podpalenia się Piotra Szczęsnego).   Manifestujący z Akcji Demokracja chodzą z urnami wyborczymi, do których można wrzucić kartkę i zaznaczyć na niej: „wolne sądy, wolne wybory, wolna Polska”. Manifestanci domagają się wycofania projektów ustaw o KRS i SN. Sejm w piątek opowiedział się za dalszymi pracami nad prezydenckimi projektami ustaw o SN i KRS. Sejm nie zgodził się na wnioski opozycji o odrzucenie projektów w pierwszym czytaniu. Obie propozycje prezydenta trafiły do dalszych prac w komisji. Projekty krytykuje opozycja. Według posłanki Nowoczesnej Kamili Gasiuk-Pihowicz KRS powołany na podstawie prezydenckiego projektu nie będzie w stanie stać na straży niezależności wymiaru sprawiedliwości i niezawisłości sędziowskiej. Zdaniem Roberta Kropiwnickiego(PO) projekt ustawy o SN „zrujnuje” Sąd Najwyższy. Projekt nowelizacji ustawy o KRS zakłada m.in. wybór przez Sejm 15 członków KRS–sędziów większością 3/5 głosów. W przypadku klinczu każdy poseł głosowałby tylko na jednego kandydata. Dotychczas członków KRS–sędziów wybierały środowiska sędziowskie.Kwestia wyboru do Rady była w ostatnich tygodniach tematem rozmów prezydenta z PiS – mają się do tego odnosić poprawki tej partii. Wstępny kompromis ma zakładać, że gdyby w Sejmie nie było 3/5 głosów, wówczas – w drugim etapie – do wyboru członków KRS wystarczyłaby większość bezwzględna. Kluby opozycyjne mogłyby wskazać sześciu kandydatów do Rady, a większość parlamentarna –  dziewięciu. „Projekt dotyczący Sądu Najwyższego”  Projekt dot. SN zakłada m.in. badanie przez SN skarg nadzwyczajnych na prawomocne wyroki sądów, w tym z ostatnich 20 lat; utworzenie Izby Dyscyplinarnej z udziałem ławników oraz przechodzenie sędziów SN w stan spoczynku po ukończeniu 65. roku życia, z możliwością przedłużania tego przez prezydenta.W piątek Sejm nie zgodził się również na odrzucenie w pierwszym czytaniu projektu PiS zmian m.in. w Kodeksie wyborczym; o odrzucenie projektu wnioskowały ugrupowania opozycyjne; projekt został skierowany do dalszych prac w komisji nadzwyczajnej.  Opozycja zarzuca, że proponowane przez PiS zmiany mają na celu wyeliminowanie w wyborach samorządowych niezależnych kandydatów działających dla lokalnych społeczności poprzez likwidację jednomandatowych okręgów wyborczych do rad gmin, określa projekt jako „zbójecką ordynację”. Projekt krytykuje też PKW.  Zaproponowane przez posłów PiS zmiany w Kodeksie wyborczym przewidują wprowadzenie dwukadencyjności wójtów, burmistrzów i prezydentów miast oraz likwidację jednomandatowych okręgów wyborczych w wyborach do rad gmin. Projekt zakłada również zmiany w sposobie ustalania składu Państwowej Komisji Wyborczej.",,
Uroczystości pogrzebowe Kornela Morawieckiego. Spocznie na Powązkach Wojskowych,"Dziś w Warszawie odbędzie się pogrzeb marszałka seniora Kornela Morawieckiego. O godz. 12 w Katedrze Polowej Wojska Polskiego odbędzie się msza, następnie o godz. 15 na Cmentarzu Wojskowym na Powązkach będzie miała miejsce ceremonia pogrzebowa. Pogrzeb będzie miał charakter państwowy. Udział w uroczystościach zapowiedział m.in. prezydent Andrzej Duda.","Kornel Morawiecki, działacz opozycji demokratycznej w PRL, przywódca „Solidarności Walczącej”, marszałek senior Sejmu VIII kadencji, ojciec premiera Mateusza Morawieckiego, zmarł w poniedziałek. Miał 78 lat.Trumna z ciałem zmarłego, przykryta biało-czerwoną flagą, została w piątek wystawiona w Sali Kolumnowej Sejmu. Hołd zmarłemu oddali premier Morawiecki z rodziną, marszałkowie Sejmu i Senatu, prezes PiS Jarosław Kaczyński, ministrowie rządu, prezes TK Julia Przyłębska oraz szefowa Kancelarii Prezydenta Halina Szymańska.W piątek wieczorem w kondukcie żałobnym trumna Kornela Morawieckiego przeprowadzona została z Sejmu do Katedry Polowej Wojska Polskiego, gdzie zgromadzeni wzięli udział w czuwaniu modlitewnym. Marszałek senior Kornel Morawiecki Kornel Morawiecki miał 78 lat. Urodził się w 1941 roku, z wykształcenia był fizykiem. Zasłynął przede wszystkim jako założyciel i przewodniczący „Solidarności Walczącej”, organizacji, której głównym hasłem było odzyskanie niepodległości.W 1968 roku po raz pierwszy wystąpił przeciwko władzom PRL, uczestnicząc w wydarzeniach marcowych. W końcu lat 70. związał się z opozycją demokratyczną we Wrocławiu, był redaktorem drugoobiegowego „Biuletynu Dolnośląskiego”. Po 1980 roku był działaczem „Solidarności” we Wrocławiu, a po wybuchu stanu wojennego ukrywał się.W 1982 roku po rozłamie w podziemnej „Solidarności” stanął na czele „Solidarności Walczącej”, która stała się najbardziej radykalną i bardzo mocno zakonspirowaną organizacją w latach 80, wydającą w podziemiu około 100 tytułów gazet i czasopism, realizującą audycje radiowe i organizującą demonstracje.Kornel Morawiecki był przez lata 80. jednym z najbardziej poszukiwanych przez SB działaczem podziemia. Był też działaczem, któremu udało się najdłużej ukrywać - aresztowano go dopiero w listopadzie 1987. Ponieważ w tamtym czasie władze PRL nie chciały mieć więźniów politycznych, podstępem zmuszono Morawieckiego do wyjazdu za granicę. Po kilku miesiącach potajemnie wrócił do kraju.Jako lider SW krytykował rozmowy Okrągłego Stołu, wzywał też do bojkotu kontraktowych wyborów 4 czerwca 1989. Jego ugrupowanie domagało się wtedy całkowicie wolnych wyborów.Po 1990 roku stanął na czele Partii Wolności, krytycznie nastawionej do rzeczywistości III RP, m.in. do braku rozliczeń z komunizmem czy braku lustracji.W 2010 roku startował w wyborach prezydenckich, a w 2015 roku został posłem, kandydując z list Kukiz'15. Był marszałkiem seniorem na pierwszym posiedzeniu Sejmu VIII kadencji. W 2016 roku odszedł z Kukiz'15 i założył ugrupowanie Wolni i Solidarni.Ostatnie odznaczenia i wyróżnienia27 września Kornel Morawiecki został uhonorowany Orderem Orła Białego. Odznaczenie zostało przyznane „w uznaniu znamienitych zasług Kornela Morawieckiego na rzecz przemian demokratycznych w Polsce oraz za wybitne osiągnięcia w działalności publicznej i państwowej” – podano w uzasadnieniu.29 września Kornel Morawiecki został laureatem wyróżnienia „Drzwi do Wolności”, przyznanego podczas gali XI. Festiwalu Filmowym „Niepokorni – Niezłomni – Wyklęci” w Gdyni. Nagroda ta honoruje odwagę oraz poświęcenie bohaterów podziemia niepodległościowego i solidarnościowego, jak również osoby, które w niezłomny sposób propagują ideę wolności.",,
Gronkiewicz-Waltz faworytką w Warszawie,"40,9 proc. respondentów chce głosować w wyborach samorządowych na obecną prezydent Warszawy. Czesław Bielecki może liczyć na 21,4 proc., a kandydat SLD Wojciech Olejniczak na 19,2 proc. – wynika z sondażu Homo Homini dla Polskiego Radia.","Według sondażu, kolejne miejsca w wyścigu do fotela prezydenta Warszawy zajęli Janusz Korwin-Mikke z 2-proc. poparciem, Romuald Szeremietiew z 1,7-proc., Bartosz Dominiak z 1-proc. oraz Krystian Legierski, na którego zagłosowałoby 0,6 proc. ankietowanych. Najmniejsze poparcie ma Katarzyna Munio, na którą chce zagłosować 0,5 proc. respondentów oraz Danuta Bodzek, która ma szansę na 0,1 proc. głosów. 12,7 proc. badanych nie wie, na kogo odda głos.W sondażu poparcia dla partii politycznych najwięcej badanych chce głosować na Platformę Obywatelską. PO może liczyć na 40 proc. Jest to o 5 punktów proc. więcej niż w ostatnim sondażu dla Polskiego Radia.Na Prawo i Sprawiedliwość głos chce oddać 21,5 proc. respondentów i jest to wynik gorszy o 3,9 proc. SLD może liczyć na 12,8 proc. głosów. Wynik jest gorszy od poprzedniego o 3,6proc.Z sondażu wynika, że na Wolność i Praworządność zamierza zagłosować 2 proc. respondentów, na Polskie Stronnictwo Ludowe 1,7 proc., na Socjaldemokrację Polską 0,6 proc., a na Zielonych 2004 – 0,4 proc. badanych.18,6 procent ankietowanych nie wie jeszcze, na kogo odda głos.Sondaż przeprowadzono telefonicznie w dniach 23-24 października na reprezentatywnej grupie 1090 osób. Błąd oszacowania wynosi 3 proc., a poziom ufności 0,95.",,
Wielomilionowe straty Skarbu Państwa. ABW zatrzymało dwie osoby,"Agencja Bezpieczeństwa Wewnętrznego zatrzymała dwie osoby, które podejrzewa o udział w grupie przestępczej obracającej olejem napędowym – dowiedziała się PAP. Prezes i przedstawiciel spółki mieli działać w firmach, które były „słupami” w tych działaniach.","Według ABW grupa miała doprowadzić do strat Skarbu Państwa na najmniej 98 mln zł.Rzecznik prasowy ministra koordynatora służb specjalnych Stanisław Żaryn potwierdził w poniedziałek PAP, że zatrzymań dokonali funkcjonariusze z wrocławskiego wydziału zamiejscowego delegatury ABW w Poznaniu.– 20 marca funkcjonariusze zatrzymali dwóch mężczyzn podejrzanych o udział w zorganizowanej grupie przestępczej, przestępstwa finansowo-skarbowe oraz pranie pieniędzy – powiedział Żaryn.Spółki prowadzone, lub reprezentowane przez zatrzymanych brały udział w łańcuchu przestępstw związanych przy obrocie olejem napędowym wewnątrz UE. Przez konta bankowe spółek w grupie przestępczej przetransferowano nie mniej niż 172 mln zł oraz 16,6 mln euro tzw. brudnych pieniędzy – oceniają śledczy.",,
Nożownik zaatakował księdza we wrocławskim kościele,"Ugodzony w poniedziałek rano w klatkę piersiową nożem ksiądz dobrze zniósł operację. Jego życiu nie zagraża niebezpieczeństwo – poinformowały służby szpitala. Prokuratura postawi zarzuty sprawcy napaści we wtorek, gdy uzyska opinię biegłego dotyczącą obrażeń.","Rzeczniczka prasowa Uniwersyteckiego Szpitala Klinicznego we Wrocławiu Monika Kowalska poinformowała, że 48-letni pacjent dobrze zniósł operację.– Jest w stanie stabilnym, nie zagrażającym życiu. Lekarze zaopatrzyli wszystkie urazy wewnętrzne spowodowane w obrębie klatki piersiowej i jamy brzusznej – powiedziała Kowalska.Do napaści na księdza doszło w poniedziałek przed godz. 7.00 na Ostrowie Tumskim w centrum Wrocławia. Mężczyzna podszedł do księdza, rozpoczął z nim rozmowę, następnie ugodził go nożem.– Napastnik to 57-letni mieszkaniec Wrocławia. Został zatrzymany bezpośrednio po zdarzeniu przez osoby postronne i przekazany policjantom, a następnie doprowadzony do jednego z komisariatów, gdzie obecnie jest przesłuchiwany – powiedział rzecznik wrocławskiej policji Łukasz Dutkowiak. Z informacji policji wynika, że mężczyzna jest osobą bezdomną.Rzeczniczka Prokuratury Okręgowej we Wrocławiu prok. Justyna Pilarczyk poinformowała, że zatrzymany napastnik zostanie doprowadzony do prokuratury we wtorek i zostaną mu wówczas postawione zarzuty.",,
PiS nie wystawi swojego kandydata w wyborach na prezydenta Gdańska,"Po tragicznej śmierci Pawła Adamowicza w Gdańsku odbędą się przedterminowe wybory na prezydenta miasta. Prezes PiS Jarosław Kaczyński oświadczył, że jego ugrupowanie nie wystawi w nich swojego kandydata.","– Wybory prezydenta Gdańska niespełna trzy miesiące temu dały jednoznaczne zwycięstwo śp. Pawłowi Adamowiczowi. W związku z tym Prawo i Sprawiedliwość podjęło decyzję, aby nie wystawiać własnego kandydata w nadchodzących wyborach uzupełniających – oświadczył prezes partii.W niedzielę wieczorem prezydent Gdańska Paweł Adamowicz został zaatakowany nożem w centrum miasta przez 27-letniego Stefana W., który podczas finału WOŚP wtargnął na scenę. Samorządowiec trafił do Uniwersyteckiego Centrum Klinicznego w Gdańsku, gdzie w poniedziałek po południu zmarł. Miał 53 lata. Pogrzeb Pawła Adamowicza odbędzie się w sobotę.W samorządzie gdańskim Paweł Adamowicz zasiadał od początku jego powstania tj. od 1990 r.; w latach 1994-98 był przewodniczącym Rady Miasta Gdańska. W 1998 r. po raz pierwszy został prezydentem Gdańska i na funkcję tę wybierany był przez kolejne 20 lat.W ubiegłorocznych wyborach samorządowych kandydatem PiS w wyborach na prezydenta Gdańska był Kacper Płażyński. W drugiej turze otrzymał on 35,2 proc. głosów i przegrał z Adamowiczem.",,
„SLD to partia bez przyszłości”,"– Nie chcę być wśród ludzi, którzy czują do siebie nienawiść, gdzie nie myśli się o realizacji programu wyborczego, ale o tym, jak dokopać koleżance i koledze – w ten sposób w programie „Minęła dwudziesta” w TVP Info poseł Sławomir Kopyciński uzasadnił przejście z SLD do Ruchu Palikota. Dodał, że była to „najtrudniejsza decyzja w jego życiu”.","Sławomir Kopyciński był szefem świętokrzyskich struktur SLD i jednym z najaktywniejszych posłów tej partii. W ubiegłej kadencji zasłynął sporem z kościelnymi hierarchami na temat wartości majątku, odzyskanego przez Kościół po upadku komunizmu. Na antenie TVP Info powiedział, że decyzję o przejściu do Ruchu Palikota podjął w czwartek o godz. 10.15. – Byłem po drugiej rozmowie z Januszem Palikotem. O decyzji przesądził wybór Leszka Millera na szefa klubu. Przez cztery ostatnie lata nie usłyszałem w SLD pozytywnej opinii na temat Millera. Nie wiem, co się wydarzyło, że człowiek, który doprowadził SLD do dna, wraca i ma być zbawcą tej formacji – wyjaśnił. Dodał, że jego zdaniem Miller pokieruje nie tylko klubem parlamentarnym, ale i całą formacją. – Ktoś sztandar musi wyprowadzić. Tym kimś będzie Leszek Miller – powiedział.Poseł Kopyciński uważa SLD za „partię bez przyszłości”.  – Przekonałem się o tym po ogłoszeniu wyników wyborów parlamentarnych. Liczyłem, że w Sejmie znajdzie się inna reprezentacja posłanek i posłów. W klubie SLD nie ma demokracji. Jest tylko zimna kalkulacja i liczenie głosów. Nie ma szans na realizację programu lewicowego – powiedział.Dodał, że „dziś miejsce ludzi lewicy jest w Ruchu Palikota”.  – Palikot zrobił coś z niczego, ma wizję, ma plan. Jestem od tego, by nadać temu ramy prawne, przekuć w projekty ustaw – wyjaśnił.Sławomir Kopyciński przyznał się do błędu w związku z faktem, że w kampanii wyborczej w rozmowie z lokalną telewizją skrytykował Janusza Palikota. Odniósł się też do słów Leszka Millera, że po zmianie barw partyjnych powinien złożyć mandat poselski. – Te wybory były mocno spersonalizowane. Wyborcy głosowali na imię i nazwisko. Nie mogę ich zawieść. To, co obiecałem w kampanii, zamierzam realizować w Ruchu Palikota – zapewnił.",,
Były niemiecki kanclerz mógł lobbować za Nord Stream 2,"Niemiecka partia FDP chce by zbadano, jaką rolę przy promocji projektu Nord Stream 2 odegrał były kanclerz Gerhard Schroeder – donoszą niemieckie media.","Prezydent USA Donald Trump podpisał ustawę o budżecie Pentagonu na 2020 r. w rekordowej wysokości 738 mld dolarów. Wpisano w nią m.in. sankcje na firmy budujące gazociąg Nord Stream 2, który ma podwoić zdolności eksportowe gazu na istniejącej trasie rurociągu Nord Stream z Rosji do Niemiec. W odpowiedzi na sankcje USA niemieccy liberałowie oświadczyli, że chcą by zbadano, czy nie doszło do niezgodnego z prawem lobbowania na rzecz projektu Nord Stream 2 przez byłego kanclerza z partii SPD  Gerharda Schroedera.  – W celu uniknięcia dalszych strat parlament musi działać odważnie i rozpocząć inicjatywę demokratyczną – powiedział przedstawiciel FDP Michael Theurer, cytowany przez „Handelsblatt”. Według Theurera sankcje USA są zemstą za to, że Niemcy nie wpisały Nord Stream 2 w plany europejskie i nie konsultowały się z partnerami na kontynencie.",,
"Tarczyński: Uważajcie na oszustów politycznych, bo już mówi się o nowej partii","– U nas takiej dyscypliny nie było. Ten parlamentarny zwyczaj został złamany przez Platformę i Nowoczesną – mówił europoseł Prawa i Sprawiedliwości Tarczyński, komentując wczorajsze wydarzenia związane z głosowaniem posłów PO i Nowoczesnej nad projektem ustawy „Ratujmy kobiety”.","Dominik Tarczyński przypomniał m. in. o zaangażowaniu opozycji w feministyczne manifestacje. – Inwestycja w czarne marsze, zaangażowanie liberalnych i lewackich mediów.  Przypomnijmy te wysięgniki TVN przed siedzibami posłów PiS-u, przed naszą siedzibą na Nowogrodzkiej. Media, które podgrzewały tę atmosferę, zainwestowały potężne pieniądze. I już wczoraj w tych mediach słyszeliśmy, że jest potrzebna nowa partia – zwrócił uwagę poseł Prawa i Sprawiedliwości.Dominik Tarczyński wypomniał obecnemu w studiu posłowi Platformy Obywatelskiej Marcinowi Święcickiemu niekonsekwencję.– Przestrzegam. Panie pośle, jesteście oszustami politycznymi, którzy wykorzystali kobiety; wyprowadzili je na ulice, a teraz wypluli politycznie. Uważajcie na oszustów politycznych, bo już mówi się o nowej partii. Idą na dno i Platforma, i Nowoczesna – diagnozował europoseł. – Nie chciałbym, żeby od PZPR przez KLD, Unię Wolności i Platformę powstało coś nowego, co znowu będzie kłamać – mówił Tarczyński.– Jak w takim razie określić prezesa Kaczyńskiego, Gowina, Brudzińskiego, którzy publicznie mówią, że są przeciwko liberalizacji, a głosują za skierowaniem [projektu ustawy „Ratujmy kobiety”] do komisji sejmowej? - bronił się Marcin Święcicki– Bo obiecaliśmy, że wszystkie projekty społeczne będą trafiać do komisji i dotrzymaliśmy słowa –odpowiedział Dominik Tarczyński.",,
Ambasador Rosji po rozmowie z Putinem: Polska będzie musiała zmienić zdanie ws. Ukrainy,– Polska będzie musiała zmienić swój punkt widzenia w sprawie wydarzeń na Ukrainie i uwzględnić korzyści ze współpracy z Rosją – powiedział ambasador Rosji w Warszawie Aleksandr Aleksiejew na spotkaniu z prezydentem Władimirem Putinem w Moskwie.,"– Ukraina, tak jak Białoruś, są oceniane jako sfery szczególnych interesów dlanaszej polityki. Jestem absolutnie przekonany, że nasi polscy partnerzy będąmusieli prędzej czy później zmienić swój punkt widzenia. Będą musieli wrócićdo kwestii korzyści, jakie mogą czerpać ze współpracy z Rosją w sferzepolitycznej i gospodarczej, przy uwzględnieniu naszej bliskości etnicznej ikulturowej – powiedział dyplomata, cytowany przez ITAR-TASS.Aleksiejew zapewnił, że pracownicy ambasady i innych rosyjskich instytucji„świetnie zdają sobie sprawę z tej perspektywy” i pracują „spokojnie ipewnie, z całkowitą świadomością własnej słuszności”.Putin spotkał się we wtorek na naradzie organizowanej co dwa lata z ambasadorami Rosji na świecie. Uczestniczyli w niej również członkowie rządu, przedstawiciele obu izb parlamentu – Dumy Państwowej i Rady Federacji, eksperci oraz reprezentanci rosyjskiego biznesu.  CZYTAJ TAKŻE  Umorzono śledztwo ws. słów Korwin-Mikkego o szkoleniu bojowników z Majdanu przez Polaków",,
Ludzie padają na ulicach. Wstrząsające nagrania z Wuhan [WIDEO],"Na filmikach zamieszczanych w mediach społecznościowych widać  ciała leżące na chodnikach i chorych w szpitalach. Autorzy twierdzą, że materiał został zarejestrowany w Wuhan, chińskim mieście, gdzie pojawiły się pierwsze przypadki zachorowań po zakażeniu nieznanym dotąd koronawirusem. Autentyczność nagrań nie została potwierdzona. Tragiczne sceny wywołały dyskusję wśród internautów.","Epidemia dotyczy coraz większej liczby osób, jak wynika z kolejnych danych. Do tej pory odnotowano łącznie 830 przypadków zakażenia nowym koronawirusem, głównie w Chinach. 26 osób zmarło.    Jeden z filmików, jakie ukazały się w sieci, ukazuje mężczyznę leżącego na chodniku, któremu ratownicy medyczni – ubrani w kombinezony – mają udzielić pomocy. Niektórzy internauci wątpią jednak w wiarygodność tego wideo.   „Wydaje się, że to krew wokół jego głowy. Krew lub krwawe wymioty nie są tego symptomem, o ile się orientuję. Jest on prawdopodobnie ofiarą wypadku, a ratownicy medyczni reagują na każde wezwania” – napisał jeden z internautów.    Ktoś inny pyta, „czy to prawdziwy materiał filmowy? Czy to inna sytuacja?” I dodaje: „To jest straszne”.    Na Twitterze pojawiło się też wideo autorstwa osoby podającej się za pielęgniarza w szpitalu Czerwonego Krzyża w Wuhan. Widać na nim chore osoby leżące na łóżkach oraz pacjentów czekających na pomoc medyczną. Według autora filmiku na szpitalnym korytarzu znajdują się trzy ciała, którymi nie ma się kto zająć. Osoba, która opublikowała filmik napisała, że trudno zweryfikować, czy to rzeczywiście są ciała zmarłych oraz, jaka jest dokładna data wideo.  Chiny deklarują, że wzmogły działania mające powstrzymać rozprzestrzenianie się nia niebezpiecznego koronawirusa, m.in. ogłaszając zamknięcie dla turystów kolejnych atrakcji turystycznych w tym kraju. W związku z epidemią w mieście Wuhan w ekspresowym tempie ma powstać szpital na 1000 łóżek.     Wg lokalnej gazety  „Changjiang Ribao”  35 koparek i 10 spycharek przybyło na plac budowy w czwartek wieczorem; obiekt ma być gotowy do 3 lutego.  „Będą to budynki prefabrykowane, więc nie tylko będą budowane szybko, ale również ich cena będzie niska” - podkreślono.   Władze Pekinu wezwały mieszkańców powracających z obszarów, na których stwierdzono występowanie wirusa, do pozostania w domu przez 14 dni – poinformował w piątek „Beijing Ribao”.",,
"„Jeżeli prezydent nie stawi się na debacie w TVP, to znaczy, że zdradził ludzi”. „Pokaże, że jest tchórzem”","Krzysztof Gawkowski z SLD „nie wyobraża sobie”, żeby na debacie przed wyborami prezydenckimi zabrakło kandydatki lewicy – Magdaleny Ogórek, podobnie Przemysław Wipler z partii KORWiN zapewnia, że Janusz Korwin-Mikke będzie w studiu Telewizji Polskiej. Tymczasem Bronisław Komorowski konsekwentnie zapowiada, że przed I turą takiego wyzwanie nie podejmie. „To znaczy, że zdradził ludzi”, „pokaże, że jest tchórzem” – oceniali goście „Polityki przy kawie” w TVP1.","Przemysław Wipler z partii KORWiN potwierdził, że Janusz Korwin-Mikke weźmie udział w debacie kandydatów na prezydenta, która ma odbyć się w TVP 1 5 maja. W poniedziałek obecność potwierdziło już 7 z 11 kandydatów na najwyższy urząd w państwie. Przeciwny starciu przed I turą wyborów jest prezydent Bronisław Komorowski. „Korwin-Mikke wygra debatę”– Janusz Korwin-Mikke będzie przekonywał kilka milionów widzów, którzy zobaczą debatę w telewizji publicznej, że jest najlepszym kandydatem na prezydenta – zadeklarował Wipler. Jego zdaniem, kandydat partii KORWiN wygra to starcie. Podobnie Krzysztof Gawkowski z SLD przekonywał, że Magdalena Ogórek powinna zaprezentować swoją wizję prezydentury w TVP1, chociaż wcześniej pojawiła się informacja, że kandydatka popierana przez Sojusz jedynie rozważa swój udział w debacie. – Nie wyobrażam sobie, że nie będzie kandydatki lewicy na debacie, która będzie prezentowała program wyborczy. Bo to jest najważniejsze miejsce – powiedział polityk SLD. Jego zdaniem, jeżeli kogoś nie ma na debacie przed milionami telewidzów, którzy chcą usłyszeć program wyborczy, to tak jakby powiedzieć: nie mam programu wyborczego.                                                teraz odtwarzaneWipler: przyjęlibyśmy Magdalenę Ogórek, jako członkinię władz partii KORWiN „Prezydent pokaże, że jest tchórzem”Prezydent Bronisław Komorowski zapowiedział, że nie weźmie udziału w debacie przed pierwszą turą wyborów. – Jeżeli prezydent Bronisław Komorowski nie stawi się na debacie to znaczy, że zdradził ludzi, którzy podpisali mu poparcie. To znaczy, że nie ma odwagi i stchórzył, bo debata to jest najważniejszy głos – przekonywał Gawkowski. Podobnie Wipler ocenił deklaracje prezydenta. – Człowiek, który boi się ludzi trzymających krzesła na demonstracjach, człowiek, który boi się ludzi z pistoletami do paintballa, człowiek, który boi się spotykać z kimś innym niż aktyw partyjny pokaże, że jest tchórzem, jeśli nie przyjdzie na debatę do telewizji publicznej – ocenił. ""Przyjęlibyśmy Magdalenę Ogórek do władz partii KORWiN""Janusz Korwin-Mikke w ubiegłotygodniowym programie „Polityka przy kawie” stwierdził, że Polacy mieliby prawdziwy wybór, gdyby w II turze wyborów mogli głosować na niego o Magdalenę Ogórek. Przemysław Wipler poszedł o krok dalej. – Z wielką satysfakcją przyjęlibyśmy Magdalenę Ogórek, jako członkinię władz partii KORWiN, ponieważ ona mówi to samo, co Janusz Korwin-Mikke tylko dużo delikatniej – powiedział. – My chcemy likwidacji podatku CIT i PIT, a ona chce obniżenia tego podatku – dodał i zadeklarował, że jego partia jest otwarta na osoby, które mają poglądy centrowe i zdroworozsądkowe, liberalne i wolnościowe. – Magdalena Ogórek daleko ma do partii KORWiN. I całe szczęście – ripostował Krzysztof Gawkowski z SLD.",,
Rosjanie zdecydowali się wykupić reprezentanta Polski,"Grzegorz Krychowiak nadal będzie piłkarzem Lokomotiwu Moskwa. Działacze zdecydowali się wykupić polskiego pomocnika reprezentacji Polski, który w minionym sezonie grał w tym klubie na zasadzie wypożyczenia z Paris Saint-Germain. Kwoty transferu nie ujawniono.","Drugie miejsce w ekstraklasie pozwoliło drużynie Krychowiaka i Macieja Rybusa awansować do fazy grupowej Ligi Mistrzów. Ponadto Lokomotiw zdobył w maju Puchar Rosji.– To był całkiem udany sezon, wspaniałe było to, co przeżyłem z Loko. Zżyłem się z ludźmi, czuję się dobrze w Moskwie. Przed nami kolejny ciekawy sezon i występ w Champions League – powiedział 29-letni Polak.Krychowiak grał w przeszłości m.in. w Girondins Bordeaux, Stade Reims i Sevilli, skąd po mistrzostwach Europy w 2016 r. za około 30 mln euro trafił do PSG. W paryskim zespole nie zdołał jednak wywalczyć miejsca w podstawowym składzie i krótko po rozpoczęciu sezonu 2017/18 został na rok wypożyczony do angielskiego West Bromwich Albion, z którym spadł z ekstraklasy. Później trafił do Lokomotiwu.W drużynie narodowej wystąpił dotychczas 63-krotnie i zdobył trzy gole, w tym w meczu z Senegalem (1:2) na mistrzostwach świata w Rosji.",,
Kolejne tropy w sprawie kolizji Durczoka. Prokuratura ustaliła imię kobiety,"Są nowe informacje w sprawie kolizji drogowej z udziałem Kamila Durczoka. Od piątku pojawiały się pogłoski, że znany dziennikarz w momencie zdarzenia nie był w samochodzie sam. Jak przekazał we wtorek portalowi tvp.info rzecznik Prokuratury Okręgowej w Piotrkowie Trybunalskim Witold Błaszczyk, w toku postępowania pojawiła się informacja o potencjalnej pasażerce Durczoka; śledczym udało się ustalić imię kobiety. Prokurator odniósł się również do medialnych informacji, z których wynika, że w samochodzie mogła być broń.","Na obecność drugiej osoby w samochodzie wskazywał m.in. wybuch poduszki powietrznej po stronie pasażera. – Nie wiadomo, gdzie i kiedy wsiadła ani gdzie i kiedy wysiadła z samochodu. Niewiadomą jest także, czy w momencie kolizji znajdowała się w pojeździe – podkreślił prokurator. Jak dodał, ten wątek będzie badany w dalszym toku postępowania. Błaszczyk przyznał, że udało się ustalić imię potencjalnej pasażerki Durczoka – jednak z uwagi na to, że nie uczestniczyła w czynie zabronionym, nie można ujawnić jej personaliów.Jak wynika z nieoficjalnych informacji, do których dotarł Tomasz Szymborski, pasażerką miała być 20-letnia Karolina z Krakowa – dziennikarz napisał o tym na Twitterze. Kwestia broni musi zostać jeszcze dokładnie zweryfikowanaRzecznik piotrkowskiej prokuratury odniósł się także do doniesień portalu wPolityce.pl, który poinformował o tym, że w samochodzie Kamil Durczok miał także przewozić broń.– Na pewno nie ujawniono nielegalnej broni palnej – podkreślił Błaszczyk. Dodał jednak, że jeśli była to broń zarejestrowana, na którą Kamil Durczok miał pozwolenie, i znajdowała się zabezpieczona w pojeździe w kasie pancernej, mogła nie znaleźć się w przekazanym prokuraturze raporcie.Prokurator Błaszczyk zaznaczył jednak, że musi sprawę dokładnie zweryfikować. Teraz nie posiada bowiem konkretnych danych na ten temat, a materiały ze śledztwa są aktualnie w posiadaniu sądu. Owczarka zabrał kolega dziennikarzaJak ustalił wcześniej portal tvp.info, w samochodzie, którym jechał dziennikarz, był również jego owczarek niemiecki. Zwierzę trafiło do piotrkowskiego schroniska, skąd kilka godzin po kolizji odebrał je kolega Kamila Durczoka. Przedstawiciele placówki przekazali, że pies „nie był ranny i nic mu się nie stało”. Informacji o obecności zwierzęcia w samochodzie nie zaprzeczył wtedy zastępca rzecznika Prokuratury Okręgowej Piotr Cegiełka. Jak jednak dodał, z uwagi na toczące się śledztwo, nie może przekazać szczegółowych informacji.Przypomnijmy – w miniony piątek na drodze krajowej nr 1 pod Piotrkowem Trybunalskim 51-letni Kamil Durczok wziął udział w kolizji. Do zdarzenia doszło ok. godz. 12.50 na remontowanym odcinku drogi. Kierując samochodem BMW w kierunku Katowic, najechał na pachołki oddzielające pasy ruchu. Następnie jeden z pachołków uderzył w auto nadjeżdżające z przeciwka. Nikt z uczestników kolizji nie ucierpiał. Okazało się, że dziennikarz miał 2,6 prom. alkoholu w wydychanym powietrzu. Drugi zarzut to kierowanie pojazdem w stanie nietrzeźwości. Może grozić za to kara do 2 lat pozbawienia wolności.Dziennikarz przyznał się do kierowania pojazdem w stanie nietrzeźwości.Prokuratura złoży zażalenieW poniedziałek sąd w Piotrkowie Trybunalskim oddalił wniosek tamtejszej prokuratury o skierowanie Kamila Durczoka do aresztu. Orzeczono wobec niego środki zapobiegawcze w postaci poręczenia majątkowego w wysokości 15 tys. zł, dozór policyjny oraz zakaz opuszczania kraju.W rozmowie z portalem tvp.info prok. Witold Błaszczyk poinformował, że prokuratura złoży zażalenie na poniedziałkowe postanowienie sądu, który oddalił wniosek o tymczasowy areszt dla dziennikarza. Jak dodał, powinno ono wpłynąć do piotrkowskiego sądu do piątku.",,
"Erdogan: Baszar el-Asad jest terrorystą, nie ma przyszłości w Syrii","Prezydent Turcji Recep Tayyip Erdogan nazwał prezydenta Syrii Baszara el-Asada „terrorystą”, który zabił prawie milion obywateli swego państwa. Erdogan podkreślił, że nie ma dla Asada miejsca w jego kraju po zakończeniu toczącej się tam wojny.","Turecki prezydent, który dziś przebywa z wizytą w Tunezji, wystąpił na wspólnej konferencji prasowej ze swym tamtejszym odpowiednikiem Bedżim Kaidem Essebsim. – Jak możemy wyobrazić sobie przyszłość Syrii z przywódcą, który zabił prawie milion własnych obywateli? – powiedział Erdogan i podkreślił, że Asad jest liderem uprawiającym „państwowy terroryzm”.Zdaniem Erdogana nie ma szans na polityczne rozwiązanie konfliktu w Syrii bez odsunięcia Asada od władzy. Pozostawienie mu urzędu prezydenta byłoby „niesprawiedliwością” wobec Syryjczyków, którzy zginęli w tej wojnie – dodał turecki przywódca.AFP przypomina, że Erdogan określił w ten sposób stanowisko Ankary zaledwie kilka dni po wystosowaniu wspólnie z Rosją i Iranem apelu do stron syryjskiego konfliktu o podjęcie rozmów pokojowych w Soczi.",,
"Agencja Wywiadu na PGE Narodowym. Oferuje pracę, na początek 5 tys. zł „na rękę”",Agencja Wywiadu szuka kandydatów na otwartych targach pracy Absolvent Talent Days. Nasze uczestnictwo w największych w Polsce targach pracy jest naturalną kontynuacją budowy wizerunku nowoczesnej służby wywiadowczej oraz ciekawego i solidnego pracodawcy – przekazali przedstawiciele AW.,"Jak przekazali przedstawiciele AW (ze względu na charakter służby chcieli pozostać anonimowi), w ostatnich latach ich aktywność w przestrzeni publicznej wzrosła, m.in. pojawili się w mediach społecznościowych, zmodernizowali stronę internetową i rozpoczęli cykliczne wykłady na uczelniach wyższych.  – Stanowi to spójną, świadomą i przemyślaną politykę, która ma służyć upowszechnianiu wiedzy na temat zadań stawianych przed Agencją Wywiadu, jej roli w systemie bezpieczeństwa krajowego i międzynarodowego oraz budowaniu społecznego zaufania do Agencji – dodali. Wskazali, że kolejnym celem jest „ułatwienie wyszukiwania wartościowych kandydatów”.  Według przedstawicieli Agencji Wywiadu dzięki komunikacji ze społeczeństwem przy pomocy współczesnych środków dołączyli „do grona najlepszych demokratycznych służb wywiadowczych, których obecność w przestrzeni publicznej jest już od dawna w wielu krajach standardem”. Dodali, że tak działa się już m.in. w Stanach Zjednoczonych, Wielkiej Brytanii i Izraelu. Dlatego – według AW – uczestnictwo w największych w Polsce targach pracy Absolvent Talent Days, które odbędą się we wtorek na stadionie PGE Narodowym w Warszawie, jest „naturalną kontynuacją budowy wizerunku nowoczesnej służby wywiadowczej oraz ciekawego i solidnego pracodawcy”.  – To jest pierwsza edycja targów, w których bierzemy udział. W edycji jesiennej Absolvent Talent Days mieliśmy już swoje stoisko w Gdańsku, Poznaniu, Krakowie, Katowicach i Wrocławiu – poinformowali przedstawiciele AW. We wtorek ich stoisko będzie również na targach na stadionie PGE Narodowym w Warszawie. – Do tej pory nasze wcześniejsze targi pracy cieszyły się sporym zainteresowaniem – dodali.  Aby dotrzeć do młodych Polaków, którzy wchodzą na rynek pracy, AW rozpoczęła ostatnio kampanię informacyjno-promocyjną pod hasztagiem #genWywiadu. Przy jej pomocy poszukuje kandydatów do służby. – Rozpoczynając dialog z młodym pokoleniem Polaków przy wykorzystaniu znanych mu kanałów informacyjnych i języka, nie naruszamy tym samym powagi urzędu – zaznaczyli przedstawiciele AW.",,
Polityczna odwilż dla Iranu. USA i UE przygotowują się do zniesienia sankcji,"Podjęcie działań zmierzających do zniesienia sankcji wobec Iranu nakazał rządowi prezydent  Stanów Zjednoczonych Barack Obama.  Waszyngton wypełnia w ten sposób swoje zobowiązania wynikające z porozumienia z władzami w Teheranie. Unia Europejska przyjęła natomiast akty prawne, które otwierają drogę do zniesienia sankcji wobec Iranu.","Dyrektywa Baracka Obamy w tej sprawie została wydana dokładnie 90 dni po tym jak Rada Bezpieczeństwa ONZ zatwierdziła porozumienie zawarte przez Iran i  USA, Rosję, Chiny, Francję, Wielką Brytanię, Niemcy. Amerykański prezydent podkreślił, że wypełnia w ten sposób zobowiązania Stanów Zjednoczonych wynikające z podpisanych w Wiedniu dokumentów.    Barack Obama zwrócił się do ministerstw energii, handlu i skarbu o podjęcie niezbędnych działań mających na celu zniesienie sankcji. Restrykcje nie znikną od razu. Będą stopniowo uchylane w oparciu o realizację wiedeńskich postanowień przez Iran, który zgodził się na ograniczenie swojego programu nuklearnego.   Zagrożenie bombą atomową    Według państw zachodnich, irański program atomowy mógł doprowadzić do stworzenia przez ten kraj broni jądrowej.    Teheran ma nadzieje, że proces znoszenia sankcji zajmie około dwóch miesięcy. Waszyngton przewiduje jednak, że potrwa to dłużej.     Drogę do zniesienia sankcji wobec Iranu obrała również UE. Wspólne oświadczenie w tej sprawie wydali szefowa unijnej dyplomacji Federica Mogherini oraz minister spraw zagranicznych Iranu Javad Zarif.",,
"Dziennikarka „GW” do posła Lewicy: Są głosowania, trzeba być. Za to wam płacą","– Wiem, że jak to teraz mówię, to to jest tłumaczenie się ze swojej winy i nie brzmi do końca wiarygodnie – komentował w TOK FM swoją nieobecność na zeszłotygodniowym głosowaniu poseł Lewicy Maciej Gdula. – Jest sesja, są głosowania, trzeba być, za to wam podatnicy płacą – odpowiedziała mu prowadząca program dziennikarka „Gazety Wyborczej”.","– Nie było mnie na piątkowym głosowaniu, przeprosiłem za to. Myślę, że klub wyciągnie konsekwencje wobec mnie za to spóźnienie. Powiedziałem to, co powiedziałem trochę z perspektywy tego, jak jest zorganizowana praca Sejmu (…). Wiem, że jak to teraz mówię, to to jest tłumaczenie się ze swojej winy i nie brzmi do końca wiarygodnie – mówił.  Dominika Wielowieyska odpowiedziała mu: „To jest jednak mówienie ludziom: ale jesteście jednak idiotami, że wyszliście na ulice”.  – Jest sesja, są głosowania, trzeba być, za to wam podatnicy płacą – dodała.  W głosowaniu z 19 grudnia, które dotyczyło uzupełnienia porządku obrad o projekt PiS ws. zmian w sądownictwie nie wzięło udziału 32 posłów opozycji (KO, Konfederacja, Lewica i PSL). Gdyby przeciwnicy reformy stawili się na Wiejskiej, Zjednoczonej Prawicy przegłosowanie projektu zajęłoby znacznie więcej czasu. Wyborcy opozycji są więc rozgoryczeni, bo przed głosowaniami politycy KO, Lewicy i PSL zachęcali ich do udziału w protestach ulicznych w obronie sędziów.",,
Marian Banaś kandydatem PiS na prezesa Najwyższej Izby Kontroli,"Minister finansów Marian Banaś jest oficjalnym kandydatem PiS na prezesa NIK. Zgłosił go klub parlamentarny Prawa i Sprawiedliwości – powiedział szef klubu Ryszard Terlecki. To na razie jedyny zgłoszony kandydat. Sejm wybierze nowego szefa NIK w najbliższą środę. Kadencja obecnego szefa Izby Krzysztofa Kwiatkowskiego wygasa 27 sierpnia, jednak zgodnie z obowiązującymi przepisami będzie on pełnić funkcję do momentu wyboru następcy.","Jak wynika z informacji PAP, Sejm na dodatkowym posiedzeniu zaplanowanym na środę 31 lipca ma się zająć m.in. projektem zmian w Kodeksie wyborczym i wyborem szefa NIK. Marian Banaś został ministrem finansów w ramach rekonstrukcji rządu Mateusza Morawieckiego na początku czerwca. Zastąpił na tym stanowisku Teresę Czerwińską. Wcześniej był sekretarzem stanu w Ministerstwie Finansów i szefem Krajowej Administracji Skarbowej. Pełni też funkcję pełnomocnika rządu do spraw zwalczania nieprawidłowości finansowych na szkodę RP lub Unii Europejskiej. Wcześniej dwukrotnie był podsekretarzem stanu w Ministerstwie Finansów i szefem Służby Celnej. W PRL działał w demokratycznej opozycji, organizował kolportaż niezależnych wydawnictw w Krakowie i na Podhalu oraz współzakładał Akcję na rzecz Niepodległości. Działał także w Studenckim Komitecie Solidarności, Instytucie Katyńskim, Konfederacji Polski Niepodległej czy w Ruchu Młodej Polski. Za działalność w „Solidarności” siedział w więzieniu od 1981 r. do 1983 r. Po wyjściu na wolność współzakładał Komitet Pomocy Więzionym za Przekonania, a w połowie lat 80. był współtwórcą Polskiej Partii Niepodległościowej.W rządzie Jana Olszewskiego był doradcą szefa MSW Antoniego Macierewicza. W latach 1992-2005 pracował w Najwyższej Izbie Kontroli, m.in. jako specjalista i doradca prawny. Od 2005 r. do 2008 r. pełnił funkcję podsekretarzem stanu w resorcie finansów oraz szefa Służby Celnej. W listopadzie 2015 r. ponownie objął oba te stanowiska, a od grudnia 2016 r. jest sekretarzem stanu w Ministerstwie Finansów. Po zlikwidowaniu Służby Celnej w 2017 r. został szefem Krajowej Administracji Skarbowej.  Obecny prezes NIK i podkarpacki baron PSL Krzysztof Kwiatkowski, aktualnie kierujący Izbą, rozpoczął sześcioletnią kadencję 27 sierpnia 2013 r. W połowie sierpnia 2018 r. przed Sądem Okręgowym w Warszawie ruszył proces m.in. prezesa NIK, a także b. szefa klubu PSL Jana Burego oraz b. wicedyrektora rzeszowskiej delegatury Najwyższej Izby Kontroli Pawła A. Są oni oskarżeni o nadużycie władzy przy obsadzaniu stanowisk w Izbie w 2013 r. Grozi im do trzech lat więzienia. Oskarżeni nie przyznają się do winy. Materiał dowodowy to m.in. podsłuchane rozmowy telefoniczne oskarżonych.Jak informowała jeszcze na początku tego roku „Rzeczpospolita”, Kwiatkowski przed końcem kadencji parlamentu może zostać postawiony przed Trybunałem Stanu. Jak pisał dziennik, szef NIK mógłby zostać pociągnięty do odpowiedzialności konstytucyjnej za „ustawianie konkursów”, do których – zdaniem prokuratury – miało dochodzić w kierowanej przez niego Izbie.– Ty sobie szykuj kandydata na wicedyrektora – miał powiedzieć prezes NIK do polityka PSL Jana Burego w podsłuchanej rozmowie telefonicznej.Wniosek o postawienie Kwiatkowskiego przed TS złożył w ubiegłej kadencji ówczesny poseł Ryszard Kalisz. „Postępowanie ruszyło dopiero jesienią 2017 roku i nie toczy się szybko” – pisała „Rz”.Spekulacjom o postawieniu prezesa NIK przed Trybunałem Stanu zaprzeczyła jednak jeszcze w styczniu tego roku ówczesna rzeczniczka PiS Beata Mazurek.",,
Ekspert: Trump wyraził w Londynie poparcie dla NATO,Prezydent USA Donald Trump wyraził w Londynie poparcie dla NATO; jego odpowiedź na krytyczne komentarze prezydenta Francji Emmanuela Macrona o Sojuszu nie była zaskakująca – powiedział w Londynie ekspert z brukselskiego think tanku EPC Paul Ivan.,"– Trump wyraził poparcie dla Sojuszu Północnoatlantyckiego, co nie zdarza się codziennie. Trzeba odebrać ten przekaz pozytywnie. Trump w ten sposób odpowiedział na wcześniejszy komentarz prezydenta Macrona w tej sprawie – zaznaczył analityk z Centrum Polityki Europejskiej (EPC).  Na początku listopada Macron w wywiadzie dla tygodnika „Economist” powiedział, że brak przywództwa ze strony USA powoduje śmierć mózgu NATO. Prezydent Francji powtórzył swoją opinię przed początkiem szczytu w Londynie.  Odnosząc się do słów Macrona, Trump powiedział we wtorek, że są one bardzo obraźliwe. – Jest bardzo mocne stwierdzenie, jednak kiedy wygłasza się takie oświadczenie, jest to bardzo, bardzo nieprzyjemne stwierdzenie dla (...)28 krajów – mówił Trump.  Jak dodał Paul Ivan, spotkanie przywódców państw NATO w Londynie odbywa się w trudnym momencie dla sojuszników. – Mam na myśli interwencję turecką w północnej Syrii czy właśnie wywiad prezydenta Emmanuela Macrona. Wcześniej też dochodziło do napięć. Jest oczywiste, że polityczny klimat jest dość trudny – powiedział ekspert. Jednak - jak dodał - na spotkaniu nie mają być podejmowane żadne kluczowe dla Sojuszu decyzje, i jest ono bardziej spotkaniem liderów i wymianą poglądów niż typowym szczytem. Ekspert podkreśla też, że coraz więcej krajów wypełnia NATO-wskie cele dotyczące wydatków na obronność, przekazując na ten cel większe pieniądze. Ivan spodziewa się, że w przekazie ze spotkania w Londynie zostanie podkreślone, że te wysiłki muszą być kontynuowane w tych krajach, które nie spełniły jeszcze tego celu.  Wśród tematów dyskusji pojawiają się też Rosja i Chiny. W tym kontekście Ivan spodziewa się przekazu przywódców o jedności w obliczu zagrożeń. – Nie powinniśmy być jednak naiwni, że pewne kwestie dotyczące różnic w podejściu do tych krajów między państwami NATO zostaną rozwiązane na tym spotkaniu – wskazał.  Zdaniem Ivana na szczycie nie zapadną żadne decyzje w sprawie interwencji Turcji w Syrii. – To niezwykle skomplikowana sprawa. (...) Ten problem będzie nadal dzielił sojuszników. Nie tylko interwencja Turcji, ale też np. współpraca wojskowa Turcji z Rosją – powiedział ekspert.",,
Jak bogaci są prezydenci miast?,"Największymi miastami w kraju nie zawsze rządzą milionerzy. Wśród włodarzy są także rolnik i prezydent, który nie ma samochodu, a na „czarną godzinę” odłożył kilka tysięcy złotych, pisze „Metro”.","Z najnowszych oświadczeń majątkowych wynika, że największy majątek zgromadził wieloletni prezydent Krakowa Jacek Majchrowski, związany z lewicą. Dorobił się ok. 5,2 mln zł z czego ponad 3 mln zł jest warta rezydencja i działki. Majchrowski ma jeszcze ok. 1,7 mln zł oszczędności, dwa mieszkania, kolekcję obrazów oraz lexusa 350.Ściga się z nim Hanna Gronkiewicz–Waltz, prezydent stolicy z PO – 5 mln zł. Była prezes NBP ma 2,65 mln zł oszczędności i udziały w funduszach inwestycyjnych za 574 tys. zł. Kolejne 1,8 mln warte są jej nieruchomości – 200–metrowy dom i mieszkanie. Nieco mniej posiada prezydent Gdańska Paweł Adamowicz, również z PO – ok. 3,5 mln zł.„Najubożsi” – to niezależny prezydent Gdyni Wojciech Szczurek i Sopotu Jacek Karnowski, związany z PO. Karnowski ma tylko 3 tys. zł oszczędności i dwa mieszkania 40 i 60–metrowe (jednego jest współwłaścicielem). Zaś Szczurek ma ok. 200 tys. oszczędności i 85–metrowe mieszkanie spółdzielcze, w którym ma jedną czwartą udziału.",,
Piewcy komunizmu będą ścigani,Dzięki niedawnej nowelizacji Kodeksu karnego propaganda komunizmu zakazana jest tak samo jak faszyzmu i antysemityzmu. Teraz grozi do dwóch lat więzienia za propagowanie symboli komunistycznych.,"Do tej pory ich ściganie przypominało zabawę w kotka i myszkę, chociaż konstytucja jednakowo zakazuje działania organizacjom odwołującym się do totalitarnych metod i praktyk nazizmu, faszyzmu i komunizmu  – pisze „Rzeczpospolita”.Teraz nowy przepis daje podstawy prokuraturze do ścigania komunizujących organizacji i zamykania chwalących tę ideologię stron internetowych. Oręż może zyskać także IPN, który stworzył wykaz nazw ulic i pomników do usunięcia.Art. 256 Kodeksu karnego stanowi, że produkcja, utrwalanie, nabywanie, przechowywanie, przesyłanie, wreszcie posiadanie i prezentowanie druków, nagrań lub innych przedmiotów będących nośnikiem symboliki faszystowskiej, komunistycznej lub innej totalitarnej, w celu ich rozpowszechniania, jest przestępstwem zagrożonym do dwóch lat więzienia.Jedyne dopuszczalne wyjątki to posługiwanie się nimi w działalności: artystycznej, edukacyjnej, kolekcjonerskiej lub naukowej.Przepis może też uderzyć w handel symbolami komunizmu. „Nie jest tak, że jeśli ktoś włoży koszulkę z wizerunkiem Che Guevary, to będzie ścigany. Istotnym znamieniem tego przestępstwa jest cel: rozpowszechnianie. Nie jest jednak potrzebny ideologiczny motyw. Wystarczy na przykład handlowy” – powiedział gazecie jeden z prokuratorów.Choć przepis obowiązuje od 8 czerwca, Lewica już zaskarżyła go do Trybunału Konstytucyjnego.",,
Eksperci apelują do władz. Najniższy współczynnik urodzeń od ponad 70 lat,"Współczynnik urodzeń w Chinach spadł w zeszłym roku do najniższego poziomu od czasu powstania Chińskiej Republiki Ludowej w 1949 r. - poinformował chiński rząd, akcentując obawy przed starzeniem się społeczeństwa.","Aby uniknąć kryzysu demograficznego, w 2016 r. Chiny złagodziły swoją politykę kontroli urodzeń (znaną jako „polityka jednego dziecka”), zezwalając wszystkim parom na posiadanie dwojga dzieci. Nie przyniosło to jednak pożądanego efektu – zauważa agencja AFP.Według państwowego urzędu statystycznego wskaźnik urodzeń w 2019 r. wynosił zaledwie 10,48 urodzeń na 1000 mieszkańców. Nadal jednak całkowita liczba ludności Chin przekroczyła w zeszłym roku po raz pierwszy 1,4 mld ludzi, co oznacza roczny wzrost o 4,67 mln osób.W zeszłym roku w Chinach żyło 896,4 mln osób w wieku od 16 do 59 lat, czyli w wieku produkcyjnym; ich odsetek zmniejszył się o 0,10 proc. i jest to już ósmy rok spadkowy z rzędu.Eksperci apelują do władz o całkowite zniesienie kontroli urodzeń, aby przeciwdziałać temu zjawisku; jednak rosnące koszty utrzymania zniechęcają wielu Chińczyków do posiadania większej liczby dzieci.",,
Kwaśniewski i Cox: wciąż są nadzieje,"– Specjalna Misja Parlamentu Europejskiego na Ukrainę nadal będzie kontynuowała swe działania w tym kraju – oświadczyli jej członkowie, b. prezydent Polski Aleksander Kwaśniewski i b. przewodniczący PE Pat Cox. Mimo decyzji Ukrainy, która wstrzymała proces przygotowań do podpisania umowy stowarzyszeniowej z UE, prezydent Ukrainy Wiktor Janukowycz nie zmienił planów i nadal ma zamiar wziąć udział w szczycie PW w Wilnie.","W ocenie Kwaśniewskiego i Coksa wciąż są nadzieje, że po tym, jak Rada Najwyższa (parlament) Ukrainy nie przegłosowała żadnego z sześciu projektów ustaw w sprawie wypuszczenia z więzienia b. premier Julii Tymoszenko, umowa stowarzyszeniowa Ukraina-UE zostanie podpisana.Uwolnienie Tymoszenko jest obecnie dla UE głównym warunkiem zawarcia tej umowy. Politycy rządzącej Partii Regionów są przekonani ze swej strony, że umowa może być podpisana nawet wówczas, gdy była premier pozostanie za kratkami.Według źródeł PAP Kwaśniewski i Cox udali się do Charkowa, gdzie mają spotkać się z opozycjonistką.Skazana na siedem lat więzienia Tymoszenko, która cierpi na schorzeniakręgosłupa, znajduje się pod strażą w charkowskim szpitalu kolejowym. Kwaśniewski i Cox zabiegają, by władze Ukrainy zezwoliły jej na leczenie poza granicami kraju. I komentatorzy, i ukraińska opozycja uważają, że decyzja w sprawie Tymoszenko należy wyłącznie do prezydenta Wiktora Janukowycza. Dotychczas mówił on, że podpisanie umowy o stowarzyszeniu między Ukrainą a UE jest priorytetem polityki zagranicznej jego państwa.Janukowicz nie chce umowy z UE?W środę, kończąc trzydniową wizytę na Ukrainie, unijny komisarz ds. rozszerzenia Sztefan Fuele oświadczył, że jest „podbudowany zdecydowaniem” władz ukraińskich do przyjęcia ustaw koniecznych dla zawarcia umowy stowarzyszeniowej z Unią Europejską.Tymczasem według anonimowych źródeł ukazującego się w Kijowie anglojęzycznego tygodnika „Kyiv Post” Fuele miał usłyszeć od Janukowycza, że nie podpisze on umowy z UE na zaplanowanym za tydzień szczycie Partnerstwa Wschodniego w Wilnie. „Kyiv Post” donosi, że podobne oświadczenie miał przekazać unijnemu ambasadorowi na Ukrainie Janowi Tombińskiemu szef ukraińskiej dyplomacji Leonid Kożara. Doradca: Janukowycz jedzie na szczyt w WilniePrezydent Ukrainy Wiktor Janukowycz nie zmienił swych planów i nadal ma zamiar wziąć udział w szczycie Partnerstwa Wschodniego w Wilnie. Taką informację przekazał  prezydencki doradca ds. międzynarodowych Andrij Honczaruk. – Ta wizyta pozostaje w planach. Po pierwsze, tam (w Wilnie) będą podpisywane i inne umowy, jednak nie na szczeblu prezydentów, a po drugie – szereg państw w ogóle nie będzie niczego podpisywać – powiedział. Na wileńskim szczycie w przyszłym tygodniu miało dojść do podpisania umowystowarzyszeniowej między UE a Ukrainą, jednak w czwartek rząd w Kijowiepodjął decyzję o wstrzymaniu przygotowań do tego porozumienia. Sikorski: w ostatniej chwili bardzo łatwo o błąd– Polska wciąż liczy na kompromis po stronie ukraińskiej; decyzja leży w rękach władz tego kraju –  powiedział rzecznik MSZ Marcin Wojciechowski, po tym jak parlament Ukrainy nie poparł żadnego z 6 projektów zezwalających na wypuszczenie z więzienia b. premier Julii Tymoszenko.Szef MSZ Radosław Sikorski mówił w środę w radiowej Trójce, że uprzedzał władze ukraińskie, aby nie zostawiały spraw na ostatnią chwilę. – Sprawy zostały zostawione na ostatnią chwilę, a w ostatniej chwili bardzo łatwo o błąd – mówił, pytany czy warunkiem brzegowym dla Polski – jeśli chodzi o poparcie podpisania umowy z Ukrainą – jest uwolnienie Julii Tymoszenko.Wskazał, że Ukraina popełniła „znaczące błędy” w procesie dochodzenia do umowy stowarzyszeniowej z UE. – Gdybym dzisiaj miał zgadywać, czy podpiszemy w Wilnie (umowę stowarzyszeniową - red.), to uważam, że szanse są mniejsze niż50 procent – powiedział minister.",,
Waszczykowski: Putin będzie chciał ingerować w kampanię wyborczą w Polsce,"– Putin jest przewidywalny do bólu. Jestem przekonany, że będzie chciał ingerować w kampanię wyborczą i skłócać naszą politykę wewnętrzną. (…) Tam, gdzie Putin będzie miał możliwość i okoliczności do szkodzenia nam, to zrobi to – tak były szef polskiej dyplomacji Witold Waszczykowski komentował w programie „O co chodzi” słowa Władimira Putina o współodpowiedzialności Polski za wybuch II Wojny Światowej.",,,
"Sądził Pinocheta, trafił na ławę oskarżonych","Hiszpański sędzia Baltasar Garzon, który prowadził śledztwa przeciwko byłym dyktatorom w Ameryce Łacińskiej i doprowadził m.in. do aresztowania Augusto Pinocheta, sam zasiadł na ławie oskarżonych. Zarzuca mu się naginanie prawa.","Konkretny zarzut, postawiony Garzonowi w hiszpańskim Sądzie Najwyższym, tonieuprawnione podsłuchiwanie rozmów między podejrzanymi i ich prawnikami wramach śledztwa w sprawie skandalu korupcyjnego.Jeśli sędzia zostanie uznany za winnego, będzie mu grozić wykluczenie zzawodu na okres od roku do 17 lat. Oznaczałoby to koniec kariery sędziowskiej 56-letniego Garzona. W maju 2010 roku hiszpańska Rada Generalna Sądownictwa zawiesiła go w czynnościach, zarzucając mu „nadużycie władzy”, jak zakwalifikowano wszczęcie śledztwa w sprawie zbrodni popełnionych przez reżim Franco.W obecnym procesie chodzi o wykryty przez Garzona skandal korupcyjny, w który zamieszanych było m.in. wielu polityków rządzącej obecnie konserwatywnej Partii Ludowej (PP). Sędzia uzasadniał podsłuch podejrzeniami, że adwokaci chcieli pomagać podejrzanym w transferowaniu łapówek w bezpieczne miejsca.Garzonowi zarzuca się złamanie zapisanego w konstytucji prawa podejrzanych do poufnych rozmów z adwokatami. Sędzia odpiera zarzuty, wskazując, że jegooperacja podsłuchowa była zaaprobowana przez prokuraturę. Media hiszpańskiezwracają uwagę, że sędzia śledczy, który przejął od Garzona sprawęwspomnianego skandalu korupcyjnego, również zlecił podsłuchiwanie adwokatów.Przed budynkiem Sądu Najwyższego w Madrycie protestowały we wtorek dziesiątki zwolenników Garzona, w tym czołowi politycy partii Zjednoczona Lewica (IU). Ich zdaniem proces ma podłoże polityczne.W przyszłym tygodniu w Madrycie ma się rozpocząć kolejny proces przeciwkoGarzonowi. Będzie w nim chodzić o wszczęte przez tego sędziego śledztwo wsprawie zbrodni dyktatury Franco (1939-1975), mimo że członkowie tamtegoreżimu w 1977 roku zostali w Hiszpanii objęci amnestią.Garzon chciał wyjaśnić losy ponad 100 tys. przeciwników Franco wymordowanych pod koniec wojny domowej (1936-1939) i w początkowym okresie dyktatury. Sędziemu zarzucono jednak, że wszczynając to śledztwo w październiku 2008 roku, świadomie przekroczył swe kompetencje i naruszył ustawę o amnestii z 1977 roku. Ustawa, ogłoszona w dwa lata po śmierci dyktatora Francisco Franco, uznała zbrodnie popełnione przez frankistów za niekaralne, ponieważ sprawcy działali „zgodnie z obowiązującymi wówczas ustawami”. Garzon reprezentuje pogląd, że były to zbrodnie przeciwko ludzkości i jakotakie nie ulegają przedawnieniu. Uważa, że w prawie hiszpańskim istniejąwystarczające podstawy do wszczęcia postępowań w celu wyjaśnienia tychczynów.",,
75 lat temu upadło Powstanie Warszawskie,"75 lat temu, 2 października 1944 r., po 63 dniach heroicznego i samotnego boju prowadzonego przez powstańców z wojskami niemieckimi, wobec braku perspektyw dalszej walki, przedstawiciele KG AK podpisali w Ożarowie układ o zaprzestaniu działań wojennych w Warszawie.","Powstanie Warszawskie było największą akcją zbrojną podziemia w okupowanej przez Niemców Europie. Planowane na kilka dni, trwało ponad dwa miesiące. Jego militarnym celem było wyzwolenie stolicy spod niezwykle brutalnej niemieckiej okupacji, pod którą znajdowała się od września 1939 r.Dowództwo AK zakładało, że Armii Czerwonej zależeć będzie ze względów strategicznych na szybkim zajęciu Warszawy. Przewidywano, że kilkudniowe walki zostaną zakończone przed wejściem do miasta sił sowieckich. Oczekiwano również pomocy ze strony aliantów.Opanowanie miasta przez AK przed nadejściem Sowietów i wystąpienie w roli gospodarza przez władze Polskiego Państwa Podziemnego w imieniu rządu polskiego na uchodźstwie miało być atutem w walce o niezależność wobec ZSRS. Liczono na to, że ujawnienie się w Warszawie władz cywilnych związanych z Delegaturą Rządu na Kraj będzie szczególnie istotne w związku z powołaniem przez komunistów PKWN. Przy podejmowaniu decyzji o rozpoczęciu walki w stolicy nie bez znaczenia były także działania propagandy sowieckiej. Pod koniec lipca na ulicach Warszawy zaczęły pojawiać się odezwy informujące o ucieczce KG AK i o przejęciu dowództwa nad siłami zbrojnymi podziemia przez dowództwo Armii Ludowej. Z kolei oddana przez Sowietów Związkowi Patriotów Polskich radiostacja Kościuszko wzywała warszawiaków do natychmiastowego podjęcia walki. W tej sytuacji KG AK obawiała się, że komunistyczna dywersja może doprowadzić do niekontrolowanych i spontanicznych wystąpień zbrojnych przeciwko Niemcom, na czele których będą stawać komuniści.Za rozpoczęciem walk w stolicy przemawiała również ewakuacja Niemców, która w drugiej połowie lipca 1944 r. objęła niemiecką ludność cywilną i wojskową, oraz widoczne przejawy zaniku morale niemieckiej administracji i wojska, wywołane sytuacją panującą na froncie, a także zamachem na Hitlera (20 lipca 1944).Były również poważne obawy co do konsekwencji bojkotu zarządzenia gubernatora Fischera. Niemcy wezwali mężczyzn z Warszawy, w wieku 17-65 lat do zgłoszenia się 28 lipca 1944 r. w wyznaczonych punktach stolicy do budowy umocnień. Istniało niebezpieczeństwo, że zarządzenia niemieckie, mogą doprowadzić do rozbicia struktur wojskowych podziemia i uniemożliwić rozpoczęcie powstania. Dodać należy, że w ostatnich dniach lipca Niemcy wznowili represje wobec ludności oraz rozstrzeliwanie więźniów. Rozkaz o wybuchu powstania wydał 31 lipca 1944 r. dowódca AK gen. Tadeusz Komorowski „Bór”, uzyskując akceptację Delegata Rządu Jana S. Jankowskiego.1 sierpnia 1944 r. do walki w stolicy przystąpiło ok. 40-50 tys. powstańców. Jednak zaledwie co czwarty z nich liczyć mógł na to, że rozpocznie ją z bronią w ręku.Na wieść o powstaniu w Warszawie Reichsfuehrer SS Heinrich Himmler wydał rozkaz, w którym stwierdzał: „Każdego mieszkańca należy zabić, nie wolno brać żadnych jeńców, Warszawa ma być zrównana z ziemią i w ten sposób ma być stworzony zastraszający przykład dla całej Europy”.Przez 63 dni powstańcy prowadzili heroiczny i samotny bój z wojskami niemieckimi. Ostatecznie, wobec braku perspektyw dalszej walki, 2 października 1944 r. przedstawiciele KG AK płk Kazimierz Iranek-Osmecki „Jarecki” i ppłk Zygmunt Dobrowolski „Zyndram” podpisali w kwaterze SS-Obergruppenfuehrera Ericha von dem Bacha-Zelewskiego w Ożarowie układ o zaprzestaniu działań wojennych w Warszawie.Gen. Komorowski wspominając to wydarzenie pisał: „Po raz drugi w tej wojnie musiała Warszawa ulec przewadze wroga. Na początku i na końcu wojny stolica Polski walczyła sama. Ale warunki walki w roku 1939 były całkiem inne niż w roku 1944. Pięć lat temu Niemcy stały u szczytu swej potęgi. Słabość Sprzymierzonych uniemożliwiała danie pomocy Warszawie. Upadek stolicy Polski był pierwszy w szeregu zwycięstw niemieckich. W roku 1944 sytuacja była odwrotna. Niemcy chyliły się ku upadkowi i my wszyscy mieliśmy gorzkie przeświadczenie, że upadek Warszawy będzie prawdopodobnie ostatnim zwycięstwem Niemców nad Sprzymierzonymi”. (T. Bór-Komorowski „Armia Podziemna”). Zgodnie z postanowieniami układu, żołnierze AK z chwilą złożenia broni mieli korzystać ze wszystkich praw konwencji genewskiej z 1929 r., dotyczącej traktowania jeńców wojennych. Takie same uprawnienia otrzymali żołnierze AK, którzy dostali się do niemieckiej niewoli w czasie walk toczonych od początku sierpnia w Warszawie. Niemcy przyznali prawa jeńców wojennych także członkom powstańczych służb pomocniczych.W podpisanym dokumencie strona niemiecka stwierdzała ponadto, że osoby uznane za jeńców wojennych „nie będą ścigane za swoją działalność wojenną ani polityczną tak w czasie walk w Warszawie, jak i w okresie poprzednim, nawet w wypadku zwolnienia ich z obozów jeńców”.Odnośnie ludności cywilnej znajdującej się w czasie walk w mieście, Niemcy zapewnili, że nie będzie stosowana wobec niej odpowiedzialność zbiorowa. Dodatkowo gwarantowali, iż: „Nikt z osób znajdujących się w okresie walk w Warszawie nie będzie ścigany za wykonywanie w czasie walk działalności w organizacji władz administracji, sprawiedliwości, służby bezpieczeństwa, opieki publicznej, instytucji społecznych i charytatywnych ani za współudział w walkach i propagandzie wojennej. Członkowie wyżej wymienionych władz i organizacji nie będą ścigani też za działalność polityczną przed powstaniem”.Zgodnie z żądaniami niemieckiego dowództwa miasto mieli opuścić wszyscy jego mieszkańcy. Układ przewidywał, że ewakuacja „zostanie przeprowadzona w czasie i w sposób oszczędzający ludności zbędnych cierpień”, a „dowództwo niemieckie dołoży starań, by zabezpieczyć pozostałe w mieście mienie publiczne i prywatne”.W czasie walk w Warszawie zginęło ok. 18 tys. powstańców, a 25 tys. zostało rannych. Poległo również ok. 3,5 tys. żołnierzy z Dywizji Kościuszkowskiej. Straty wśród ludności cywilnej były ogromne i wynosiły ok. 180 tys. zabitych. Pozostałych przy życiu mieszkańców Warszawy, ok. 500 tys., wypędzono z miasta, które po powstaniu zostało niemal całkowicie zburzone.",,
„Naszą politykę fiskalną bardziej inspiruje raczej Sherlock Holmes niż Robin Hood”,"Polska gospodarka jest przygotowana do wyzwań XXI wieku – mówił w czwartek w wystąpieniu w Harvard Club na Manhattanie premier Mateusz Morawiecki. Podkreślił, że gdyby nie stabilność w regulacjach, nie byłoby to możliwe.","Morawiecki przypomniał, że w minionym tygodniu Polska została zaliczona przez agencję FTSE Russell do grona 25 najbardziej rozwiniętych rynków na świecie. Zapewnił, że kraj wciąż będzie się rozwijać.– Rozwój rozpoczął się w roku 1989 z popiołów komunizmu, poprzez trudne reformy, wstąpienie do UE i NATO oraz ostatecznie doprowadzenie do bardziej zbalansowanej (gospodarki), aby sprostać potrzebom obywateli – ocenił premier na konferencji „Poland The Can-Do Nation”.Zwracając się do polskich oraz amerykańskich inwestorów i biznesmenów, Morawiecki akcentował, że Polska jest dumna, stając się członkiem klubu jako prawdziwie społeczna, oparta na konkurencji gospodarka. Według niego potwierdzają to m.in. dające się zweryfikować kryteria, do których należy rynek i sprzyjające, stabilne regulacje. W przeciwnym razie – ocenił – Polska nie stałaby się krajem rozwiniętym. W nawiązaniu do historii premier wskazał, że między 1989 i 2004 rokiem PKB per capita w Polsce wzrósł o 1,35 proc., plasując kraj pośród najszybciej rozwijających się. Jego zdaniem jednak nie szła z tym w parze społeczna inkluzyjność i innowacyjność i dopiero po przyjęciu nowej strategii rozwoju w roku 2015 zdołano się z tym uporać. „Polska buduje teraz model demokratycznego kapitalizmu dla wielu, a nie dla nielicznych. Przyjęliśmy jeden z najbardziej rozległych programów polityki rodzinnej w Europie mierzonej poziomem wydatków. W 2016 roku wydaliśmy (na to) 2,5 proc. PKB, sytuując się na ósmym miejscu wśród rozwiniętych krajów” – wyliczał premier. Jak uzupełnił, w roku 2017 nastąpiło zwiększenie wydatków na sektor społeczny do ok. 41 proc. PKB, co plasuje Polskę na poziomie takich krajów jak np. Holandia, Niemcy i USA. W swym wystąpieniu premier uwzględnił także sytuację młodzieży. – Wydajemy więcej, lecz w przeciwieństwie do niektórych innych, koncentrujemy się na młodych. Podczas gdy Europa doświadcza straconych dekad dla młodych, Polska buduje środowisko ekonomiczne łączące niskie bezrobocie, innowacyjnie zorientowane stanowiska pracy i stabilną przyszłość dla młodych ludzi – podkreślił. Nazwał polski system edukacji jednym z najbardziej egalitarnych, w którym kształci się ok. 41 proc. ludzi w wieku od lat 20 do 24. – Naszą politykę fiskalną bardziej inspiruje raczej Sherlock Holmes niż Robin Hood – powiedział Morawiecki. Dodał, że efektem takiego podejścia jest „tworzenie innowacyjnego i efektywnego systemu ściągania podatków”. Wyjaśnił, że aby poprawić ich ściągalność, władze zastanawiają się nad obniżaniem wysokości tego obciążenia. – Jesteśmy globalnym laboratorium innowacyjnych polityk podatkowych, a eksperyment całkiem dobrze się rozwija. W 2019 roku Polska przegoni Portugalię, jeśli chodzi o PKB (per capita), już teraz przegoniliśmy Grecję. I będziemy zmierzać w kierunku Włoch, w ciągu następnych 5 do 10 lat. Jest to bezpośredni wynik zmiany, która zaszła trzy lata temu, i ruchów, które wykonaliśmy od czasu przejęcia przez nasz rząd władzy w 2015 roku” – powiedział premier. Morawiecki zapewniał, że w Polsce jest „bardzo dużo miejsca dla inwestycji zagranicznych”. – Mimo pewnych innych twierdzeń, podchodzimy do tego z ogromnym entuzjazmem – przekonywał. Za wyzwanie dla kraju uznał ucieczkę z pułapki średniego rozwoju. Zauważył, że pod tym względem pozycja Polski jest gorsza niż gospodarek rozwiniętych, tylko 5 proc. polskiego eksportu to hi-tech. Jak przyznał, w tej sprawie trzeba jeszcze wiele zrobić, ale jednocześnie „witamy inwestycje zagraniczne, tak jak inne kraje”. Morawiecki przemawiając na sesji „From Developing to Developed. Perspectives of the Polish business on a crucial turning point of its history” porównywał wyniki inwestycyjne osiągane przez Polskę z tym, co dzieje się w innych krajach. – Polska ma dodatni bilans bezpośrednich inwestycji zagranicznych - okazuje się, że przyciągamy znacznie więcej kapitału niż inni, tylko Portugalia i Nowa Zelandia ma podobnie wielki udział kapitału zagranicznego” – wskazał szef polskiego rządu. – Eksperci światowi – m.in. z Barclays – pytają, czy kraje mogą liczyć na zagraniczne oszczędności dla swojego rozwoju. Autorzy twierdzą, że zbytnie poleganie na kapitale zagranicznym, a nie na oszczędnościach krajowych jest ryzykowne. Dlatego taż staramy się zmienić naszą strukturę systemu bankowego, aby była ona kontrolowana bardziej lokalnie, zgodnie z racjonalizmem ekonomicznym i przepisami europejskimi – tłumaczył premier. Nawiązał także do programu tworzonego przez PZU wespół z Boston Consulting Group. Ma on na celu pokazanie młodym Amerykanom, czym stała się Polska. Wyraził zadowolenie, że są gotowi ją odwiedzać.– Pokazuje to także, że faktycznie stajemy się dobrym miejscem do życia, studiowania i robienia biznesu – podsumował Morawiecki. Prezes PZU Paweł Surówka powiedział, że na nowojorskie spotkanie przybyły delegacje polskich spółek, które przyczyniły się do wzrostu gospodarczego. Byli też przedstawiciele start-upów.",,
Fogiel o słowach Fedorowicza: Można tu mówić o próbach zastraszenia,"Słowa senatora PO Jerzego Fedorowicza o politykach opozycji, którzy zdecydowaliby się przejść na stronę PiS, są bardzo niepokojące i budzą bardzo złe skojarzenia. Są niedopuszczalne w dyskursie politycznym – ocenił w sobotę zastępca rzecznika PiS Radosław Fogiel.","Fedorowicz pytany był w piątek przez dziennikarzy, czy ktoś z senatorów opozycji może przejść na stronę PiS, aby zapewnić temu klubowi większość. – Człowiek, który w tym momencie, w którym taka ważna rzecz się stała w polskiej polityce nagle zmieni front i odejdzie od ludzi, którzy na niego głosowali, będzie obłożony anatemą do trzech pokoleń, to jest pewne. Jeżeli ktoś ma odwagę taką, żeby zaryzykować swoje życie, swoich dzieci i wnuków, to proszę bardzo. Ja takiego człowieka wśród ludzi wybranych przeciwko dzisiejszej władzy nie znam – odpowiedział senator. Fogiel pytany przez PAP o tę wypowiedź podkreślił, że jest to pewna nowość na scenie politycznej – jeśli chodzi o język polityczny. – Mam nadzieję, że pan senator się tylko zagalopował, bo wypowiedzi, w których używa się sformułowań, że ktoś miałby obawiać się o życie nie tylko swoje, ale (też) swoich dzieci i wnuków są bardzo niepokojące i budzą bardzo złe skojarzenia. Myślę, że są niedopuszczalne w dyskursie politycznym i w przestrzeni publicznej – ocenił. – Oczekiwalibyśmy oczywiście wycofania się z tych słów. Chyba, że to są jakieś nowe standardy w Platformie Obywatelskiej, które już sugerowałyby jednak organizację innego typu niż partia polityczna – dodał Fogiel. Dopytywany, czemu te słowa miały służyć i czy były przestrogą dla senatorów opozycji wicerzecznik PiS odparł, że „w tej formule przestroga to bardzo delikatne słowo”. – Myślę, że tu raczej można mówić o próbach zastraszenia – podkreślił.",,
Amerykańscy żołnierze zginęli w zamachu. Ich samochód wjechał na minę,"Dwóch żołnierzy amerykańskich zginęło, a dwóch odniosło rany, gdy samochód wojskowy wjechał w sobotę na minę na południu Afganistanu – podała misja NATO. Odpowiedzialność za zamach wzięli na siebie talibowie.","Do eksplozji doszło w okręgu Dan w prowincji Kandahar. Przedstawiciel rządu uchylił się przed podaniem dodatkowych informacji, zasłaniając się tym, że do Kabulu nie dotarł jeszcze oficjalny raport.      Zgodnie z zasadami obowiązującymi w USA władze wojskowe nie podały personaliów i stopni wojskowych zabitych żołnierzy. W krótkim oświadczeniu wydanym przez biuro prasowe operacji Resolute Support, jaką NATO prowadzi w Afganistanie, zaznaczono, że „czynniki wojskowe prowadzą intensywne dochodzenie, które ma wyjaśnić okoliczności zdarzenia”.      Dotychczasowy bilans amerykańskich strat personalnych w Afganistanie wynosi 2,4 tys. ofiar śmiertelnych wśród żołnierzy i pracowników cywilnych misji – przypomina agencja Associated Press, dodając, że ostatni rok był szczególnie tragiczny jeśli chodzi o liczbę ofiar, mimo prób rozmów pokojowych prowadzonych z udziałem talibów i czynników amerykańskich. Zima – jak pisze AP – jest okresem, gdy talibowie zawieszają swoje akcje z powodu intensywnych opadów śniegu i udają się do swych siedlisk w górach. Zazwyczaj jednak właśnie w okresie zimowym częstsze są przypadki wykorzystywania min, które są umieszczane na drogach, którymi jeżdżą pojazdy wojskowe wykorzystywane w ramach operacji Resolute Support.      Stany Zjednoczone zakończyły działania bojowe w Afganistanie w 2014 roku. Od tego czasu w kraju przebywa 12 tys. wojskowych amerykańskich.      Talibowie kontrolują ponad połowę terytorium Afganistanu. Ocenia się, że obecnie są najsilniejsi od czasu inwazji USA w 2001 roku.      W drugiej połowie października dowódca sił USA w Afganistanie generał Austin S. Miller poinformował, że mimo braku porozumienia pokojowego z talibami Stany Zjednoczone wycofały z Afganistanu w ciągu roku 2 tys. żołnierzy. Amerykańscy i afgańscy urzędnicy anonimowo utrzymywali wówczas, że dalsze plany przewidują ograniczenie kontyngentu USA do około 8,6 tys. żołnierzy.",,
Niezwykły rozejm. W Boże Narodzenie żołnierze obu stron przerwali walki i zagrali w piłkę,"Pod koniec grudnia 1914 r. na froncie zachodnim I wojny światowej doszło do niezwykłego wydarzenia: żołnierze wrogich stron wyszli z okopów, aby złożyć sobie życzenia i wspólnie zaśpiewać kolędy.  Dr Adam Buława, historyk wojskowości z Uniwersytetu Kardynała Stefana Wyszyńskiego w Warszawie, opisuje w rozmowie z portalem tvp.info okoliczności tego wyjątkowego rozejmu oraz wspomina, że jednym z przeciwników pojednania był m.in. walczący w niemieckim oddziale młody Adolf Hitler.","24 grudnia 1914 roku w okolicach Ypres w Belgii alianci i Niemcy postanowili zawiesić broń z okazji Bożego Narodzenia. Jak  doszło do tego rozejmu?      Dr Adam Buława:   Na wstępie warto podkreślić, że żołnierze obu bloków szli na tę wojnę w przekonaniu, że wrócą do domu,  zanim z drzew spadną liście. Sądzili, że święta Bożego Narodzenia będą już obchodzić w domowych pieleszach, tymczasem okazało się, że tak nie będzie.  Do zawieszenia broni, przynajmniej na czas świąt, wzywał już 7 grudnia 1914 r. papież Benedykt XV.  Było to takie nawiązanie do średniowiecznego treuga Dei (łac. rozejmu Bożego – red.), kiedy na czas od Wigilii do Trzech Króli zawieszano wszelkie działania zbrojne. 24 grudnia 1914 r. nastąpiła przerwa w wymianie ognia. Od godzin wieczornych do północy na pozycjach zajmowanych przez stronę niemiecką pojawiały się światełka, ponieważ żołnierze udekorowali lampkami teren wokół okopów.  Brytyjczycy podchodzili z początku do tych działań niemieckich nieufnie. Zastanawiali się, czy to nie jest jakaś prowokacja, próba wybawienia z pozycji. Dowództwo alianckie zakazało wówczas strzelania do wroga, ale przy zachowaniu odpowiedniej ostrożności. W tym momencie Niemcy zaczynają śpiewać kolędę „Cicha noc”. Chwilę potem Brytyjczycy też zaczynają ją śpiewać, tyle że oczywiście w swoim języku.  Następnie niemieccy żołnierze wychodzą z okopów. Mimo zakazu Brytyjczycy robią wkrótce to samo.  I tak doszło do spotkania obu stron na tzw. ziemi niczyjej. Co ciekawe, w jednym z tych niemieckich oddziałów służył młody Adolf Hitler, który był akurat negatywnie nastawiony do tej idei pojednania.     Jak żołnierze obchodzili tamte święta?  Dowództwo obu stron ustaliło, że konflikt ulega zawieszeniu, co znów było nawiązaniem do wspomnianego treuga Dei. Rozejm miał trwać do godziny 8.30 drugiego dnia świąt. Były uściski dłoni, składanie sobie życzeń świątecznych, wręczanie prezentów. Są liczne opisy, w których jedni przekazują sobie papierosy, ktoś daje komuś pamiętnik, inny gra na harmonijce. Nawet były wznoszone toasty za zdrowie obydwu stron. Obdarowywali się także dowódcy. Dla przykładu Niemcy dali Brytyjczykom beczkę piwa, a tamci wręczyli im z kolei pudding śliwkowy. Można wręcz powiedzieć, że każdy dawał to, co było dla niego symboliczne. Odbył się ponadto wspólny pogrzeb. Pochowano poległych żołnierzy obu stron i odśpiewano wspólnie Psalm 23. 26 grudnia powrót do stanu wojny był dosyć odczuwalny, gdyż oddano wówczas strzały ostrzegawcze.  Konflikt został wznowiony w momencie, gdy przybyły nowe kontyngenty z żołnierzami niewtajemniczonymi w świąteczne pojednanie. Wszystkie próby porozumiewania się żołnierzy obu stron były odtąd karane nawet śmiercią.       W czasie rozejmu miał być też rozegrany mecz piłki nożnej. Niektórzy twierdzą jednak, że to pierwszowojenny mit, a zdjęcia z wydarzenia były pozowane.  Opisy tego meczu futbolowego znajdziemy we wspomnieniach żołnierzy, którzy twierdzili, że brali w nim udział. Jeden z nich mówił, że w czasie rozgrywki piłka przemokła i ciężko było ją kopać.  Mecz  pomiędzy żołnierzami miał  zakończyć się wynikiem 3:2 dla strony niemieckiej.  Charakterystyczne, i też, wydaje mi się symboliczne i wymowne było to, że mecz przerwano, gdy piłka rozdarła się na drucie kolczastym. Czy w tym czasie doszło też do bratania się żołnierzy obu stron w innych miejscach frontu?  Jak najbardziej. Były takie miejsca, w których zawieszenie broni trwało kilka dni, a nawet tygodni dłużej niż w Belgii. Łącznie w rozejmie z 1914 r. uczestniczyło ok. 100 tys. żołnierzy obydwu stron, zatem wymiar był tutaj naprawdę niesamowity. Takie pojednanie miało miejsce między innymi na froncie wschodnim w Karpatach. W czasie gęstej mgły żołnierze Legionów Polskich walczący w składzie armii austro-węgierskiej zaczęli śpiewać kolędy. Nagle przyłączyli się do nich żołnierze przeciwnej strony konfliktu.  Okazało się, że byli to ich rodacy bijący się u boku Rosjan. Warto dodać, że w tych rozejmach uczestniczyli nie tylko chrześcijanie, ponieważ na frontach I wojny światowej walczyli też chociażby Algierczycy i Hindusi.       Dlaczego w kolejnych latach nie praktykowano już bożonarodzeniowych rozejmów?  Część dowódców wyższego szczebla uważała, że takie pojednania nie służą wskrzeszaniu ducha bojowego. W późniejszym czasie panowała już zupełnie inna mentalność niż na początku wojny. Trzeba również podkreślić, że  w najbardziej znanej części rozejmu bożonarodzeniowego, czyli pod Ypres, użyto już w następnym roku gazów bojowych. W kolejnych latach pilnowano, aby nie dochodziło do prób bratania się z wrogiem. Specjalnie na wigilijne wieczory planowano nawet ostrzały artyleryjskie.",,
Wszyscy się skrzykują na oglądanie zaćmienia Księżyca. Gdzie najlepiej oglądać?,"Takie zjawisko powtórzy się za ponad sto lat, więc dziś – umawiają się na wspólne oglądanie całkowitego zaćmienia Księżyca. Wkrótce po niej nastąpi wielka opozycja Marsa. Księżyc wzejdzie dziś o 20.20. Organizowane z tej okazji wydarzenia zaczynają się po zmroku. Gdzie oglądać to niesamowite zjawisko w większych grupach?","Dla mieszkańców Warszawy specjalne wydarzenie przygotowało Centrum Nauki Kopernik. „Zjawisko zbiegnie się w czasie z momentem, kiedy Księżyc będzie najdalej od Ziemi (w tzw. apogeum). Całość potrwa dzięki temu naprawdę długo!” – zachęca Centrum na poświęconej wydarzeniu stronie na Facebooku. Centrum zaprasza chętnych do wspólnego oglądania na godz 20.30. Chęć dołączenia do obserwujących zaćmienie Księżyca w tej placówce wyraziło ponad 12 tys. osób.Na czas trwania tego zjawiska światła Stadionu Narodowego w Warszawie zostaną wygaszone. Podobne wydarzenia odbędą się w całej Polsce m.in. w Poznaniu, Zielonej Górze, Wrocławiu, Krakowie, Olsztynie i w Siedlcach.Siedleckie Towarzystwo Miłośników Astronomii przygotuje swoje stanowisko obserwacyjne na Placu Sikorskiego. W czasie tego spotkania członkowie STMA przypomną postać Tadeusza Augustyna Rakowieckiego – lekarza i astronoma urodzonego w Grali – Dąbrowiźnie pod Siedlcami dokładnie 140 lat temu. Jest on m.in. autorem podręcznika „Drogi planet i komet”.W większych miastach ludzie umawiają się w najdogodniejszych, wysoko położonych punktach widokowych. I tak np. portal haloursynów.pl zaprasza do przeżywania tego rzadkiego zjawiska na Kopie Cwila. Wielu umawia się na wycieczki poza miasto, by oglądać zaćmienie z dala od miejskich świateł.Ci, którzy z jakichś powodów nie będą mogli oglądać bezpośrednio tego niezwykłego zjawiska, mogą zobaczyć relacje w Internecie. Opozycja Marsa polega na tym, że znajdzie się on na jednej linii z Ziemią, ale znajdzie się od nas „po bliższej stronie”. Odległość do Ziemi będzie wynosiła 57 mln km, co spowoduje, że średnica jego tarczy widzianej z Ziemi będzie dość duża. To ułatwi obserwację tej trudnej generalnie do obserwowania, bo niedużej, planety.",,
Na wojnie z symbolami,"Wyjeżdżając na wakacje z warszawskiej Ochoty w 1990 r., ostatni raz miałem okazję przejechać przez ul. Wery Kostrzewy. Kiedy po kilku tygodniach wróciłem do domu, minąłem już Bitwy Warszawskiej. Nie przypominam sobie rozdzierania szat w mediach, protestów mieszkańców, ba, nawet żadnych konsultacji społecznych. Był to najwyraźniej krótki moment, gdy pewne sprawy wydawały się oczywiste.","Tropiciele teorii spiskowych, jeżeli interesowałby ich ten temat, zapewne uznają, że pozwolono na kilka zmian w symbolice, żeby nie zmieniło się nic poza nią. Oczywiście, ocalały liczne ulice tych komunistów, którzy służyli wiernie, lecz niekoniecznie w pierwszym szeregu, zasłużyli się więc poprzedniemu ustrojowi na tyle, by przyznać im ulice czasem krótkie, czasem długie, jednak na mapach zaznaczane kolorem białym, nie przypisanym arteriom – żółtym. I temu chyba zawdzięczamy, że Świerczewski nie towarzyszył aż do czasów współczesnych Duraczowi, a Marchlewski – Modzelewskiemu i Rzymowskiemu. Jak wiemy, potem sprawy zaczęły się rozmywać, dawne wartości – relatywizować, a towarzystwo z dwóch stron dawnych barykad bardzo się między sobą wymieszało. Wojnie o nazwy ulic i sabotowaniu przez samorządy, czasem też niekompetencji i niefrasobliwości wojewodów, poświęciłem już niejeden tekst. W ostatnich tygodniach temat wrócił, kiedy w Żyrardowie ulica Fieldorfa „Nila” stała się na powrót ulicą Jedności Robotniczej, w Białymstoku zaś radni uznali, że nie należy honorować ulicą „Łupaszki”. W Żyrardowie sprawę udało się zresztą załatwić i to w sposób, który finalnie wszystkim może wyjść na zdrowie. Czy radni faktycznie dali się zmanipulować, czy tylko uznali, że bardziej niż presja lokalnych lewicowców starej daty zagraża im krytyczne zainteresowanie całej Polski, to sprawa drugorzędna. „Nil” ma swoją ulicę, a młodzież z tego miasta ma szansę na najlepszą w kraju edukację na temat tego bohatera. „Łupaszko” wraca dzięki decyzji wojewody, jednak nie jest pewne, czy jego silni i wpływowi przeciwnicy nie zdecydują się na drogę sądową. W tle tego sporu wraca temat wybudowania łuku triumfalnego na setną rocznicę Bitwy Warszawskiej 1920 r. Z jednej strony mamy projekt, który, mówiąc szczerze, w obecnej formie nie powala, nie jest jednak za późno, by go dopracować. Ze strony drugiej zaś – absolutną negację sfery symbolicznej, postulat, żeby budować rzeczy potrzebne mieszkańcom, żłobki, przedszkola i szpitale. Argument, którego próżno szukać, jeśli mowa o inwestycjach w rodzaju strefy relaksu czy setkach projektów niepotrzebnych, drogich, lecz dziwnym trafem opłacalnych dla tych, którzy zawsze potrafią przy podobnych okazjach się pożywić. Miasto nie realizuje swoich podstawowych funkcji, począwszy od regularnego i zgodnego z harmonogramami odbioru śmieci, w efekcie niedługo do ścieków i odpadów dołączy kolejny problem – szczury. Ratusz zapowiada podwyżkę opłat za nierealizowane zadania, choć skoro śmieci, które mają być zabierane co tydzień, odbierane są dwa razy rzadziej, znaczy to, że realnie stawka wzrosła już dwukrotnie. Podobny wzrost cen usług zapowiadają też inne miasta, oczekując przy tym, że ich zadania weźmie na siebie rząd, razem z każdą krytyką i brakiem podziękowań (tu znów kłania się nieszczęsna Czajka). Nie chodzi jednak tylko o to, żeby ktoś coś za nich zrobił, zapłacił i nie czekał na żadne „dziękuję”. Kiedy chodzi o symbolikę, stanowisko władz samorządowych związanych z PO, sprowadza się do „nie, bo nie”. W Gdańsku archeologom, szukającym szczątkom polskich żołnierzy na Westerplatte (i znajdującym je!) nie tylko nie pomagano, ale czasem wręcz utrudniano prace, traktując jak intruzów. W Warszawie jeszcze kilka miesięcy temu wydawało się, że po latach stania w miejscu, wreszcie uda się odbudowa Pałacu Saskiego. Władze stolicy deklarowały zgodę na przeprowadzenie tej inwestycji, lecz już nie na jej współfinansowanie. Można było być jednak pewnym, że przy dużej determinacji prezydenta Andrzeja Dudy i polityków PiS, sprawę uda się doprowadzić do końca. Odbudowany pałac miał stać się siedzibą Senatu. Utrata izby wyższej może, o czym chyba jeszcze nikt nie wspomniał, poważnie utrudnić to dzieło, mające być kontynuacją obchodów 100–lecia niepodległości. Jednak na razie atak przyszedł z zupełnie innej strony. Najpierw w mediach społecznościowych pojawił się absurdalny projekt nowego urządzenia placu Piłsudskiego, pozbawiający okolice Grobu Nieznanego Żołnierza jego patriotyczno–reprezentacyjnego charakteru, a zaraz potem Rafał Trzaskowski zakwestionował sens odbudowy pałacu. Symbole, które powinny łączyć, nie wszystkim są dziś najwyraźniej na rękę. Lecz i całkowita negacja wszelkich symboli, jest symbolem, być może nawet symbolem najmocniejszym. Wydaje się, że niektórzy nigdy się tej prostej prawdy nie nauczą.",,
Aretha Franklin nie zostawiła testamentu. Dla kogo miliony?,Zmarła 16 sierpnia Aretha Franklin nie pozostawiła testamentu. Jej czterej synowie podzielą się majątkiem w wysokości około 80 mln dolarów.,"Aretha Franklin miała czterech synów: pierwszego – Clarence’a urodziła, gdy miała 13 lat; drugi syn, Edward, urodził się, gdy miała 15 lat. W 1961 r. Franklin wyszła za mąż – z tego związku urodził się w 1964 r. trzeci syn, Theodore Richard White II. Najmłodszy syn artystki, Kecalf Cunningham urodził się w 1970 r.Wszyscy zainteresowani złożyli już do sądu wymagane dokumenty. Ponadto – jako podał portal Detroitnews.com – siostrzenica artystki, Sabrina Owens Garret wystąpiła o wyznaczenie jej jako osobistego przedstawiciela majątku.Ostatnie pożegnanie zmarłej w wieku 76 lat na raka trzustki Arethy Franklin odbędzie się 31 sierpnia. 28 i 29 sierpnia w Muzeum Historii Afroamerykańskiej trumna będzie wystawiona na widok publiczny, by wielbiciele jej talentu mogli pożegnać wybitną piosenkarkę. Ceremonia pogrzebowa będzie miała charakter prywatny; weźmie w niej udział bliska rodzina i przyjaciele. Artystka zostanie pochowana na cmentarzu Woodlawn, gdzie znajdują się groby jej ojca, brata, dwóch sióstr i bratanka.Aretha Franklin w ponad 50-letniej karierze zdobyła 18 nagród Grammy. Jest pierwszą kobietą przyjętą do Rock and Roll Hall of Fame i najlepszą wokalistką wszech czasów według magazynu „Rolling Stone”. Artystka śpiewała jazz, pop, blues, gospel, soul oraz r'n'b. Do jej największych przebojów należą m.in. „Respect”, „I say a little prayer”, „(You make me leel like) a natural woman”, „Day dreaming”. Wokalistka wystąpiła w kilku filmach, w tym w komedii muzycznej Johna Landisa „Blues Brothers” (1980 r.), a także w jej sequelu „Blues Brothers 2000”.Chętnie angażowała się politycznie. Intensywnie wspierała w kampaniach Billa Clintona, dwukrotnie wystąpiła na imprezach inaugurujących jego prezydenckie kadencje. W 1992 r. zaśpiewała hymn na krajowej konwencji Demokratów. W 2005 r. została odznaczona przez George'a W. Busha Prezydenckim Medalem Wolności, najwyższym cywilnym odznaczeniem Stanów Zjednoczonych. W styczniu 2009 r. zaśpiewała na inauguracji pierwszego w historii USA czarnoskórego prezydenta, Baracka Obamy.#wieszwiecej Polub nasAretha Franklin po raz ostatni zaśpiewała w listopadzie 2017 r. w Nowym Jorku podczas gali fundacji Eltona Johna, wspierającej walkę z AIDS.",,
Sondaż: PiS wciąż z ogromną przewagą,"Gdyby wybory parlamentarne odbyły się pod koniec grudnia, wygrałoby je Prawo i Sprawiedliwość – wynika z sondażu pracowni Estymator przeprowadzonego dla portalu DoRzeczy.pl. Partia Jarosława Kaczyńskiego może liczyć obecnie na 45,7 proc. poparcia.","Na drugim miejscu znalazłaby się Platforma Obywatelska, na którą chęć oddania głosu zadeklarowało 23,4 proc. ankietowanych. Ostatnie miejsce na podium należy do ruchu Kukiz'15, który może liczyć na 8,3 proc. poparcia. Swoją reprezentację w Sejmie miałby także: Nowoczesna – 6,9 proc., Polskie Stronnictwo Ludowe - 5,5 proc. oraz Sojusz Lewicy Demokratycznej - 5,4 proc. Progu wyborczego nie przekroczyłaby ani partia Razem z wynikiem 2,9 proc., ani partia Wolność, którą wskazało 1,0 proc. ankietowanych. Inne ugrupowania mają poparcie na poziomie 0,9 proc. Przekładając te wyniki na mandaty, PiS mogłoby liczyć na 265 miejsc w Sejmie, PO wprowadziłaby 121 posłów, ruch Pawła Kukiza – 35, Nowoczesna – 19, PSL – 11, a SLD – 8. Jeden mandat przypadłby mniejszości niemieckiej.Badanie przeprowadzono w dniach 27-28 grudnia 2017 na ogólnopolskiej, reprezentatywnej próbie 1003 dorosłych osób metodą wspomaganych komputerowo wywiadów telefonicznych CATI. W prezentowanych wynikach uwzględniono wyłącznie osoby, które zadeklarowały na jaką partię będą głosować. Sondaż wykonała pracownia Estymator.",,
Posiedzenie ws. Kraski odroczone do czasu ujednolicenia stanowiska prokuratury,"Sąd Najwyższy zobowiązał prokuraturę do przedstawienia w ciągu miesiąca „jednolitego i wewnętrznie niesprzecznego” stanowiska, co do nowych faktów lub dowodów ws. Arkadiusza Kraski. Tym samym SN odroczył sprawę wznowienia postępowania wobec Kraski skazanego 18 lat temu na dożywocie. Prokuratura Regionalna w Szczecinie na początku lipca skierowała do SN pismo, w którym zwróciła się o wznowienie sprawy oraz przekazanie jej następnie sądowi I instancji do ponownego rozpoznania; w marcu wnosiła o uniewinnienie.","Sprawa Kraski była szeroko opisywana w mediach. Mężczyzna 7 marca 2001 r. został skazany przez Sąd Okręgowy w Szczecinie na dożywocie za przypisane mu podwójne zabójstwo z września 1999 r. Wyrok ten utrzymał 3 lipca 2001 r. Sąd Apelacyjny w Poznaniu. Wniosek o wznowienie sprawy i - pierwotnie - uniewinnienie Kraski złożyła w marcu br. Prokuratura Regionalna w Szczecinie. Na początku lipca do SN wpłynęło kolejne pismo prokuratury, w którym zmieniono wniosek ws. Kraski i zwrócono się o wznowienie sprawy oraz przekazanie jej następnie sądowi I instancji do ponownego rozpoznania, zamiast uniewinnienia. – Składanie w SN w terminie tygodnia przed wyznaczonym posiedzeniem pism i to o takiej treści, jest co najmniej niestosowne i zaskakujące oraz skutkujące powstaniem wątpliwości, które w trybie procesowym muszą zostać wyjaśnione - oceniła w uzasadnieniu wtorkowej decyzji SN sędzia Barbara Skoczkowska. Jak dodała „to powinnością prokuratora w zakresie zainicjowanego przez niego nadzwyczajnego postępowania jest, aby przedstawiona finalnie argumentacja prawna oparta na kategorycznych wnioskach co do faktów i dowodów (...) była merytorycznie i logicznie spójna”. Po przedstawieniu dodatkowego stanowiska przez prokuraturę będzie mógł się odnieść do niego pisemnie obrońca Kraski. Dopiero potem SN wyznaczy kolejny termin posiedzenia. Jak pisały media, do zabójstwa w 1999 r. doszło na tle porachunków między grupami przestępczymi - od ran postrzałowych w pobliżu jednej ze szczecińskich stacji benzynowych zginęli Marek C. i Robert S. W marcowym wniosku prokuratury wskazywano, że podczas śledztwa mogło dojść do popełnienia przestępstwa m.in. preparowania dowodów i mataczenia, co wpłynęło na orzeczenie sądu. – Z dokonanej przez Prokuraturę Krajową analizy wynika, że podjęte ustalenia nie podważają kluczowych dowodów, które były podstawą wyroku skazującego Kraskę na dożywotnie więzienie - wyjaśniała ostatnio przyczyny lipcowej modyfikacji wniosku rzeczniczka prasowa PK prok. Ewa Bialik. Obrońca Kraski, mec. Michał Kałużny zapewniał, że konsekwentnie będzie wnosił przed SN o uniewinnienie swojego klienta. Po wpłynięciu wniosku o wznowienie sprawy Kraski SN na początku maja wstrzymał wykonywanie wyroku z 2001 r. wobec niego i  mężczyzna wyszedł na wolność. Łącznie z okresem aresztu był on pozbawiony wolności przez blisko 20 lat.",,
Ugoda „Wprost” i Kwaśniewskiego,"Nowy wydawca tygodnika „Wprost” i b. prezydent Aleksander Kwaśniewski zawarli ugodę w trwającym 5 lat procesie cywilnym dotyczącym wypowiedzi Kwaśniewskiego, który po jednej z publikacji tygodnika nazwał go w TVP „ubecką gazetą”.","Kwaśniewski w ugodzie zaznaczył, że jego wypowiedź miała emocjonalny charakter, i że nie chciał naruszyć dóbr osobistych wydawcy „Wprost”, ani dziennikarzy tygodnika, oraz wyraził ubolewanie za swe słowa – poinformował pełnomocnik Kwaśniewskiego mec. Maciej Żbikowski. W ugodzie zadeklarowano też wolę współpracy w przyszłości.– Ugoda kończy pięcioletni spór. We „Wprost” jest nowy wydawca, mamy nową erę, nowe otwarcie. Satysfakcjonuje to obie strony – mówił adwokat. Według niego, w ugodzie wspomniano też o deklarowanej przez wydawcę „Wprost” woli współpracy z fundacją Kwaśniewskiego „Amicus Europae”, promującą wartości europejskie. Wydawca „Wprost” jeszcze w czwartek ma opublikować wspólny komunikat obu stron. Wobec tego sąd wyznaczył na 25 marca ostatnią rozprawę, na której pełnomocnik tygodnika ma wycofać powództwo (żądał w nim przeprosin i wpłaty na cel społeczny), a sąd ma umorzyć postępowanie.W 2005 r. ówczesny prezydent powiedział, że decyzję o niestawieniu się przed sejmową komisją śledczą ds. PKN Orlen podjął, gdy przeczytał we „Wprost” artykuł pt. „Aleksander K. Z czego prezydent będzie się tłumaczył przed sejmową komisją śledczą ds. Orlenu”. Były tam zdjęcia, na których wśród osób towarzyszących prezydentowi i jego żonie, jest oskarżony o korupcję lobbysta Marek Dochnal. Fotografie te – pisał tygodnik – dowodzą, że prezydent kłamał, mówiąc, że nie miał kontaktów z Dochnalem. – Niech żadna mutacja Urzędu Bezpieczeństwa nie stara się kierować losami Polski (...), ubecka gazeta po raz kolejny uczestniczy w rozrabianiu czołowego polityka – mówił wówczas Kwaśniewski.Poprzedni wydawca tygodnika i jego redaktorzy pozwali Kwaśniewskiego, żądając przeprosin oraz w sumie 150 tys. zł zadośćuczynienia na cel społeczny.",,
"„Jedna Polska, jedna wspólna ojczyzna ponad wszelkimi podziałami”","Granicą politycznego sporu jest interes Rzeczypospolitej, a więc interes nas wszystkich – powiedział prezydent Andrzej Duda. Jego zdaniem jest on nadrzędny i powinien być wyjęty ze strefy sporów.","Prezydent Duda podkreślił w radiowej Jedynce, że Polska wygrała walkę o niepodległość dzięki „jedności całego społeczeństwa; jedności wszystkich jego sfer, a przede wszystkim jedności klasy politycznej”.– Wszyscy wtedy chcieli obronić, wszyscy wtedy chcieli utrzymać wolną, niepodległą, suwerenną Polskę – przekonywał. – I to się udało, właśnie dlatego, że stanowiliśmy jedność. I ta jedność jako gwarancja bezpieczeństwa i umiejętności obrony Polski w najgorszych nawet okolicznościach jest rzeczywiście wielką lekcją dziejową dla wszystkich polskich polityków późniejszych pokoleń, także dla obecnego pokolenia polskich polityków – powiedział prezydent.Jego zdaniem trzeba przypominać, że kiedy w Polsce nie było jedności, to przez jej brak była osłabiana. Ocenił, że „siła Polski polegała na tym, że politycy stawali razem ponad wszelkimi podziałami w ważnych dla Polski sprawach”.– Dlatego ja zawsze wzywam i mam nadzieję, że jeżeli gdzieś mówimy o wspólnocie i mówimy o jedności, to przede wszystkimi mówimy o jedności i wspólnocie w tych najważniejszych polskich sprawach. Tam powinno być jedno, jedna Polska, jedna wspólna ojczyzna ponad wszelkimi podziałami – powiedział Andrzej Duda.Zauważył jednocześnie, że wartość demokracji polega na tym, że wolno mieć różne ideologie i przekonania oraz że można je głosić. – Ale trzeba pamiętać, że jest ta granica politycznego sporu i tą granicą politycznego sporu jest interes Rzeczypospolitej, a więc także interes nas wszystkich – mówił.",,
„To jest doskonały PR dla Jarosława Kaczyńskiego”,"Socjolog dr Ryszard Żółtaniecki zauważył, że nagrana rozmowa prezesa PiS z austriackim biznesmenem jest prowadzona w tonie „eleganckim, czystym, poprawną polszczyzną”. – Nie ma tam tego rynsztokowego języka, który pamiętamy z innych nagrań. To jest doskonały PR dla Jarosława Kaczyńskiego. Jako obywatel nie mam mu niczego do zarzucenia po przeczytaniu treści tej rozmowy – powiedział w TVP Info dr Żółtaniecki. – Ta rozmowa dotyczy faktów. Rzeczy, których nie ma co nagrywać. Natomiast jest to traktowane jako narzędzie gry politycznej, że wszystko może być zinterpretowane poprzez narzucenie interpretacji – ocenił profesor Henryk Domański.",,,
Węgierska prasa o „wielkim zwycięstwie PiS” i jego przyczynach,"O wielkim zwycięstwie Prawa i Sprawiedliwości w niedzielnych wyborach parlamentarnych pisze w poniedziałek prasa węgierska, uzasadniając wyniki m.in. programami socjalnymi rządu oraz dobrymi wynikami gospodarczymi.","„Poparcie dla PiS wynika, zdaniem analityków, ze wzrostu gospodarczego ostatnich lat oraz wprowadzonych programów wsparcia mieszkańców” – pisze prorządowy dziennik „Magyar Nemzet” w tekście zatytułowanym „Wielkie zwycięstwo PiS”. Autor  wskazujr m.in. na obniżenie podatków, obniżenie wieku emerytalnego, podniesienie pensji minimalnej oraz wsparcie na dzieci.Gazeta pisze, że zdaniem krytyków rządu system wsparcia socjalnego w Polsce jest nie do utrzymania na dłuższą metę, zważywszy na spodziewane pogorszenie sytuacji gospodarczej w Europie. „Magyar Nemzet” pisze też, że opozycja wytyka rządowi, iż nie zrobił nic dla praw homoseksualistów.– Analitycy wskazują, że wodę na młyn partii rządzącej napędzało też to, że lewica jest w Polsce dość rozbita i nie potrafiła się zjednoczyć. Poza tym w tradycyjnie konserwatywnym i katolickim kraju szerokim poparciem cieszy się polityka PiS wspierająca Kościół oraz świadczenia prorodzinne – czytamy.Lewicowy dziennik „Nepszava” zauważa, że wynik Koalicji Obywatelskiej oznacza duży spadek poparcia w stosunku do wyborów w 2015 r.„Populistyczna partia rządząca zdołała się wzmocnić, mimo że Komisja Europejska w grudniu 2017 r. wszczęła przeciw Polsce procedurę z art. 7 z powodu łamania podstawowych unijnych praw” – pisze gazeta.",,
„Polska dba o miejsca kaźni pozostawione przez niemieckich oprawców”,"Rzeczypospolita Polska w sposób właściwy i troskliwy dba o miejsca kaźni i eksterminacji pozostawione przez niemieckich oprawców; jesteśmy pod względem pamięci i dbania o pamięć przykładem – powiedział wicepremier Piotr Gliński w muzeum na Majdanku w Lublinie, gdzie uczestniczył w obchodach 75. rocznicy likwidacji niemieckiego nazistowskiego obozu koncentracyjnego.","W latach 1941-44 życie straciło tam około 80 tys. osób, w tym 60 tys. Żydów. Obóz został zlikwidowany 22 lipca 1944 r., gdy Niemcy uciekli z Lublina.Gliński przypomniał, że muzeum na terenie byłego obozu na Majdanku rozpoczęło działalność już w listopadzie 1944 r. i jest najstarszym miejscem pamięci związanym z II wojną światową w Europie.Wicepremier podkreślił, że w ostatnich trzech latach opieką nad miejscami niemieckiego terroru została zintensyfikowana. – Powołaliśmy Muzeum Ziemi Piaśnickiej jako oddział Muzeum w Stutthofie, podnieśliśmy rangę muzeum w Treblince, w Łambinowicach, Gross-Rosen, kończymy budować muzeum w Sobiborze, które jest oddziałem Muzeum na Majdanku. Otworzyliśmy muzeum Ulmów w Markowej, powołaliśmy do życia Muzeum Getta Warszawskiego. Powołaliśmy także do życia Instytut Pileckiego, który m. in. realizuje na północnym Mazowszu projekt „Zawołani po imieniu” – przypomniał.– Mam nadzieję, że wkrótce także tu na Majdanku będziemy dalej upamiętniali ofiary obozu filtrującego NKWD, który powstał tu po likwidacji KL Lublin – dodał Gliński.– Jesteśmy pod względem pamięci i dbania o pamięć przykładem dla współczesnego świata. Dlatego też – o czym zawsze trzeba mówić przy takich okazjach – mamy prawo głośno i dobitnie domagać się, na przykład od rządu Austrii, właściwego i godnego upamiętnienia ofiar, w tym 30 tys. zamordowanych Polaków niemieckiego obozu pracy w Mauthausen-Gusen – podkreślił wicepremier.Uczestnicy uroczystości – byli więźniowie, przedstawiciele władz, samorządowcy – oddali hołd ludziom pomordowanym na Majdanku. Przeszli przez teren byłego obozu Drogą Hołdu i Pamięci do Mauzoleum kryjącego prochy ofiar. Rabin i przedstawiciele wyznań chrześcijańskich modlili się za pomordowanych, a pod Mauzoleum złożone zostały wieńce i kwiaty. Przedstawiciel byłych więźniów Majdanka, Zdzisław Badio, przedstawił przesłanie, wzywające do pielęgnowania pamięci o zbrodniach popełnionych w tym obozie.– Wyrosło już kolejne pokolenie Polaków, dla którego obraz II wojny światowej to historia. Dla nas to osobista historia wpisana w pamięć naszych rodzin. Dlatego my byli więźniowie obozu koncentracyjnego na Majdanku (...) prosimy w imieniu własnym i tych, przy których prochach stoimy: przekazujcie naszą historię kolejnym pokoleniom. Pamiętajcie o nas, ale i przebaczajcie, bo tylko dzięki przebaczeniu możliwe jest tak potrzebne wszystkim pojednanie – powiedział Badio.Niemiecki obóz koncentracyjny w Lublinie, w urzędowej nomenklaturze nazywany Konzentrationslager Lublin, funkcjonował od października 1941 r. do 22 lipca 1944 r. Spośród prawdopodobnie 150 tys. osób z około 30 krajów, które przeszły przez Majdanek, na skutek głodu, chorób, pracy ponad siły, a także w egzekucjach i komorach gazowych, życie straciło około 80 tys. osób, z czego 60 tys. stanowili Żydzi przywożeni tu z całej Europy.",,
15-latek miał ukraść babci prawie 90 tys. zł,"Prawie 90 tys. zł miał ukraść swojej babci 15-latek, którego zatrzymali policjanci z Kłodzka (Dolnośląskie). W kradzieży mieli chłopakowi pomagać dwaj koledzy.","O kradzieży zawiadomiła policję 80-letnia mieszkanka Kłodzka. Z jej mieszkania zginęło 86 tys. zł. Starsza kobieta chowała pieniądze w szafie, a miejsce to znała tylko najbliższa rodzina. Jak poinformowała we wtorek rzeczniczka Komendy Powiatowej Policji w Kłodzku Wioletta Martuszewska, policja zatrzymała w tej sprawie 15-letniego wnuczka kobiety. Miał on, zdaniem policji, wynosić pieniądze z domu babci od kwietnia. – W procederze uczestniczyli też jego dwaj koledzy, którzy wspólnie z nim kilkukrotnie zabrali pieniądze, które schowane były w szafie – przekazała Martuszewska.",,
Tajemnicze przesyłki do Białego Domu i Pentagonu. Zatrzymano podejrzanego,"Policja w mieście Logan w stanie Utah aresztowała mężczyznę w związku ze śledztwem prowadzonym w sprawie przesyłek do Pentagonu, zawierających podejrzaną substancję. Media zidentyfikowały go jako Williama Clyde’a Allena III. Służby ustaliły, że w przesyłkach nie było rycyny.","Przesyłki wysyłano z miejscowości Logan, leżącej około 100 kilometrów na północ od Salt Lake City. Policja w Logan potwierdziła, że FBI prowadzi dochodzenie w sprawie „potencjalnie niebezpiecznych chemikaliów” w Logan.Początkowo służby ostrzegały mieszkańców miejscowości Logan, aby zachowali ostrożność, jednak później wydano komunikat mówiący, że nie ma zagrożenia dla ludzi.W środę CNN poinformowała, że przed dwoma dniami do Pentagonu dotarły dwie przesyłki z substancją, którą prawdopodobnie jest toksyczna rycyna. Jeden z listów był zaadresowany do prezydenta Donalda Trumpa, drugi do szefa Departamentu Obrony Jamesa Mattisa.Pochodna rycynyWstępne badania przeprowadzone we wtorek potwierdziły obecność rycyny w przesyłkach. Rzeczniczka Pentagonu wykluczyła jednak później, że chodzi o tę konkretną substancję. – Wygląda na to, że jest to substancja pochodząca od rycyny, ale śledztwo wciąż trwa. W każdym razie to nie była rycyna – zapewniła Dana White. Media podają, że w przesyłkach znajdowały się ziarna rącznika pospolitego, z którego można wytworzyć rycynę.Zbliżone do śledztwa źródła CNN podejrzewają związek między listami adresowanymi do prezydenta USA i do szefa Pentagonu. Według jednego z nich na kopertach było „chaotyczne odręczne pismo”. Z przesyłkami nie miały kontaktu najważniejsze osoby w amerykańskim państwie.Policja zatrzymała domniemanego nadawcę przesyłek. 39-letni William Clyde Allen III był wcześniej znany służbom bezpieczeństwa z tego, iż w portalach społecznościowych rozpowszechnia groźby i teorie spiskowe.",,
Marta Kaczyńska: W 2008 r. rząd Tuska odrzucił amerykańską ofertę współpracy,"„W deklaracji podpisanej w 2008 r. przez ministra spraw zagranicznych w rządzie Donalda Tuska wspomniano o rozmieszczeniu w Polsce amerykańskiej baterii rakiet Patriot i ustanowieniu garnizonu, jednak plany te przez siedem kolejnych lat rządów PO nie zostały zrealizowane” – pisze w felietonie dla tygodnika „Sieci” Marta Kaczyńska-Zielińska.","Córka Lecha i Marii Kaczyńskich odnosi się do dokumentu podpisanego 10 lat temu przez Radosława Sikorskiego i Condoleezzę Rice.„Krytycy obecnej ekipy rządzącej, w tym głowy państwa, zarzucają, że podpisana w Białym Domu deklaracja nie zawiera konkretnych ustaleń co do formy obecności wojsk amerykańskich na terytorium RP i jest znacznie bardziej ogólna” – pisze Kaczyńska-Zielińska.Zaznacza jednak, że porozumienie zawarte przez prezydentów Dudę i Trumpa „stanowiąc gwarancję aktualności umowy sprzed lat, w swej istocie nie powtarza dokonanych wcześniej ustaleń”.Przypomina także, że duży wpływ na podpisanie deklaracji sprzed 10 lat miał ówczesny prezydent Lech Kaczyński, o czym – jak pisze – „niektórzy zdają się nie pamiętać”.„Zwolennikiem obecności amerykańskich wojsk w naszym kraju był prezydent Lech Kaczyński, który uważał, że ścisła współpraca militarna ze światowym mocarstwem sprawi, iż nasza pozycja także w Unii Europejskiej będzie znacznie silniejsza i zapewni nam większe bezpieczeństwo na Wschodzie” – podkreśla.Publicystka zaznacza, że to za rządów Prawa i Sprawiedliwości amerykańscy żołnierze zaczęli stacjonować w Polsce i wspomina, że przez siedem lat rządów Platformy Obywatelskiej – mimo zawartej umowy – plany umieszczenia baterii rakiet Patriot i stworzenia garnizonu nie zostały zrealizowane.",,
Antoni Macierewicz: Tak brzmiały ostatnie słowa Jana Olszewskiego,"– Chciałem przypomnieć jego ostatnie słowa, które zanotowała koleżanka przy nim dyżurująca: „Nie jestem w obowiązku, żeby się poddawać” - to jest zdanie, które przed śmiercią wielokrotnie powtarzał – powiedział w „Gościu Wiadomości” Antoni Macierewicz. – Ustępując z funkcji premiera, zadał dramatyczne pytanie, czyja będzie Polska. Z tym pytaniem, jako spadkiem, zostawił nas Jan Olszewski – dodał Piotr Naimski.","Obaj politycy wspominali zmarłego w czwartek byłego premiera Jana Olszewskiego. Zdaniem Macierewicza ostatnie słowa Olszewskiego „świadczyły o jego determinacji, sile wewnętrznej i świadomości, że przed Polską są trudne zadania i nie wolno nam się poddawać”.– Jan Olszewski był człowiekiem, który nigdy nie byłby gotów pójść na układ z Rosją przeciwko Niemcom czy z Niemcami przeciwko Rosji. Miał świadomość, że tutaj, w Europie Centralnej, trzeba zbudować siłę w oparciu o własne możliwości gospodarcze i militarne, we współpracy ze Stanami Zjednoczonymi, która pozwoli Polsce być jednym ze współtwórców i współgospodarzy Europy, a nie narzędziem któregoś z mocarstw – kontynuował Macierewicz. Jak dodawał Naimski, Olszewski „był dalekowzrocznym politykiem, a nie politykiem, który doraźnie rozumuje, doraźnie podejmuje decyzje. Widział konsekwencje tego, co działo się przy tzw. przełomie, widział je długofalowo, i był przekonany, że miejsce Polski będzie zależało od nas, Polaków. Że nikt dla nas za darmo nic nie zrobi”.",,
Opozycja wzburzona słowami Arłukowicza,"Minister zdrowia nie zadowolił opozycji ani lekarzy, informując o zmianach na liście leków refundowanych. SLD przypomina, że Bartosz Arłukowicz dawniej twierdził, iż wprowadzone obecnie rozwiązania są zbyt obciążające dla pacjentów. PiS oraz Solidarna Polska chcą, aby minister odniósł się do zarzutów na posiedzeniu komisji zdrowia. Ustawę  o refundacji leków krytykuje także Ruch Palikota.","Minister w czwartkowym wystąpieniu bronił nowej ustawy o lekach refundowanych i ostro zaatakował koncerny farmaceutyczne. Politycy SLD uważają, że to dobry krok, ale niewystarczający, a podstawowy błąd tkwi w konstrukcji ustawy.–  Z wypowiedzi ministra nie wiadomo, czy jest on za nowelizacją, czyli naprawą tej ustawy, czy też nie – powiedział lider SLD Leszek Miller.Przewodniczący Sojuszu wypomniał ministrowi, że w marcu, jeszcze jako poseł SLD, głosował przeciwko przyjęciu tej ustawy. Miller uważa, że trzeba znowelizować ustawę, ponieważ rozszerzenie listy leków refundowanych nie wystarczy.  –  Kiedy nowa lista leków refundowanych zostanie opublikowana? Bo mówić to można wszystko. Rozumiem, że albo dzisiaj albo jutro, czyli nie za „pięć dwunasta”, a „za minutę dwunasta"" – mówił Bolesław Piecha (PiS).– Będziemy domagali się od rzecznika praw obywatelskich żeby zaskarżył to obwieszczenie do Trybunału Konstytucyjnego. Wiemy, że także takie działania zostały podjęte przez inne instytucje pozarządowe – powiedział Arkadiusz Mularczyk (Solidarna Polska).– Nie czuję się ani przekonany, ani uspokojony – powiedział po wystąpieniu min. Arłukowicza Jacek Rozenek (Ruch Palikota). Z kolei politycy PO podkreślają, że reforma systemu zdrowia była konieczna i - choć lista leków refundowanych opublikowana zbyt późno - to będzie monitorowana. – Po to wprowadza się ustawę i po to się ją monitoruje, żeby wszystkie błędy uchwycić – mówi Małgorzata Kidawa-Błońska. Lekarze zaniepokojeniWiceprezes Naczelnej Izby Lekarskiej Konstanty Radziwiłł uważa, że nowa ustawa nie rozwiewa obaw pacjentów i lekarzy. Jak dodał w TVP Info, w sprawie przepisów wchodzących w życie od 1 stycznia jest nadal wiele niewiadomych.Konstanty Radziwiłł zaznaczył, że najważniejsza kwestia - odpowiedzialności medyków za źle wypisaną receptę - nie została rozwiązana. Wiceprezes Naczelnej Izby Lekarskiej dodał, że lekarze nadal będą domagać się zmiany tych błędnych regulacji.Gość TVP Info podkreślił, że nie może być tak, iż lekarz będzie bał się wystawić receptę na lek refundowany. Jak mówił, nie ma obecnie stuprocentowo pewnego dokumentu, który potwierdziłby, iż pacjent jest ubezpieczony. Przypomniał, że fakt, iż organizacja ta zawiesiła na razie akcję protestacyjną, nie oznacza, że lekarze odstąpią od swych żądań.",,
Agnostyk kanonikiem. Macron przyjął honorowy tytuł rzymskiej bazyliki,"Emmanuel Macron przyjął tytuł honorowego kanonika Bazyliki Laterańskiej, czego nie robili dotąd francuscy prezydenci lewicowi. W ten sposób – jak twierdzą komentatorzy – polityk chce sobie pozyskać katolicki elektorat. On sam wyjaśnił, że tytuł przyjął „w imię tradycji zgody i przyjaźni między Francją i Watykanem”.","Wizyta prezydenta Emmanuela Macrona w Watykanie nie ograniczałasię do audiencji u papieża Franciszka. Rano we francuskiej ambasadzie spotkał się z przedstawicielami Wspólnoty św. Idziego, która angażuje się w zażegnywanie konfliktów międzynarodowych oraz w organizację korytarzy humanitarnych dla uchodźców.  Po południu Macron udał się do Bazyliki św. Janana Lateranie, gdzie przyjął tytuł honorowego kanonika tejświątyni. Tytuł przysługuje z urzędu francuskiejgłowie państwa, jednakże w praktyce przyjmowali go wyłącznieprezydenci prawicowi. – Obecny prezydent wypowiedział się zresztą na ten temat niedawno podczas spotkania z biskupami. On sam, pamiętajmy, prezentuje się jako agnostyk, niekatolik, chociaż jak wiemy w młodości sam poprosił o chrzest, kiedy miał 12 lat. To na pewno nie było nieznaczącym epizodem. W każdym razie dziś na Lateranie ograniczył się do krótkiego pozdrowienia, bez programowego przemówienia, aby nie zaogniać sytuacji – podsumował dziennikarz.",,
Papież Franciszek: Nigdy nie przestanę potępiać wszelkich form antysemityzmu,"Zapominając o Holokauście, niszczymy swoją przyszłość – powiedział Franciszek. Papież przyjął na audiencji delegację Centrum Szymona Wiesenthala, międzynarodowej organizacji żydowskiej, służącej dokumentowaniu Holokaustu i ochronie praw człowieka.","W opublikowanym przez watykańskie Biuro Prasowe tekście papieskiego przemówienia czytamy, że obchodzony co roku 27 stycznia Dzień Pamięci o Ofiarach Holokaustu pomaga nam, byśmy nie popadli w obojętność wobec tej strasznej zbrodni.  – Stopniowo horror Holokaustu stał się znany światowej opinii społecznej. Nawet jeśli ostatni świadkowie wymrą, nie możemy o tym zapomnieć – mówił Franciszek.   – Każda osoba ma tę samą godność, bez względu na to, skąd pochodzi, jaką religię wyznaje i jaki ma status społeczny. Dlatego tak ważne jest edukowanie ludzi na temat tolerancji, wzajemnego zrozumienia, wolności religijnej i pokoju społecznego – zaznaczył Franciszek.   – Oddaliście się zadaniu utrzymania pamięci o Holokauście przy życiu. W 2016 r. modliłem się w ciszy i rozmyślałem na terenie byłego obozu koncentracyjnego Auschwitz-Birkenau. Dzisiaj, biorąc pod uwagę wir otaczających nas rzeczy, trudno nam się zatrzymać, spojrzeć w głąb, milczeć, usłyszeć wołanie cierpiącej ludzkości – mówił papież.",,
Posła Kopycińskiego przejął Ruch Palikota,"Dotychczasowy szef świętokrzyskich struktur SLD poseł
Sławomir Kopyciński będzie zasiadał w sejmowym klubie Ruchu Palikota – poinformował na czwartkowej konferencji prasowej Janusz Palikot.","– Poprosiliśmy pana Sławomira o spotkanie w zeszłą niedzielę, kilka dnipóźniej zapadła decyzja, że odchodzi z SLD i przyjmuje nasze zaproszenie – dodał Palikot.Z kolei Kopyciński podkreślił, że miejsce ludzi lewicy po ostatnich wyborach jest w Ruchu Palikota. Wyjaśnił na konferencji prasowej, że SLD nie ma, jego zdaniem, szans na przetrwanie, a on chce wprowadzać w życie swoje poglądy. Powiedział, że nie mógłby tego robić w Sojuszu Lewicy Demokratycznej, natomiast w Ruchu Palikota ma taką możliwość. Poseł Kopyciński dodał, że Leszek Miller będzie „syndykiem masy upadłościowej” Sojuszu. Podkreślił, że politycy SLD wiedzieli o jego zamiarze odejścia z klubu.Kopyciński po raz pierwszy został posłem w 2007 roku. W mijającej kadencji Sejmu był m.in. autorem wniosku do Trybunału Konstytucyjnego w sprawie likwidacji kościelnej Komisji Majątkowej.Również w tegorocznych wyborach startował z listy SLD w woj. świętokrzyskim.",,
Jak Onet manipuluje taśmami. Nowe informacje portalu tvp.info,"Pięciu dziennikarzy Onetu od tygodnia siedzi nad 3-godzinnym nagraniem, jedną z setek taśm z „Sowy”. Powód? Jest na niej nagrany Mateusz Morawiecki. Dziś portal pisze o „próbie załatwienia pracy Misiakowi” przez Morawieckiego. Tyle, że z treści rozmowy to nie wynika. W całej sprawie pojawia się jeszcze jedna taśma z Pawłem Grasiem, o której istnieniu informujemy jako pierwsi.","2 października br. portal Onet.pl opublikował tekst, pod którym podpisało się pięciu dziennikarzy. Dotyczy on o jedynej zarejestrowanej rozmowie Mateusza Morawieckiego ze spotkania z początku kwietnia 2013 r., w którym oprócz ówczesnego prezesa banku BZ WBK wziął udział prezes banku PKO BP Zbigniew Jagiełło, prezes PGE Krzysztof Kilian i zastępczyni Kiliana w PGE Bogusława Matuszewska. Do tekstu portalu dołączono 3-godzinne nagranie z tego spotkania. Dziennikarze opisali kilka wątków, większość z nich jednak przemilczano, w tym np. rozmowy obnażające uległość rządu wobec Rosjan w polityce energetycznej, czy słowa Kiliana o szefie dyplomacji rządu Donalda Tuska. „Robi loda każdemu, nie tylko Niemcom” – podsumował Radosława Sikorskiego ówczesny prezes PGE. Ponad tydzień po publikacji, pięciu dziennikarzy Onet.pl (Janusz Schwertner, Andrzej Stankiewicz, Kamil Dziubka, Andrzej Gajcy i Mateusz Baczyński) nadal siedzi nad jednym 3-godzinnym nagraniem, próbując doszukać się czegoś jeszcze na Mateusza Morawieckiego. „Część wątków rozmowy już opisaliśmy w Onecie, kolejne będziemy sukcesywnie weryfikować” – czytamy w nowej publikacji. Z jakim skutkiem?",,
„W rządzie jest problem z komunikacją”,"– Jeśli minister rolnictwa znał tę sytuację 17 kwietnia, to przede wszystkim powinien poinformować swojego zwierzchnika, Prezesa Rady Ministrów. Nie biec od razu do mediów, tylko powiedzieć: „panie premierze, mamy trudną sytuację, proponuję ustalić tryb postępowania”. Tak to się powinno odbywać i tak to się za moich czasów odbywało – mówił w TVP Info lider SLD, Leszek Miller.","Polityk odniósł się do słów Marka Sawickiego, który także dzisiaj na antenie TVP Info powiedział, że ministerstwo rolnictwa pismo informujące o karze Komisji Europejskiej nałożonej na Polskę, czyli o konieczności zwrotu prawie 80 milionów euro z funduszy na rolnictwo, dostało już 17 kwietnia. Problem w tym, że opinia publiczna o fakcie dowiedziała się 2 maja. Zaś sam premier wydawał się być zaskoczony informacjami, a winę za błędy zwalił na poprzedników. – Widać, że jest problem z wewnętrzną komunikacją, z koordynacją i z synchronizacją. Może to się bierze również stąd, że to nie jest pierwszy tego rodzaju przypadek. Co chwilę dowiadujemy się, że Komisja Europejska ma do Polski pretensje i grozi rozmaitymi karami. Przypominam sobie, że były takie ostrzeżenia dotyczące kilku unijnych dyrektyw – lotniczej, energetycznej i morskiej – mówił Leszek Miller.Przewodniczący SLD przypominał, że „niedawno Komisja interweniowała w sprawie konieczności stworzenia prawa dotyczącego zapłodnienia in vitro”. – I być może ministrowie już tak się do tego przyzwyczaili, że nie robi to na nich wrażenia. Jeszcze jedna odzywka Brukseli, „cóż nam po tym”.",,
"Wicenaczelny „GW”: PiS nie wygrał o włos, jak napisaliśmy w „Wyborczej”","„PiS nie wygrał o włos, jak napisaliśmy w drukowanej »Wyborczej« na podstawie późnowieczornych exit poll. Już po zamknięciu wydania okazało się, że różnica się powiększa na rzecz... PiS” – pisze wicenaczelny „Gazety Wyborczej” Jarosław Kurski. Stwierdza, że taki wynik wyborów „to wielki sukces partii rządzącej i jej historyczne zwycięstwo”.","PKW przedstawiła w poniedziałek oficjalne dane, z których wynika, że w wyborach do Parlamentu Europejskiego PiS uzyskało 45,38 proc. głosów, KE – 38,47 proc., Wiosna – 6,06 proc., Konfederacja – 4,55 proc., Kukiz'15 – 3,69 proc., a Lewica Razem – 1,24 proc. PiS zdobyło 27 mandatów, Koalicja Europejska – 22, a Wiosna - 3. Z kolei w niedzielę na chwilę po zamknięciu lokali wyborczych pracownia IPSOS przedstawiła sondaż exit poll, z którego wynikało, że PiS zdobył 42,4 proc. poparcia, zaś Koalicja Europejska 39,1 proc. Około godz. 23.30 pojawiły się sondaże late poll, z których wynikało, że przewaga na korzyść PiS zwiększa się do 4,7 proc.W poniedziałkowej „Gazecie Wyborczej” na okładce można było przeczytać, że „PiS o włos” wygrał eurowybory. Okładkę gazety skomentował już po poznaniu oficjalnych wyników wicenaczelny „GW” Jarosław Kurski.„PiS nie wygrał o włos, jak napisaliśmy w drukowanej »Wyborczej« na podstawie późnowieczornych exit poll. Już po zamknięciu wydania okazało się, że różnica się powiększa na rzecz... PiS. Wyniki PKW potwierdziły, że PiS pokonał KE o 6,91 pkt proc. Przy frekwencji 43 proc., a więc niższej niż w ostatnich zwycięskich dla PiS wyborach parlamentarnych (51 proc.). PiS poparło o blisko pół miliona wyborców więcej! Zagłosowało na niego 6 mln 192 tys. osób. To wielki sukces partii rządzącej i jej historyczne zwycięstwo” – stwierdził dziennikarz.Zastępca Adama Michnika dodał, że PiS wygrał dlatego, że „rozdawał pieniądze” i przy pomocy Kościoła. „Głosowali z wdzięczności i z obawy, że opozycja im te pieniądze odbierze. Skąd o tym wiedzą? Prezes mówił w radiu i TV. Partia władzy zawsze ma dostęp do nieporównanie większych środków, zasobów i logistycznego zaplecza. Gdy się jednak pomyśli na chłodno, nie dziwi, że choć obie strony zmobilizowały wyborców, to PiS w tej nierównej grze zmobilizował ich więcej” – wskazał.Dalej krytykuje Koalicję Europejską, która przegrała wybory. „Ale opozycja nie udowodniła, że »można wygrać z PiS«. Jeśli nic się nie zmieni, może być jeszcze gorzej (…). Opozycja demokratyczna musi się otrząsnąć. Inaczej nie wyjdziemy z tego grzęzawiska przez długie lata” – dodał.",,
Minister energetyki Rosji: Nowelizacja dyrektywy UE nie wpłynie na Nord Stream 2,"Minister energetyki Rosji Aleksandr Nowak powiedział, że nowelizacja dyrektywy gazowej UE nie wpłynie na budowany przez rosyjski Gazprom gazociąg Nord Stream 2. Nowak zastrzegł też, że nie zakończono jeszcze procedur przyjmowania tego prawa.","Na posiedzeniu kolegium ministerstwa energetyki w Moskwie Nowak powiedział dziennikarzom, że należy poczekać, aż nowelizacja „przejdzie wszystkie procedury ustawodawcze”. Jednocześnie jego zdaniem z obecnego projektu wynika, że „projekt Nord Stream 2 będzie realizowany również w ramach tego nowego prawa”. Minister powiedział, że wymogi dyrektywy będą przestrzegane. – Teraz można mówić o ogólnych parametrach zawartych w dyrektywie. Biorąc pod uwagę to, co zostało w niej zapisane, nie powinno się to stać ograniczeniem w realizacji projektu – mówił Nowak. Nord Stream 2, którego budowie sprzeciwiają się Polska, kraje bałtyckie i Ukraina, ma biec z Rosji do Niemiec po dnie Morza Czarnego. Gazprom poinformował 1 kwietnia, że ułożono dotąd 915 km rur, czyli ponad jedną trzecią łącznej długości dwóch nitek planowanego gazociągu. Koncern zapewnił, że układanie morskiej części Nord Stream 2 przebiega zgodnie z harmonogramem robót. Szef Gazpromu Aleksiej Miller krótko wcześniej mówił w mediach rosyjskich, że budowa gazociągu zostanie zakończona w 2019 roku i nie ma przeszkód, które uniemożliwiłyby zakończenie go w tym terminie. Odniósł się w ten sposób do ocen, że przeszkodą w uruchomieniu Nord Stream 2 od 1 stycznia 2020 roku może być stanowisko Danii. Jako jedyny kraj spośród tych, przez których wody ma biec gazociąg, nie wydała ona dotąd niezbędnego zezwolenia. Zwróciła się też do budującej gazociąg spółki Nord Stream 2 AG o dodatkową ekspertyzę ekologiczną. Agencja ratingowa Moody's w ostatnich dniach oceniła, że decyzja Danii może spowodować opóźnienie realizacji projektu. Zdaniem Moody's efektem takiego opóźnienia byłoby utrzymanie tranzytu gazu przez Ukrainę w skali 40-50 mld metrów sześc. gazu zamiast planowanych 10-15 mld metrów sześciennych. Wraz z uruchomieniem Nord Stream 2 Rosja zamierza ograniczyć przesyłanie gazu rurociągami biegnącymi przez terytorium Ukrainy. Kontrakt z Ukrainą na tranzyt gazu, zawarty przez Gazprom w 2009 roku, wygasa z początkiem przyszłego roku. Parlament Europejski w czwartek zatwierdził nowelizację dyrektywy gazowej. Przewiduje ona, że podmorskie części gazociągów na terytorium UE będą podlegały przepisom restrykcyjnego unijnego trzeciego pakietu energetycznego. W przypadku odcinka Nord Stream 2, który będzie przebiegał również poza wodami terytorialnymi Niemiec, warunki prawne jego funkcjonowania będą musiały zostać wynegocjowane między Berlinem i Moskwą. Część dyplomatów, w tym z Polski, podkreśla jednak, że wynik tych negocjacji będzie musiał opierać się na unijnym prawie, nad czym czuwać będzie Komisja Europejska.",,
Sondaż: PiS wygrywa z PO. W Sejmie tylko trzy ugrupowania,"Gdyby wybory parlamentarne odbywały się w najbliższą niedzielę, na koalicję PiS, SP i Polski Razem głosowałoby 32 proc. Polaków – wynika z czerwcowego sondażu CBOS. Na PO chce oddać głos 25 proc. respondentów, a na ruch Pawła Kukiza – 19 proc. Poparcie dla pozostałych partii jest poniżej progu wyborczego.","W ciągu ostatnich tygodni koalicja wyborcza PiS wraz z Polską Razem, Prawicą Rzeczypospolitej i Solidarną Polską minimalnie straciła (spadek o 2 i 4 punkty procentowe w porównaniu z dwoma poprzednimi pomiarami - z maja oraz z przełomu maja i czerwca). CBOS zwraca uwagę, że od początku marca rządząca partia systematycznie traci zwolenników, przy czym obecny spadek poparcia jest wyjątkowo znaczący - odsetek sympatyków PO obniżył się aż o 6 punktów procentowych w porównaniu z badaniem z przełomu maja i czerwca oraz o 9 pkt proc. w porównaniu z badaniem z maja. Rośnie poparcie dla Kukiza Trzecie w kolejności poparcie zanotował komitet wyborczy Pawła Kukiza, na który chce głosować prawie jedna piąta zdeklarowanych wyborców - 19 proc. (o 5 punktów procentowych więcej niż na przełomie maja i czerwca oraz aż o 15 pkt proc. więcej niż w badaniu majowym). Do przekroczenia wyborczego progu niewiele w tym miesiącu zabrakło SLD, PSL i partii NowoczesnaPL, czyli komitetowi wyborczemu Ryszarda Petru (wszystkie ugrupowania po 4 proc) poparcia. Po 2 proc. głosów zyskały jeszcze: obecne ugrupowanie Janusza Korwin-Mikkego KORWiN oraz Ruch Narodowy; na Twój Ruch chce głosować 1 proc.Zamiar głosowania w wyborach do Sejmu i Senatu zadeklarowało 68 proc.",,
Jaka przyszłość USA w NATO? Stoltenberg rozmawiał z Trumpem,Sekretarz generalny NATO Jens Stoltenberg rozmawiał z amerykańskim prezydentem elektem Donaldem Trumpem o przyszłości i znaczeniu NATO. „Dobra rozmowa z amerykańskim prezydentem elektem” - napisał Stoltenberg na Twitterze.,"– Obaj podkreśliliśmy trwałe znaczenie NATO i potrzebę wzrostu wydatków obronnych – dodał sekretarz generalny Paktu. W czasie kampanii przedwyborczej Donald Trump sugerował między innymi, że Stany Zjednoczone pod jego przywództwem będą bronić tylko tych członków NATO, którzy odpowiednio dużo wydają na obronę. Kilka dni temu Jens Stoltenberg wyraził przekonanie, że Trump uszanuje amerykańskie zobowiązania w ramach Sojuszu.",,
Prezydent: niech to światło będzie symbolem łączności harcerskich serc,Prezydent Andrzej Duda wraz z małżonką Agatą Kornhauser-Dudą  przyjął we wtorek od harcerzy ze Związku Harcerstwa Polskiego Betlejemskie Światło Pokoju. W uroczystości w Pałacu Prezydenckim wzięli udział również przedstawiciele innych organizacji harcerskich i skautowych.,"– W tym roku przychodzi ono do nas, do Polski, przekazane przez skautów słowackich pod hasłem „Światło, które łączy”. Łączy harcerzy, ale my rzeczywiście w tym roku stulecia odzyskania niepodległości patrzymy także na to światło, jako na światło, które łączy nas harcerzy Polaków, nie tylko tych, którzy na co dzień mieszkają w Polsce, ale także naszych druhów na Litwie w Wilnie, ale także naszych druhów na Wołyniu na Ukrainie, którzy to światło do siebie zabierają"" - mówił we wtorek prezydent Andrzej Duda.– Niech to światło będzie symbolem łączności tych harcerskich serc, tak jak łącza się serca Polaków, bo ten rok 2018, sto lat po 1918 - także niezwykle ważnym dla wszystkich polskich harcerzy, bo to wtedy jednoczył się ruch harcerski w Polsce, ale to wtedy właśnie ci harcerze byli tymi, którzy tą wolność i niepodległość dla Polski i dla Polaków wywalczyli, ginąc na frontach I wojny światowej, walcząc w Legionach, to były te początki ruchu skautowego, ruchu harcerskiego w Polsce - dodał prezydent. Betlejemskie Światło PokojuBetlejemskie Światło Pokoju jest symbolem radości, braterstwa, pokoju i wspólnoty. Jego idea narodziła się w Austrii w 1986 r. - wtedy światełko przywieziono z Groty Narodzenia Pańskiego w Betlejem dla tamtejszych niewidomych dzieci. Dwa lata później austriaccy skauci po raz pierwszy pojechali po ogień do Betlejem, aby przekazać go skautom z całej Europy.Polscy harcerze Betlejemskie Światło Pokoju odbierają od 1991 r. od słowackich kolegów, a następnie przekazują je do Rosji, na Ukrainę, Litwę i Białoruś, a także do Niemiec i do Danii. Płomień z Groty Narodzenia Pańskiego w Betlejem trafi na wigilijne stoły w Polsce oraz do kościołów, szkół, urzędów i szpitali.",,
Batura Sar – szczyt zimą jeszcze niezdobyty. W styczniu rusza polska wyprawa,"Położony w Karakorum, niezdobyty dotąd zimą szczyt Batura Sar (7795 m n.p.m.) będzie celem najbliższej zimowej wyprawy unifikacyjnej programu Polski Himalaizm Zimowy im. Artura Hajzera. W połowie stycznia 2020 r. do Pakistanu wyleci grupa ośmiu wspinaczy. W ten sposób będą się przygotowywać do również zimowego – w kolejnym sezonie – ataku na najwyższą górę Karakorum: K2.","Wyprawa unifikacyjna na Baturę będzie kolejnym etapem przygotowań do przyszłorocznej zimowej wyprawy na K2. Kierownikiem ekspedycji został Piotr Tomala, szef programu Polski Himalaizm Zimowy. Zastępcą kierownika wyprawy będzie Rafał Fronia. Ekspedycja realizowana jest we współpracy z Przedsiębiorstwem Produkcji Farmaceutycznej Hasco-Lek S.A. W połowie stycznia do Pakistanu wyleci łącznie ośmiu alpinistów. W wyprawie uczestniczyć będą między innymi: Wojciech Flaczyński, Filip Babicz i Mariusz Hatala. Skład uzupełnią: Krzysztof Stasiak, Marco Schwidergall i Oswald Rodrigo Pereira, który będzie filmowcem ekspedycji. Wspinacze powinni wrócić do kraju w pierwszej połowie marca 2020 roku.  – Batura to bardzo ciekawy cel. To wysoki i mało eksplorowany siedmiotysięcznik. To pozwoli nam sprawdzić się na wysokości zbliżonej do ośmiu tysięcy, w trudnych warunkach zimowych – podkreślił Piotr Tomala, kierownik programu Polski Himalaizm Zimowy im. Artura Hajzera.",,
Wielkanocne jajko sprzeczne z konstytucją? Warszawscy radni KO protestują,"Wielkanocne jajeczko w miejskim ratuszu narusza konstytucję – uważają radni Koalicji Obywatelskiej Agata Diduszko-Zyglewska i Tomasz Sybilski. Radni napisali list do przewodniczącej Rady m. st. Warszawy, w którym wytykają Kościołowi katolickiemu sprzeciw wobec Karty LGBT+ i niepoparcie strajku nauczycieli. Jak powiedziała portalowi tvp.info radna Alicja Żebrowska, spotkanie ostatecznie się odbyło, ale część radnych KO je zbojkotowała.","Zdaniem radnych KO, uroczystości, w trakcie których publicznie przemawiają przedstawiciele Kościołów i podczas których trwają modlitwy, są sprzeczne z konstytucją. „Takie wydarzenia świadczą bowiem o preferencyjnym traktowaniu i wyróżnianiu poszczególnych kościołów lub związków wyznaniowych, co stawia pod znakiem zapytania bezstronność władz publicznych, w tym samorządowych, w tym zakresie” – napisali Diduszko i Sybilski. Jak dodają radni KO, sprawa jest szczególnie istotna teraz, gdy warszawski ratusz podjął decyzję o wprowadzeniu karty LGBT+, która ich zdaniem służy upowszechnianiu wiedzy o tym, jak dzieci mogłyby chronić się przed molestowaniem seksualnym. Autorzy pisma krytykują w tym kontekście Kościół, który sprzeciwia się postulatom autorów karty. Zgodnie z podpisanym kilka tygodni temu przez prezydenta stolicy Rafała Trzaskowskiego programem m.in. dzieci od czterech do sześciu lat dowiedzą się, czym jest „radość i przyjemność z dotykania własnego ciała” oraz o „masturbacji we wczesnym dzieciństwie”. Ostatecznie spotkanie wielkanocne się odbyło. Byli na nim obecni ksiądz katolicki i duchowni Kościołów chrześcijańskich. Zostały poświęcone pokarmy.– Część radnych KO, w tym pani Diduszko, zbojkotowała spotkanie wielkanocne i się nie pojawiła – powiedziała w rozmowie z portalem tvp.info Alicja Żebrowska, radna Warszawy (PiS). – Ze strony radnych nie było prób zakłócania spotkania, ale obok duchownych stanął pan z rondlem na głowie. Twierdził, że reprezentuje Kościół Latającego Potwora Spaghetti. Przewodniczący naszego klubu Cezary Jurkiewicz prosił go, by dał nam w spokojny sposób odbyć spotkanie, również pracownicy biura Rady prosili tego pana, by opuścił salę – dodała.Przeciwko religijnemu charakterowi uroczystości odbywających się w Radzie Miasta Diduszko-Zyglewska protestowała już wcześniej. Do takiej sytuacji doszło przed świętami Bożego Narodzenia, kiedy radna dopatrzyła się łamania konstytucji w spotkaniu opłatkowym. Jak stwierdzała, organizowanie spotkania, na którym mają miejsce katolicka modlitwa i dzielenie się opłatkiem, zmusza do opowiedzenia się w kwestii wyznania. Diduszko-Zyglewska przyznała przy tym, że spotkanie odbyło się w trakcie przerwy i nie w samej sali obrad.",,
Turcja odblokowała swoim obywatelom dostęp do Wikipedii,"Po prawie trzech latach rząd Turcji odblokował swoim obywatelom dostęp do Wikipedii. Decyzję wymusił Trybunał Konstytucyjny, który orzekł pod koniec grudnia, że blokada narusza konstytucyjną zasadę wolności słowa.","Władze tureckie zablokowały tureckim internautom dostęp do wszystkich wersji językowych Wikipedii w 2017 r., a jako powód podano zamieszczanie przez nią artykułów sugerujących, że Turcja wspiera organizacje terrorystyczne.Artykuły opublikowane w anglo- i niemieckojęzycznej wersji Wikipedii o Turcji i tureckim prezydencie Recepie Tayyipie Erdoganie zawierały m.in. krytyczną ocenę ustaw antyterrorystycznych wprowadzonych w tym kraju oraz przyjętej w referendum reformy konstytucyjnej. Informowano także o naciskach wywieranych przez władze na media i opozycjęRząd oskarżył Wikipedię o udział w „kampanii oszczerstw” i zażądał usunięcia tekstów.Wikipedia odmówiła, powołując się m. in. zasadę wolności wypowiedzi.Po wprowadzeniu blokady Wikipedia próbowała negocjować z rządem i bezskutecznie przedstawiała swoje racje w sądach niższych instancji.W końcu skierowała sprawę do Trybunału Konstytucyjnego, który uznał blokadę za sprzeczną z prawem.",,
Spięcie na linii Seul-Tokio. Poszło o pracę przymusową,Sąd Najwyższy Korei Płd. nakazał japońskiemu Mitsubish Heavy Industries Ltd. wypłatę odszkodowań 28 obywatelom południowokoreańskim za pracę przymusową podczas II wojny światowej. Wyrok wywołał gniewną reakcję Tokio.,"Wysokość odszkodowań sąd określił w przedziale od 80 do 150 mln wonów (ok. 71-133 tys. dolarów).Sąd orzekł, że układ z 1965 r. między Seulem i Tokio o przywróceniu stosunków dyplomatycznych nie oznacza, że poszczególni obywatele Korei Południowej nie mogą dochodzić odszkodowań za pracę przymusową. Wyrok określa korzystanie przez japońskie firmy z takiej pracy jako „bezprawne działanie wymierzone przeciwko ludzkości” i konsekwencję „nielegalnej” japońskiej agresji i okupacji. Minister spraw zagranicznych Japonii Taro Kono w odpowiedzi wydał oświadczenie, w którym określił wyrok jako „całkowicie nie przyjęcia”. – Całkowicie niweczy on podstawę prawną przyjaznych stosunków między Japonią i Koreą Południową – powiedział Kono.Japonia stawia ultimatum Szef japońskiej dyplomacji wezwał rząd w Seulu do podjęcia kroków zabezpieczających „uczciwą aktywność gospodarczą” japońskich firm. Zagroził, że w przeciwnym razie Tokio rozważy inne opcje, w tym odwołanie się do międzynarodowego trybunału.Rzecznik Mitsubishi określił wyrok jako „godny głębokiego pożałowania” i dodał, że koncern rozważy odpowiedź po konsultacjach z rządem Japonii.",,
"Mazurek ws. Gretkowskiej: Feministka, która atakuje kobiety, wygląda niepoważnie","„Feministka, która atakuje kobiety, wygląda niepoważnie; tak po ludzku, żal mi Manueli Gretkowskiej, jest labilna i chyba wewnętrznie bardzo poraniona” – napisała na Twitterze rzeczniczka PiS Beata Mazurek, odnosząc się do słów pisarki ws. Beaty Szydło.","„Tak po ludzku to mi żal pani Gretkowskiej. Jest labilna i chyba wewnętrznie bardzo poraniona. Feministka, która atakuje kobiety wygląda niepoważnie. Nie oczekujemy aplauzu, ale elementarnej przyzwoitości i szacunku. Myślę, że syn PBS będzie modlił się za MG” – napisała  na Twitterze Mazurek, załączając jednocześnie link do artykułu „Super Expressu”.  Przytoczono w nim wypowiedź Gretkowskiej, która w ubiegły piątek w rozmowie z Wirtualną Polską wypowiedziała się na temat wyborów do Parlamentu Europejskiego, w tym wyniku, który osiągnęła w nich była premier Beata Szydło.Na pytanie, czy spełniło się marzenie feministek, po tym jak kobiety szturmem zdobyły szczyty polityki, Gretkowska odparła: „Feminizm polega na wolności i godności kobiet. Natomiast panie: Szydło, Mazurek czy Zalewska wcale nie uważają, że kobieta może mieć wolność wyboru, nie głosują za tym”.„Nie widzę więc powodu, dlaczego miałabym się cieszyć, że wygrała matka księdza, która występuje w Polsce w roli Matki Boskiej” – powiedziała Gretkowska. Jej zdaniem „to nie wzmacnia godności kobiet, tylko ich opresję”. „Kaja Godek jest kobietą, ale to, co robi, nie służy dobru kobiet. Służy jednie dobru facetów. Te panie po prostu pracują na nasze zniewolenie” – stwierdziła Gretkowska.",,
Zwolennik Putina w hiszpańskim rządzie,"Nowy lewicowy premier Hiszpanii Pedro Sánchez formuje swój gabinet. Szefem Departamentu Bezpieczeństwa Narodowego (DSN) został płk Pedro Baños. Dziennik „El Pais” cytowany przez „Gazetę Polską Codziennie” wskazuje, że wojskowy jest częstym gościem w mediach uważanych za tuby propagandowe Kremla.","Płk Baños ostatnio regularnie występował jako ekspert w hiszpańskojęzycznej wersji telewizji Russia Today (RT) i w agencji informacyjnej Sputnik.Co ciekawe, do głównych zadań DSN należy monitorowanie zagrożeń bezpieczeństwa Hiszpanii i opracowywanie strategii walki z nimi. Wywiady Hiszpanii, Niemiec i USA wskazywały, że zarówno Sputnik, jak i RT wspierane przez rosyjską armię internetowych trolli prowadziły działania dezinformacyjne i destabilizujące podczas niedawnego kryzysu politycznego w Katalonii.Również w hiszpańskich mediach Baños wychwalał Rosję i jej prezydenta Władimira Putina. – Który kraj ma wszystko, czego my potrzebujemy? Rosja. Prowokowaniem Rosji niczego nie osiągniemy – przekonywał w jednym z wywiadów.",,
Komisja Wenecka przyjęła dwie opinie na temat reformy sądownictwa w Polsce,Komisja Wenecka przyjęła w piątek na sesji plenarnej dwie opinie na temat ustaw i projektów ustaw dotyczących reformy sądownictwa w Polsce. Według Komisji zmiany stanowią „poważne zagrożenie” dla sądownictwa.,Opinie przyjęte w Wenecji przez organ doradczy Rady Europy dotyczą ustawy o prokuraturze oraz nowelizacji ustawy o ustroju sądów powszechnych i prezydenckich projektów ustaw o Krajowej Radzie Sądownictwa i Sądzie Najwyższym. Przed przyjęciem opinii stanowisko polskiego rządu na ich temat przedstawił reprezentujący go na obradach stały przedstawiciel RP przy Radzie Europy Janusz Stańczyk.Obrady na temat Polski trwały około dwóch godzin.,,
UE i Japonia tworzą największy obszar bezpiecznego przepływu danych,Unia Europejska i Japonia uzgodniły stworzenie największego na świecie obszaru bezpiecznego przepływu danych. We wtorek zakończyły się w Tokio negocjacje w sprawie wzajemnego uznania systemów ochrony danych za „równoważne”. Ma to pozwolić na bezpieczny przepływ danych między UE a Japonią.,"Porozumienie to będzie dotyczyć danych osobowych wymienianych w celach komercyjnych, ale także tych wymienianych na potrzeby ochrony porządku publicznego między władzami UE i Japonii. Umowa ma zagwarantować bezpieczny przepływ danych między UE a Japonią. – Japonia i UE są już partnerami strategicznymi. Dane są paliwem światowej gospodarki, a ta umowa umożliwi bezpieczny przepływ danych między nami, z korzyścią dla naszych obywateli i naszych gospodarek – powiedziała unijna komisarz ds. sprawiedliwości i konsumentów Viera Jourova. Jak dodała, jednocześnie UE potwierdza zobowiązanie do dzielenia się osiągnięciami dotyczącymi ochrony danych osobowych, a dzięki współpracy UE i Tokio mogą kształtować światowe standardy ochrony danych. Uzgodnienie to uzupełni również umowę o partnerstwie gospodarczym UE-Japonia – europejskie przedsiębiorstwa mają skorzystać z „uprzywilejowanego dostępu do 127 mln japońskich konsumentów”. Komisja wskazuje, że dzięki tej umowie UE i Japonia potwierdzają, że w erze cyfrowej „promowanie wysokich standardów prywatności i ułatwianie handlu międzynarodowego idzie w parze”. W ramach porozumienia Japonia zgodziła się wdrożyć europejski mechanizm, który ma na celu badanie i rozpatrywanie skarg ze strony Europejczyków dotyczących dostępu do ich danych przez japońskie władze publiczne. Ten nowy mechanizm będzie administrowany i nadzorowany przez japoński niezależny organ ochrony danych. W Tokio odbywa się szczyt UE-Japonia, podczas którego szef KE Jean-Claude Juncker i szef Rady Europejskiej Donald Tusk podpiszą z japońskim premierem Shinzo Abe umowę w sprawie dwustronnego partnerstwa gospodarczego i partnerstwa strategicznego. Pierwotnie szczyt miał się odbyć w Brukseli, ale premier Abe odwołał wyjazd do Europy z powodu klęski żywiołowej w Japonii.",,
„Radio Maryja odpowiada na potrzebę bycia razem”,– Radio Maryja ma prawo prowadzić i włączać się w politykę budowania dobrego państwa –  powiedział prezydent Andrzej Duda podczas uroczystości 25. rocznicy powstania Radia Maryja w Toruniu. Podziękował rozgłośni za „budowanie wielkiej wspólnoty i za niezłomność”.,"– Polityka przenika nasze życie, polityka jest nieodłączną częścią budowania dobrego państwa, ale (taka) polityka, która pojmowana jest jako rozumna troska o dobro wspólne, o czym była dzisiaj tutaj mowa. Radio Maryja ma prawo do tego, żeby taką politykę prowadzić i w taką politykę się włączać – powiedział prezydent.  „Inicjatywy o. Rydzyka zmieniły Polskę”Prezes Prawa i Sprawiedliwości Jarosław Kaczyński wystosował list do zebranych. Podkreślił w nim, że Radio Maryja i inne inicjatywy ojca Tadeusza Rydzyka zmieniły Polskę. „Za ich powstanie i istnienie, za ich misję z głębi serca ojcu dyrektorowi dziękuję” – napisał. Podczas uroczystości w Toruniu list odczytał minister spraw wewnętrznych Mariusz Błaszczak. Z okazji jubileuszu list wystosowała również premier Beata Szydło. „Radio Maryja pamięta o przedstawicielach wszystkich pokoleń, wspierając ich na drodze poszukiwań najważniejszych wartości” – napisała premier w liście odczytanym w sobotę w Toruniu przez Beatę Kempę, szefową kancelarii premiera.„Głos wykluczonych Polaków”Głównym punktem obchodów rocznicowych była msza święta, której przewodniczył metropolita łódzki, zastępca przewodniczącego KEP abp Marek Jędraszewski. – Radio Maryja stało się też głosem tych wszystkich Polaków, których rodzące się od 1989 roku społeczeństwo liberalne chciało wykluczyć i zmusić do milczenia – powiedział w homilii. Uroczystości zorganizowano w hali sportowo-widowiskowej. W programie uroczystości przed mszą świętą znalazły się wspólna modlitwa różańcowa, koncert „Piękna nasza Polska cała” w wykonaniu Reprezentacyjnego Zespołu Artystycznego Wojska Polskiego i modlitwa Koronka do Miłosierdzia Bożego.Dla osób, które nie zmieściły się w hali, przygotowano dwa wielkie namioty z ławkami i telebimami, a także zamontowano jeden telebim na świeżym powietrzu. Na telebimach można oglądać Telewizję Trwam, która transmituje przebieg jubileuszowych uroczystości.Wierni przyjechali z całej PolskiSłuchacze Radia Maryja przyjechali na uroczystości z różnych stron Polski, najczęściej grupami z jednej lub kilku sąsiednich parafii. Niektórzy mieszkańcy najdalszych zakątków kraju wyruszyli już piątek rano i po drodze odwiedzali miejsca kultu religijnego m.in. w Kaliszu i Licheniu. Inni podróżowali całą noc. W uroczystościach udział wziął także prezydent Andrzej Duda. Uczestnicy uroczystości od rana odwiedzali siedzibę Radia Maryja, Wyższą Szkoły Kultury Społecznej i Medialnej, a także konsekrowaną pół roku temu świątynię pw. Najświętszej Maryi Panny Gwiazdy Nowej Ewangelizacji i św. Jana Pawła II.– Przyjechałam na obchody rocznicowe po raz pierwszy, wcześniej zdrowie mi nie pozwalało. Radio Maryja, którego słucham od wielu lat, jest dla mnie bardzo ważne, bo jest wierne prawdziwie polskim wartościom – powiedziała pani Krystyna z Lublina.Pan Władysław z Tarnowa przyznał, że na obchodach rocznicy Radia Maryja był już osiem razy, ale pierwszy raz miał okazję zobaczyć świątynię wzniesioną, jako podziękowanie za pontyfikat św. Jana Pawła II. Początek w święto NPNMRRadio Maryja rozpoczęło nadawanie programu 8 grudnia 1991 r. w święto Niepokalanego Poczęcia Najświętszej Maryi Panny. Początkowo audycji przez 14 godzin na dobę mogli słuchać tylko mieszkańcy Torunia i Bydgoszczy oraz okolicznych miejscowości.Tydzień później rozgłośnia została poświęcona przez ordynariusza ówczesnej diecezji chełmińskiej bp. Mariana Przykuckiego, który podkreślił jej znaczenie dla reewangelizacji. – Wiemy, że na skutek naszej przeszłości, na skutek systemu totalitarnego wiele jest wypaczonych sumień i do wielu słowa głoszone w kościele nie docierają. Może dotrą właśnie poprzez radio – mówił wówczas biskup.Z czasem Radio Maryja wydłużyło nadawanie do 24 godzin, a jego zasięg objął całą Polskę i rozszerzał się na inne kraje. Od 1998 r. jest dostępne za pośrednictwem internetu.",,
Emilewicz: Jesteśmy w stanie zachować limit składek ZUS i utrzymać budżet bez deficytu,"Jesteśmy w stanie zachować limit składek ZUS i utrzymać budżet bez deficytu – uważa Jadwiga Emilewicz. Minister przedsiębiorczości i technologii przyznała, że rozmawiała m.in. z premierem o zastąpieniu limitu 30-krotności limitem 45-krotności.","Minister pytana była przez portal gazeta.pl, czy pomysł likwidacji tzw. 30-krotności składek na Zakład Ubezpieczeń Społecznych trafił ostatecznie do kosza.– O tym ostatecznie zdecyduje Sejm. Ten limit jest zapisany dzisiaj w ustawie budżetowej (projekcie na 2020 r. – red.) przyjętej przez Radę Ministrów. Ustawa trafi do Sejmu i będzie procedowana (...). Listopad, grudzień, to jest czas na prace nad ustawą budżetową – powiedziała.Przypomniała, że od 1989 r. nie było ustawy budżetowej, która przeszłaby bez poprawek w Sejmie. – Liczę na taką poprawkę (dot. limitu – red.) – powiedziała. Jej zdaniem są przynajmniej trzy powody, dla których warto zachować limit – jeżeli nie na poziomie 30-krotności, to na innym. Emilewicz poinformowała, że o limicie na poziomie 45-krotności rozmawiała z premierem i wieloma kolegami w rządzie. – Jest przychylność do tego, żebyśmy rzeczywiście się nad zmianą pochylili na poziomie parlamentu – powiedziała.Przyznała, że zniesienie limitu 30-krotności w budżecie zakłada dochody w wysokości 5,6 mld zł, a projekt budżetu na 2020 r. przewiduje, że nie będzie deficytu. – Ja osobiście w październiku znalazłam kilka wpływów do budżetu – tłumaczyła. Dodała, że są to rozwiązania, które nie zostały uwzględnione w projekcie, proekologiczne, związane z olejami poeksploatacyjnymi. Według minister dziś w Polsce to „ogromna szara strefa”.Zdaniem Emilewicz zmiana dałaby około 1 mld zł „bardzo konserwatywnie licząc w perspektywie przyszłego roku”. Byłoby to rozwiązanie korzystne dla gospodarki i środowiska.– Takie rozwiązanie wstępnie przygotowaliśmy – powiedziała. – Myślę, że ten budżet jesteśmy w stanie złożyć nadal tak, aby był budżetem zerodeficytowym i (...), aby limit w składkach na ubezpieczenia społeczne został utrzymany – oceniła.",,
Polski akcent podczas Wielkanocy w Białym Domu,"Pierwsza Dama USA Melania Trump otrzyma w poniedziałek dekoracyjne jajko wielkanocne, które stanie się oficjalną pamiątką Białego Domu. Autorką ozdoby jest Amerykanka polskiego pochodzenia Cecilia Glembocki. Możliwość przygotowania pamiątkowego jajka wielkanocnego dla Białego Domu Glembocki traktuje jako wielkie wyróżnienie, ponieważ pierwsza dama USA osobiście wybrała jej projekt.","– Melania Trump ma świetny gust, a sygnowane przez nią projekty nawiązują do historii i tradycji. Jej przedsięwzięciom zawsze towarzyszy bogata i piękna oprawa – powiedziała Polskiemu Radiu.Cecilia Glembocki urodziła się w Stanach Zjednoczonych, ale jej matka była Polką. Aktywnie działa w organizacjach polonijnych i promuje polską kulturę w Stanach Zjednoczonych. Wykonane przez nią dekoracyjne jajko przypomina ludowe rękodzieła słowiańskiego folkloru. Widnieje na nim napis „Be Best” czyli „Bądź najlepszy”. Hasło to nawiązuje do kampanii społecznej pod patronatem Melanii Trump.– Pierwsza Dama USA zachęca dzieci i młodzież, aby w tym, co robią, byli możliwie najlepsi – wyjaśnia Glembocki. Przekazanie jajka będzie jednym z głównych punktów wielkanocnego festynu Easter Egg Roll w ogrodach Białego Domu. Weźmie w nim udział ponad 30 tys. rodzin. Podczas festynu na dzieci czeka mnóstwo atrakcji, między innymi wyścigi w toczeniu jaj, dekorowanie i poszukiwanie jaj ukrytych w trawie. W zabawach będzie uczestniczyć amerykańska para prezydencka.",,
W Syrii mieli walczyć i ginąć rosyjscy najemnicy. Kreml zaprzecza,"Reuters pisze w piątek z Moskwy, że z oficjalnego dokumentu, do którego dotarł, wynika, iż co najmniej 131 obywateli rosyjskich zmarło w Syrii w pierwszych dziewięciu miesiącach br. i że wśród tych zmarłych byli najemnicy (private military contractors). Agencja powołuje się na rozmowy z rodzinami i przyjaciółmi zmarłych oraz przedstawicielami lokalnych władz.","Reuters informuje, że ów dokument to świadectwo zgonu wystawione przez rosyjski konsulat w Damaszku 4 października br. Ma ono numer 131 w prawym górnym rogu. Zmarły to 36-letni mężczyzna, a jako przyczynę zgonu podano „zwęglenie ciała”. Zginął 28 września w prowincji Homs, gdzie toczyły się ciężkie walki między bojownikami Państwa Islamskiego a siłami lojalnymi wobec syryjskiego prezydenta Baszara el-Asada.Według agencji wśród zmarłych w Syrii Rosjan byli najemnicy, którzy zginęli, walcząc po stronie sił Asada. Rosja jest sojusznikiem syryjskiego reżimu. Rosjanie zaprzeczająReuters odnotowuje, że Moskwa zaprzecza, jakoby w Syrii walczyli rosyjscy najemnicy. Strona rosyjska chce przedstawiać swą interwencję wojskową w Syrii jako pomyślnie prowadzoną misję pokojową z minimalnymi stratami. Agencja dodaje, że nie udało jej się zdobyć komentarzy władz rosyjskich. Rzecznik Kremla Dmitrij Pieskow napisał w piątek w oświadczeniu przekazanym Reutersowi: „Nie mamy informacji o osobach indywidualnych, które odwiedzają Syrię”. Dodał, że poprzestając na tym uważa tę kwestię za zamkniętą. Oficjalnie w tym roku w Syrii zginęło 16 rosyjskich wojskowych – pisze Reuters i wskazuje, że znacznie wyższa liczba ofiar mogłaby zaszkodzić wizerunkowo prezydentowi Władimirowi Putinowi na kilka miesięcy przed wyborami prezydenckimi w Rosji. Na podstawie rozmów z krewnymi i przyjaciółmi Rosjan, którzy zmarli w tym roku w Syrii, oraz z przedstawicielami lokalnych władz w miastach, z których pochodzili, Reuters ocenia, że wśród tych zmarłych było 26 najemników. Agencja dodaje, że rosyjskie władze nie opublikowały w tym roku żadnych informacji na temat ofiar wśród obywateli rosyjskich, którzy mogli zostać uwikłani w walki w Syrii.",,
"Trzaskowski: Wpierw ulica Adamowicza, Kaczyńskiego później",Według prezydenta Rafała Trzaskowskiego upamiętnienie Pawła Adamowicza ulicą w stolicy wzbudza mniejsze kontrowersje niż Lecha Kaczyńskiego. Dlatego zamordowany przed rokiem polityk Platformy Obywatelskiej już teraz otrzyma swoją ulicę w centrum miasta. Były prezydent Polski i stolicy będzie musiał znowu poczekać.,"Trzaskowski uważa, że to, co się stało rok temu „zasługuje na pewien symbol”. – Jeżeli ginie tak niesłychanie istotna osoba dla samorządu i myślę, że to jest całkowicie ponad podziałami politycznymi tego typu decyzja, że wszyscy powinniśmy ją uznać za słuszną i że nie będzie wokół tego gry politycznej – mówi Trzaskowski. Jednocześnie Trzaskowski twierdzi, że upamiętnienie Lecha Kaczyńskiego i jego tragicznej śmierci w katastrofie, w tej chwili „przy tych nastrojach na scenie politycznej, natychmiast mielibyśmy kolejną awanturę polityczną”. – W tej chwili byłaby tylko kakofonia i awantura polityczna o to – utrzymuje Trzaskowski. Po raz kolejny zapowiada, że do sprawy ulicy Lecha Kaczyńskiego powróci. Tym razem po wyborach prezydenckich, które planowane są raczej w maju. A to oznacza, że przed 10. rocznicą katastrofy smoleńskiej były prezydent Polski i stolicy swojej ulicy w Warszawie mieć nie będzie.",,
Niemieckie opłaty za użytkowanie dróg są sprzeczne z prawem UE,"Winieta za użytkowanie dróg w Niemczech przez samochody osobowe jest sprzeczna z prawem Unii – orzekł we wtorek Trybunał Sprawiedliwości UE w Luksemburgu. Decyzja ta będzie miała znaczenie m.in. dla milionów polskich kierowców, przejeżdżających przez Niemcy.","„Opłata ta jest dyskryminująca, ponieważ jej ciężar ekonomiczny w praktyce spoczywa tylko na właścicielach i kierowcach pojazdów zarejestrowanych w innych państwach członkowskich” – wskazali sędziowie. Niemcy planowały, że opłaty za korzystanie z autostrad przez samochody osobowe zaczną być pobierane w październiku 2020 roku. Opłaty miały de facto obowiązywać tylko obcokrajowców jeżdżących po niemieckich autostradach. Zgodnie z założeniami, każdy właściciel pojazdu zarejestrowanego w Niemczech miał mieć obowiązek uiszczenia opłaty w formie winiety rocznej, w maksymalnej kwocie 130 euro. W przypadku pojazdów zarejestrowanych za granicą opłata miała zostać wniesiona przez właściciela lub kierowcę w przypadku korzystania z autostrad. Austria zaskarżyła to prawo do unijnego Trybunału Sprawiedliwości, argumentując, że dyskryminuje on obywateli innych krajów UE. Holandia przyłączyła się w tej sprawie do Wiednia, natomiast Dania poparła Berlin.",,
Para gejów adoptowała córkę. Jeden z nich związał się z jej byłym chłopakiem,"Tony i Barrie Drewitt-Barlow – para milionerów określana w Wielkiej Brytanii mianem „pierwszych homoseksualnych ojców” – postanowiła zakończyć swój 32-letni związek. Powodem tej decyzji jest nowy partner Berrie’ go, który w przeszłości spotykał się z jego adoptowaną córką.","W 1999 roku Tony i Barrie adoptowali  bliźniaki, ogłaszając wówczas, że są „pierwszymi homoseksualnymi ojcami w Wielkiej Brytanii”. Piętnaście lat później mężczyźni wzięli ślub. Pierwotnie  mieszkali  w Essex, skąd przenieśli  się po pewnym czasie do wartej 7,5 mln dolarów posiadłości na  Florydzie. Niedawno para postanowiła się rozwieść, ponieważ 50-letni Barrie oświadczył, że zakochał się w o połowę młodszym Scottcie Hutchisonie – byłym chłopaku swojej nastoletniej córki Saffron.  W rozmowie z brytyjskimi mediami mężczyzna zapewnia, że nie przeżywa kryzysu wieku średniego. – Gdybym go miał, to kupiłbym sobie  porsche 911 – powiedział. Dodał, że zamierza poślubić 25-latka. Tony zaakceptował wybór swojego byłego już  partnera.  Mieszka obecnie  pod jednym dachem wraz z Barriem, Scottem i piątką swoich adoptowanych dzieci. Znana na Wyspach para homoseksualistów dysponuje majątkiem wartym ok. 40 mln funtów brytyjskich. Fortuny dorobili się m.in. dzięki firmie z branży medycznej,  posiadającej oddziały na całym świecie. Wszystkie ich adoptowane dzieci  zostały poczęte za pomocą metody in vitro.",,
Młodzi homoseksualiści często myślą o samobójstwie,"Aż 2/3 młodzieży homoseksualnej miało myśli samobójcze. Dla porównania takie myśli miało tylko 12 proc. heteroseksualnych nastolatków – wynika z badań przeprowadzonych przez Kampanię Przeciw Homofobii, Stowarzyszenie Lambda Warszawa oraz Fundację Trans-Fuzja.","W czwartek organizacje przedstawiły wyniki najnowszego badania na temat sytuacji społecznej osób LGBT w Polsce, które zostało przeprowadzone na grupie ponad 11 tys. osób LGBT (lesbijki, geje, osoby biseksualne i transpłciowe) na przełomie 2011 i 2012 r.Badanie pokazało, że do wielu aktów przemocy psychicznej i fizycznej wobec osób LGBT dochodzi w szkołach i na uczelniach, a ich sprawcami są często koledzy. Jak podkreśliła wiceprezeska Kampanii Przeciw Homofobii Mirosława Makuchowska, nauczyciele nie wiedzą, jak reagować na przemoc – nie tylko wobec osób LGBT, ale przemoc w ogóle, sami często pełni są uprzedzeń i hołdują stereotypom. Większość młodych ludzi ukrywa swoją orientację i przed kolegami, i przed nauczycielami (blisko 70 proc.). Powodami są najczęściej lęk przed odrzuceniem i przemocą. Z ankiet wynika, że na porządku dziennym są homofobiczne żarty i docinki.Makuchowska podkreśliła, że z tych powodów młodzież LGBT czuje się samotna znacznie częściej niż reszta młodych ludzi. W badaniach do uczucia osamotnienia przyznało się 56 proc., podczas gdy w Diagnozie Społecznej było to tylko 13 proc. Myśli samobójcze miało 63 proc. młodych ludzi o innej orientacji niż heteroseksualna, podczas gdy w Diagnozie odsetek ten wyniósł tylko 12 proc. – Te dane są alarmujące, widać, że jest to poważny problem, który wymaga pilnych działań– zaznaczyła.Badanych zapytano także, czy ukrywają orientację przed rodziną. W 63 proc. przypadków ktoś z rodziny wie o orientacji, najczęściej jest to siostra (69 proc.), matka (68 proc.), brat (60 proc.), rzadziej ojciec (47 proc.), najrzadziej dziadkowie (19 proc.). Jeśli chodzi o akceptację, najłatwiej przychodzi ona siostrom (80 proc. przypadków) i braciom (70 proc.), nieco trudniej matkom (59 proc.) i ojcom (52 proc.) Zbadano również skalę przemocy, z jaką spotykają się osoby LGBT. Okazało się, że przemocy fizycznej doświadczyło 11,7 proc. respondentów. Najczęściej było to potrącanie, uderzanie, szarpanie lub kopanie (65,2 proc.), rzadziej zaczepki seksualne (41,7 proc.). Tej pierwszej formy przemocy częściej doświadczali mężczyźni, kobiety częściej padały ofiarą zaczepek seksualnych.Sprawcami najczęściej są osoby nieznane (68 proc.), ale często są to koledzy ze szkoły lub uczelni (36,2 proc.). Do napaści dochodzi zwykle w miejscach publicznych, ale nierzadko też w szkołach lub na uczelniach (31,3 proc.).Ofiarami przemocy psychicznej padło prawie 44 proc. badanych. Najczęściej była to agresja słowna (67,3 proc.), obrażanie i ośmieszanie (51,3 proc.) oraz rozpowszechnianie plotek (47,6 proc.). Podobnie jak w przypadku przemocy fizycznej, sprawcami przemocy psychicznej są przede wszystkim nieznajomi (59,3 proc.) i koledzy ze szkoły (36,6 proc.). Ponad 90 proc. respondentów nie powiadomiło o tych zdarzeniach policji. Najczęściej z powodu niewiary w skuteczność jej działań w takich sprawach. Wiele osób doświadczyło też dyskryminacji ze strony policji; jedna z respondentek wyznała, że dostała mandat za chodzenie po parku z partnerką za rękę. W badaniu wzięło udział także 112 osób transpłciowych. Jak poinformowała prezeska Fundacji Trans-Fuzja Lalka Podobińska, autorów raportu interesowała szczególnie kwestia korekty płci. Ponad 17 proc. badanych było po korekcie płci prawnej, ponad 42 proc. dopiero planowało ją przeprowadzić, a ponad 20 proc. nie zamierza tego robić. Jeśli chodzi o korektę genitaliów, blisko 11 proc. respondentów było po zabiegu, 35,3 proc. go planowało, ale tyle samo zadeklarowało, że nie zamierza go przeprowadzać. – Dla nas to dowód na to, że operacja nie powinna być koniecznym warunkiem do przeprowadzenia korekty płci i to zapisaliśmy w projekcie ustawy, który przygotowaliśmy – powiedziała Podobińska. Projekt złożyła posłanka RP Anna Grodzka; trwają nad nim prace w Sejmie.Badanie pokazało także, że większością osób, które nie zdecydowały się na korektę płci, kierowały względy finansowe (56,4 proc.). – Dlatego uważamy, że NFZ powinien finansować przynajmniej część zabiegów i kuracji – dodała Podobińska. Zaznaczyła, że ponad połowa (52,7 proc.) osób transpłciowych doświadczyła przemocy fizycznej lub psychicznej. Choć najczęściej sprawcami są osoby nieznajome, niepokojąco wysoki jest odsetek osób bliskich – w 24,3 proc. przypadków sprawczyniami są matki, a w 23,7 proc. - przyjaciele.                                                    2f                                            Międzynarodowy Dzień Przeciw Homofobii obchodzony jest dla upamiętnienia 17 maja 1990 r., kiedy to Światowa Organizacja Zdrowia oficjalnie usunęła homoseksualizm z listy schorzeń psychicznych (fot. flickr.com/Elsie esq.)",,
Francuski minister odwołuje wizytę w Arabii Saudyjskiej. Przyczyną zaginięcie dziennikarza,"Francuski minister ekonomii i finansów Bruno Le Maire odwołał zaplanowaną na przyszły tydzień wizytę w stolicy Arabii Saudyjskiej, w Rijadzie. Przyczyną jego decyzji jest sprawa dziennikarza Dżamala Chaszodżdżiego, najprawdopodobniej zamordowanego w saudyjskiej ambasadzie w Turcji.",,,
Mały ruch graniczny nadal zawieszony. MSWiA dementuje doniesienia,"Wiceminister spraw zagranicznych Marek Ziółkowski, podczas III Wschodniego Kongresu Gospodarczego w Białymstoku, poinformował, że wkrótce mały ruch graniczny MRG może zostać odwieszony – podało w piątek Radio Olsztyn. Resort dementuje: „nie ustała podstawowa przyczyna zawieszenia małego ruchu granicznego”.","„Posiadane przez nas informacje jednoznacznie wskazują, że nie ustała podstawowa przyczyna zawieszenia małego ruchu granicznego. Podstawową przyczyną decyzji o nieprzywróceniu małego ruchu granicznego z obwodem kaliningradzkim były kwestie bezpieczeństwa” – informuje biuro prasowe MSWiA. Mały Ruch graniczny zawieszony został z początkiem lipca, na czas trwania szczytu NATO oraz Światowych Dni Młodzieży. Po miesiącu kontrole na przejściach zostały zniesione, ale tylko na granicy z Ukrainą. Na przejściach granicznych z Obwodem Kaliningradzkim sytuacja pozostała bez zmian - aby przekroczyć granicę z Federacją Rosyjską potrzebna jest wiza. Względy bezpieczeństwa…Powodem zawieszenia umowy o małym ruchu granicznym z Rosją miały być względy bezpieczeństwa i problemy z handlem towarami akcyzowymi. Miały być, bo resort spraw wewnętrznych w tej sprawie konsekwentnie nie mówi o konkretach.– Nie wszystkie z tych informacji mogą zostać podane publicznie, bo po prostu mają charakter niejawny — mówił pod koniec sierpnia, podczas konferencji prasowej Jakub Skiba, wiceminister spraw wewnętrznych i administracji. … i względy finansowePolacy do Kaliningradu najczęściej jeżdżą po papierosy, alkohol i tańsze paliwo. To ponad 90 proc. polskich wydatków w Rosji. Ale na tym, na czym zyskują mieszkańcy przygranicznych miejscowości, traci budżet państwa. Z danych Ministerstwa Spraw Wewnętrznych i Administracji wynika, że  budżet na akcyzie w pierwszym kwartale tracił średnio około 25 milionów złotych miesięcznie.Rosjanie z kolei do Polski przyjeżdżają głównie po żywność. A suma ich wydatków oscyluje wokół podobnych kwot, nawet pomimo zawieszenia MRG. Zarówno w maju, czerwcu, a także w lipcu, gdy mały ruch graniczny został zawieszony, Rosjanie wydali niemal tyle samo - ponad 12 mln złotych, wynika z danych Izby Celnej. Mały wielki ruchUłatwienia w przekraczaniu granicy, czyli mały ruch graniczny, obowiązuje od połowy 2012 roku. Umowa obejmuje Okręg Kaliningradzki oraz część powiatów województw pomorskiego i warmińsko-mazurskiego. Umożliwiała ona przekraczanie granicy bez konieczności ubiegania się o wizę.",,
Kosiniak-Kamysz: Nie ma już lidera opozycji,"Po wyborach parlamentarnych na pewno nie ma już lidera opozycji; po stronie opozycji są teraz trzy równoprawne bloki – powiedział przewodniczący PSL Władysław Kosiniak-Kamysz. Dodał, że PSL nie wejdzie w koalicję z PiS w Senacie.","Lider ludowców był pytany w środę w RMF FM o wypowiedź polityka Prawicy RP Marka Jurka, który zaapelował, aby Jan Filip Libicki (PSL) został marszałkiem Senatu. Według Kosiniaka-Kamysza, Jan Filip Libicki na pewno nadaje się na marszałka Senatu, ale – jak zastrzegł – o tym będzie decydować większość senacka. – Nasze trzy głosy - czyli Michał Kamiński, Ryszard Bober, Jan Filip Libicki – są kluczowe, są niezwykle ważne – podkreślił.Jak zaznaczył, „najpierw trzeba przeprowadzić konsultacje w gronie opozycyjnym, bo to opozycja ma większość (w Senacie), nie PiS”.Kosiniak-Kamysz podkreślił, że „PiS nie wygrał wyborów do Senatu”. – Zajął pierwsze miejsce, tak, ale nie ma większości, tego, co miał przez ostatnie cztery lata. Dzisiaj nie szafowałbym tak nazwiskami na marszałków z jednej czy z drugiej strony. Dwie największe partie w Senacie i w Sejmie muszą sobie zdać sprawę, że są jeszcze pozostałe bloki polityczne – powiedział lider PSL.Na sugestię, że jest oczywiste, iż PSL „pójdzie z Koalicją Obywatelską”, tylko „chce, aby dali więcej”: odparł: „Nie, to znaczy, że chcemy, żeby nasza reprezentacja była uszanowana, tak jak reprezentacja lewicy”. Jak zaznaczył: „jak ktoś się przyzwyczai przed wyborami do tego, że jest się liderem opozycji, to po wyborach na pewno już nie ma lidera opozycji, są trzy równoprawne bloki, które są po stronie opozycji”.",,
"Pożary w Kalifornii. Schwarzenegger ewakuowany, mieszkańcy bez prądu","Pożar w Los Angeles zmusił do ewakuacji kilkadziesiąt tysięcy osób, m.in. koszykarskiego gwiazdora LeBrona Jamesa oraz aktora i byłego gubernator Kalifornii Arnolda Schwarzeneggera. Z kolei największy dostawca energii elektrycznej w Kalifornii, Pacific Gas ad Electric, wyłączył dopływ prądu ponad 2,2 mln odbiorców, aby zapobiec iskrzeniu infrastruktury.","Stwierdzono, że iskry przy wietrznej pogodzie były powodem powstania wielu ognisk pożarów. W opublikowanym komunikacie dostawca przyznał, że iskrzące linie energetyczne mogły spowodować podczas ubiegłego weekendu dwa pożary w rejonie Zatoki San Francisco oraz w hrabstwie Sonoma, znanym z winnic.Firma nie wyklucza dalszych wyłączeń w najbliższych dniach. W ubiegłych latach stanęła na krawędzi bankructwa w rezultacie pozwów o odszkodowania za szkody wzniecone przez iskrzące przewody. W poniedziałek nad ranem ogień wybuchł w pobliżu muzeum sztuki Getty. Żywioł szybko się rozprzestrzenił na pobliskie wzgórza. Z powodu pożaru w okolicach metropolii ewakuowano dziesiątki tysięcy osób. Wśród nich znaleźli się celebryci, w tym koszykarz LeBron James i Arnold Schwarzenegger. Obaj wraz z rodzinami przebywają w bezpiecznych miejscach. „Los Angeles Times” informuje o pięciu spalonych domach, zaznaczając, że liczba ta prawdopodobnie wzrośnie. W okolicach pożaru zamknięto drogi. Na Uniwersytecie Kalifornijskim w Los Angeles (UCLA) odwołano zajęcia. Na podobne kroki zdecydowano się w przypadku kilkunastu szkół niższego szczebla.Ogień spowodował pogorszenie powietrza w Los Angeles. Wielu mieszkańców Miasta Aniołów uskarża się na problemy z oddychaniem. ",,
Irańska telewizja: Zabiliśmy w Iraku „80 amerykańskich terrorystów”,"Co najmniej „80 amerykańskich terrorystów”  zginęło w wyniku wystrzelenia przez Teheran 15 rakiet w kierunku amerykańskich baz w Iraku – podała w środę irańska telewizja państwowa. Stacja, powołując się na informacje irańskiej Gwardii Rewolucyjnej, przekazała również, że jest sto innych celów w regionie, które zostaną zaatakowane, jeśli USA podejmą akcje odwetowe.","Według irańskiej telewizji w ataku zostały „poważnie uszkodzone” amerykańskie helikoptery i sprzęt wojskowy.  Amerykańskie bazy wojskowe w Iraku: Al-Asad oraz w mieście Irbil zostały ostrzelane przez Teheran w nocy z wtorku na środę. Irańska Gwardia Rewolucyjna przekazała, że ostatni atak to zemsta za zabicie przez siły amerykańskie gen. Kasema Sulejmaniego. Pentagon potwierdził, że w nocy z wtorku na środę na bazę lotniczą w Al-Asad i w Irbilu, gdzie stacjonują żołnierze międzynarodowej koalicji, głównie amerykańscy, została ostrzelana ponad dziesięcioma pociskami, które wystrzelono z terytorium Iranu. Biały Dom wydał oświadczenie, że prezydent Donald Trump jest na bieżąco informowany o wydarzeniach. „Wszystko jest w porządku. Jak na razie, jest dobrze” – napisał na Twitterze.",,
Wpadek ciąg dalszy. O czym tym razem zapomniał polityk PO…,"„Jakie teraz macie hasło?” – takie pytanie usłyszał poseł Platformy Obywatelskiej Marcin Święcicki. Jak się okazało, nie było to wcale łatwe pytanie, przeciwnie – przysporzyło politykowi trochę kłopotów. Pomogła dopiero podpowiedź… posła Prawa i Sprawiedliwości.","– Teraz mamy hasło, że „może być lepiej”... „Polska może być lepsza” – zakomunikował Święcicki, który był gościem Polsat News. Pytanie dotyczyło hasła zaprezentowanego kilka godzin wcześniej, w czasie konwencji programowej Koalicji Obywatelskiej. Odpowiedzi polityka PO nie były jednak prawidłowe – także ta z hasłem „przyszłość może być lepsza”.Z pomocą przyszedł Zbigniew Kuźmiuk z PiS, który podpowiedział tylko słowo „jutro”. To wystarczyło.– Jutro może być lepsze – ogłosił Święcicki. – Co się z wami dzieje, panie pośle? – pytał prowadzący program dziennikarz. Przypomniał, że w czwartek okazało się, że Grzegorz Schetyna nie zna „szóstki Schetyny”, a teraz – jak zauważył – poseł PO nie zna hasła wyborczego.",,
Duda  dla BBC o protestach w Polsce: demonstrują odsunięci od władzy,"– Jesteśmy eurorealistami, a nie eurosceptykami – tak w wywiadzie dla BBC o postawie polskich władz wobec Unii Europejskiej mówi prezydent Andrzej Duda. Jego zdaniem, Unia ma wiele słabości, ale jeszcze bardziej osłabiłoby ją wyjście Wielkiej Brytanii ze Wspólnoty. Prezydent odniósł się również do antyrządowych manifestacji. Jego zdaniem biorą w nich udział ludzie, którym trudno się pogodzić z porażką w wyborach parlamentarnych.","Andrzej Duda podkreślił, że chciałby widzieć „naprawioną” Unię Europejską, bardziej skuteczną i bardziej demokratyczną. Zastrzegł jednak, że sprzeciwia się jednemu z warunków negocjacyjnych, jakie brytyjski premier David Cameron postawił Brukseli. Chodzi o ograniczenie świadczeń społecznych dla migrantów z innych krajów Unii. Prezydent powiedział, że nie zaakceptuje żadnych przepisów, które dyskryminowałyby na rynku unijnym osoby z poszczególnych państw członkowskich.  Wyjście Wielkiej Brytanii osłabiłoby UE Andrzej Duda ocenił, że Unia Europejska jest wielokrotnie wstrząsana kryzysami, na przykład finansowym czy uchodźczym. – Nie udawajmy, opuszczenie Unii Europejskiej przez Wielką Brytanię byłoby bardzo poważnym kryzysem. Co do tego nie mam wątpliwości – powiedział polski prezydent. Do końca 2017 roku na Wyspach ma odbyć się referendum w sprawie członkostwa we Wspólnocie. Duda: Jesteśmy eurorealistyczni Zapytany o nastawienie Prawa i Sprawiedliwości do Unii, stwierdził, że jest to ugrupowanie eurorealistyczne, a nie eurosceptyczne. – Chcemy, by Unia była bardziej wydajna. Chcemy, by działała właściwie, aby przewidywała różne problemy, które nadchodzą – mówił Andrzej Duda.  Podburzanie społeczeństwa BBC pytało prezydenta o antyrządowe manifestacje, które w wielu miastach zorganizował ostatnio Komitet Obrony Demokracji. – Te demonstracje składają się przede wszystkim z tych, którzy ostatnio rządzili Polską i zostali odsunięci od władzy w wyborach parlamentarnych – powiedział Andrzej Duda. Jak dodał, te osoby „nie chcą zaakceptować” tego faktu, więc – mówił prezydent – „podburzają” społeczeństwo i organizują demonstracje.  Prezydent powtórzył też, że rząd odmówił zaakceptowania unijnego planu zakładającego obligatoryjne rozdzielenie imigrantów.",,
Napadł na bank z tasakiem i benzyną. W pogoń ruszyli rowerzyści,"Trzy osoby zostały ranne po tym, jak mężczyzna uzbrojony w tasak próbował podpalić oddziały banków w centrum miasta Kingston upon Hull w północno-wschodniej Anglii. Policjanci ścigający napastnika zdołali go obezwładnić i zatrzymać.","Mężczyzna uzbrojony w tasak wtargnął do siedziby oddziału banku, gdzie wylał benzynę i próbował wywołać pożar. Następnie wybiegł z budynku i wbiegł do innego, mieszczącego się po drugiej stronie ulicy.Wokół placówki zgromadziła się grupka ludzi, przybiegli też policjanci, którzy, jak widać na jednym z nagrań, gdy zamachowiec wybiegał z banku, usunęli mu się z drogi.Napastnika zaczęło gonić kilku rowerzystów, pościg podjęli również policjanci, którym udało się obezwładnić sprawcę na pobliskiej stacji kolejowej.",,
"„Miliardy, które wypływały przez ostatnie lata, nagle znalazły się w budżecie”","Okazało się, że te miliardy złotych, które wypływały w sposób niekontrolowany przez ostatnie lata, nagle znalazły się w budżecie i zostały przetransferowane do polskich rodzin – powiedział Joachim Brudziński. Minister spraw wewnętrznych wziął udział w briefingu prasowym poprzedzającym wręczenie promes w ramach programu Maluch+ i Senior+.","W spotkaniu uczestniczyła również szefowa resortu rodziny, pracy i polityki społecznej Elżbiety Rafalskiej. Minister zaznaczył, że „kiedy Jarosław Kaczyński wpadł na pomysł, tutaj na Pomorzu Zachodnim, bardzo często nazywany »kaczorowym«, czyli 500 Plus, dla dzieci w polskich rodzinach”, niejednokrotnie z ust oponentów słychać było, że to albo nieodpowiedzialne rozdawnictwo, albo – w tych najskrajniejszych wariantach – słyszeliśmy o rzekomej naszej inspiracji do różnego rodzaju patologii – mówił Brudziński. Dodał, że część polityków wywodzących się ze Szczecina mówiło „wręcz o tym, że to spowoduje dramatyczny spadek aktywności zawodowej kobiet, a w tych najdramatyczniejszych i tragicznych sytuacjach – wzrost alkoholizmu”.",,
Siwiec: Kwaśniewski powinien tworzyć listy do PE,"Europoseł Marek Siwiec powiedział, że razem z Januszem Palikotem chcą namówić b. prezydenta Aleksandra Kwaśniewskiego, aby zaczął tworzyć listy wyborcze do Parlamentu Europejskiego. Jak dodał, byłoby dobrze, gdyby Kwaśniewski też wystartował w wyborach do PE. Odnosząc się do tej wypowiedzi szef SLD Leszek Miller zapowiedział, że jego ugrupowanie przedstawi własne listy kandydatów do europarlamentu.","– Razem z Palikotem chcemy namówić Aleksandra Kwaśniewskiego, żeby wykorzystał swój potencjał i zaczął tworzyć listy wyborcze do Parlamentu Europejskiego. On będzie dobierał ludzi, patrzył, kto do projektu pasuje. Jest wielu takich, którzy w SLD nie realizują swojego potencjału politycznego. Dobrze by było, gdyby sam Kwaśniewski też wystartował w wyborach do PE – powiedział w piątek Siwiec w RMF FM.Jak dodał, chodzi o jednoczenie sił proeuropejskich. – 40 procent Polaków jest za wspólną walutą europejską, to są ci, którzy naprawdę chcą żyć w kontynencie, który będzie działał na tych samych zasadach – zaznaczył Siwiec.Dopytywany, czy Kwaśniewski powinien tworzyć listę wyborczą złożoną zdziałaczy Ruchu Palikota i SLD, czy też nową listę z nowymi ludźmi, Siwiecpowiedział: – Nie ma tak, żeby wszystko było całkiem nowe, ale nie ma też tak, żeby było całkiem stare. To się musi odwołać do bytów istniejących. Bytem istniejącym jest Ruch Palikota. Ja, mimo że wyglądam niepozornie, też jestem istniejącym bytem. Jeżeli (Kwaśniewski) podejmie to dzieło, to będzie dobierał ludzi. Będzie patrzył na tych, kto pasuje do przesłania.Według europosła jest bardzo dużo ludzi, którzy nie realizują swojegopotencjału politycznego w SLD, a lokują się po lewej stronie. Siwiec w grudniu ub.r. wystąpił z SLD pod 23 latach członkostwa. Jak mówił,SLD prowadzi politykę, która nie gwarantuje wyjścia z opozycji oraz nie umie współpracować z partnerami, w tym m.in. z Ruchem Palikota. Miller odpowiada Szef SLD Leszek Miller,odnosząc się do wypowiedzi Siwca, zapowiedział, że jego ugrupowanie przedstawi własne listy kandydatów w wyborach do europarlamentu. – My się nie czepiamy niczyjej spódnicy, nie szukamy jakiejś pomocy, gdzietylko można znaleźć, bo czujemy się bardzo pewnie. Jeśli sformujemy nasząlistę, to ona ma ogromne szanse - powiedział Miller podczas piątkowej konferencji prasowej w Krakowie. Jak dodał, gwarancją powodzenia list SLD do PE są obecni europosłowie, którzyz „powodzeniem zdobędą mandat i nikt im nie zagrozi”. Wymienił w tym kontekście Joannę Senyszyn, Lidię Geringer de Oedenberg, WojciechaOlejniczaka, Bogusława Liberadzkiego.",,
„To jest najgorsza i najnudniejsza kampania wyborcza”,"– W kampanii wyborczej nie ma elektryczności – mówił w „Dziś wieczorem” w TVP Info Andrzej Olechowski. Były szef dyplomacji zauważył, że PO proponując zmianę systemu podatkowego próbowała wyjść z pewną koncepcją. – Ale to było zupełnie popsute. Do dziś jest niezrozumiałe i nawet specjaliści się gubią o co naprawdę chodzi – ocenił.","– Mam wrażenie, że to jest najgorsza i najnudniejsza z kampanii jakie obserwowałem. Nie ma w niej elektryczności – oceniał jeden z założycieli Platformy Obywatelskiej. Jego zdaniem mamy obraz w zasadzie niespójnych działań i zabiegania. Brakuje wątku głównego. Olechowski zauważył, że PO próbowała wyjść z pewną bardziej ogólną koncepcją. – Ale to było zupełnie popsute. Do dziś jest niezrozumiałe i nawet specjaliści się gubią o co naprawdę chodzi – ocenił zmianę systemu podatkowego proponowaną przez partię Ewy Kopacz. „Macierewicz robi to brutalnie i insynuując”Olechowski był też pytany o chicagowskie wystąpienie Antoniego Macierewicza, który zapowiedział m.in. publikację raportu z likwidacji WSI oraz ekshumację ciał ofiar katastrofy smoleńskiej. Ocenił, że byłoby groźne, gdyby Antoni Macierewicz znów miał aparat państwowy do realizacji swoich celów politycznych. – Łączę to z dwoma wystąpieniami Jarosława Kaczyńskiego, które były w kontraście do klimatu kampanii PiS-u, która stara się być pragmatyczna i łagodna – powiedział.– Antoni Macierewicz przypomina, że są sprawy, które jego partia będzie realizować. Robi to brutalnie i insynuując – dodał. Koalicja nie jest przesądzonaDopytywany o finał kampanii podkreślił, że najczęściej decyduje o nim ostatni tydzień. Jednak w jego ocenie do parlamentu wejdzie sześć partii: PO i PiS, Nowoczesna, PSL, lewica i ugrupowanie Pawła Kukiza. I dodał, że w związku z tym koalicja nie jest jeszcze przesądzona.",,
„Złote Maliny” dla najgorszych filmów. Donald Trump zdobył aż dwie,Prezydent Donald Trump jest podwójnym laureatem edycji Złotych Malin 2019 – nagród przyznawanych za najgorsze filmy. Pośród wyróżnionych w sobotę znaleźli się też nominowana m.in. do Oscara Melissa McCarthy oraz czterokrotnie nagrodzony film „Holmes and Watson”.,"Amerykański przywódca otrzymał dwie Złote Maliny. Pierwszą, dla najgorszego aktora, dostał za zagranie samego siebie w filmach „Fahrenheit 11/9” Michaela Moore'a oraz „Death of a Nation” Dinesha D'Souzy. Druga z nagród, przyznana w kategorii „najgorsza para ekranowa”, przypadła mu za małostkowe samouwiecznianie się w „Death of a Nation” i „Fahrenheit 11/9”.Nie były to jedyne trofea przeznaczone dla Białego Domu. Doradczyni prezydenta Kellyanne Conway została obwołana najgorszą aktorką drugoplanową – za zagranie samej siebie w „Fahrenheit 11/9”. Dwie statuetki otrzymała nominowana do Oscara Melissie McCarthy (najgorsza aktorka i nagroda specjalna za nominację do Nagrody Akademii). W kategorii najgorszy scenariusz zwycięzcą został „Nowe oblicze Greya” (ekranizacja trzeciej części trylogii autorstwa E.L. James ze scenariuszem autorstwa Nialla Leonarda). Pomimo sześciu nominacji do Złotych Malin, zakwalifikowania w poczet najgorszych uniknął film „Gotti” o zmarłym nowojorskim szefie mafii, Johnie Gotti. Był rozpatrywany m.in. w kategoriach najgorszego filmu i „najgorszego aktora” (John Travolta) oraz najgorszej aktorki drugoplanowej (Kelly Preston). Tego samego losu uniknęła także Melania Trump, nominowana do Złotych Malin za udział w „Fahrenheit 11/9” oraz Johnny Deep za użyczenie głosu w kreskówce Gnomeo i Julia „Tajemnica zaginionych krasnali”. Złote Maliny wręczała Fundacja Golden Raspberry Award w przeddzień ceremonii rozdania Oscarów. Maliny przyznawane są od roku 1980 i traktowane są jako przeciwwaga dla hollywoodzkich wyróżnień Amerykańskiej Akademii Sztuki i Wiedzy Filmowej. W głosowaniu uczestniczyło według mediów blisko 1000 członków fundacji z 24 krajów.",,
Tytuł człowieka roku dla Chaszodżdżiego. „Time” wyróżnił zabitych dziennikarzy,"Tygodnik „Time” ogłosił, że tytuł człowieka roku 2018 przyznał zamordowanym, więzionym i szykanowanym dziennikarzom. Szczególnie redakcja wyróżniła Dżamala Chaszodżdżiego. O nagrodzonych tygodnik w specjalnym wydaniu pisze „strażnicy” i polegli w „wojnie o prawdę”.","Obok Chaszodżdżiego „Time” nagrodził amerykańską „Capital Gazette”, której pięciu pracowników w czerwcu zastrzelono w redakcji, a także dwóch reporterów Agencji Reutera, Kyaw Soe Oo i Wa Lone, we wrześniu skazanych w Birmie na siedem lat więzienia za uzyskanie dostępu do tajnych dokumentów, oraz szefową filipińskiego serwisu Rappler Marię Ressę. Z okazji nagród tygodnik zaprezentował cztery okolicznościowe, czarno-białe okładki.  „Niezłomny człowiek z kozią bródką, subtelny w sposobie bycia, odważył się nie zgodzić ze swoim rządem. Mówił prawdę o brutalności władz wobec tych, którzy mówią otwarcie. I został za to zamordowany” – pisze o Chaszodżdżim „Time”. Redakcja z niepokojem odnotowuje, że w tym roku „nie brakowało” innych przypadków przemocy wobec dziennikarzy. Wymienia m.in. Bangladesz, Brazylię, Sudan i Chiny. Opozycyjny wobec władz w Rijadzie Chaszodżdżi został bestialsko zabity w saudyjskim konsulacie w Stambule, do którego poszedł 2 października, żeby załatwić formalności związane ze ślubem. Władze saudyjskie przez długi czas twierdziły, że nie mają nic wspólnego z jego zaginięciem, ale ostatecznie przyznały, że doszło do zabójstwa. Cały czas nie jest jasne, czy saudyjski następca tronu książę Muhammad ibn Salman zlecił to zabójstwo bądź wiedział, że jest planowane. Chociaż część zabójców wywodzi się z bezpośredniego otoczenia księcia, Rijad utrzymuje, że zostało ono przeprowadzone bez jego wiedzy. Jednak według doniesień medialnych CIA ma nagrania rozmów wskazujące, że było inaczej. Turcja domaga się ekstradycji 18 podejrzanych w związku ze sprawą, w tym 15 domniemanych członków grupy, która dokonała zabójstwa. 15 listopada saudyjska prokuratura postawiła zarzuty 11 osobom bezpośrednio w nim uczestniczącym; dla pięciu z nich zażądała kary śmierci.",,
"Zatrzymano człowieka, który groził Lubnauer. To funkcjonariusz Straży Marszałkowskiej","Funkcjonariusz Straży Marszałkowskiej, z 19-letnim stażem, został zatrzymany przez policję w związku z zawiadomieniem dotyczącym kierowania gróźb karalnych pod adresem jednej z osób publicznych. Do dotychczasowego przebiegu jego kilkunastoletniej służby nie było żadnych zastrzeżeń – poinformowano w komunikacie na stronie CIS. Chodzi o posłankę PO-KO Katarzynę Lubnauer.","W czasie emisji jednego z programów TVN24 na adres kontaktowy stacji został przesłany mail z pogróżkami. W wiadomości poza wulgarnymi wyzwiskami pod adresem polityk, znalazła się groźba o treści: „trzeba cie zabić jak tego złodzieja Adamowicza” (Pawła Adamowicza, prezydenta Gdańska śmiertelnie ranionego w styczniu tego roku; pisownia oryginalna).Stacja zgłosiła to na policję. „Wczoraj dopełniłam po telefonie z Policji formalności, w nocy ostrzegli mnie, że sprawca jest w mojej okolicy, żebym nie wychodziła” – napisała. Z kolei rano polityk dowiedziała się, że sprawca został ujęty w nocy. „Gratuluję Komendzie Stołecznej Policji sprawności i dziękuję za ostrzeżenie!” – podkreśliła Lubnauer.W komunikacie Centrum Informacyjnego Sejmu napisano, że zatrzymany mężczyzna to funkcjonariusz Straży Marszałkowskiej. „Szef Kancelarii Sejmu, na wniosek Komendanta Straży Marszałkowskiej, niezwłocznie zawiesił obwinionego funkcjonariusza w czynnościach służbowych oraz zażądał podjęcia kroków zmierzających do natychmiastowego wydalenia go ze służby” – napisano.",,
Śledczy zajęli się sprawą spoliczkowania Boniego,Prokurator wszczęła dochodzenie w sprawie spoliczkowania Michała Boniego przez Janusza Korwina- Mikke. Do incydent doszło 11 lipca podczas spotkania polskich europosłów w pałacyku MSZ.,"Śledczy prowadzą postępowanie z artykułu 217,  paragraf 1 Kodeksu karnego. Przestępstwo to jest zwykle ścigane z oskarżenia prywatnego, jednak prokurator zdecydował o objęciu go ściganiem z urzędu.  W jego ocenie wymaga tego interes społeczny, na co wskazuje miejsce przestępstwa – instytucja publiczna oraz status osób uczestniczących w zdarzeniu. Jeśli PE uchyli Januszowi Korwin-Mikkem immunitet to europosłowi grozi rok więzienia. CZYTAJ RÓWNIEŻ: Korwin-Mikke o spoliczkowaniu Boniego: odebrałem mu honor i czekałem na jego sekundantów „Policzek” na przywitanie  Z relacji Michała Boniego wynika, że po tym jak przywitał europosła Janusza Korwina-Mikke, ten spoliczkował go.   „Za różne rzeczy już przepraszałem... z pokorą przyjmuję ataki! Ale jest granica!” – napisał na Twitterze deputowany PO.",,
Do 21 wzrosła liczba ofiar śmiertelnych ataku na hotel w Nairobi,Do 21 wzrosła liczba ofiar śmiertelnych ataku terrorystów z somalijskiej organizacji al-Szabab na hotel w stolicy Kenii – poinformował szef kenijskiej policji Joseph Boinnet. 28 rannych osób jest w szpitalu. Zlikwidowano wszystkich napastników.,"– Informujemy, że odnaleźliśmy w miejscu ataku sześć kolejnych ciał; zmarł też ciężko ranny policjant – powiedział Boinnet. Podał też, że wśród ofiar śmiertelnych jest 16 Kenijczyków, Amerykanin i Brytyjczyk oraz trzy osoby pochodzące z Afryki, których narodowość nie została potwierdzona. Według szefa policji 28 osób przebywa w szpitalu; nie podał jednak, jaki jest ich stan. Poinformował również, że aresztowano dwie osoby podejrzane o współpracę z zamachowcami. Wcześniej prezydent Kenii Uhuru Kenyatta poinformował w oświadczeniu o zakończeniu 20-godzinnego koszmaru w kompleksie hotelowym. – Zakończyła się operacja przeprowadzona przez siły bezpieczeństwa, terroryści zostali wyeliminowani – powiedział. Nie podał, ilu było napastników, lecz telewizja CCTV pokazała ciała pięciu ubranych na czarno osób, z granatami u pasa. We wtorek ok. godz. 15 miejscowego czasu (13 czasu polskiego) zaatakowany został w Nairobi luksusowy hotel DusitD2 oraz inne budynki wchodzące w skład kompleksu biurowego 14 Riverside Drive. Mieszczą się tam wschodnioafrykańskie przedstawicielstwa wielu międzynarodowych koncernów, m.in. Colgate Palmolive, Reckitt Benckiser, Pernod Ricard, Dow Chemical i SAP.",,
Nowi prezenterzy chińskiej telewizji to ... sztuczna inteligencja,"Przełom w chińskich mediach. Po raz pierwszy w historii wiadomości w telewizji państwowej Xinhua zapowiadali prezenterzy, których twarze i głosy zostały wygenerowane komputerowo.","Do stworzenia nowych prezenterów użyto sylwetek pracowników agencji. Oparta na sztucznej inteligencji technologia DeepFake pozwala na wygenerowanie wideo twarzy oraz ciała wybranych osób. Nowy projekt zakłada stworzenie prezenterów, którzy dzięki nowej technologii będą bez przerwy prowadzić serwisy informacyjne. Co więcej, będzie się to odbywało w kilku językach.  Na ich słowa składają się wcześniej napisane teksty, które zostają przetworzone przez syntezator mowy. Ich wizerunek i głos to kopie pracowników stacji.",,
Kontrowersyjny wpis BMW na Twitterze w dzień po tragicznym wypadku. Jest odpowiedź marki,"Pomiędzy wpisem marki na Twitterze a niedzielnym, tragicznym w skutkach wypadkiem na warszawskich Bielanach „absolutnie nie ma koincydencji” – zapewniła portal tvp.info Katarzyna Gospodarek, corporate communications manager w BMW Group Polska. Pytaliśmy firmę o twitterowy wpis z poniedziałku, w którym marka promowała samochód w identycznym kolorze co pojazd Krystiana O., sprawcy śmiertelnego wypadku.","Przypomnijmy – w niedzielę, na ul. Sokratesa, jadący z prędkością około 130 km/h kierowca bmw potrącił pieszego, który przechodził przez ulicę po pasach z kobietą i dzieckiem w wózku. Mężczyzna zmarł, mimo reanimacji. W poniedziałek marka BMW opublikowała zdjęcie pomarańczowego modelu M4 – jak opisano – w „kolorach jesieni”.Wpis został zauważony przez internautów; niektórzy doszukiwali się zbieżności właśnie z niedzielną tragedią, do której doszło na ulicach stolicy. Problem m.in. w tym, że tweet został umieszczony zaledwie dzień po wypadku.",,
Fake news polityków PO. Manipulują zdjęciem prezesa PiS i prezydenta RP sprzed roku,"Posłowie PO Cezary Tomczyk i Michał Szczerba manipulują na Twitterze zdjęciem sprzed roku. Politycy udostępnili w dniu święta Wojska Polskiego fotografię z zeszłorocznych uroczystości odsłonięcia tablicy Lecha Kaczyńskiego w Sejmie. Ich zdaniem, fotografia świadczy o „państwie PiS”. „Nie ma dnia bez kłamstwa?” – zapytał na Twitterze polityków dziennikarz TVP.","Cezary Tomczyk zamieścił na Twitterze w dniu święta Wojska Polskiego zdjęcie, na którym prezes PiS stoi do złożenia kwiatów przed prezydentem RP Andrzejem Dudą.  „Polska w 2019 roku na jednym zdjęciu...” – napisał polityk PO. Michał Szczerba, również polityk PO, stwierdził, że „precedencja się nie przyjęła”.Na wpisy posłów szybko zareagowali dziennikarze i internauci; zarzucili politykom opozycji manipulację.Jak zauważył dziennikarz Polskiego Radia Karol Darmoros, zdjęcie nie pochodzi z czwartkowych obchodów święta Wojska Polskiego, a z zeszłorocznej uroczystości odsłonięcia tablicy Lecha Kaczyńskiego w Sejmie. „PJK jako brat tragicznie zmarłego miał prawo złożyć wieniec przed PAD. Członkowi innej rodziny też by Pan czynił zarzut?” – zapytał dziennikarz. „Wczoraj fejk z rzekomym wsparciem finansowym dla uczestników blokady Parady Równości w Białymstoku. Dziś fejk ze zdjęciem. Nie ma dnia bez kłamstwa?” – napisał dziennikarz Bartłomiej Graczak.Jeden z internautów zauważył, że Cezary Tomczyk sam komentował przed rokiem wydarzenia towarzyszące odsłonięciu tablicy.„Poseł Tomczyk to zwykły manipulator. Państwo mogli o tym nie wiedzieć, ale Tomczyk zna ten fakt bardzo dobrze! Wstyd!” – napisał dziennikarz Bartek Piekarski. „Rzecznik rządu Ewy Kopacz poseł PO Cezary Tomczyk jest autorem fejka na Twitterze. Wiele osób zwraca mu uwagę, ale nie usuwa swojego wpisu, nie prostuje, udaje, że nic się nie stało. Niebawem zapewne będzie podkreślał, jak ważna jest wiarygodność w polityce” – napisał na Twitterze dziennikarz Michał Adamczyk .Nie są to pierwsze fake newsy rozpowszechniane przez polityków opozycji. W przeszłości manipulacji dopuszczali się m. in. rzecznik Platformy Obywatelskiej Jan Grabiec i poseł Michał Szczerba.",,
"Policjant handlował narkotykami. Dostał karę taką, jak Breivik","Wyrok 21 lat więzienia za korupcję i import niemal 14 ton haszyszu usłyszał oficer policji w Oslo, szef ds. operacji specjalnych. To bezprecedensowy wyrok w Norwegii. Wspólnik funkcjonariusza otrzymał wyrok 15 lat więzienia.","60-letni funkcjonariusz Erik Jensen, którego zadaniem była walka z gangami narkotykowymi, sam okazał się ważnym członkiem jednej z organizacji przestępczych. Zgodnie z wyrokiem Jensen był zamieszany w proces importu do Norwegii haszyszu w latach 2004-14. Sąd pierwszej instancji w Oslo wydał wyrok 21 lat więzienia jednomyślnie.Najwyższy wymiar kary Jest to najwyższy wymiar kary przewidziany przez norweski kodeks karny, zarezerwowany dla najcięższych przestępstw kryminalnych. Jest niezwykle rzadko stosowany; ostatnio usłyszał go antymuzułmański, skrajnie prawicowy ekstremista Anders Breivik, który w 2011 roku zamordował 77 osób.Najbliższym wspólnikiem Jensena był Gjermund Cappelen, sam określający się mianem „barona haszyszowego”. Sąd skazał go na 15 lat więzienia, redukując wymiar kary z uwagi na przyznanie się do winy i szeroką współpracę z policją.– To nie jest dobry dzień dla norweskiej policji – skomentował wyrok w rozmowie z telewizją NRK prezes Norweskiego Związku Policji Sigve Bolstad. – Policja, by móc wypełniać powierzoną jej rolę, jest całkowicie zależna od społecznego zaufania – podkreślił.Jensen od czasu wybuchu afery korupcyjnej w 2013 roku szedł w zaparte. Twierdził, że bliżej niesprecyzowani przełożeni powierzyli mu ściśle tajne zadanie infiltracji groźnych zorganizowanych grup przestępczych. Dawał „cynk” Sprawa rozpoczęła się w 2013 roku od aresztowania Cappelena, który w zamian za udzielanie informacji o kontrolach celnych i bezpiecznych przejściach granicznych płacił Jensenowi 500 koron norweskich (ok. 250 zł) za każdy kilogram haszyszu, pochodzącego głównie z Maroka i Holandii.Przestępcy posługiwali się swoistym „szyfrem”, np. SMS „auto jest w naprawie” oznaczał zdaniem prokuratury zielone światło dla przemytu w określonym miejscu. Obaj mężczyźni wymienili między sobą ponad 1500 SMS-ów podobnej treści.Jensen otrzymał od Cappelena łącznie ok. 668 tys. koron w gotówce (ok. 332 tys. zł), przyjął prezenty w postaci drogich zegarków oraz korzystał z rozmaitych przysług, jak np. kosztowny remont łazienki. Sąd uznał, że policjant świadomie uczestniczył w imporcie haszyszu i osłaniał działalność Cappelena, wykorzystując swoje ważne stanowisko w aparacie policji w Oslo. Dzięki takim kontaktom Cappelen mógł wwieźć do Norwegii co najmniej 16 ton haszyszu.",,
„Ten pan mi brzęczy nad uchem”. Poseł Konfederacji zirytowany pytaniami Kalety,"Zdaniem Dobromira Sośnierza zwiększenie odpowiedzialności dyscyplinarnej sędziów to „niebezpieczny kierunek”, a „Polska nie dlatego jest źle rządzona, że sędzia ukradł wiertarkę”. - Sędziowie powinni umieć się sami oczyścić – uważa poseł Konfederacji. Zapytany o konkretne pomysły na naprawę wymiaru sądownictwa – stwierdził, że „rozwiązanie jest takie, by wyjść z propozycją, która będzie akceptowalna dla wszystkich”, co wzbudziło rozbawienie obecnego w studiu posła Piotra Kalety (PiS). „Ten pan mi brzęczy nad uchem” – denerwował się Sośnierz. Do wymiany zdań doszło w programie „Twój wybór” w TVP 3 Warszawa.","Wymiana zdań nawiązywała do postanowienia Trybunału Konstytucyjnego wstrzymującego wydawanie przez Sąd Najwyższy uchwał, podważających konstytucyjne prerogatywy prezydenta RP i Sejmu RP. Jednym ze skutków uchwały SN mogłoby być anulowanie wszystkich wyroków dyscyplinarnych wobec tych sędziów, którzy złamali prawo. Poseł Konfederacji w odpowiedzi na uwagę prowadzącego, że jest oczekiwanie społeczne, żeby sędziowie nie byli bezkarni, powiedział: „To jest niebezpieczny kierunek, bo tak samo jak posłowie, tak sędziowie, ten immunitet nie bierze się z niczego, on ma pewną wartość. To instrument, który chroni posłów i sędziów (...) Polska nie dlatego jest źle rządzona, że sędzia ukradł wiertarkę. Sędziowie powinni umieć się sami z tego oczyścić, ale to nie jest gra warta świeczki”.W miniony czwartek, kiedy Sejm odrzucił uchwałę Senatu w sprawie odrzucenia w całości nowelizacji ustaw sądowych, rozszerzającej odpowiedzialność dyscyplinarną sędziów - cztery główne kluby i koła poselskie, Konfederacja, Koalicja Obywatelska, PSL-Kukiz'15 i Lewica nie poparli projektu (posłowie Konfederacji wstrzymali się od głosu).Poseł Sośnierz pytany o konkretny pomysł rozwiązania sytuacji, w związku z działaniami części sędziów, którzy, podważając status swoich kolegów, zagrażają przyszłości kilkudziesięciu postępowań sądowych w całej Polsce, stwierdził lakonicznie, że „rozwiązanie jest takie, by wyjść z propozycją, która będzie akceptowalna dla wszystkich”.",,
Wojna domowa w Libii może stać się konfliktem międzynarodowym,"Pogrążona od 2011 roku w wojnie domowej Libia może, tak jak Syria, stać się centrum wielkiego międzynarodowego konfliktu zbrojnego – ostrzega w komentarzu redakcyjnym „Washington Post”. Wskazano, że eskalacja konfliktu może wywołać falę migracji do Europy.","Dziennik przypomina, że w czwartek prezydent Turcji Recep Tayyip Erdogan oświadczył, iż poprosi parlament w Ankarze o zgodę na wysłanie tureckich wojsk do obrony Trypolisu obleganego od kwietnia przez wojska generała Chalify Haftara.Działania Turcji to – jak ocenia gazeta – „odpowiedź na obecność ponad 1000 rosyjskich najemników” w oddziałach oblegających Trypolis, co „po raz pierwszy od miesięcy spowodowało zmianę sytuacji na froncie”.W libijskim konflikcie Haftara wspierają m.in. Egipt, Zjednoczone Emiraty Arabskie, Francja oraz Jordania. Za rządem w Trypolisie opowiada się Turcja oraz Katar. Obie strony są obecnie wyposażone we floty dronów, które powodują znaczne ofiary wśród cywilów. Eskalacja walk może stać się powodem nowej fali uchodźców do Europy i doprowadzić do tego, że na terenach tych kontrolę zyska filia tzw. Państwa Islamskiego w Libii – ostrzega „WP”.Wszystko to – ocenia gazeta – dzieje się, gdyż Stanom Zjednoczonym nie udało się „zyskać wpływu na bojowników i ich zewnętrznych sojuszników”. Zamiast tego administracja prezydenta USA Donalda Trumpa „wysyłała mieszane sygnały”. Oficjalnie wspierała rząd w Trypolisie, ale w kwietniu przywódca Stanów Zjednoczonych rozmawiał telefonicznie z Haftarem i „zasygnalizował wsparcie dla jego sprawy”. Sprzeciw wobec rosyjskiej interwencjiNiedawno amerykańska administracja sprzeciwiła się rosyjskiej interwencji i próbowała przekonać Haftara i rząd prezydenta Rosji Władimira Putina do zgody na wynegocjowane porozumienie – zwrócił uwagę dziennik.W czwartek Trump omawiał kwestię Libii z prezydentem Egiptu Abd el-Fatahem es-Sisim, jednym z najważniejszych sojuszników Haftara. Oświadczenie Białego Domu głosi, że obie strony „odrzucają zagraniczny wyzysk” Libii oraz „zgadzają się, że strony muszą podjąć natychmiastowe działania, by rozwiązać konflikt, zanim Libijczycy stracą kontrolę na rzecz zagranicznych podmiotów”.Nie ma wątpliwości, że „zagranicznym podmiotem”, któremu sprzeciwia się Egipt, jest Turcja – zauważa „WP”. W ocenie Kairu rząd Erdogana wspiera islamistów, podczas gdy Haftar – na wzór Sisiego – „aspiruje do roli świeckiego dyktatora”.",,
Były prawnik Trumpa miał zapłacić za zmanipulowanie sondaży przed wyborami,"Michael Cohen, były osobisty prawnik prezydenta USA Donalda Trumpa, przyznał, że w 2014 i 2015 r. zapłacił firmie informatycznej za zmanipulowanie na korzyść Trumpa dwóch sondaży, co miało zwiększyć jego szanse w wyborach prezydenckich. Twierdzi, że zrobił to na prośbę miliardera.","Dziennik „The Wall Street Journal” podał, że Cohen zapłacił firmie RedFinch Solutions za zmanipulowanie dwóch sondaży na korzyść Trumpa jeszcze przed rozpoczęciem kampanii prezydenckiej w 2016 r. „Jeśli chodzi o artykuł »WSJ« o manipulacjach wyborczych, to, co zrobiłem, było na polecenie i na wyłączną korzyść prezydenta Trumpa. Naprawdę żałuję mojej ślepej lojalności wobec człowieka, który na to nie zasługuje” – napisał na Twitterze.Według dziennika Cohen zlecił Johnowi Gaugerowi, który prowadzi RedFinch Solutions, napisanie skryptu komputerowego, który stale głosowałby na Trumpa w przeprowadzanym w lutym 2015 r. przez Drudge Report sondażu na temat potencjalnych kandydatów Partii Republikańskiej. Trump wówczas dopiero przymierzał się do ogłoszenia swojego startu, ostatecznie zajął w sondażu piąte miejsce, uzyskując około 24 tys. głosów, czyli 5 proc. oddanych.Drugie zlecenieCohen miał także zlecić Gaugerowi zmanipulowanie w ten sam sposób rankingu stacji CNBC z 2014 r. na czołowych biznesmenów w USA. W tym przypadku próba zmanipulowania jeszcze bardziej się nie udała, bo Trump nie zmieścił się nawet w pierwszej setce listy. Gauger miał za to dostać 50 tys. dolarów i zlecenia z kampanii prezydenckiej Trumpa, ale ostatecznie nie dostał całej kwoty, a także nie pracował dla sztabu.– Prezydent nie ma żadnej wiedzy o tym, by sondaże miały być zmanipulowane – oświadczył obecny prawnik Trumpa Rudy Giuliani.",,
Lewandowski siódmym piłkarzem roku w plebiscycie „The Guardian”,Kapitan reprezentacji Polski Robert Lewandowski zajął siódme miejsce w plebiscycie brytyjskiego dziennika „The Guardian” na najlepszego piłkarza 2019 r. Zwyciężył Argentyńczyk Lionel Messi. Listę stu najlepszych stworzyło 239 ekspertów z 63 krajów.,,,
Papież: księża i świeccy nie mogą być nudni i mieć pogrzebowej miny,"Papież Franciszek powiedział podczas wizyty w parafii na peryferiach Rzymu, że księża i świeccy nie mogą być „nudni” i mieć „pogrzebowej miny”. – Przecież Ewangelia to radość – mówił młodym parafianom. Papież zainaugurował ośrodek pomocy dla niepełnosprawnych.","W czasie niedzielnych odwiedzin w kościele w dzielnicy Tor de Schiavi na wschodzie Wiecznego Miasta Franciszek zwrócił uwagę na znaczenie bliskości. – To cnota, którą powinniśmy mieć my wszyscy, chrześcijanie. Kiedy nie ma bliskości, również wśród świeckich, parafia jest letnia, funkcjonalna, ale chora na serce – zauważył.             Gdy młoda kobieta opowiedziała papieżowi o tym, że ma problemy z adaptacją we wspólnocie parafialnej, papież zareagował żartobliwie: „Powinny być cięgi dla księży, biskupa i zakonnic”.             – Niektórzy duszpasterze, kapłani i świeccy są naprawdę nudni. Mają minę pogrzebową. Ale przecież Ewangelia to radość – dodał Franciszek rozmawiając z młodzieżą. Przyznał, że niekiedy zdarzało mu się spotykać w parafiach więcej świeckich niż duszpasterzy, którzy mieli „kwaśne miny”. – Musimy zawsze pamiętać o tym, że jeśli ktoś jest dobrym wierzącym, musi okazywać radość – dodał.             - Nie można żyć Ewangelią bez radości. A jeśli ktoś, kto pracuje w parafii je śniadanie z octem, niech zmieni zwyczaj i pije kawę z mlekiem – powiedział Franciszek.             Papież wyznał, że kiedy spowiada ojców i matki, pyta ich, czy bawią się z dziećmi. – Wartości przekazuje się także poprzez zabawę. Nie należy zatracać tego zwyczaju – powiedział. Franciszek wskazywał, że spędzanie czasu z dziećmi i odpowiadanie na ich pytania to „dialekt miłości” i „trudno nauczyć się go poza rodziną”.  W homilii w czasie mszy w parafii Najświętszego Sakramentu papież tłumaczył, że miłość oznacza „służyć innym”, „troszczyć się o nich”. – Miłość to nie gra na skrzypcach, wszystko romantyczne. Nie, miłość to praca – mówił Franciszek.  Jako przykład takiej miłości wyrażanej w czynach papież wskazał ośrodek pomocy dla niepełnosprawnych „Dom radości”, który zainaugurował podczas czterogodzinnej wizyty w parafii. Miejsce to powstało z darowizn parafian. W domu zamieszka siedem osób – zarówno osoby osierocone, jak i mające rodziców w podeszłym wieku, którzy nie są w stanie już się nimi opiekować.",,
"Schetyna na konwencji: jesteśmy zjednoczeni, tworzymy tutaj wspólnotę","Platforma.Nowoczesna Koalicja Obywatelska – pod taką nazwą PO i Nowoczesna wystartują wspólnie w wyborach samorządowych do sejmików województw. – Jesteśmy zjednoczeni, tworzymy tutaj wspólnotę; ten rok musi być dla nas rokiem wyborczego zwycięstwa – powiedział lider PO Grzegorz Schetyna podczas sobotniej mazowieckiej konwencji obu partii.","– Dziś możemy powiedzieć: jesteśmy zjednoczeni, tworzymy tutaj wspólnotę. To nie jest formalne zjednoczenie, to jest zjednoczenie programowe, to jest pomysł na wspólnotę naszych działań, aktywności, na to, byśmy mogli dać Polakom nadzieję. Wydaje mi się, że to nas połączyło; dziesiątki spotkań i rozmów znalazły dziś tu, na Mazowszu, dobry finał – powiedział Schetyna.Podkreślił, że obecny rok jest szczególny – ze względu na 100. rocznicę odzyskania przez Polskę niepodległości, ale i na zbliżające się wybory samorządowe.  – To musi być dla nas rok wyborczego zwycięstwa; gorąco w to wierzę, że wspólnie to osiągniemy – podkreślił",,
Szydło: Pieniądze na zaproponowaną nauczycielom podwyżkę są zaplanowane w budżecie,"Pieniądze na zaproponowaną związkom zawodowym podwyżkę wynagrodzeń dla nauczycieli są zaplanowane w tej chwili w budżecie; nie będzie potrzeby jego nowelizacji – zapewniła w środę wicepremier Beata Szydło. Dodała, że rząd chce podpisać porozumienie ze wszystkimi związkami.","We wtorek w Centrum Partnerstwa Społecznego „Dialog” odbyło się kolejne nadzwyczajne posiedzenie Prezydium Rady Dialogu Społecznego o sytuacji w oświacie. Odbyło się w dwóch turach: porannej i popołudniowej. Trwało razem ponad pięć i pół godziny. Po porannym spotkaniu wicepremier Beata Szydło poinformowała, że oprócz dotychczasowych propozycji strona rządowa przedstawiła związkowcom nową propozycję wzrostu wynagrodzeń nauczycieli. Jak mówiła, chodzi o nieco inne ukształtowanie wzrostu wynagrodzeń w oświacie, tak by we wrześniu nauczyciele otrzymali nie 5, a ponad 9 proc. wzrostu wynagrodzenia. Związek Nauczycielstwa Polskiego i Forum Związków Zawodowych też przedstawiły nowy postulat: podwyżka nie o 1000 zł, ale o 30 proc. Rozmowy mają się ponownie rozpocząć w środę o godz. 13. – Dopóki rozmawiamy, dopóty jest szansa na porozumienia. Myśmy położyli na stole porozumienie, naprawdę dobrą ofertę (...). To jest realna podwyżka, dlatego że w tym roku to będzie 15 proc. Natomiast proszę zwrócić uwagę, że już w ubiegłym roku była pierwsza transza podwyżki – powiedziała Szydło w środę w Radiu Zet, pytana o szanse na wypracowanie porozumienia. Zaznaczyła, że postulowane przez ZNP i FZZ 30 proc. podwyżki oznaczałoby ponad 12 mld zł w skali roku. Pytana, skąd rząd weźmie pieniądze na zaproponowaną związkom podwyżkę, powiedziała, że „te pieniądze są zaplanowane w tej chwili w budżecie”. – Jesteśmy w stanie w tej chwili we wrześniu dać podwyżkę, która jest wzrostem środków przeznaczonych na wynagrodzenia w budżecie o 1,4 mld zł. Dodatkowo do subwencji oświatowej zostanie dołożonych dodatkowo 667 mln zł, pozostała część jest środkami, które są już w budżecie ministerstwa oświaty i można je przeznaczyć właśnie na wzrost wynagrodzeń – powiedziała wicepremier. Pytana, czy oznacza to, że to samorządy poniosą ciężar podwyżki, powiedziała: „Nie, samorządy w ramach subwencji oświatowej dostają środki na wynagrodzenia dla nauczycieli. Natomiast próba odciążenia z odpowiedzialności samorządów, jeżeli chodzi o system oświaty, jest nieporozumieniem, ponieważ część wynagrodzeń na przykład dodatki, o których rozmawiamy, są kształtowane przez samorządy” – mówiła wicepremier. Zapewniła, że w związku z propozycją rządową nie będzie potrzebna nowelizacja budżetu. – Na dzień dzisiejszy mamy takie możliwości i z tymi możliwościami możemy się zmierzyć; o tym rozmawiamy ze związkami zawodowymi – powiedziała. Dodała, że oświatowa Solidarność zaakceptowała te rozwiązania. Pytana, czy bierze pod uwagę to, że porozumienie zostanie podpisane z Solidarnością, ale już nie z ZNP i Forum Związków Zawodowych, powiedziała, że chce podpisać porozumienie ze wszystkim związkami zawodowymi nauczycieli, bo to gwarantuje, że nie będzie strajku.  – Natomiast będziemy podpisywać porozumieniu z tymi, którzy to porozumienie będą chcieli podpisać – zaznaczyła Szydło.",,
Irański urzędnik państwowy stracony za szpiegowanie dla CIA,"Były pracownik irańskiego ministerstwa obrony, został stracony za rzekome szpiegowanie na rzecz amerykańskiej Centralnej Agencji Wywiadowczej (CIA) – poinformowała w sobotę irańska agencja IRIB.","Dżalal Hadżizawar oraz jego żona zostali aresztowani w 2010 roku, gdy policja znalazła w ich domu dokumenty i sprzęt szpiegowski. Po blisko 10-letnim śledztwie sąd wojskowy skazał mężczyznę na karę śmierci przez powieszenie, a jego żonę na 15 lat więzienia. Egzekucja została przeprowadzona na początku mijającego tygodnia w więzieniu w mieście Karadż, na zachód od Teheranu, po uprzednim potwierdzeniu wyroku skazującego przez irański sąd najwyższy. W 2010 roku Hadżizawar odszedł z pracy w departamencie sił powietrznych w irańskim ministerstwie obrony. W Iranie najwyższy wymiar kary orzekany jest m.in. przy zabójstwach, gwałtach, rabunkach z użyciem broni i poważnych przestępstw narkotykowych, a w niektórych przypadkach także za szpiegostwo wojskowe. Do wykonania wyroku doszło w okresie narastających napięć w stosunkach USA i Iranu.",,
Elektrownia atomowa na Białorusi. Seria wypadków i tajemnicze zgony,"Na początku przyszłego roku uruchomiona zostanie pierwsza elektrownia atomowa na Białorusi. Znajduje się dwa razy bliżej Polski niż Czarnobyl. W trakcie jej budowy było wiele wypadków, które stawiają pod znakiem zapytania jej bezpieczeństwo – pisze „Rzeczpospolita”.","Gazeta opisuje kulisy powstania elektrowni atomowej pod białoruskim Ostrowcem, 250 km od polskiej granicy w Kuźnicy Białostockiej.   Pierwszy reaktor ma zostać uruchomiony wiosną. Z kolei drugi blok energetyczny ruszy do końca przyszłego roku. „Elektrownię buduje rosyjski Rosatom za rosyjski kredyt wydany Białorusi w wysokości 10 mld dol. (całkowity koszt inwestycji to 11 mld dol.)” – czytamy.  „Rz” przypomina, że przeciwko atomowej inwestycji protestowała Litwa. Elektrownię chłodzić ma rzeka Wilija, która płynie przez Wilno.  „Litwie nie udało się zatrzymać budowy, więc przygotowuje się na najgorsze. W sierpniu 2019 r rząd kupił i rozdał za darmo ponad 4 mln opakowań jodu w tabletkach. Litwini ćwiczą też ewakuację nadgranicznych terenów” – pisze gazeta.  W artykule opisano też wypadki, jakie towarzyszyły budowie elektrowni. „Przy jej budowie zginęło 5 osób, były awarie, strajk budowniczych; korpus reaktora spadł z wysokości siedmiu metrów” – czytamy. Z kolei  w listopadzie 2019 r. – opisuje gazeta – niezależna grupa białoruskich filmowców StudioX97 opublikowała w internecie dokument „Ostrowiec śmierci”. We wstępie do materiału autorzy informują, że „Od 2011 roku trwa budowa elektrowni atomowej w Ostrowcu. Towarzyszą temu pożary, awarie i wypadki na budowie. Już zginęło 5 osób. (…) Protestów Litwy i Polski władze nie zauważają, a krajowych przeciwników się zastrasza i aresztuje” – informowano w materiale.  Występujący w dokumencie rosyjski fizyk jądrowy Andriej Ożarowskij został aresztowany podczas publicznych wysłuchań w Mińsku, trafił do więzienia, a potem dostał 10-letni zakaz wjazdu na Białoruś.  „Ekspertyzę wpływu elektrowni na środowisko przygotował bałoruski akademik Iwan Nikitczenka,a z rosyjskiej strony akademik Aleksiej Jabłokow. Obaj skrytykowali projekt i obaj nie dożyli do dziś. O ile Rosjanin umarł w szpitalu, to śmierć Białorusina wywołuje wiele pytań. W listopadzie 2010 r w Mołodecznie na samochód Nikitczenki najechała ciężarówka, śmiertelnie taranując kierowcę” – relacjonuje „Rz”.",,
Szczerski negocjował spotkanie Trumpa i Dudy. Minister liczy na przełom ws. baz,"Prezydencki minister Krzysztof Szczerski wyraził we wtorek, po rozmowach w Białym Domu, nadzieję, że planowane na 12 czerwca spotkanie prezydenta Andrzeja Dudy z prezydentem Stanów Zjednoczonych Donaldem Trumpem będzie miało „przełomowy charakter” dla polskich starań o zwiększenie obecności wojskowej USA w Polsce.","Minister rozmawiał z przedstawicielami Narodowej Rady Bezpieczeństwa w Białym Domu, w tym z Charlesem Kuppermanem, zastępcą doradcy ds. bezpieczeństwa narodowego prezydenta Trumpa. – Jest wielka szansa, że już w czerwcu będziemy w stanie usłyszeć od prezydentów decyzje o kształcie i rodzaju tej zwiększonej obecności wojsk amerykańskich w Polsce – powiedział Szczerski podczas spotkania z dziennikarzami.Dodał, że negocjacje prowadzone w sprawie zwiększenia obecności militarnej Stanów Zjednoczonych w Polsce przez grupy robocze Pentagonu i Ministerstwa Obrony Narodowej „znajdują się w kulminacyjnym punkcie”. Zastrzegł jednak, że ostateczna decyzja „będzie należała do prezydentów Polski i Stanów Zjednoczonych”.Spotkanie ze StoltenbergiemSzczerski zaznaczył, że przed ogłoszeniem decyzji w sprawie zwiększonej obecności wojsk USA w Polsce prezydent Duda spotka się z sekretarzem generalnym NATO Jensem Stoltenbergiem, by poinformować go o polsko-amerykańskich ustaleniach.Szef gabinetu prezydenta Dudy nie wykluczył, że wizyta polskiego prezydenta w Stanach Zjednoczonych zaowocuje podpisaniem nie tylko porozumienia w sprawie zwiększonej obecności wojsk amerykańskich w Polsce, ale także innych obecnie negocjowanych porozumień. Andrzej Duda ma też ponowić zaproszenie dla Trumpa do odwiedzenia Polski we wrześniu na uroczystości z okazji 80. rocznicy wybuchu II wojny światowej. – Myślę, że jest na to poważna szansa – ocenił Szczerski.Czerwcowe rozmowy Andrzeja Dudy z Donaldem Trumpem będą drugą wizytą polskiego prezydenta w Białym Domu w ciągu ostatnich 10 miesięcy. Poprzednio polski prezydent spotkał się z Donaldem Trumpem 18 września 2018 r. podczas swojej roboczej wizyty w Stanach Zjednoczonych. Przywódcy podpisali wtedy deklarację o strategicznej współpracy pomiędzy USA i Polską.",,
BCC: Wyrok TSUE otworzył drogę do przewalutowania kredytów frankowych,Wyrok Trybunału Sprawiedliwości Unii Europejskiej otworzył drogę do przewalutowania kredytów frankowych – ocenił w czwartek Business Centre Club. Po korzystnym dla frankowiczów rozstrzygnięciu przez polskie sądy przetoczy się fala pozwów w sprawie kredytów frankowych – dodano.,"W czwartek Trybunał Sprawiedliwości Unii Europejskiej (TSUE) orzekł w sprawie dotyczącej kredytów we frankach szwajcarskich. Może on mieć istotny wpływ na sytuację Polaków, którzy mają kredyty mieszkaniowe w tej walucie. Trybunał stwierdził, że prawo UE nie stoi na przeszkodzie unieważnieniu umów dotyczących kredytów we frankach szwajcarskich. – To ważny dzień zarówno dla frankowiczów, jak i polskiego sektora bankowego. Wyrok otworzył drogę do przewalutowania kredytów frankowych. Po pierwsze po kursie z dnia zaciągnięcia, po drugie – przy zachowaniu korzystnego oprocentowania – zaznaczył BCC w czwartkowym komentarzu. Według organizacji przedsiębiorców wyrok TSUE nie zmienia jednak bezpośrednio sytuacji indywidualnego kredytobiorcy. – Aby skorzystać z ewentualnego dobrodziejstwa płynącego z wyroku, kredytobiorca będzie musiał skierować sprawę do sądu krajowego. Korzystny dla frankowiczów wyrok oznacza jednak znaczne zwiększenie szans na wygraną, albowiem sąd krajowy, mimo iż formalnie nie jest związany wyrokiem TSUE, będzie musiał wziąć pod uwagę to, co wynika z orzeczenia TSUE. W przeciwnym razie, narazi się na uchylenie bądź zmianę swojego wyroku – wyjaśnił ekspert prawny BCC Radosław Płonka.",,
Ukraina: zeznania rzekomych dywersantów z Krymu mogły być wymuszone,"Na Ukrainie wciąż analizowane są zeznania rzekomych dywersantów, zaprezentowane przez Rosję. Mieli oni – zdaniem rosyjskich służb – organizować zamachy terrorystyczne na Krymie. Jednak coraz więcej wskazuje na to, że Rosjanie sprokurowali dowody, a zeznania mogły być wymuszone.","Jedną z trzech osób, które przyznają się do winy na filmie rozpowszechnionym przez rosyjskie służby, jest Jewhen Panow. Na prezentowanym nagraniu jego twarz nosi ślady pobicia. Ponadto, zdaniem ekspertów, mógł on być przez Rosjan duszony za pomocą plastikowej torby nakładanej na głowę. Świadczyć ma o tym opuchlizna na twarzy i ciężki oddech Panowa. Ukraińskie media zwracają też uwagę, że zeznania Panowa są wielokrotnie montowane. Ukraińska telewizja Hromadskie dotarła poza tym do Wołodymyra Serdiuka - to on, według zeznań, miał zwerbować Panowa do pracy w ukraińskim wywiadzie. Serdiuk powiedział, że owszem, zna rzekomego dywersanta z czasów wspólnej służby, ale nigdy nikogo nie werbował, nie służy już w armii od roku, a w 37. batalionie, o którym mówi Panow, pełnił funkcję wojskowego psychologa. Jak wskazują eksperci, zaprezentowane przez Rosjan nagrania to prawdopodobnie wymuszone siłą zeznania, w które przetrzymywany przez Rosjan Ukrainiec wplótł kilka szczegółów ze swojej przeszłości. Kilka dni temu Rosja oskarżyła Ukrainę o próbę dywersji i planowanie ataków terrorystycznych na Krymie. To wywołało zaostrzenie i tak napiętych ukraińsko-rosyjskich stosunków.",,
Nikaragua: Siły rządowe spacyfikowały protest opozycji. Jest wielu zabitych,"Co najmniej 10 osób zginęło w ataku sił rządowych na protestujących, do którego doszło na południu Nikaragui – podała AFP. Niedziela była kolejnym dniem krwawych starć w tym kraju.","Wcześniej w sobotę w stolicy kraju Managui dwie osoby zginęły, a 20 zostało rannych podczas ataku sił rządowych na protestujących. Atak ten miał miejsce w miejscowym kościele, gdzie schronili się demonstrujący studenci. Sytuację udało się opanować dopiero po interwencji przedstawicieli kościoła, którzy doprowadzili do udanej ewakuacji studentów.Masowe demonstracje w całej Nikaragui przeciwko rządom socjalistycznego prezydenta Daniela Ortegi i jego żony, wiceprezydent Rosario Murillo, trwają od 18 kwietnia. Są oni oskarżani o nadużywanie władzy, korupcję i prześladowanie przeciwników politycznych. Spirala przemocy nakręca się i pochłania coraz więcej ofiar.Międzyamerykańska Komisja Praw Człowieka poinformowała kilka dni temu, że sytuacja w Nikaragui jest dramatyczna, gdyż w ciągu niespełna trzech miesięcy w rozruchach ulicznych zginęło ponad 260 osób. Rząd Nikaragui jest jednak innego zdania i oskarża Komisję o „stronniczość i brak obiektywizmu”.",,
„To właśnie tata jest pierwszym superbohaterem w życiu dziecka”. Życzenia od polityków,"Premier Mateusz Morawiecki, marszałek Sejmu Marek Kuchciński i minister rodziny, pracy i polityki społecznej Bożena Borys-Szopa, złożyli życzenia wszystkim tatom z okazji Dnia Ojca.","Premier Mateusz Morawiecki złożył na Twitterze życzenia z okazji Dnia Ojca.„Drodzy Ojcowie, chciałbym szczególnie dziś podziękować Wam za to, że jesteście tak wspaniałym wzorcem do naśladowania dla Waszych dzieci i wnuków. Składam najserdeczniejsze życzenia radości i uśmiechów Waszych pociech, które są najlepszą nagrodą za trudy wychowania” - napisał szef rządu na portalu społecznościowym.",,
"Były ukraiński więzień w Rosji o Polsce: bez waszej pomocy, nie wróciłbym z niewoli","Były ukraiński więzień w Rosji Pawło Hryb powiedział w rozmowie z PAP, że zawdzięcza wolność m.in. wsparciu ze strony Polski. Hryb został uwolniony w wyniku ostatniej wymiany więźniów między Rosją i Ukrainą.","– Polacy są dzielni. Jestem wdzięczny wszystkim, którzy mnie wspierali. Bez waszej pomocy, nie wróciłbym z niewoli. Polska pomaga walczyć o ludzi, którzy zostali nielegalnie i bez przyczyn uwięzieni. Dziś są to obywatele Ukrainy, jutro, być może również obywatele Unii Europejskiej – uważa Hryb, który od momentu uwolnienia przebywa w podkijowskiej klinice Teofania.Rosja i Ukraina przeprowadziły 7 września wymianę osób skazanych i aresztowanych w obu krajach. Objęła ona 70 osób, po 35 z każdej ze stron. Wśród zwolnionych Ukraińców jest m.in. filmowiec Ołeh Sencow, 24 ukraińskich marynarzy aresztowanych przez siły rosyjskie po zbrojnym incydencie na Morzu Czarnym z listopada 2018 roku oraz najmłodszy z więźniów politycznych, Pawło Hryb, który w marcu został skazany przez sąd w Rostowie nad Donem na sześć lat kolonii karnej.O uwolnienie 21-letniego Hryba apelował między innymi polski MSZ, który po ogłoszeniu wyroku opublikował oświadczenie z kategorycznym żądaniem uwolnienia więźnia. Podkreślono w nim, że proces Hryba miał pokazowy charakter i stanowi kolejny przypadek zaangażowania rosyjskiego sądownictwa w szersze agresywne działania Moskwy w Europie. Zwrócono także uwagę, że Hryb cierpi na patologię żyły wrotnej, doprowadzającej krew do wątroby i dlatego wymaga stałej specjalistycznej opieki lekarskiej, która nie była mu zapewniana w rosyjskim areszcie. Najmłodszy z ukraińskich więźniów politycznych wspomina także, że gdy był w zakładzie karnym, otrzymywał listy z Polski. – Najbardziej spodobała mi się pocztówka z Krakowa, na której było widać Rynek Główny. Teraz chciałbym sam odwiedzić Polskę, kraj, który tak mnie wspierał – wyjaśnia Hryb.Młody mężczyzna podkreśla, że czuje się zobowiązany by świadczyć o tym, co go spotkało. – Chcę opowiadać o losie jeńców i innych rosyjskich zbrodniach. Mieszkańcy Europy powinni jak najszybciej przekonać się, że Rosja to niebezpieczne i agresywne państwo, które gotowe jest porwać dowolnego człowieka, nawet przebywającego na terytorium innego kraju – uważa były więzień.– Po wieloletnim niszczeniu narodów Kaukazu, Rosja zaatakowała Gruzję, a następnie moją ojczyznę, Ukrainę. Przetrzymywanie Ukraińców w rosyjskich więzieniach to forma szantażu względem Ukrainy. Dlatego wsparcie światowej opinii publicznej jest tak ważne. Jeżeli zapomnicie o jeńcach i więźniach politycznych, agresor będzie czuł się bezkarny – dodał Hryb.24 sierpnia 2016 roku Hryb pojechał do białoruskiego Homla, aby spotkać się z 17-letnią Rosjanką o imieniu Tatiana, z którą poznał się i komunikował przez internet.Według niezależnych rosyjskich mediów FSB zwróciła uwagę na ich korespondencję, skłoniła dziewczynę do współpracy i zwabiła studenta na spotkanie, aby porwać go do Rosji. Oskarżono go o związki z nacjonalistyczną organizacją ukraińską UNA-UNSO i o namawianie Rosjanki do podłożenia ładunku wybuchowego w szkole w Soczi.",,
"Trzaskowski jednak zgadza się na pomoc wojska. W środę mówił, że „jest niepotrzebna”","Prezydent Warszawy Rafał Trzaskowski zdecydował się przyjąć propozycję rządu ws. budowy awaryjnego rurociągu i mostu pontonowego oraz użycia wojska w związku z zatruciem Wisły ściekami. Jeszcze w środę deklarował, że nie ma powodu, by wzywać wojsko.","W środę na Twitterze szef MON Mariusz Błaszczak zadeklarował gotowość wojska do pomocy w walce ze skutkami skażenia Wisły przez warszawskie ścieki. W czasie odbytej dzień później konferencji prasowej Rafał Trzaskowski powiedział, że przy usuwaniu skutków awarii kolektorów przesyłających ścieki nie będzie potrzebna pomoc żołnierzy. – Na razie nie ma takiej przyczyny, żeby wzywać wojsko – mówił. „Prezydent Trzaskowski stwierdził, że pomoc Wojska w związku z katastrofą ekologiczną nie jest potrzebna. To dowód ignorancji i braku szacunku dla ludzi” – komentował wtedy słowa prezydenta stolicy Błaszczak. „Proszę nie przeszkadzać tym, którzy chcą pomóc!” – apelował minister. Tego samego dnia wieczorem szef KPRM Michał Dworczyk poinformował, że premier Mateusz Morawiecki podjął decyzję o budowie alternatywnego rurociągu, którym ścieki z lewobrzeżnej Warszawy zostaną przerzucone na prawy brzeg i trafią do oczyszczalni „Czajka”. Jak dodał, dużą rolę odegra tu wojsko. Plan zakłada również budowę mostu pontonowego przez żołnierzy. W piątek, po spotkaniu z premierem Morawieckim, Trzaskowski zmienił zdanie i zdecydował się przyjąć propozycję rządu. – W tej chwili rozmawiamy właśnie o takiej koncepcji budowy mostu przez stronę rządową, oczywiście z naszą współpracą, dlatego, że ta współpraca jest absolutnie konieczna – mówił na dzisiejszej konferencji prasowej Trzaskowski. We wtorek rano doszło do awarii jednego z kolektorów, przesyłającego ścieki z części lewobrzeżnej Warszawy do oczyszczalni „Czajka”. Nieczystości skierowano wówczas do drugiego kolektora, który jednak w środę przestał funkcjonować. Wskutek awarii zarząd Miejskiego Przedsiębiorstwa Wodociągów i Kanalizacji podjął decyzję o kontrolowanym zrzucie nieczystości do Wisły – do rzeki trafia 3 tys. litrów nieczystości na sekundę.",,
Były wiceprzewodniczący Porozumienia Centrum: Dziennikarz „GW” kłamie,"„Oświadczam, że Paweł Wroński, dziennikarz »Gazety Wyborczej« i innych mediów należących do koncernu Agora SA – kłamie” – napisał Sławomir Siwek, były wiceprzewodniczący Porozumienia Centrum i były prezes zarządu Fundacji Prasowej Solidarności. Siwek odniósł się do wpisu Wrońskiego na Twitterze, w którym dziennikarz twierdził, że PC uwłaszczyło się na majątku PZPR bez przetargu.","Wroński napisał na swoim koncie, że Porozumienie Centrum uwłaszczyło się na majątku PZPR bez przetargu. Podobnie gazeta „Ekspress Wieczorny” miała zostać nabyta bez inwestycji „Solidarności”.",,
Celine Dion w żałobie. Piosenkarka zadedykowała koncert swojej mamie,"Thérèse Dion, matka Celine Dion, nie żyje. Odeszła 17 stycznia w wieku 92 lat.  Kanadyjska piosenkarka, która była jej najmłodszym dzieckiem, o swojej stracie poinformowała w mediach społecznościowych.","Thérèse Dion znana była nie tylko jako matka piosenkarki. Przez pewien czas prowadziła w telewizji program kulinarny „Maman Dion”, zajmowała się też działalnością charytatywną.      Miała czternaścioro dzieci, Celine urodziła się jako ostatnia. Gdy okazało się, że przejawia muzyczny talent, Thérèse starała się go rozwijać. Woziła córkę na koncerty i przesłuchania, bardzo przejmowała się jej karierą.       Celine Dion na Facebooku i Twitterze opublikowała pamiątkowe rodzinne zdjęcie z rodzicami i rodzeństwem. Napisała też po francusku i po angielsku: Mamo, kochamy cię tak bardzo... Dedykujemy ci  dzisiejszy występ. Będę śpiewała dla ciebie całym sercem.",,
Cztery ugrupowania w Sejmie. Mocna pozycja Prawa i Sprawiedliwości,"Z najnowszego sondażu pracowni Estymator dla dorzeczy.pl wynika, że Prawo i Sprawiedliwość w wyborach do parlamentu mogłoby liczyć na poparcie na poziomie 42,4 proc. Na PO chęć oddania głosu wyraziło 31,1 proc. respondentów. Jest to jeden z pierwszych sondaży po tragicznej śmierci prezydenta Gdańska Pawła Adamowicza.","Z badania wynika, że do Sejmu RP weszłyby tylko cztery partie. Prawo i Sprawiedliwość uzyskałoby poparcie na poziomie 42,4 proc. Utrzymałoby tym samym dużą przewagę nad Platformą Obywatelską (31,1 proc.). Na podium znalazłoby się również ugrupowanie Kukiz’15, na które swój głos oddałoby 8,6 proc. respondentów. Ostatnią partią, która dostałaby się do Sejmu byłoby Polskie Stronnictwo Ludowe z poparciem rzędu 6,8 proc.Do sejmu nie weszłyby: Sojusz Lewicy Demokratycznej (4,8 proc.), Partia RAZEM (1,6 proc), partia Wolność (1,4 proc.), Nowoczesna (1,4 proc.) oraz ugrupowanie Teraz! (0,4 proc.). Półtora procent badanych wskazało odpowiedź „Inni”.Do samodzielnego rządzenia potrzeba 231 posłów. Z sondażu przeprowadzonego na zlecenie portalu dorzeczy.pl wynika, że PiS uzyskałoby 234 mandaty.",,
Premier: Chcemy przeznaczać więcej środków na programy socjalne,"Chcemy kontynuować programy socjalne takie jak 500 plus, fundusze dróg samorządowych i emerytura plus – powiedział w niedzielę premier Mateusz Morawiecki. Jak dodał, rząd chce przeznaczyć więcej środków na te cele.","Podczas spotkania z mieszkańcami Boiszowy na Śląsku premier Morawiecki zapewnił, że rząd chce „rozmawiać z Polakami o tym, co jest potrzebne w kolejnych latach”. – Chcę żeby Polska rozwijała się w najszybszym możliwym tempie, żeby polityka była dla ludzi, żeby ludzie to czuli, że jesteśmy razem z wami. Nawet, jak się potykamy, popełniamy błędy, chcemy się przyznawać do nich i żeby te drobne błędy, nie przesłaniały tych wielkich naszych osiągnięć, które się udały – powiedział. Morawiecki zapewnił przy tym, że rząd chce kontynuować realizację programów socjalnych. – 500 plus, wyprawka, fundusze dróg samorządowych, emerytura plus. Chcemy te programy kontynuować, chcemy przeznaczać coraz więcej środków na te cele i w tym kierunku idziemy – oświadczył premier. – W naszych działaniach stawiamy przede wszystkim nacisk na rodzinę, na to żeby była praca, płaca jak najlepsza, żeby europejskość wyznaczały nie jakieś fanaberie ideologiczne, tylko żeby europejskość to była europejska płaca, żebyśmy dorównywali w szybkim tempie temu, co jest we Francji, we Włoszech, w Hiszpanii, w Niemczech. To jest europejskość w konkrecie, w tym kierunku idziemy – mówił Morawiecki.",,
Nielegalni imigranci odsyłani z Australii,"Australia pod koniec tego tygodnia wyśle pierwszych nielegalnych imigrantów do specjalnego obozu na Nauru, wyspiarskiego państwa w Mikronezji, gdzie rozpatrywane będą ich wnioski o azyl. To kolejny etap walki australijskiego rządu z falą imigracji.","Ostatnio odnotowano wzrost liczby nielegalnych imigrantów, którzy próbowalidotrzeć do Australii drogą morską. Nie wiadomo ile osób trafi do tego centrum, które docelowo ma pomieścić ok. 1,5 tys. osób.Do obozu może trafić każdy, kto został zatrzymany po 13 sierpnia – poinformował w poniedziałek minister ds. imigracji Chris Bowen. Tego dnia australijscy deputowani przyjęli ustawy, zezwalające na ponowne otwarcie obozów na Nauru, a także w Papui-Nowej Gwinei. Ma to zniechęcić potencjalnych imigrantów do ryzykowania życiem na morzu przy próbie dotarcia do Australii.Według mediów od 13 sierpnia do Australii trafiło ok. 2 tys. nielegalnychimigrantów.W ciągu weekendu premier Julia Gillard podpisała umowę z władzami Papui-Nowej Gwinei ws. otwarcia obozu na wyspie Manus.Urząd Wysokiego Komisarza Narodów Zjednoczonych do spraw Uchodźców (UNHCR)skrytykował Australię za przenoszenie nielegalnych imigrantów dozagranicznych ośrodków.Przed dwoma tygodniami łódź z ok. 150 nielegalnymi imigrantami, głównieAfgańczykami, zatonęła w okolicach Cieśniny Sundajskiej między Sumatrą aJawą. Wypadek przeżyło 55 osób; trafiły one do indonezyjskiego portu Merak.Przeładowane łodzie z nielegalnymi imigrantami zazwyczaj kierują się kubrzegom australijskiej Wyspy Bożego Narodzenia, położonej na północny zachód od wybrzeży Australii i znajdującej się bliżej Indonezji niż Australii. Przeważnie chodzi o osoby z Afganistanu, Sri Lanki, Iraku i Iranu, które liczą na uzyskanie w Australii statusu uchodźcy.Od października 2001 roku do czerwca 2012 roku 964 osoby zginęły lub zostały uznane za zaginione, gdy próbowały nielegalnie przedostać się drogą morską do Australii.",,
Rzecznik m.st. Warszawy: Za awarię odpowiedzialna jest prywatna spółka,"– Za tę awarię odpowiedzialna jest prywatna spółka Veolia i to ona pracuje na miejscu i usuwa jej skutki. My jako ratusz wysłaliśmy służby. Jest ZTM, który organizuje objazdy; ZDM, który bada przydatność dróg do dalszego wykorzystywania, i Biuro Bezpieczeństwa i Zarządzania Kryzysowego – powiedział w środę Kamil Dąbrowa, rzecznik m.st. Warszawy po awarii sieci ciepłowniczej na Mokotowie. Jak dodał, skutki awarii są oceniane.","Po godzinie 9 doszło do awarii sieci ciepłowniczej na Mokotowie, wzdłuż ulic: Czerniakowska, Powsińska, Gołkowska, Idzikowskiego aż do Św. Bonifacego. Nad tymi ulicami unosiła się para wodna, która była tak gęsta, że tworzyła mgłę i uniemożliwiała ruch. W związku z tym zmuszeni byliśmy do zamknięcia ulic i zorganizowania objazdów – wyjaśnił rzecznik.  – Skutki awarii są oceniane. Podczas sztabu służby zdadzą raporty prezydentowi Trzaskowskiemu i będziemy podejmowali decyzje. Sama Veolia ocenia teraz, jak poważna jest to awaria i ile czasu zajmie jej usunięcie – dodał Dąbrowa.  Na razie mamy informacje o spadkach ciśnienia ciepłej wody w kranach. Nie oznacza to jeszcze utraty ciepła w domu, ale na pewno niedogodności związane z korzystaniem z ciepłej wody.",,
Były szef MSZ odpowie za słowa o muzułmankach „wyglądających jak skrzynki pocztowe”,"Brytyjska Partia Konserwatywna podjęła w czwartek decyzję o wszczęciu postępowania dyscyplinarnego wobec b. szefa dyplomacji Borisa Johnsona za felieton, w którym porównał muzułmanki noszące burkę do „skrzynek pocztowych” i „przestępców napadających na bank”.","Jak poinformowano, decyzja zapadła po skargach od członków partii, którzy uznali, że komentarze byłego szefa brytyjskiej dyplomacji naruszają partyjne zasady. Zgodnie z kodeksem dyscyplinarnym politycy muszą „dawać przykład i zachęcać do dbania o szacunek i tolerancję”, a także „nie wykorzystywać swojej pozycji do szykanowania, obrażania, represjonowania lub niezgodnego z prawem dyskryminowania innych”. Media opublikowały sprzeczne doniesienia na temat tego, czy sprawa Johnsona zostanie od razu skierowana do niezależnej komisji dyscyplinarnej, czy też najpierw zostanie poddana ocenie przez niezależnego eksperta, który musiałby ustalić, czy sprawa jest na tyle poważna, aby wszcząć pełne postępowanie. Wśród najpoważniejszych dostępnych sankcji jest nawet zawieszenie w prawach członka lub usunięcie z ugrupowania. Jednocześnie były burmistrz Londynu sprzeciwił się jednak pełnemu zakazowi noszenia burki w Wielkiej Brytanii, oceniając, że „istnieje ryzyko, iż ludzie uznają się za męczenników i doprowadzi to do ogólnej rozprawy z symbolami religijnymi, a w efekcie jedynie problem by się pogorszył”. – Współcześnie w Wielkiej Brytanii jedynie malutka, malutka mniejszość kobiet nosi to dziwne nakrycie głowy. Jestem przekonany, że pewnego dnia to zniknie –  ocenił. Wypowiedzi Johnsona skrytykowała brytyjska premier Theresa May i szef partii Brandon Lewis (odpowiednik polskiego sekretarza generalnego partii; stanowisko odrębne od lidera ugrupowania), którzy ocenili, że były szef MSZ powinien przeprosić za swoje komentarze. – Wierzymy, że ludzie mają prawo praktykowania swojej religii i prawo wyboru tego, w co się chcą ubierać – w przypadku kobiet, także w burkę i nikab – powiedziała szefowa rządu. – Niektóre ze zwrotów, których Boris użył opisując wygląd ludzi, w oczywisty sposób były dla nich obraźliwe – przyznała May, dodając, że zgadza się ze słowami Lewisa, który wezwał Johnsona do publicznych przeprosin. We wtorek źródło zbliżone do Johnsona odrzuciło jednak w rozmowie z agencją Press Association krytykę jego wypowiedzi, oceniając ją jako „kuriozalną”. Sam Johnson, który przebywa na wakacjach w Europie, nie zabrał publicznie głosu w tej sprawie.",,
"Prof. Nalaskowski: LGBT to nie jest ideologia, to doktryna wojenna","Istnieje doktryna LGBT – to nie jest żadna ideologia; LGBT to doktryna wojenna, to wojna toczona przeciwko chrześcijaństwu – ocenił w programie „Minęła 20” prof. Aleksander Nalaskowski, wykładowca UMK w Toruniu. Naukowiec został zawieszony przez władze uczelni za opublikowany na łamach tygodnika „Sieci” artykuł „Wędrowni gwałciciele”. Na antenie TVP Info profesor powiedział, że „ludzie stają się LGBT, by walczyć z chrześcijaństwem, a nie dlatego walczą z chrześcijaństwem, bo są LGBT”.","Gość TVP Info ocenił, że powodem wspomnianej walki jest to, że chrześcijaństwo „za dużo zabrania”. – Zabrania wszystkiego: trzeba być przyzwoitym, trzeba szanować matkę, nie trzeba kłamać – a to jest trudne, nie trzeba kraść – a to jest jeszcze trudniejsze, nie trzeba cudzołożyć – a to jest paskudnie nieprzyjemne. (…) To trzeba zniszczyć, żeby po prostu żyło się wygodniej, bez ograniczeń – mówił prof. Nalaskowski.W programie „Minęła 20” toruński wykładowca zaznaczył, że obserwował Paradę Równości w Białymstoku, na której widział „autokary dowożące ludzi”. – Widziałem tam wiele strojów, udających zakonnice, widziałem „zakonnice”, które też się całowały. Widziałem – jak napisałem – „grube, obleśne baby”, które się całowały. I co mogę zrobić? Widziałem takie indywidua – stwierdził gość Michała Rachonia. Wykładowca został zawieszony, ponieważ – jak ocenił rektor UMK prof. Andrzej Tretyn – mógł dopuścić się postępowania niegodnego nauczyciela akademickiego. Chodzi o artykuł, jaki na łamach tygodnika „Sieci” napisał naukowiec. W tekście zatytułowanym „Wędrowni gwałciciele” poruszał temat agresywnej retoryki LGBT wobec tradycyjnych wartości.   „Odurzeni złą ideologią, zwykli nieszczęśnicy, których dopadła tęczowa zaraza. (…) Mają prawa wyborcze, nikt im nie zagląda do alkowy, nie zmusza do spowiedzi, nie zakazuje seks wyjazdów do Tajlandii. Tak jak nam nie zakazuje. Ale mają coś więcej – mają przywileje, których nikt z nas nie ma. Mogą lżyć nasz Kościół, drwić z nas bezkarnie zza muru policyjnych tarcz, oczekiwać darmowej ochrony policyjnych legionów, która wszak nie jest za darmo. (…) Już dawno zgwałcili Warszawę, Poznań, Wrocław i Gdańsk. Niedawno brutalnie zdeflorowali Białystok” – pisał. Jak tłumaczył później, w swoim felietonie „specjalnie użył języka, którego używa przeciwnik”, a z samym tekstem oczywiście można się nie zgadzać. – Każdy ma prawo być zwolennikiem tej ideologii i głosić na jej cześć peany i piać z zachwytu, ale również każdy ma prawo do krytyki – mówił Nalaskowski w rozmowie z pismem „Nowości. Dziennik Toruński”.",,
Gliwiczanie wybierają prezydenta. O urząd ubiega się czterech kandydatów,"W Gliwicach odbędą się dziś przedterminowe wybory prezydenta miasta. Wyłonią one następcę wybranego w ubiegłym roku do Senatu Zygmunta Frankiewicza, który rządził tym niespełna 170–tysięcznym miastem przez ponad 26 lat.","W wyborach kandydują: startujący z komitetu wyborczego Efektywnie dla Gliwic były dyrektor Gliwickiego Centrum Organizacji Pozarządowych Andrzej Gillner; b. gliwicki radny, związany wcześniej z PO, Kajetan Gornig (z komitetu Kajetan Gornig i Dominik Dragon), pełniący obowiązki prezydenta Gliwic Janusz Moszyński (w przeszłości m.in. zastępca prezydenta Frankiewicza i marszałek woj. śląskiego z ramienia PO - odszedł z tej partii w połowie 2007 r., startuje z własnego komitetu wyborczego) oraz obecny wiceprezydent Gliwic Adam Neumann (popierany przez b. prezydenta Zygmunta Frankiewicza oraz Koalicję Obywatelską).   Jeśli pierwsza tura nie przyniesie rozstrzygnięcia, czyli żaden z kandydatów nie uzyska ponad połowy głosów, to wyborcza dogrywka z udziałem dwóch kandydatów z najwyższymi wynikami odbędzie się dwa tygodnie później – 19 stycznia. Zygmunt Frankiewicz wybrany do Senatu  Zygmunt Frankiewicz był najdłużej urzędującym prezydentem miasta w Polsce; pełnił funkcję prezydenta Gliwic od 1993 roku, czyli ponad 26 lat. W ubiegłorocznych wyborach parlamentarnych, startując w okręgu nr 70 z poparciem Koalicji Obywatelskiej, pokonał senatora PiS poprzedniej kadencji prof. Krystiana Probierza. Frankiewicza poparło 124 tys. 255 głosujących (61,1 proc.), a Probierza 79 tys. 131 osób.   Od 22 października 2019 r., decyzją premiera Mateusza Morawieckiego, obowiązki prezydenta Gliwic pełni Janusz Moszyński - jeden z czterech kandydatów na urząd prezydenta miasta.  Jak głosować?  Uprawnionych do udziału w wyborach jest ok. 138 tys. osób. Mieszkańcy będą głosować w godzinach 7–21 w 106 stałych i 11 zamkniętych obwodach. Wyniki powinny być znane w poniedziałek.    W lokalu wyborczym należy okazać dokument tożsamości (np. dowód osobisty, paszport, prawo jazdy, legitymację studencką albo inny dokument ze zdjęciem). Na karcie do głosowania należy postawić znak „X” (co najmniej dwie linie przecinające się w obrębie kratki) w kratce z lewej strony obok wybranego nazwiska. Głosować można tylko na jedną osobę. Niepostawienie znaku „X” w żadnej kratce lub zagłosowanie na kilku kandydatów spowoduje nieważność głosu. Po oddaniu głosu należy wrzucić kartę do urny w taki sposób, aby strona zadrukowana była niewidoczna.",,
Miller: Kościół włącza państwo w swoją misję,"– Kościół katolicki próbuje nieustannie włączać struktury państwa we własną misję religijną, a państwo polskie abdykowało, nie szanuje swej autonomii i niezależności – mówił szef SLD Leszek Miller podczas debaty zorganizowanej w Sejmie z okazji 20-lecia obowiązywania konkordatu.","Miller przypomniał, że zgodnie z zapisami konkordatu, Rzeczpospolita Polska i Kościół katolicki pozostają od siebie niezależne i autonomiczne w każdej dziedzinie. Według niego jednak w praktyce jest zupełnie inaczej – Kościół stale wkracza w konstytucyjne kompetencje demokratycznego państwa prawa. – Dzieje się tak, dlatego że w dużej części nasze państwo abdykowało, nie szanuje swej autonomii, niezależności i zapomina o swoich uprawnieniach – ocenił lider Sojuszu. Jak podkreślił, było to widoczne podczas tegorocznych obchodów święta Bożego Ciała.  – Hierarchowie Kościoła katolickiego przypuścili atak na konstytucyjny ład Rzeczypospolitej, czego najpełniejszym wyrazem była wypowiedź kard. Stanisława Dziwisza, który powiedział o konieczności nadrzędności prawa Bożego nad prawem stanowionym przez prawodawcze instytucje. Ta wypowiedź niestety nie spotkała się z reakcją przedstawicieli władz naszego państwa – zaznaczył Miller.Miller napisał list do Komorowskiego po wypowiedzi Dziwisza I przypomniał, że w reakcji na wypowiedź Dziwisza wystosował list do prezydenta Bronisława Komorowskiego, w którym zwrócił się do niego o zajęcie stanowiska w tej sprawie, a także o „obronę autonomii Rzeczypospolitej” i „stanowczy sprzeciw wobec nacisków hierarchii kościelnej na władze naszego państwa”. –  Wyraziłem, jak się okazało naiwne, przekonanie, że prezydent jest strażnikiem przestrzegania przepisów konstytucji przez wszystkich obywateli, więc także przez duchowieństwo  – ironizował lider Sojuszu. – Wbrew zapisom konstytucji Kościół Rzymskokatolicki próbuje nieustannie włączać struktury państwa we własną misję religijna, zapominając o tym, że Polki i Polacy są społeczeństwem światopoglądowo zróżnicowanym i ze ustawa zasadnicza gwarantuje im wolność sumienia – dodał Miller.Wyraził przy tym pogląd, że konkordat przez prawicowe siły polityczne traktowany jest jako „pewnego rodzaju akt założycielski III Rzeczypospolitej, świadectwo jej tożsamości i przynależności do określonego systemu wartości”. –  W tej atmosferze Kościół może swobodnie formułować wciąż nowe roszczenia wobec państwa i to w atmosferze nieustannych pretensji  – mówił b. premier.„Grzech pierworodny w chwili podpisywania konkordatu”Przypomniał też okoliczności podpisania 28 lipca 1993 roku umowy konkordatowej przez ówczesnego szefa MSZ Krzysztofa Skubiszewskiego i nuncjusza apostolskiego w Polsce, abp. Józefa Kowalczyka.  Zwrócił m.in. uwagę, że rząd Hanny Suchockiej przed tym faktem otrzymał od ówczesnej większości sejmowej wotum nieufności i – według Millera – miał upoważnienie tylko do „bieżącego administrowania krajem, nie zaś do podejmowania decyzji o istotnym znaczeniu”. – Można zatem powiedzieć, że konkordat został wprowadzony bocznymi drzwiami, w tym momencie popełniono grzech pierworodny – stwierdził szef SLD. Zdaniem Millera, po 20 latach od podpisania konkordatu, należy zastanowić się nad sposobem, w jaki on funkcjonuje. – Łatwo zauważyć dziedziny stosunków państwo-Kościół, które wymagałyby rewizji, chociażby w zakresie finansowania Kościoła, nauczania religii w szkołach czy obecności symboli religijnych w przestrzeni publicznej – zaznaczył szef Sojuszu.Ekspert o konkordacie: egzekwować nie demonizowaćDr Paweł Borecki z Katedry Prawa Wyznaniowego Uniwersytetu Warszawskiego podkreślał podczas debaty, że konkordatu nie należy „demonizować”, a jedynie starać się skrupulatnie przestrzegać jego zapisów, zwłaszcza zasady niezależności Kościoła od państwa.–  Rząd powinien egzekwować od strony kościelnej dostosowanie jej wewnętrznych aktów normatywnych do zapisów konkordatu. Do dnia dzisiejszego statut ordynariatu polowego WP nie odpowiada przepisom konkordatu - nie został wydany w porozumieniu z władzami państwa polskiego, tylko jednostronnie przez papieża Jana Pawła II  – podkreślił ekspert. Docenił niedawną decyzję MEN, które nie zgodziło się, by wprowadzić religię jako przedmiot fakultatywny na maturze, co – jak ocenił – stałoby w sprzeczności z konkordatem.  Dr Borecki wyraził też pogląd, że wypowiedzenie konkordatu byłoby bardzo trudne – bardziej skomplikowane niż zmiana konstytucji, ponieważ tu potrzebna byłaby zgoda Watykanu. W sobotniej dyskusji wzięli też udział m.in.: prof. Jarosław Szymanek z UW, b. wiceminister spraw wewnętrznych, prof. Małgorzata Winiarczyk-Kossakowska i Władysław Loranc z Towarzystwa Kultury Świeckiej im. Tadeusza Kotarbińskiego.",,
Putin: mimo protestów Polski Nord Stream 2 zostanie urzeczywistniony,"Gazociąg Nord Stream 2 zostanie urzeczywistniony – powiedział prezydent Rosji w Czelabińsku, na spotkaniu z robotnikami tamtejszych zakładów metalurgicznych. Władimir Putin oznajmił, że mimo sprzeciwu Polski żaden z uczestników nie wycofał się z projektu.","Gospodarz Kremla mówił o tym w Czelabińsku, na spotkaniu z robotnikami tamtejszych zakładów metalurgicznych, wyspecjalizowanych w produkcji rur. Nazwał również „głupim” i „bezpodstawnym” twierdzenie, że zagraniczni nabywcy rosyjskiego gazu popadają w zależność od Rosji. – Nie zważając na to, że pojawiły się komplikacje polegające na tym, iż Polska nie udzieliła odpowiedniego zezwolenia, wszyscy uczestnicy trwają przy projekcie, przede wszystkim zagraniczni - firmy niemieckie, austriackie. Wszyscy chcą pracować. Nie mam większych wątpliwości, że projekt ten zostanie urzeczywistniony – powiedział Putin, którego cytuje agencja TASS.",,
"Zapłacą banki, zapłacą klienci?","Możliwość wprowadzenia nowego podatku, który polegałby na wprowadzeniu specjalnej opłaty dla banków, bada polski rząd – donosi „Rzeczpospolita”. Za takim rozwiązaniem opowiada się Sojusz Lewicy Demokratycznej, który wzoruje się na rozwiązaniach stosowanych na Węgrzech  – To niedorzeczne – komentują bankowcy.","Ministerstwo Finansów analizuje obecnie, jakie skutki dla banków wywołałby dodatkowy podatek. Obliczenia resortu mówią o pozyskaniu od 1,4 do 1,5 miliarda zł dochodów budżetowych – informuje „Rzeczpospolita”.   Nad swoją wersją podatku dla banków pracują także posłowie lewicy, którzy są już na finiszu prac. Przewidywany wpływ do budżetu to 3 mld zł, zdaniem autorów, zaś według wyliczeń resortu finansów – ok. 1,5 mld zł. SLD twierdzi, że dokument jest zainspirowany rozwiązaniami stosowanymi na Węgrzech. Dzięki proponowanym przez siebie rozwiązaniom Lewica chce zmniejszyć deficyt budżetowy. Według wstępnych informacji taksa płacona od aktywów wynosiłaby 0,3 proc. aktywów. – Polski sektor bankowy jest jednym z najbardziej obciążonych podatkowo w całej Unii Europejskiej, a nie naraził polskich podatników na żadne wydatki. Dlatego nakładanie dodatkowych obciążeń uznałbym za niedorzeczne – komentuje pomysł Krzysztof Pietraszkiewicz, prezes Związku Banków Polskich. Inny wariant zakłada opłatę od różnicy między poziomem depozytów a kapitałem własnym. Podobne rozwiązanie jest stosowane w Szwecji, ale środki trafiają naspecjalny fundusz stabilizacyjny, a nie do budżetu – informuje natomiast „Parkiet”.Unijne propozycje mają być gotowe na początku 2011 r. Dołożenie do tego następnych obciążeń dla instytucji finansowych przez Ministerstwo Finansów, może w sposób znaczący wpłynąć na ich działalność komercyjną i wyniki.Specjaliści dodają, że koszty takiego opodatkowania byłyby przerzucone na klientów banków. Dodatkowo osoby, które zaciągają kredyty byłyby obciążone wyższymi kosztami ich obsługi.",,
Rosyjska siatka w USA – histeria i fakty. Nowe wydanie tygodnik.tvp.pl,"TVP1 w środę 27 grudnia o godz. 23:30 emituje „Bez wyjścia” („No way out”), świetny amerykański film z 1987 roku, w którym Kevin Costner zostaje wplątany w szpiegowską aferę. To temat jakże bliski Stanom Zjednoczonym w grudniu 2017 r., kiedy zdają się być w środku szpiegomańskiej histerii. Główne stacje telewizyjne i politycy Partii Demokratycznej od wielu miesięcy jak jeden chór powtarzają: Rosja, Putin, szpiedzy, wpływy Kremla, kontakty Trumpa.","Rzecz dotyczy oczywiście śledztwa prowadzonego przez specjalnego, niezależnego od Departamentu Sprawiedliwości prokuratora, który bada domniemane próby wpływania przez Rosję na wynik amerykańskich wyborów prezydenckich w 2016 roku.    Były wieloletni szef Federalnego Biura Śledczego (FBI) Robert Mueller, wyposażony we wszelkie możliwe środki prawne (łącznie z podsłuchem, przejmowaniem dokumentów, stawianiem przed sądem pod zarzutami kryminalnymi, gdy tylko znajdzie naruszenie prawa niezwiązane nawet z głównym wątkiem śledztwa) wraz grupą doświadczonych agentów FBI stara się dociec, jak dalece Rosjanom udało się wpłynąć na elekcję Donalda Trumpa i pogrążenie niechętnej Kremlowi Hillary Clinton (choć ta niechęć, trzeba przyznać, była dość świeżej daty).             Ten i inne artykuły można przeczytać w najnowszym wydaniu  tygodnik.tvp.pl.",,
SN nie zajmie się protestem Nowej Prawicy,"Protest Komitetu Wyborczego Nowej Prawicy Janusza Korwin-Mikkego nie będzie dalej rozpatrywany – postanowił, zgodnie ze stanowiskiem PKW, Sąd Najwyższy. Działacze Nowej Prawicy wnosili o wyjaśnienie, czy Państwowa Komisja Wyborcza działała zgodnie z prawem, odmawiając rejestracji list ich komitetu wyborczego w całym kraju. Skarga Nowej Prawicy trafiła także do Wojewódzkiego Sądu Administracyjnego.","Rzecznik SN profesor Piotr Hofmański powiedział, że protest Nowej Prawicy może zostać złożony powtórnie, ale w terminie przewidzianym przez Kodeks wyborczy. Jak tłumaczył, nie nadano protestowi biegu, gdyż ustawodawca nie przewidział możliwości zakwestionowania decyzji PKW.Nowa Prawica złożyła także skargę do Wojewódzkiego Sądu Administracyjnego na decyzje PKW. Pełnomocnik komitetu mecenas Piotr Wilk podkreślał, że to ostatnia szansa by w wyborach ugrupowanie wystartowało w całym kraju. Jeśli WSA rozpatrzy skargę w przyszłym tygodniu i uzna, że zaświadczenie powinno zostać wydane, to partii uda się wystartować z listami w całym kraju.Po decyzji SN komitet Nowej Prawicy zapowiedział, że po wyborach złoży nowy protest wyborczy do Sądu Najwyższego ws. decyzji PKW, jeśli jego skarga na PKW do Wojewódzkiego Sądu Administracyjnego nie zostanie pozytywnie rozpatrzona. PKW oceniła, że skierowane wobec niej zarzuty komitetu, są „bezpodstawne”. „Protest jest (...) przedwczesny i niedopuszczalny” – napisała PKW w piśmie przesłanym w poniedziałek do SN, a opublikowanym we wtorek na swojej stronie internetowej. Według przedstawicieli Nowej Prawicy PKW zarejestrowała do 30 sierpnia jejlisty w 20 okręgach wyborczych, a dopiero 6 września – w kolejnym – 21. okręgu. Zgodnie z kodeksem wyborczym, komitet wyborczy, który w określonym terminie – w przypadku obecnych wyborów do 30 sierpnia – zarejestrował listy w conajmniej połowie okręgów (21), uprawniony jest do rejestracji dalszych listbez zebrania wymaganych podpisów.Ze względu na to, że w terminie wynikającym z prawa wyborczego zarejestrowane były listy KW Nowej Prawicy tylko w 20 okręgach, komitet nie uzyskał prawa do rejestracji list w pozostałych okręgach, a tym samym nie wystawi list w całym kraju. Przedstawiciele komitetu podkreślają, że wszystkie dokumenty złożono wterminie. W minioną środę Sąd Najwyższy wezwał PKW do złożenia wyjaśnień i dokumentacji związanej z protestem komitetu Nowej Prawicy. PKW przekazała je do SN w poniedziałek.",,
Nie będzie przeprosin za zrzucenie bomby. O wizycie Kerry’ego w Hiroszimie,Anonimowe  źródło w departamencie stanu przerywa spekulacje: John Kerry podczas wizyty w Muzeum Pokoju w Hiroszimie nie przeprosi za zrzucenie przez Stany Zjednoczone bomby atomowej.,"– Jeśli pytacie mnie, czy sekretarz stanu przybył do Hiroszimy, by złożyć przeprosiny, odpowiedź brzmi: „nie” – powiedział. – Ale jeśli pytacie, czy sekretarz stanu oraz, jak sądzę, wszyscy Amerykanie i Japończycy, są pełni smutku z powodu tragedii, których doświadczyli ze strony naszych współobywateli, odpowiedź brzmi: „tak” – dodał.  Po Kerry’m Obama?Kerry w sobotę przybył do Hiroszimy na posiedzenie ministrów spraw zagranicznych G7. Jest to bezprecedensowa wizyta szefa amerykańskiej dyplomacji w tym mieście. Według AFP pobyt Kerry'ego w tym miejscu może otworzyć drogę do wizyty prezydenta Baracka Obamy, gdy pod koniec maja szef państwa przyleci do Japonii na szczyt G7. Według dyplomaty „na razie nie zapadła decyzja” w sprawie ewentualnego przyjazdu Obamy do Hiroszimy. Associated Press przypomina, że w wywiadzie udzielonym w pierwszym roku urzędowania prezydent powiedział, że byłby zaszczycony, jeśli mógłby się udać do Hiroszimy. Kerry wyrazi żalW poniedziałek Kerry, wraz z innymi ministrami G7, zwiedzi Muzeum Pokoju i pobliski Park Pokoju. Ma tam złożyć kwiaty i wyrazić żal z powodu wydarzeń sprzed ponad 70 lat. Jak poinformował dyplomata, Kerry ma zamiar wykorzystać tę okazję do promowania wizji Obamy dotyczącej świata bez broni atomowej i konieczności zapobiegania rozprzestrzenianiu się broni masowego rażenia. 6 sierpnia 1945 roku USA zrzuciły na Hiroszimę bombę atomową; Stany Zjednoczone nigdy nie przeprosiły za ten akt.                                                    Kopuła Bomby Atomowej w Hiroszimie – Pomnik Pokoju, upamiętniający zrzucenie bomb atomowych na Hiroszimę i Nagasaki (fot. David Mareuil/Anadolu Agency/Getty Images)",,
Wicemarszałek Senatu: Komisja Europejska działa na wewnętrzny użytek niemiecki,"– Myślę, że działania Komisji Europejskiej są prowadzone na wewnętrzny użytek niemiecki – powiedział portalowi wPolityce.pl wicemarszałek Senatu Adam Bielan (PiS), komentując wszczęcie przez KE postępowania przeciwko Polsce, Czechom i Węgrom za nieprzyjęcie ustalonych kwot uchodźców.","Komisja Europejska formalnie wszczęła w środę procedurę przeciwko Polsce, Czechom i Węgrom w związku „z niewywiązywaniem się tych państw” z decyzji o relokacji uchodźców. Rzecznik Komisji Alexander Winterstein ogłosił jednocześnie, że Polska ma miesiąc na odpowiedź na tę decyzję, a nie dwa miesiące, jak to jest zwykle w przypadku procedur o naruszenie prawa.Bielan, odnosząc się do tej kwestii w rozmowie z portalem wpolityce.pl, powiedział, że „mamy do czynienia z pewnego rodzaju naciskiem ze strony instytucji unijnych, i to już od dawna”. Jego zdaniem, „sytuacja jest o tyle absurdalna, że polityka relokacji tzw. uchodźców, których znaczną część stanowią imigranci ekonomiczni, poniosła fiasko”.Żaden kraj UE nie przyjął wymaganej liczby uchodźców– Praktycznie żaden kraje UE nie przyjął imigrantów w liczbie, do przyjęcia której się zobowiązały. Wydawało się, że ta sprawa zostanie zamknięta, ale, jak widać, gorący okres kampanii w Niemczech i autorytet Angeli Merkel, autorki tej nieudanej koncepcji relokacji uchodźców, sprawiają, że Komisja Europejska pozostaje pod dużym wpływem Berlina i stara się pokazać, że coś robi – uważa Bielan. Zaznaczył, że zgodnie z traktatami, za politykę migracyjną odpowiadają państwa członkowskie, natomiast działania Komisji Europejskiej – zdaniem wicemarszałka – „są jedynie próbą obejścia traktatów”.Bielan powiedział także, że jest zwolennikiem rozważenia przeprowadzenia referendum w sprawie uchodźców, zwłaszcza jeśli – jak powiedział – „przez działania Komisji Europejskiej będziemy zmuszeni do skorzystania z tego narzędzia”.Działania na wewnętrzny użytek Niemiec – Myślę, że działania KE są prowadzone na wewnętrzny użytek niemiecki. Jeżeli natomiast po wyborach do Bundestagu dalej będziemy mieli do czynienia z presją, to referendum trzeba będzie przeprowadzić wcześniej niż za dwa lata. Chciałbym jednak zaznaczyć, że to tylko moja prywatna opinia, a nie oficjalne stanowisko –  powiedział wicemarszałek.",,
Ruszają targi w Hanowerze. W tym roku Polska współgospodarzem,"Na targach w Hanowerze chcemy zaprezentować Polskę młodą, Polskę odważną, Polskę, która się zmienia,  ma ambicję, aby równać do najlepszych – powiedziała w niedzielę premier Beata Szydło.  Premier Beata Szydło wspólnie z kanclerz Niemiec Angelą Merkel otworzyła w niedzielę międzynarodowe targi przemysłowe.","– Przed nami 60. edycja największych na świecie targów przemysłowych Hannover Messe 2017. Polska jest dumna z tego, że została uhonorowana tytułem kraju partnerskiego tego prestiżowego wydarzenia – powiedziała szefowa rządu.  – Chcemy na tych targach zaprezentować państwu Polskę, jako kraj aktywnie budujący swoją przewagę konkurencyjną, w oparciu o rozwój nowych technologii. Polskę młodą, Polskę odważną, Polskę, która się zmienia, Polskę, która ma ambicję, aby równać do najlepszych – mówiła premier Szydło.  – Chcemy zaprezentować państwu to, co mamy najwartościowszego – młodych ludzi, którzy przyjechali z pomysłami, ze swoimi propozycjami, ale też firmy, który uznane są już od wielu lat i funkcjonują na rynku – wskazała premier. „Symbol otwartości  – Historia targów w Hanowerze była pasmem sukcesów – oceniła kanclerz Niemiec. Według Angeli Merkel targi w Hanowerze to „znak charakterystyczny tego miasta, tego kraju związkowego, ale również jest to pokaz przemysłu całego kraju"". – Od zawsze jest to symbol otwartości na świat naszego przemysłu – podkreśliła Merkel. Polskie stoisko na targach  Zgodnie z planem  szefowe rządów Polski i Niemiec mają rozmawiać jeszcze w niedzielę o   m.in. o wyborach prezydenckich we Francji, kwestiach związanych z Brexitem, a także o problemie migracji.  Hannover Messe, które w tym roku odbędą się między 24 a 28 kwietnia, to jedne z największych targów przemysłowych na świecie. W Hanowerze obok szefowej rządu obecni będą także wicepremierzy: minister finansów i rozwoju Mateusz Morawiecki oraz minister nauki Jarosław Gowin. Morawiecki weźmie udział m.in. w podpisaniu umów pomiędzy polskimi i niemieckimi firmami. W poniedziałek Szydło i Merkel wezmą udział w otwarciu polskiego stoiska na targach. Na stanowisku, które zajmie około 1,2 tys. metrów kwadratowych, zaprezentuje się 10 polskich firm.",,
Piskorski ponownie szefem SD,"Paweł Piskorski został ponownie wybrany na przewodniczącego Stronnictwa Demokratycznego. Oświadczył, że SD jest otwarte na koalicje. Zaproszenie do współpracy otrzymał od Janusza Palikota, Ryszarda Kalisza i Andrzeja Celińskiego.","Piskorski powiedział podczas sobotniego XXVI Kongresu StronnictwaDemokratycznego, że w ciągu najbliższych czterech lat Polskę czekają istotne wybory. Zaznaczył, że pierwsze będą w przyszłym roku wybory do Parlamentu Europejskiego. – Nie wiemy dzisiaj (...), czy będziemy startować w tak zwanej szerokiej koalicji czy w wąskiej koalicji, jak będą wyglądali nasi kandydaci, w jakich porozumieniach programowych nasz program SD będzie pasował – mówił przewodniczący SD. Zaznaczył jednak, że Stronnictwo jest otwarte na porozumienia i koalicje. Obecnych na sali Janusza Palikota (lidera Ruchu Palikota), Ryszarda Kalisza(b. posła SLD), Andrzeja Olechowskiego (współzałożyciela PO) i AndrzejaCelińskiego (szefa Partii Demokratycznej) nazwał potencjalnymi partnerami iwspaniałymi przyjaciółmi. Szef SD podkreślił, że w ramach ewentualnejkoalicji bardzo istotne będzie zachowanie tożsamości Stronnictwa – nie tylko organizacyjnej i funkcjonalnej, ale przede wszystkim programowej. Szefa SD do współpracy zaprosił Palikot, który mówił o koniecznościpogłębienia integracji europejskiej. – Żeby ta idea (...) była możliwa,potrzebne są nowe inicjatywy polityczne w Polsce i w Europie. Taką inicjatywą jest oczywiście Europa Plus (...), mam nadzieję, że część z państwa i ty Pawle także znajdziecie się w tym projekcie – oświadczył Palikot.  Także Kalisz mówił o konieczności wspólnego działania. – To jest ten moment, kiedy my musimy pokazać, że Polska (...) jest dobrem wspólnym wszystkich obywateli (...) i musimy wspólnie działać. Musimy podjąć próbę bycia razem (...) w wyborach do europarlamentu – apelował.Celiński mówił, że „będzie dobrze”, potrzeba tylko odpowiedzialności,dokładności, lojalności i wspólnego działania.  Olechowski mówił o obecnej polityce w Polsce. Jego zdaniem po wypadkusmoleńskim ugrzęzła ona w bajorze pełnym teorii spiskowych i cynicznej grypolitycznej. Zaapelował do członków Stronnictwa i zaproszonych gości o wspólną pracę. – Jeśli nie teraz, to kiedy? Jeśli nie wy, to kto? – mówił.    Tworzenie wspólnej listy w eurowyborach pod nazwą Europa Plus ogłosili podkoniec lutego na wspólnej konferencji prasowej b. prezydent AleksanderKwaśniewski, Palikot i europoseł Marek SiwiecZgodnie z programem SD przyjętym w sobotę, partia opowiada się m.in. zaumożliwieniem głosowania przez internet i wydłużeniem go do dwóch dni. SDproponuje zastąpienie 41 okręgów wyborczych 16 okręgami w granicachwojewództw oraz zmianę podziału mandatów, co pozwoliłoby na wyłonienie Sejmu bardziej odzwierciedlającego proporcje wyborów.Partia chce wprowadzenia związków partnerskich dla par hetero- ihomoseksualnych, edukacji seksualnej w szkole, refundacji środkówantykoncepcyjnych przez NFZ, bezpłatnych badań prenatalnych dla kobiet po 35 roku życia. SD postuluje wycofanie religii ze szkół publicznych, likwidację FunduszuKościelnego i zastąpienie go możliwością odprowadzenia przez podatników 0,3proc. podatku na wybrany kościół. Poza tym chce włączenia do powszechnegosystemu emerytalnego wszystkich uprzywilejowanych obecnie grup, objęciarolników PIT-em i składkami na ZUS, wprowadzenie kryterium dochodowego przyprzyznawaniu zasiłków społecznych (np. zamiast becikowego), czyprzyspieszenia prywatyzacji.",,
"Sikorski likwidował obecność Polski na Bliskim Wschodzie, teraz czas na powrót","Gdy w końcu sierpnia wiceminister spraw zagranicznych Andrzej Papierz spotkał się w Damaszku ze swoim syryjskim odpowiednikiem Fajsalem al-Mikdadem, część polskich mediów zaczęła się zastanawiać, „po co tam pojechał”. Część zaczęła też sugerować, że to rzekomo skandal, iż Polska utrzymuje stosunki dyplomatyczne z dyktatorem. Przecież lepiej postępować tak jak Radosław Sikorski w swoim czasie, tzn. zamykać polskie placówki dyplomatyczne. Bo po co Polsce dyplomacja w Afryce, na Bliskim Wschodzie czy w Azji? Wystarczy, że będzie tam Unia Europejska, która od czasu do czasu relokuje do nas jakichś migrantów.","W 2013 roku pojawiła się dość kuriozalna, ale niestety prawdziwa informacja o „algorytmie Sikorskiego”. Polegał on na tym, że wszystkie placówki dyplomatyczne, których koszt funkcjonowania był większy niż 1 proc. obrotów handlowych Polski z krajem przyjmującym, miały zostać zlikwidowane. Na pozór ktoś mógłby uznać to za logiczne posunięcie, niemniej gdyby być konsekwentnym w takiej polityce oszczędnościowej, to można by było stopniowo pozamykać wszystkie placówki, potem zwinąć MSZ, a na koniec w ogóle całe państwo polskie. Rola ambasad nie sprowadza się bowiem wyłącznie do biur handlowych. W rezultacie Sikorski pozamykał aż 39 ambasad i konsulatów generalnych, w tym m.in. ambasady w Mongolii, Senegalu, Tanzanii, Jemenie i Afganistanie, natomiast zawiesił funkcjonowanie ambasad w Syrii, Iraku i Libii. Łącznie zredukował on liczbę polskich placówek w Afryce do zaledwie 9 (w tym 4 w Afryce Płn. oraz 5 w Afryce Subsaharyjskej), ale 4 kolejne były zagrożone likwidacją. Przed akcją likwidacyjną Sikorskiego Polska nie miała na Bliskim Wschodzie swoich placówek tylko w Bahrajnie oraz w Omanie, ale „dzięki” dyplomatycznemu geniuszowi pana na Chobielinie zredukowała ich liczbę do pięciu (na 11 arabskich krajów bliskowschodnich). Dla porównania Czechy nieprzerwanie utrzymywały swoje placówki dyplomatyczne w 8 arabskich krajach bliskowschodnich i 11 krajach afrykańskich. To Czechy najbardziej skorzystały na zamknięciu ambasady RP w Mongolii, gdyż po prostu przejmowały biznesmenów zainteresowanych współpracą z Polską. Warto dodać, że nastąpiło to w momencie boomu ekonomicznego w bogatej w zasoby naturalne Mongolii, a w kraju tym duża część elit studiowała w Polsce i zna język polski. Cóż, po co takie rzeczy wykorzystywać. W „nieważnej” Afryce wystarczy kilka ambasadJeżeli chodzi o kontynent afrykański to fakt, że jego znaczenie jest ogromne i stale rośnie, powinien być znany każdemu. Warto też mieć świadomość, że polscy żołnierze w ostatnich 20 latach brali udział w kilkunastu misjach pokojowych i stabilizacyjnych w Afryce, na kontynencie tym pracuje też ponad 800 polskich misjonarzy, a Polska bierze udział w niesieniu pomocy humanitarnej i rozwojowej w wielu krajach. Ale po co wspierać takie działania zapleczem dyplomatycznym, skoro po prostu można sprowadzić wszelką pomoc do „przyjmowania uchodźców” z Afryki. Tych, których nam przyślą (po selekcji) dawne mocarstwa kolonialne, a nie tych, których moglibyśmy sami tu przyjąć na studia, by potem, wróciwszy do swoich krajów, byli „naszymi ludźmi” w tamtejszych elitach. Warto przy tym podkreślić, że środki przeznaczane na pomoc humanitarna i rozwojową na Czarnym Lądzie, po zmianie ekipy rządzącej znacznie wzrosły. Okazało się też, że polskie firmy są w stanie z powodzeniem wchodzić na afrykańskie rynki. Dobrym przykładem jest tu Ursus, który po prostu zawojował Afrykę, w tym kraje takie jak Senegal, w którym zamkniętą przez Sikorskiego placówkę otwarto ponownie w maju 2016 r. Okazało się, że jednak można, jeśli się chce. Drugą, największą grupą studentów pochodzących z Bliskiego Wschodu są (po Saudyjczykach) Irakijczycy. Polska ma niezwykle bogatą historię stosunków z tym krajem, który jest obecnie trzecim światowym eksporterem ropy naftowej (ale wkrótce awansuje na drugie miejsce) i do 2022 r. zamierza awansować z 11. na 4. miejsce jeśli chodzi o potwierdzone zasoby gazu. Polska zbudowała bardzo dużo dróg i zakładów w tym kraju i w rozmowach z lokalnymi szefami izb handlowych, gubernatorami prowincji czy też zwykłymi ludźmi, wielokrotnie słyszałem, że oni to pamiętają. Chcą, by Polska wróciła do nich, by polscy biznesmeni znów zainteresowali się handlem z Irakiem, zastąpieniem chińskiego i tureckiego barachła dobrymi towarami. Chcą, by polskie firmy budowlane wzięły udział w odbudowie, bo często to, co leży teraz w gruzach, budowali właśnie Polacy. Irak chce powrotu polskich firm Zawieszenie działalności polskiej ambasady w Iraku przez Sikorskiego w 2014 r. było ogromnym afrontem wobec Irakijczyków. Ówczesny ambasador Iraku w Polsce mówił mi, że gdyby to zrobił inny kraj, to też zamknęliby swoją ambasadę w ramach wzajemności, ale stosunki z Polską Irak zawsze traktował wyjątkowo. Oczywiście ktoś mógłby zapytać, dlaczego w takim razie nie skorzystaliśmy na naszym udziale w obaleniu Saddama Husajna. Problem w tym, że oczekiwaliśmy wówczas, że Amerykanie dadzą nam wszystko na srebrnej tacy. Ponadto w latach 2003-2005 „naszym człowiekiem” we władzach Iraku był obywatel polski irackiego pochodzenia, Zijad Katan, który jako wiceminister obrony Iraku dokonał ogromnych przekrętów, między innymi na lewych zamówieniach broni z Bumaru o wartości 40 mln dolarów. Ale służby najwyraźniej miały powód, by chronić Katana, bo za kratki w Iraku trafił dopiero na początku tego roku. Również w Syrii Polska może odegrać znaczną rolę w odbudowie tego kraju, a także w pośredniczeniu w kontaktach między Syrią a Zachodem. Nasze relacje z tym krajem są bowiem znacznie lepsze niż innych krajów europejskich i to zarówno na szczeblu rządowym, jak i międzyludzkim. Doświadczyłem tego zresztą osobiście w czasie mojego pobytu w syryjskim więzieniu, w listopadzie i grudniu 2017 r., gdzie trafiłem w trakcie kręcenia reportażu dla TVP Info na temat sytuacji humanitarnej. Jeśli my tego nie zrobimy, to znów interes ukradną nam Czesi. I nie oszukujmy się, większość państw na świecie to tyranie i jakoś „wolny świat” nie brzydzi się robić z nimi interesów. Dlaczego więc i my nie możemy? Nie będzie jednak ożywienia relacji, jeśli nie zaczniemy od tak podstawowych kwestii, jak przywrócenie bezpośrednich połączeń lotniczych z Bejrutem, Bagdadem czy stolicą Regionu Kurdystanu, Irbilem. Do miast tych można dolecieć z Ukrainy, Białorusi, Czech i oczywiście Niemiec, ale nie z Polski. Czas to zmienić.",,
"„Nie ma podstaw prawnych, by Bruksela ingerowała w sprawy socjalne w Polsce”","– Tak jak nie ma podstaw prawnych, żeby Bruksela narzucała państwom członkowskim kwoty emigrantów, uchodźców, ludzi, którzy są rozsyłani, tak ta dziedzina, dziedzina socjalna jest domeną państw członkowskich – przekonywał na antenie TVP1 Mariusz Błaszczak.","„Dziennik Gazeta Prawna” poinformował, że Bruksela chce wprowadzić urlop opiekuńczy: każdy pracownik pięć dni w roku mógłby wykorzystać do opieki nad chorym lub niesamodzielnym rodzicem, dzieckiem albo małżonkiem. Za ten czas przysługiwałoby mu wynagrodzenie w wysokości co najmniej zasiłku chorobowego. Takie rozwiązanie przewiduje projekt nowej dyrektywy przygotowany przez Komisję Europejską. Mogłoby to oznaczać, że kobiety stracą 12 miesięcy urlopu, które polskie prawodawstwo daje młodym matkom. Natomiast każdy pracownik zyskałby dodatkowe pięć dni wolnego.",,
Bank Światowy podnosi prognozę dla Polski. „Świat nas dostrzega”,"Bank Światowy podniósł prognozę wzrostu gospodarczego dla Polski do 4 proc – o 0,1 proc. więcej w stosunku do prognozy z października i o 0,8 proc. więcej w stosunku do prognozy sprzed pół roku. Jako powód podano wysoki poziom konsumpcji i inwestycji. Premier Mateusz Morawiecki wyrażając zadowolenie z tego faktu napisał, że „takie sygnały płynące ze strony instytucji międzynarodowych pokazują, że potencjał rozwojowy naszego kraju jest coraz bardziej dostrzegalny na świecie”.","Najnowszy raport Banku Światowego zatytułowany „Global Economic Prospects” nosi podtytuł „Coraz ciemniejsze chmury”. Dokument jest utrzymany w pesymistycznym tonie. Jego autorzy wskazują na spadające tempo wzrostu gospodarczego, napięcia w handlu międzynarodowym, kłopoty niektórych krajów rozwijających się i rosnące ryzyko dla rynków wschodzących. Eksperci ostrzegają, że rok 2019 dla światowej gospodarki może być trudniejszy i bardziej wyboisty niż poprzedni. Bank Światowy wskazuje na spowolnienie w strefie euro, które odbija się na sytuacji gospodarczej w krajach powiązanych gospodarczo z Europą.„Jednak w niektórych krajach umiarkowana inflacja i niskie stopy procentowe wspierają przyspieszony wzrost” – piszą autorzy raportu wskazując na takie kraje jak Polska, Węgry i Serbia.",,
Polacy tworzą nanosatelitę. Będzie służył w kosmosie jako laboratorium,"Bionanosatelitę, który umożliwi badanie m.in. komórek nowotworowych w kosmosie, buduje konsorcjum wrocławskich uczelni, instytutu PAN i firmy. Ich technologię w przyszłości będą mogły wykorzystywać inne firmy czy instytucje, chcące prowadzić własne badania na orbicie.","Bionanosatelita typu CubeSat, o wymiarach ok. 10x10x30 cm, będzie wyposażony w miniaturowe laboratorium czipowe (tzw. lab-on-chip). Cechy takiego rozwiązania to małe gabaryty i waga, duża odporność mechaniczna oraz możliwość przeprowadzenia automatycznych doświadczeń biomedycznych na pokładzie tak małego statku kosmicznego, jakim jest nanosatelita.Pieniądze na projekt badawczy dotyczący budowy bionanosatelity i przeprowadzenia doświadczeń z żywymi próbkami, ok 4 mln zł, przyznało Narodowe Centrum Badań i Rozwoju w ramach „Programu Operacyjnego Inteligentny Rozwój 2014-2020”, finansowanego ze środków Unii Europejskiej w ramach Strategii Rozwoju Dolnego Śląska.Mikro laboratoria chipowe – na podstawie wcześniejszych doświadczeń w tej dziedzinie – opracuje Politechnika Wrocławska. Instytut Immunologii i Terapii Doświadczalnej im. Ludwika Hirszfelda PAN, Uniwersytet Medyczny im. Piastów Śląskich i Uniwersytet Przyrodniczy we Wrocławiu zaprojektują i przeprowadzą biologiczne i biomedyczne eksperymenty, które będą prowadzone równolegle w warunkach mikrograwitacji i dla porównania wyników na Ziemi – poinformował prof. Jan Dziuban z Wydziału Elektroniki Mikrosystemów i Fotoniki Politechniki Wrocławskiej. Badania tego typu w przyszłości mogą prowadzić do opracowania nowych terapii onkologicznych, antybiotykoterapii czy leków.– Badania pokazały, że reakcje komórek w przestrzeni kosmicznej na podawane substancje mogą być kilkadziesiąt razy silniejsze, niż na Ziemi. Zatem lepiej jest wysłać na orbitę zestaw kilku potencjalnych leków, przebadać je w kosmosie na tkance rakowej, aby stwierdzić, który z nich jest najlepszy, uzyskując wyniki w kilka dni. Nawet jeśli to będzie kosztować więcej, to bardziej się opłaca, niż czekanie na długotrwałe wyniki badań – opisuje w rozmowie z PAP prof. Dziuban.Jak tłumaczy, wrocławskie konsorcjum nie zamierza poprzestać na przeprowadzeniu własnych eksperymentów, ale chce stworzyć produkt oraz usługę, z których będą mogli korzystać też inni, np. firmy farmaceutyczne. – Chcemy opracować produkt i technologię, które będzie można np. kupić czy wydzierżawić, aby wykorzystując znajdujące się na nanosatelicie laboratoria, przeprowadzić własne badania biologiczne w kosmosie – wyjaśnia.Faza naukowa projektu jest zaplanowana na 18 miesięcy. Po upływie tego czasu satelita znajdzie się w kosmosie. W kolejnej fazie projektu, rozwiązanie zostanie wdrożone.",,
Węgierska lewica zwarła szeregi,"Gordon Bajnai, premier centrolewicowego rządu w latach 2009-2010, ogłosił utworzenie partii, która jednoczy lewicową opozycję przed wyborami parlamentarnymi w 2014 roku. Z sondaży wynika, że ugrupowanie Razem 2014 cieszy się około 15-procentowym poparciem.","W skład nowego ugrupowania wchodzą dwie organizacje obywatelskie: stowarzyszenie Milla (Milion Osób na rzecz Wolności Prasy) oraz Węgierski Ruch Solidarności, a także niewielka partia Dialog na rzecz Węgier (PM), stanowiąca rozłamową frakcję lewicowej partii Polityka Może Być Inna (LMP).  W nowym ugrupowaniu były bezpartyjny premier nie zajął żadnego stanowiska. Na czele Razem 2014 (Egyuett 2014, E2014) stanęli: Viktor Szigetvari z fundacji Bajnaia „Ojczyzna i Rozwój”, Peter Konya, lider Węgierskiego Ruchu Solidarności zrzeszającego związki zawodowe, oraz Peter Juhasz ze stowarzyszenia Milla.  Starania Bajnaia w celu zjednoczenia podzielonej węgierskiej opozycji sięgają października ubiegłego roku, kiedy to były premier zapowiedział utworzenie ruchu wyborczego Razem 2014. Deklaracja współpracy postulowała zjednoczenie opozycji w celu zmiany rządu, „demontażu obecnego reżimu politycznego i zainicjowania nowej epoki politycznej”. Na początku lutego rozpoczęły się negocjacje w sprawie utworzenia wspólnej partii.  Założyciele E2014 liczą na to, że ich ugrupowanie pokona w wyborach centroprawicowy Fidesz premiera Viktora Orbana. W kwietniowych wyborach w 2010 roku Fidesz zdobył 61 proc. głosów i, obsadzając 266 miejsc, uzyskał konstytucyjną większość w 386-osobowym parlamencie.Lutowy sondaż ośrodka Median wykazał, że Fidesz ma poparcie 41 proc. wyborców, skrajnie prawicowy Jobbik – 19 proc., opozycyjna Węgierska Partia Socjalistyczna (MSZP) – 17 proc., E2014 – 15 proc.",,
„Nie umiem siedzieć spokojnie bez muzyki”. Szczery wywiad z Kortezem #PolskaToWiecej,"– Trzeba wyjść i się ogołocić. Stanąć na golasa tak przed sobą samym, dać sobie w ryj i napisać mocny tekst. To jest ciężkie. (…) Cała ta zabawa z fastfoodową muzyką się kiedyś kończy. Jesteś tak gruby, że stwierdzasz, że wreszcie musisz iść na siłownię, bo masz już problem z wchodzeniem po schodach – mówi Kortez, zdobywca Fryderyków w 2016, 2018 i 2019 roku, w wywiadzie dla portalu tvp.info. Z muzykiem rozmawia Samuel Pereira.","Siedzisz i coś nagrywasz, jak widzę. Te demówki, które teraz nagrywasz, mogą być zalążkiem nowej płyty?Na bank, pewnie tak. Potem zrobię selekcję, do których numerów powstaną konkretniejsze teksty. To jest niezależne od tego, jaki zrobisz numer. On może być najlepszy ze wszystkich, które mi mogą się podobać, ale np. nie mam żadnego pomysłu, pod żadnym kątem i w żadnym języku, żeby napisać do niego tekst.Jak sprawdzasz, czy kawałek jest „dobry”?Gdzieś tam w głowie krąży miliard myśli, miliardy pomysłów. Na tych samych trzech, czterech fontach możesz zrobić milion melodii, zrzucić milion myśli. Musisz wtedy w „dyni” wykonywać bardzo szybką pracę, żeby zapamiętać te, które są najlepsze. Możesz tak naprawdę wyrzucić longiem na sto minut, które nagrasz, milion pomysłów i potem z tego wybierać. Możesz też ten proces mieć w głowie i samoistnie on się wybierze. Który kawałek jest mocniejszy, silniejszy,  który bardziej mnie przekonuje, tzn. którego bardziej czuję i który bardziej zmusza mnie do tego, żeby puścić go jeszcze raz. A jak sobie to zbansuję (połączę brzmienia – przyp. red.), to puszczam w kółko wszędzie, gdzie mogę być.I wtedy wiesz, że to jest twój kawałek. Czym w takim razie się inspirujesz? Jaką inną muzyką?Słucham własnej, ale żeby nie wyjść na takiego totalnego buca, który słucha tylko swojej muzy... Ostatnio miałem przygodę z Maxem Richterem, takim minimalistą muzyki klasycznej. No właśnie, czy to prawda, że masz tzw. zajawkę na muzykę klasyczną?No na maksa. Mam od zawsze. Kiedy jest taki moment, gdy nie mam czego słuchać albo ciągle siedzę przy komputerze i robię to wszystko, to następuje zmęczenie nawet nie tyle organizmu, ale już psychiki, „dyni”, emocji, wszystkiego. Musisz wtedy albo od tego odejść albo zmienić centralnie muzę, której słuchasz. Ja nie umiem odejść, bo nie potrafię czegoś nie słuchać, bo słuchanie muzyki daje mi dużo więcej niż nawet porozmawianie z kimś na jakiś temat. Muza mnie odcina, muza mi pomaga. Nie umiem bez niej siedzieć spokojnie i myśleć nad jakimś problemem albo nad jakąś sprawą, sytuacją; snuć pomysły, jak je zrealizować.Muza zawsze mi towarzyszy i dla mnie dzień bez muzy jest takim dziwnym dniem. Jak mam zmęczenie materiału, czyli mojego mózgu, tym wszystkim, co się dzieje, to zawsze wracam do klasyki. No i ona potrafi mnie uspokoić.Nie rozbudzić?Uspokoić. A jednocześnie to też rozbudza. Notujesz sobie teksty piosenek?Głównie używam telefonu, bo tak jest najprościej. Notuję w pociągu, samochodzie, samolocie czy w domu albo studiu. Jasne, można chodzić z notesem, nawet kupiłem sobie jakiś tam mały notes, ale niezręcznie się z nim czuję. Mam telefon i mam go przy sobie, więc zawsze można sobie wpisać wszystko w notatnik, niezależnie od miejsca i czasu.Przechodząc do tekstów piosenek - większość z nich jest smutna, melancholijna, nawet depresyjna.Czy one są depresyjne? To chyba mogą stwierdzić wszyscy ci, którzy byli w depresji. Jeśli chodzi o teksty, które składają się na „Mój dom”, „Bumerang” i na te wszystkie epki, to zdarzają się sytuacje, że przychodzą do mnie pary po koncertach i mówią, że nie rozumieją, jak można się przy tej muzyce dołować. Że ona jest taka piękna i uprawiają przy tej muzyce seks. I oni nie czują depresji. Dla niektórych te teksty są przestrogą, inni mówią, że to były słabe, złe doświadczenia z przeszłości i tak dalej. Gdzieś na pewno jest tam jakiś wspólny mianownik. Czy miewasz problemy z natchnieniem?Przychodzi taki moment, kiedy nie ma żadnego natchnienia, ale potrafię też bawić się z synem klockami Lego i nagle idę do pianina. Czasem dostanę świra, a czasem go nie dostanę. Jak wpadnie mi pomysł, myślę sobie wtedy, że jest na tyle zapamiętywalny, że odstawię go i potem sobie go zrobię, jak będzie taka możliwość. Każdy ma dyktafon w telefonie, więc czasem mogę nagrać coś na niego, kiedy idę ulicą i mam jakiś superpomysł. To musi śmiesznie wyglądać.Jest jakaś jedna rzecz, którą poprzez swoje płyty chcesz przekazać słuchaczom?Powiem szczerze. Gdy zaczynałem, nie wychodziłem z żadnym zamiarem, że muszę komuś coś przekazać czy dać lekcję. Samo gdzieś to ze mnie wypływa i gdzieś to jakoś zapisuję, ale nie było takiego podejścia, że chcę coś przekazać. Po prostu chciałem wyrzucić coś z siebie. Samo to wyrzucenie dało mi totalny luz, bo pomogło mi przejść przez różne dziwne rzeczy. Każdy potrzebuje się gdzieś wyskakać, jak się jest wkur***nym albo wypłakać, jak jest smutno. Jak jesteś nabuzowany i kipią w tobie różnego rodzaju emocje, sytuacje czy zdarzenia, to potrzebujesz to z siebie wyrzucić. Ja jestem ogromnie wdzięczny, że nauczyłem się to wyrzucać w formie muzyki. Nie muszę iść na ulicę napierd***ć się browarami i zrobić rozpier***l, tylko mogę przyjść do studia i tam to wszystko wywalić.Tam jest wszystko. Tak jak się czujesz, tak możesz to wywalić. Totalnie ekstra. Chcesz spokojnie, bo jest ci smutno, to masz spokojną muzę. Jesteś wkur***ny, to zrobisz bit, fajny bas i takie synthy mocne, że ci rozwali czachę i w ten sposób się wyżyjesz. Posłuchasz sobie muzy. Tych drugich kawałków na twoich płytach nie ma.No nie ma. Gdzieś to wszystko nie jest spójne. Może kiedyś wydam taką płytę, ale umówmy się, taki numer zrobi każdy, więc dla mnie to jest bez sensu, żeby zrobić jakieś techno, czy coś w tym stylu, skoro można coś innego, coś więcej, głębiej. Ja przyszedłem się wyżyć, ty też się możesz wyżyć, ale czy chcesz z tego wydać płytę? Może są tacy ludzie i dzięki nim są też osoby, które chcą takiej muzy słuchać, bo to też jest emocjonalne, to też są emocje. Muzyka jest rozrywką, muzyka jest wszystkim. Przy muzyce możesz się zastanawiać, możesz się kochać, gotować, prać, sprzątać, szaleć, wariować na imprezie, pić. Wszystko można robić przy muzyce. Więc muzyka jest takim wspólnym mianownikiem nas wszystkich, odpowiedzialnym za emocje w danej chwili. Na „Mój dom” złożyło się kilka osób, które pisały teksty. Oczywiście byłem to ja i Agata Trafalska głównie, ale był też Mateusz Dopieralski, Max Kucharski. Każdy dodał coś od siebie. Każdy miał jakieś przeżycie, jakieś rozstanie czy inne rozterki. Mnie jest łatwiej napisać melodię niż słowa, które będą mocne, trafne, dosadne i w punkt, że ty je zrozumiesz. Mam jakąś tendencję do owijania w bawełnę, chodzenia naokoło, i bardzo ciężko mi się przez to przebić. W rozmowie nie mam z tym problemu, ale żeby napisać tekst, prosty tekst, który jest mocny, to trzeba się naprawdę wysilić. Trzeba wyjść i się ogołocić. Stanąć na golasa tak przed sobą samym, dać sobie w ryj i napisać mocny tekst. To jest ciężkie. Masz swój własny pancerz? Każdy ma jakiś system obronny. Widzę to nawet u dzieci. Mój mały syn boi się i wstydzi powiedzieć, że jest mu smutno. Wstydzi się powiedzieć, że coś nabroił albo że ktoś mu zrobił jakąś przykrość. Wstydzi się tego, jaką ja mogę wydać opinię, co mu mogę powiedzieć, jak mogę zareagować. To samo dotyczy dorosłych. Kiedy powiesz, co czujesz, to albo usłyszysz, że jesteś pi***ą, albo „wow! super, że mówisz o takich rzeczach i jak dobrze, że są tacy ludzie, którzy mówią o tym, co czują i myślą”. Więc zdania są podzielone. Wszystko jest zależne od tego, czy masz na tyle siły, jaj, żeby powiedzieć komuś prosto w twarz to, co czujesz i co myślisz. Bez żadnego owijania w bawełnę. No, ja w tekstach nie mam takich umiejętności super ekstra, więc korzystam z pomocy Agaty. Która z twoich piosenek jest w takim razie najbardziej szczera, najbardziej twoja, numer w którym się „ogołociłeś”?Na pewno „Zostań” takie było. „Zostań” jest takie wprost. Na przykład „Joe” napisałem sam, ale to nie jest numer, który jakoś mnie „ogołocił”. Po prostu wystarczyło, że siedziałem obok syna i patrzyłem na niego, coś tam pisałem. No to pewnie „Zostań”. Po wygranej Eurowizji w 2017 r. Salvador Sobral powiedział: Żyjemy w świecie plastikowej, jednorazowej muzyki. Muzyka to nie fajerwerki. Muzyka to uczucia (…) Spróbujmy to zmienić i przywróćmy muzykę, która jest naprawdę ważna.Ekstra, superzdanie. Jest dużo różnych spłyceń, czym jest muzyka i jaką muzykę dostajemy.  Wiadomo, że prosto wcale nie oznacza, że gorzej, ale czasami prosto oznacza słabo, jeżeli ktoś się do tego nie przykłada. Wszystko jest zależne od jednostki, od człowieka. Bo jak chcesz zarabiać hajs, no to każdy, mówię ci, każdy może ściągnąć program z neta albo kupić za dwieście funtów, kupić klawiaturę i dzieciaki robią muzę. To się skończy. Wszystko, co fajne, i cała ta zabawa się kiedyś kończy. Co masz na myśli? Fast foody. Będziesz tak gruby, że stwierdzisz, że wreszcie musisz iść na siłownię, bo masz już problem z wchodzeniem po schodach.  Wtedy włączysz Korteza?Nie, pewnie nie. Myślę, że klasyka. Klasyczna muzyka jest na tyle mocniejsza i na tyle według mnie ważniejsza, że tam naprawdę musisz poczuć. Tam nie możesz przyjść na koncert, siedzieć i myśleć „ale nuda, ale wieje ch***em”. Musisz się naprawdę wysilić, żeby wejść w tą muzykę i móc poczuć, móc coś z niej wziąć. Taka forma muzyki jest o wiele bardziej wymagająca. Łatwiej jest ludziom robić coś prostszego, przyswajalnego, bo nawet popatrz, w jakich czasach żyjemy dzisiaj. Mamy zapie***l. Ja ostatnio się pomyliłem i w studiu wszedłem nie w te drzwi co trzeba – a to miejsce, które bardzo dobrze znam. Albo ktoś do ciebie ciągle dzwoni, albo z tym jest problem, albo z tamtym. Żyjemy w ciągłym stresie, jakichś szybkich akcjach. Jedyne, co może do ciebie dojść, to coś prostego. Wtedy się zatrzymasz i pomyślisz: „o k***a!” - wiesz, o co chodzi. Dla jednych jest to disco polo, dla innych jest to rap albo jazz czy muzyka klasyczna albo jakikolwiek inny rodzaj muzyki. W każdej muzyce są wspólne mianowniki, coś, co jest po prostu dobre. Jak chcesz sobie posłuchać Headhunters, bo Headhunters jest spoko, to puszczasz Headhunters. Tak samo puścisz Chopina. Ludzie się dziwią, jak mogę słuchać metalu i rapu jednocześnie, a ja lubię Dimmu Borgir, taki symfoniczny black metal. Lubię bardzo dużo klasyki, lubię rap, i w każdym tym stylu czy rodzaju muzyki znajdzie się coś, co jest fajne, co jest dobre, co jest warte tego, żeby się zatrzymać i posłuchać. Czy jest coś w twoim życiu prywatnym i zawodowym, czego żałujesz? Kiedyś sobie powiedziałem, że jak będę umierał, to nie chcę niczego żałować. Nie chcę wrócić pamięcią do chwil, w których mogłem coś zrobić, a tego nie zrobiłem, albo mogłem czegoś nie zrobić, a to zrobiłem. Ale to się wyklucza, bo zawsze robisz to, co chcesz, bo boisz się, że będziesz żałować na samym końcu.  Nie, nie zawsze robisz to, czego chcesz. Zawsze robisz to, co chcesz. Chyba o to w tym chodzi, że każdy stawia na swoim gdzieś tam na końcu. Konsensusy konsensusami, możesz iść gdzieś tam na ustępstwa, ale ciągle będziesz ciągnął w swoją stronę. Albo ustąpisz.Tylko jak ustąpisz, to musisz przyznać, że przegrałeś. Będziesz miał minus jeden do swojej pewności siebie. Ty zawsze wygrywasz? Nie, ale umiem też przegrywać. Wracając do tematu. Są momenty w życiu, których teraz żałujesz? Są, jakieś takie głupie, które nie musiały się wydarzyć. Wyciągasz z nich wtedy wnioski i nie popełniasz więcej tych samych błędów. Mądry po szkodzie… Prababcia zawsze mówiła mi, żebym uczył się na błędach starszych. I jakoś nigdy mnie to nie przekonywało. To nie smakuje tak, jak sam czegoś skosztujesz. To tak jak babcia powie ci, jak smakuje jabłko, a ty nigdy nie miałeś jabłka w ustach. Wtedy będziesz żył tą nadzieją, że wiesz, jaki to smak, chociaż nigdy go nie doświadczyłeś. Taki głupi, prosty przykład. Wszystkiego musisz spróbować samemu, żeby móc to ocenić. Czujesz się częścią show-biznesu?Zawsze byłem outsiderem, nie udziela mi się to. Mam jakieś takie klapki na oczach, że żyjesz tak, jak stworzysz sobie swoje życie. Bardzo często możemy ulegać pokusie, żeby stworzyć coś fikcyjnego w swoim życiu, ale wcale tak nie musi być. Znam superludzi z tego świata, ale całe te spędy, ścianki itp. to trochę niepoważne dla mnie. Zostałeś nominowany za Męskie Granie z Dawidem Podsiadło i Krzysztofem Zalewskim. Jak się z nimi pracowało?Super, choć było różnie na początku. Spotkało się trzech typów w studiu. Ja nie znałem żadnego z nich, czasem zbiłem z Dawidem piątkę, jak gdzieś na siebie wpadliśmy. Z Krzyśkiem się nigdy nie znałem. Nie wiem, jak wyglądały ich kontakty przed naszym projektem. Poszło hasło, że mamy zrobić coś razem. Każdy z nas ma jakąś swoją siłę, moc. Na początku to się jakoś zacierało. Mało się udzielałem, ja wolę się zamknąć i robić coś samemu. To ewidentnie problematyczna kwestia, jeżeli chcesz pracować ze mną. Bardzo ciężko mi się otworzyć w takich warunkach na tyle, żeby wyrzucić z siebie wszystko, co mogę. To jest jeszcze głębsze. Wyrzucasz swoje emocje, swoje pomysły przy kimś obcym, kogo nie znasz. Ale jak będziesz rozmawiał ze swoją kobietą, to też to robisz. Tylko że nie na aż tak głębokim poziomie. To jest naprawdę głęboki poziom. Ogólnie praca była super. Trochę nie chodziłem na próby, trochę się spóźniałem, no ale wreszcie się spiąłem. Ja już tak mam, że robię wszystko na ostatnią chwilę i nigdy nie miałem tak, że coś mi się nie udało albo nie zdałem egzaminu w szkole, bo zawsze na sam koniec się przygotuję. Jestem wkurzony na siebie i jest źle, bo zawsze mam tę samą myśl, że przecież mogłem zrobić to wcześniej i miałbym luz. Zawsze jest ta sama myśl i zawsze jest robienie na ostatni gwizdek. Więc jestem zadowolony z tego Męskiego Grania, pod takim kątem, że dużo mi to dało. Chodzi tu o jakąś pewność siebie i to, że uświadomiłem sobie, że praca w grupie czasem jest dużo lepsza niż siedzenie samemu. Myślisz, żeby częściej nagrywać w grupie?Mam swoich ziomków typu Krzysio, Lechu, Robert, Jaca i czasami sobie coś gramy przed koncertami. Muzykujemy sobie na jednym dźwięku. Ten „smutny Kortez”. Na ile to jesteś ty, a na ile image?Image, właśnie tu mówimy o tym świecie show-biznesu. Tak zostałem stworzony, że muszę być smutny. Muszę robić smutną muzę, stary, i się wku***am tak po prostu. Zamykają mnie tu w studiu  i każą mi robić smutne piosenki, ku***a. Weźcie mnie stąd ku***a (śmiech). A tak na poważnie, to wynika to chyba z jakiegoś nastroju, nastawienia. Jakoś się taki urodziłem. Jak byłem mały, zamiast kopać w piłkę, słuchałem muzyki klasycznej. Siedziałem w domu, mama się zastanawiała, czy jestem normalny, czy nie jestem jakiś dziwny, bo wszystkie normalne, małe chłopaki gonią na podwórku z piłką - a ten siedzi przy oknie i słucha muzyki. Z tym chyba rodzi się człowiek, z jakimś charakterem, który musi oszlifować, a potem wziąć. Nie wiem, ja po prostu tak mam. Jestem też totalnie zabawny i śmieszny. Czasami sobie pożartuję i tak dalej. To nie jest tak, że jestem totalnym smutasem i jakąś taką… (śmiech) Możesz spokojnie chodzić po ulicy? Czy fani na to nie pozwalają?Nie mam jakichś takich sytuacji, że ktoś biegnie za mną. Czasem są nachalne prośby, ale czasem idę ulicą i idzie jakiś pan z panią lat trzydzieści parę, no i mówią „o Kortez, siema”, zbiją piątkę i idą dalej. Takie postawy są ekstra. Co czujesz na koncertach? To jest tak, jakbyś wyłączył teraz światło i nie ma cię. Mnie tam nie ma. Wszyscy to wiedzą, którzy przychodzą na koncerty. Ja nie skupiam się na tym, czy tam siedzi pięć osób czy pięćset. Czy tam w ogóle są ludzie, co oni sobie pomyślą i jak to odbiorą. Ja zamykam gały i zamykam się na wszystkich. Ta godzina czy dwie godziny to musi być moja przyjemność. Jest to egoistyczne, ale chyba tylko o to chodzi, bo jak pokazać coś szczerze, jak ciebie tam nie ma. To tak jak mówić o doświadczeniu, którego nigdy nie doświadczyłeś. Jak oceniasz ostatni rok?Szał, szał, szał. Chciałem zrobić sobie takie podsumowanie, ile dni spędziłem w samochodzie, busie i w pociągach (śmiech). No ale przywyka się do tego. To jest totalnie inny tryb życia, może nawet niezrozumiały dla tych, którzy tego nie robią, ale też co innego dostajesz w zamian. Wszystko ma swoją cenę. Więc zwariowany był tamten rok. Dużo się działo w przestrzeni prywatnej i zawodowej, te wszystkie koncerty. Zaszczepiasz synowi miłość do muzyki?Mamy czasem taki lot, że przychodzi do mnie i mówi, że będziemy teraz malować. Żebym usiadł do pianina, grał mu, a on będzie malował. Kupiłem mu ostatnio takie małe płótna i farby akrylowe i maluje. Mówi mi: „tato, teraz coś wesołego” i ja mu gram, a on maluje. No nie możesz być cały czas smutny. Jest dużo takich momentów, że on potrzebuje posłuchać muzy. Nie mojej, bo on lubi dużo różnej muzy. Ostatnio wjeżdża mu „Dam dam dam, dam da dam” - jest taki numer. Tam jest taki chór chłopięcy z Rosji, śpiewa taką melodię, potem wjeżdża stopa, jest troche rave’u (""Gam Gam"" Marnik & SMACK - przyp. red.). On lubi taką muzę. Przecież nie będę mu wyłączał i mówił, żeby nie słuchał tego, bo to jest płytkie. Posłuchaj tego, tamtego, słuchaj, czego tam chcesz, maluj to, co chcesz. Zamykać się na potrzeby emocjonalne innych ludzi to jest największa głupota. Synowi zagrałeś coś wesołego, więc może coś takiego usłyszymy też na twojej płycie? Nie, nie, nie. To był numer na życzenie, i to na życzenie mojego syna, czyli pierwszej osoby, która może sobie życzyć czegoś ode mnie. Więc spełniam jego prośbę, żeby zagrać coś wesołego. Czasami gramy burzę, czasami gramy jakies pitu-pitu. On też gra na tym pianinie. Na takiej zasadzie, że nie kuma nic, ale też zauważyłem, że jak to pianino stoi w mieszkaniu i on ma jakiś zły dzień w szkole, albo jest wręcz fajnie, to widać to, co on zrobi, jak siądzie sobie przy pianinie, bo czasem ma potrzebę przy nim posiedzieć. Wtedy wali w to pianino, albo gra coś w dole, albo gra jakieś takie delikatne dźwięki tiru-riru.Mój młody wpadł jakiś czas temu na pomysł bycia skrzypkiem, teraz chciał gitarę elektryczną. Więc znalazłem jakąś tam małą gitarę, kupiłem mu. Łapie gitarę do góry nogami, bo jest leworęczny, no i jest zabawnie. Jak przyjdzie i powie mi, że chciałby to robić, że chciałby się tego nauczyć,  tak szczerze, to wtedy będziemy działać. Wiesz, dzieci co chwilę mają co innego do powiedzenia. Nowe pomysły na życie i cały czas bardziej zaskakują tym, czego teraz chcą. Czym jest dla Ciebie ojcostwo? Nie wiem, czym jest ojcostwo, ale wiem, kim dla mnie jest mój syn. Ta relacja, co ja czerpię od niego i co on czerpie ode mnie. Dla mnie osobiście ojcostwo to podejmowanie decyzji, to jest bycie odpowiedzialnym. To jest chodzenie ramię w ramię z tym małym człowiekiem. Żeby się nie potknął, musisz podejść szybciej i go złapać za rękę. Ciężko jest to opisać. To jest nieustanne czuwanie nad tym, żeby dziecku nie stało się nic złego, żadna krzywda, ale czasami musisz mu pozwolić, żeby poczuł, że ta miłość jest twarda. Ta miłość nie może być miękka. Czasami musisz mu pozwolić się sparzyć, żeby on sam zobaczył, że coś jest nie OK albo że tak nie powinno się robić. Ciągłe przestrogi i dawanie kar jest bezsensowne. Czasami trzeba pozwolić dziecku na jakiś błąd, żeby nauczyło się i go nie powtarzało. Jakie są twoje cele? Ku***a, też się mnie zapytałeś, kiedy obudziłem się i nie mam żadnych celów. Może cela? Tak cela (śmiech). U mnie to wszystko jest takie nienazwane. Na przykład teraz mam możliwość zrobienia muzyki do filmu, o czym zawsze marzyłem. To był jakiś mój cel. Nagle on się pojawił, nie musiałem do tego dochodzić, nie musiałem się o to z kimś bić, zgłaszać się do konkursów i tak dalej. To przyszło. To się stało. Mam chyba taki cel, że ciągle dłubię od czterech lat takie małe formy na fortepian, na całą orkiestrę i na chór, i to spisuję. To jest jakimś tam moim marzeniem, żeby usiąść w pierwszym rzędzie  w filharmonii i posłuchać swojego godzinnego repertuaru. To jest moje marzenie i to jest wyzwanie. O to chodzi w życiu. Bo jak tak już coś osiągniesz, nie masz co robić, siedzisz w domu. Tu zrobisz to, no to już to zrobiłeś i takie wszystko jest rozmemłane, beznadziejne, bo nie masz celu, nie masz o co walczyć. Jak masz cel na takiej zasadzie, że masz pragnienie i chciałbyś je zrealizować, to ta walka jest sensowna. Jak się czułeś, oglądając „Kamerdynera” i słysząc swój numer, który powstał do tego filmu? Tak dziwnie. Byłem wtedy w teatrze i pomyślałem, ale fajnie. OK, to się stało, to się wydarzyło, zajebiście, bardzo się cieszę, że ktoś o mnie pomyślał przy tym filmie i że mogłem to zrobić. To było wyzwanie, to było coś, ale to już było, to już minęło. Czułem się tam fajnie, ale nie czułem się tak, jak myślałem, że mógłbym się czuć, jak siedziałem kilkanaście lat temu z kumplami, oglądaliśmy filmy i mówiliśmy: „ku***a, ale zajebisty numer w tym filmie jest, ku***a, też bym tak chciał. I byłoby super być na takiej gali, przyjść w garniturze” i tak dalej. Nie, że się rozczarowałem, tylko to było takie „aha, OK, czyli się stało”. Więc trzeba zrobić kolejny krok, coś wymyślić, mieć jakieś wyzwanie.",,
Sikorski w USA: Rosja narzuca świat bez zasad. Nie akceptujmy tego,"– Jeśli zaakceptujemy zasady Rosji, to będziemy żyli
w świecie bez zasad, a to jest bardzo niebezpieczne – powiedział w
Waszyngtonie Radosław Sikorski. Marszałek Sejmu, który wziął udział w konferencji w Radzie Atlantyckiej, apelował o większe przywództwo USA w Europie.","– Świat bez zasad, który od ponad roku próbuje narzucić Rosja, jest najbardziej niebezpieczny dla państw słabszych, bo dużesame mogą o siebie zadbać – podkreślił Sikorski. – Stąd tak duże obawy w mojej części świata – dodał. Marszałek zabrał głos podczas konferencji w amerykańskim think tanku na temat transatlantyckiej strategii dla Europy Wschodniej.„Mieliśmy rację”Były szef polskiej dyplomacji, jeden z inicjatorów Partnerstwa Wschodniego,bronił tzw. resetu w stosunkach z Rosją. – Wierzę, że zarówno USA, jak iPolska miały rację, że próbowały dokonać resetu i poprawić relacje z Rosją - powiedział. Przyznał jednak, że wszystko się skończyło, gdy prezydent WładimirPutin „zdecydował się zmienić kurs” i zajął ukraiński Krym. „Decyzje NATO dobre”– Nasz problem polegał na tym, że kilka ostatnich lat nie wierzyliśmy, że naprawdę myślą to, co mówią. Nadszedł czas zdać sobie sprawę, że jednak tak - powiedział. Ocenił też, że ostatnie decyzje szczytu NATO, by wzmocnić obecnośćna wschodniej flance poprzez ćwiczenia tzw. szpicy sił szybkiego reagowania,są dobre, „bo to sygnał, że czerwona linia jest na granicy NATO (...), ale tonie wystarczy, Ukraina to kluczowy kraj” - powiedział.Sikorski apelował o większe przywództwo USA w rozwiązywaniu globalnych problemów,przekonując, że stawką jest „wiarygodność USA” wobec takich państw, jak Iran,Syria czy Korea Północna. – Jeśli USA nie zapewnią przywództwa w Europie, tobędzie mieć to konsekwencje wszędzie, także w Azji - dodał.„Wszyscy są zorientowani”Podkreślił jednak, że jak rozmawia z przedstawicielami Departamentu StanuUSA, Pentagonu czy amerykańskiej armii w Europie, to odnosi wrażenie, że „sądoskonale zorientowani, co się dzieje”. – Tego, co brakuje, to decyzje, by cośz tym zrobić - dodał. Sikorski przyleciał do Waszyngtonu w czwartek. Pierwszego dnia wizyty, wraz z kilkoma innymi uczestnikami piątkowej konferencji Atlantic Council, zostałprzyjęty w Białym Domu przez wiceprezydenta USA Joe Bidena.  Przemyślą politykę? – Odnoszę wrażenie, że w świetle wydarzeń na Ukrainie USA przygotowują się doprzemyślenia swojej polityki wobec naszego regionu i rozważają swoje opcjena nowo – powiedział Sikorski polskim dziennikarzom w piątek, już po wystąpieniu w Atlantic Council. Nie chciał jednak spekulować, jakie to mogą byćzmiany, ani czy np. Stany Zjednoczone zdecydują się na dostarczenie Ukrainiebroni, o co Kijów apeluje od dłuższego czasu, by wzmocnić swe szanse wwalkach ze wspieranymi przez Rosję separatystami na wschodzie kraju.",,
Chcesz dostać brytyjski paszport? Naucz się stać w kolejce!,"Stanie w kolejce ma stać się częścią egzaminu, który trzeba zdać, by dostać brytyjski paszport.  Może on okazać się trudny dla Polaków, których „styl” różni się w tym zakresie od tego stosowanego na Wyspach.","Paszport obywatela Wielkiej Brytanii to dla wielu obcokrajowców przedmiot pożądania, a jego zdobycie staje się coraz trudniejsze. Cóż mówi się, że Anglik, nawet gdy jest sam, ustawia się w porządną jednoosobową kolejkę. Teraz tę umiejętność będą musieli posiadać też ubiegający się o obywatelstwo imigranci.Każdy wnioskujący o brytyjski paszport musi zdać stosowny egzamin i wykazać się dobrą znajomością języka angielskiego i powszechną wiedzą społeczną. A każdy wie, że stanie w kolejce jest ważnym elementem życia i czymś, co robimy każdego dnia. Minister Korony zapewnia, że traktuje ten pomysł jak najbardziej serio i zauważa, że cudzoziemcy często nie wiedzą, że muszą spokojnie stać w kolejce, zamiast pchać się na początek. To dezorganizuje kolejkę i w efekcie wszystko opóźnia. W porządnej brytyjskiej kolejce stoi się cierpliwie, czekając na swoją kolej.Minister stanu ds. imigracji Phil Woolas mówi, że popiera pomysł, bo pomoże on imigrantom  lepiej zintegrować się z lokalną społecznością. Nic dziwnego, w końcu proceder ten określany jest niemalże jako „sport narodowy” Brytyjczyków. „Robienie swojego – ta prosta czynność trzyma nasz kraj razem. Bardzo ważne jest, by nowi członkowie naszej społeczności zajmowali swoje miejsce w kolejkach do autobusu czy po filiżankę herbaty” – podkreśla Woolas. „Jest to niezwykle istotne dla brytyjskiego poczucia fair play, a także przynosi wszystkim korzyści. Wpychanie się ludzi bez kolejki rodzi frustracje. Z mojego doświadczenia wynika, że większość imigrantów chce się stosować do zasad fair play” – dodaje.",,
„Wręcz przeciwnie” zamiast „Wprost przeciwnie”,"Tygodnik opinii tworzony przez byłych dziennikarzy „Wprost” nie ukaże się jako „Wprost przeciwnie”, a „Wręcz przeciwnie” – dowiedział się portal tvp.info. Pierwszy numer trafi do kiosków w poniedziałek.","Redakcja podjęła decyzję o zmianie tytułu, bo na sprzedaż tygodnika „Wprost przeciwnie” nie zgodził się Ruch SA, największy dystrybutor prasy w Polsce. Ruch SA argumentuje, że chce poczekać do wyjaśnienia sądowego sporu, jaki z wydawcą nowego tygodnika toczy Platforma Mediowa Point Group, wydawca tygodnika „Wprost”.  Redaktor naczelny „Wręcz przeciwnie” Jan Piński decyzję Ruchu SA nazywa „kuriozalną”. –   Pierwszy raz w historii poważnej prasy po 1989 roku odmówiono dystrybucji legalnie zarejestrowanego tytułu. Jest to dziwne szczególnie dlatego, że przed laty Ruch dystrybuował jednocześnie przykładowo „Życie” i „Życie Warszawy”  – zaznacza.  Nazwa gazety miała być wydrukowana czcionką stylizowaną na dawne logo „Wprost”. Pomimo zmiany tytułu czcionka ma pozostać ta sama. –  Będziemy walczyć o możliwość dystrybuowania tygodnika pod tytułem „Wprost przeciwnie”  – zapowiada Jan Piński.  Tygodnik tworzą dziennikarze, którzy współtworzyli tygodnik „Wprost” w czasach, kiedy – jak sami twierdzą – odnosił on największe sukcesy. Redaktorem naczelnym jest Jan Piński –  były szef działu Polska tygodnika „Wprost” i były szef „Wiadomości” TVP. Wśród autorów „Wręcz Przeciwnie” są też m.in. Robert Gwiazdowski, Janusz Korwin-Mikke, Wiesław Kot, Robert Leszczyński, Leszek Pietrzak, Tomasz Terlikowski, Paweł Zarzeczny i Tadeusz Drozda",,
"Holland u Lisa: wielkie partie nie wystawiły kandydatów, tylko aktorów","– Partie polityczne w Polsce zrobiły psikusa wyborcom, czyli Polakom. Zamiast kandydatów wystawiły aktorów. Kiedyś, w jakimś spocie, aktorzy grali rolę prawdziwych ludzi. I tutaj coś takiego ma właśnie miejsce – powiedziała w programie „Tomasz Lis na żywo” w TVP2 Agnieszka Holland, która podsumowała kampanię prezydencką. – Chodzi tu jednak o to, żeby ludzie, którzy decydują się startować w wyborach, reprezentowali sobą coś więcej, niż tupet i posłuszeństwo –  dodała.","– Mówi się, że kampania jest błaha. Rzeczywiście jest to przedziwna kampania, bo poza prezydentem Komorowskim i może Pawłem Kukizem i Januszem Korwin-Mikkem, to cała reszta to są figuranci. To są ludzie, którzy są „zamiast”, oni są w zastępstwie kogoś – podkreśliła Agnieszka Holland. – W takiej sytuacji nie może być mowy o prawdziwej debacie, bo ci ludzie – na czele z kandydatem Dudą – mówią dopiero wtedy, kiedy zostanie im coś zasuflowane – dodała.  Napisane role – I pani Ogórek, i pan Duda, i pan Jarubas grają jakieś role, napisane przez kogoś innego. To nie jest normalna kampania prezydencka. Ale my obywatele i wy media powalamy im na to – zauważyła. – W demokracji wybieramy w ofercie, którą mamy. Chodzi tu jednak o to, żeby ludzie, którzy decydują się startować w wyborach, reprezentowali sobą coś więcej, niż tupet i posłuszeństwo. Żeby mieli poczucie odpowiedzialności za działalność, którą są winni narodowi, Polsce i światu – mówiła reżyserka. Autentyczny człowiekAgnieszka Holland odniosła się też do obrażania Bronisława Komorowskiego podczas jego wieców wyborczych. – Prezydent Komorowski jest najbardziej autentycznym człowiekiem wśród kandydatów. On reaguje w sposób niezaprogramowany, medialny. On na zło, nienawiść i chamstwo reaguje spontanicznie – mówiła. – Prezydent Komorowski przez pięć lat pokazał, kim jest i zdobył zaufanie ludzi. Ale jak się obrzuca teraz prezydenta łajnem, to zawsze coś się przyczepi – zakończyła.",,
„Putin posługuje się metodami Hitlera i Stalina”. Europarlament o rosyjskich manipulacjach,"– Polska była ofiarą, a nie sprawcą II wojny światowej, a współodpowiedzialność za wywołanie konfliktu ponosi Rosja. Dokonując Holokaustu, Hitler oskarżał Żydów, że to oni wywołali wojnę. Putin posługuje się tymi samymi metodami – mówili europosłowie podczas debaty w Parlamencie Europejskim na temat rosyjskich manipulacji historycznych.","Debata jest reakcją na kontrowersyjne wypowiedzi prezydenta Rosji Władimira Putina. Europosłanka Prawa i Sprawiedliwości Anna Fotyga mówiła, że od samego początku obie strony paktu Ribbentrop-Mołotow posługiwały się kłamstwami, oszustwami, oszczerczymi kampaniami, by zdyskredytować swoich oponentów i swoje ofiary. – Dokonując Holokaustu, Hitler oskarżał Żydów, że to oni wywołali II wojnę światową – wskazywała była minister spraw zagranicznych. Jak zauważyła, Putin w swojej oszczerczej kampanii wobec Polski i innych państw posługuje się dokładnie tymi samymi metodami, które były stosowane przez Hitlera i Stalina. Przeciwko zamianie ról katów i ofiar protestował niemiecki eurodeputowany Reinhard Bütikofer. – Ten rodzaj konwersji, przerzucanie winy historycznej może stać się pierwszym krokiem do identyfikacji celów dla agresji. UE powinna być czujna – apelował. W dyskusji wzięło udział ponad 50 eurodeputowanych. Nie wszyscy mówili jednym głosem, ale zdecydowana większość wskazywała na rosyjską współodpowiedzialność za wywołanie konfliktu poprzez zawarcie paktu pakt Ribbentrop-Mołotow. Przyznała przy tym, że historia jest złożona i nie wolno też zapominać o roli żołnierzy sowieckich podczas kluczowego momentu wojny, gdy Józef Stalin i Adolf Hitler stali się wrogami. Jak podkreślała, to właśnie żołnierze sowieccy wypchnęli nazistów z Europy Środkowo-Wschodniej i wyzwolili obóz zagłady Auschwitz-Birkenau.  Jourova przestrzegała, że zniekształcanie faktów historycznych to zagrożenie dla społeczeństw demokratycznych. – Sojusz niemiecko-sowiecki umożliwił atak na Polskę przez nazistowskie Niemcy 1 września 1939 r., a następnie wojska sowieckie 17 września. Wydarzenia te zapoczątkowały drugą wojnę światową. To fakty – zaznaczyła wiceszefowa KE. O odpowiedzialności Rosji i pakcie Ribbentrop-Mołotow mówiła też łotewska eurodeputowana Sandra Kalniete z Europejskiej Partii Ludowej. – Związek Sowiecki jest współodpowiedzialny za wywołanie II wojny światowej – podkreśliła. Szef delegacji PO w PE Andrzej Halicki, który zainicjował dyskusję dziękował za okazaną solidarność. – Tej solidarności naprawdę potrzebujemy. Chciałem podziękować Radzie, pani komisarz za bardzo jednoznaczny głos, bo musimy być razem, gdy podejmowane są próby fałszowania historii – oświadczył eurodeputowany. Jak podkreślił, cała debata nie jest o historii, ale o bezpieczeństwie, bo ci, którzy chcą akceptować totalitaryzmy, czy to stalinowski, czy nazistowski, sami chcą budować rządy autorytarne i wykorzystywać je na zgubę milionów Europejczyków. Były premier Leszek Miller (SLD) wskazywał, że gdy 30 lat temu Zjazd Deputowanych Ludowych ZSRR potępił pakt Ribbentrop-Mołotow, który Stalin określił jako „krwią scementowaną przyjaźń” między dwoma krajami, wydawało się, że ten rozdział historii jest zamknięty. – Dziś następuje próba rewizji tamtych ocen, w tym także fałszowania prawdy historycznej w odniesieniu do Polski. Udział mojego kraju w walce przeciwko Hitlerowi nie może być kwestionowany – oświadczył Miller. Wygłoszone przez prezydenta Rosji przed świętami komentarze dotyczące przyczyn II wojny światowej zostały uznane na Zachodzie za próbę pisania historii na nowo i wybielanie sowieckiej kolaboracji z nazistami. Putin w orędziu kolejny raz poruszył temat roli Związku Sowieckiego w pokonaniu Niemiec hitlerowskich. – Mamy obowiązek bronienia prawdy o zwycięstwie, inaczej cóż powiemy naszym dzieciom, jeśli kłamstwo, jak zaraza, rozpełznie się po całym świecie? – pytał.",,
„Rozpoczynam nowe polityczne życie”,"– Rozpoczynam nowe życie polityczne – powiedział Ryszard Kalisz po ogłoszeniu decyzji sądu partyjnego Sojuszu Lewicy Demokratycznej, który zdecydował o wykluczeniu polityka z partii. Kalisz zapowiedział, że nie zamierza odwoływać się od tej decyzji. – Ryszard Kalisz nie musi już dalej udawać, że jest człowiekiem lewicy – skomentował wyrok Leszek Miller.","Kalisz sam odczytał na briefingu prasowym decyzję sądu partyjnego. Uzasadniono ją m.in. zaangażowaniem posła w konkurencyjny dla SLD projekt polityczny. – Działanie na rzecz inicjatywy, której celem jest stworzenie konkurencyjnego wobec SLD projektu politycznego, jest sprzeczne ze (...) statutem SLD, natomiast publiczne wypowiedzi podważające zaufanie do SLD, naruszają dobre imię partii – cytował Kalisz uzasadnienie sądu. Polityk powiedział, że przyjmuje tę decyzję do wiadomości, nie będzie się odwoływał i rozpoczyna nowe życie „pod każdym politycznym względem”. Zwracając się do dziennikarzy, powiedział – Jeszcze w kwietniu dowiecie się szczegółów. – Życie niesie niespodzianki, kiedyś myślałem, że będę członkiem SLD po wsze czasy, okazało się, że Sojusz się zmienił, a Ryszard Kalisz się nie zmienił, w związku z tym Sojusz postanowił mnie wykluczyć – mówił polityk. W marcu Kalisz został zawieszony na trzy miesiące w prawach członka SLD. Było to następstwem jego zaangażowania się w projekt Europa Plus Janusza Palikota i Aleksandra Kwaśniewskiego. W ramach Europy Plus w przyszłorocznych wyborach do Parlamentu Europejskiego mają powstać centrolewicowe listy wyborcze. Możliwości udziału w projekcie nie widzi SLD, ponieważ nie chce współpracować z Palikotem. W marcu Kalisz został zawieszony na trzy miesiące w prawach członka partii. Było to następstwo zaangażowania się polityka w projekt Europa Plus Janusza Palikota i Aleksandra Kwaśniewskiego. W ramach Europy Plus w przyszłorocznych wyborach do Parlamentu Europejskiego mają powstać centrolewicowe listy wyborcze. Możliwości udziału w projekcie nie widzi SLD, ponieważ nie chce współpracować z Palikotem. Miller: Kalisz odszedł, ale SLD pozostało – Ryszard Kalisz odszedł, ale Sojusz Lewicy Demokratycznej pozostał – tak lider SLD Leszek Miller skomentował decyzję sądu partyjnego.– SLD pozostaje z ludźmi ciężkiej pracy, ludźmi, którzy chcą mieć pewność swojej dobrej przyszłości; z młodymi, którzy wykuwają swoją przyszłość, którzy martwią się o to, że będą bezrobotni. Po odejściu z SLD Ryszard Kalisz nie musi już dalej udawać, że jest człowiekiem lewicy – powiedział na konferencji prasowej w Gdyni Miller.Były premier przyznał, że jest mu żal odejścia Kalisza z SLD. – Cóż mógłbym powiedzieć: „Ryszardzie, nie idź tą drogą” – dodał.Miller podkreślił, że każda partia ma zapisy statutowe, które uniemożliwiają „bycie w jednej partii, a jednoczesne realizowanie konkurencyjnego programu politycznego”. – Nie znając uzasadnienia sądu uważam, że sąd na tej prostej zasadzie się oparł – ocenił szef Sojuszu.Zapowiedział też, że zamierza podziękować Kaliszowi za jego działalność w SLD. – Powiem mu, że jest mi bardzo przykro, ale życie toczy się dalej – dodał. Miller nie obawia się, aby przypadek Kalisza spowodował, że inni członkowie partii zaczną opuszczać SLD. „SLD nie pozwala na nielojalność” – Ryszard Kalisz od dłuższego czasu pracował na rzecz innego ugrupowania politycznego, którego trzonem jest Ruch Palikota – powiedziała europosłanka SLD Joanna Senyszyn po posiedzeniu sądu partyjnego Sojuszu.Senyszyn, która reprezentowała zarząd krajowy Sojuszu podczas sądu partyjnego, mówiła dziennikarzom, że SLD „jest poważną partią, która nie może pozwolić na to, by jej członkowie byli nielojalni, działali na rzecz innych ugrupowań”.– Ryszard Kalisz był ambasadorem Aleksandra Kwaśniewskiego przy SLD i to nas nawet cieszyło (...), ale kiedy zaczął być również ambasadorem Ruchu Palikota, to już na to partia nie mogła pozwolić – powiedziała.  RP: miejsce Kalisza przy Kwaśniewskim Rzecznik Ruchu Palikota Andrzej Rozenek uważa, że miejsce wykluczonego z SLD Ryszarda Kalisza jest przy byłym  prezydencie Aleksandrze Kwaśniewskim. Ale – jak zaznaczył – Kalisz musi sam podjąć decyzję co robić dalej.  Pytany, czy Ruch Palikota będzie rozmawiał z Kaliszem na temat m.in. przyłączenia się do inicjatywy Europa Plus, Rozenek powiedział, że specjalne decyzje nie zapadały w sprawie rozmowy z byłym politykiem Sojuszu i „jest to raczej w gestii Aleksandra Kwaśniewskiego”.Rozenek liczy jednak na to, że Kalisz zaangażuje się po stronie Europy Plus. – I myślę, że nie tylko on. Sojusz znalazł się teraz w kłopotliwej sytuacji – uważa rzecznik Ruchu Palikota.",,
Do TSUE wpłynęły uwagi Polski oraz państw i instytucji europejskich ws. ustawy o SN,"Do Trybunału Sprawiedliwości UE wpłynęły uwagi pięciu państw i instytucji europejskich, Polski oraz Prokuratora Generalnego w związku z pytaniami prejudycjalnymi dot. ustawy o Sądzie Najwyższym – poinformował Sąd Najwyższy.","Chodzi o uwagi i stanowiska ws. pytań prejudycjalnych wystosowanych przez Sąd Najwyższy do TSUE 2 sierpnia 2018 r. SN tle rozpoznawanej sprawy odwołania od decyzji Zakładu Ubezpieczeń Społecznych sformułował wtedy pięć pytań prejudycjalnych dot. zasady niezależności sądów i niezawisłości sędziów jako zasad prawa unijnego oraz unijnego zakazu dyskryminacji ze względu na wiek.Jak przekazał w komunikacie Sąd Najwyższy, Polska w swoich uwagach wniosła o uznanie, że wniosek prejudycjalny SN jest niedopuszczalny. Ponadto pogląd o braku podstaw prawnych i faktycznych do udzielenia odpowiedzi na pytania SN wyraził także przedstawiciel polskiej prokuratury.",,
Kandydatka celebrytka może zrezygnować z walki z Putinem,"Pretendentka do urzędu prezydenta Rosji Ksenia Sobczak jest gotowa wycofać swoją kandydaturę na rzecz Aleksieja Nawalnego. Takie oświadczenie złożyła w trakcie pierwszej, przedwyborczej konferencji prasowej.","Centralna Komisja Wyborcza w Rosji nie chce zarejestrować kandydatury Aleksieja Nawalnego, ponieważ ciąży na nim wyrok sądu. Sam lider opozycji twierdzi, że to wbrew konstytucji, a jego zwolennicy nazywają wyrok „polityczną zemstą Kremla”. Po tym, gdy w ubiegłym tygodniu prezenterka telewizyjna i celebrytka Ksenia Sobczak ogłosiła swój start w wyborach, pojawiły się komentarze, że „wbiła Nawalnemu nóż w plecy”. – Szanuję Aleksieja i to on najbardziej zasłużył na prawo kandydowania – oświadczyła Sobczak na pierwszej, przedwyborczej konferencji prasowej.",,
Prezes Kaczyński: Merkel zadzwoniła do premiera z przeprosinami,"Odrzucenie kandydatury Beaty Szydło na szefową unijnej komisji ds. zatrudnienia to złamanie zawartych porozumień – powiedział Jarosław Kaczyński. – Premier Mateusz Morawiecki informował mnie, że tuż po tym głosowaniu zadzwoniła do niego kanclerz Niemiec Angela Merkel z przeprosinami, wyrazami zdumienia i szoku po tym, co się stało – dodał.","Była premier i europosłanka PiS Beata Szydło w poniedziałek, w tajnym głosowaniu po raz drugi nie została wybrana w Strasburgu na stanowisko szefowej komisji zatrudnienia i spraw społecznych Parlamentu Europejskiego. Za jej kandydaturą opowiedziało się 19 europosłów, przeciw było 34, od głosu wstrzymało się dwóch eurodeputowanych.– To zaskoczenie nie tylko dla nas, bo mieliśmy zawarte pewne porozumienia na najwyższym szczeblu. Premier Mateusz Morawiecki informował mnie, że tuż po tym głosowaniu zadzwoniła do niego kanclerz Niemiec Angela Merkel z przeprosinami, wyrazami zdumienia i szoku po tym, co się stało. Zapewniała, że wszyscy przedstawiciele Europejskiej Partii Ludowej głosowali za kandydaturą pani premier – komentował szef PiS.Jak dodał, nie zmienia to faktu, że wynik głosowania był wbrew ustaleniom. – Doszło do bardzo poważnego rozprężenia w UE i to jest zjawisko niedobre, i wyraźnie związane z bardzo ostrą ofensywą lewicy. Ta szeroko rozumiana lewica jest właściwie bez wyjątku lewicą skrajną – podkreślił. – Sądzę, że w przypadku Beaty Szydło był tu repulsywny odruch wobec osoby, której system wartości jest inny niż bardzo wielu obecnych parlamentarzystów, zarówno z formacji skrajnie lewicowych, jak i liberalno-lewicowych. To wygląda na powtórkę ze sprawy Rocco Buttiglione, który przed laty był kandydatem Włoch na stanowisko unijnego komisarza. Przed głosowaniem przyznał się do konserwatywnych, chrześcijańskich wartości, jakie wyznawał, czego skutkiem było to, że nie został wybrany na to stanowisko – mówił szef PiS.Kaczyński ocenił ponadto, że jeżeli w tej chwili umowy, porozumienia, nie są przestrzegane, to jest to z jednej strony „kwestia pewnego gniewu, który panuje w Unii Europejskiej, a z drugiej strony – kwestia wartości”. – Polska, jeśli chodzi o wartości, jest w zupełnie innym miejscu niż bardzo wiele państw europejskich. Beata Szydło zapłaciła po prostu za to, że jest reprezentantką katolickiego kraju i uznaje chrześcijańskie wartości – ocenił. – Mamy nadzieję, że ta sytuacja, ten kryzys wartości minie, ale będzie to wymagało wysiłku przedstawicieli zarówno tych większych, silniejszych krajów Unii, jak i tych mniejszych – zaznaczył.Dopytywany, czy odrzucenie kandydatury Szydło będzie miało wpływ na decyzję EKR dotyczącą wtorkowego głosowania nad kandydaturą Ursuli von der Leyen na szefową Komisji Europejskiej, Kaczyński odpowiedział, że „w oczywisty sposób może mieć”. – Ostateczną decyzję w tej sprawie będą podejmować jednak europosłowie, bo tutaj nie ma żelaznej dyscypliny. Jakie będą nasze sugestie w tej sprawie, to nie zostało jeszcze rozstrzygnięte – zaznaczył szef PiS.W pierwszym głosowaniu, które odbyło się w ubiegłą środę, za kandydaturą Szydło – kandydatki grupy Europejskich Konserwatystów i Reformatorów – było 21 posłów, przeciw wystąpiło 27, a dwóch wstrzymało się od głosu. Szydło była jedyną kandydatką. Na wniosek socjalistów głosowanie było tajne. Według nieoficjalnych informacji, przeciw kandydaturze Szydło głosowali wtedy przedstawiciele frakcji socjalistów, liberałów, Zieloni oraz lewicowa grupa GUE.",,
"Miriam Shaded: islam jest jak organizacje mafijne, jest sprzeczny z polską konstytucją","„Unia Europejska jest coraz bardziej zislamizowana. Nie broni praw człowieka, coraz częściej stoi po stronie oprawców, a nie ofiar. Polska nie powinna zwracać uwagi na to, co mówi Bruksela, bo zwykle narzucane nam poglądy czy przepisy są dla naszego interesu po prostu szkodliwe” – powiedziała w wywiadzie dla tygodnika „Do Rzeczy” Miriam Shaded, prezes Fundacji Estera.","„Życie tysięcy chrześcijan, w tym wielu setek dzieci, jest w rękach Polaków i polskiego rządu. Kwestią najbliższych tygodni jest sprowadzenie kolejnych. To bardzo skomplikowana logistycznie akcja – ewenement na skalę światową. Realizowany będzie dla nich program mający na celu przyspieszenie procesu ich asymilacji, którego składową są m.in. intensywne lekcje języka polskiego. Działa już również system do sprawowania kompleksowej opieki nad naszymi podopiecznymi. Wszystko jest finansowane z prywatnych środków ludzi dobrej woli, a nie z pieniędzy podatników” – możemy przeczytać na stronach Fundacji Estera.W opinii jej prezes, Mirian Shaded, „islam jest sprzeczny nie tylko z polską konstytucją, lecz także z międzynarodowymi konwencjami określającymi prawa człowieka”. Groźby muzułmańskich radykałówW rozmowie z tygodniem „Do Rzeczy” Shaded poinformowała, że dostaje groźby od agresywnych muzułmanów.– Ostatnio pewien Pakistańczyk, mieszkający pod Wrocławiem, groził mi na Facebooku, że mnie uprowadzi, po czym – zacytuję jego słowa – zrobi ze mnie autostradę A4 i będzie mnie rozdawać za darmo (...). Kiedy wczytałam się w inne informacje o tym człowieku, okazało się, że chwali on produkcję bomb w Palestynie oraz twierdzi, że wszyscy muzułmanie wspierają ISIS – powiedziała Miriam Shaded.W jej opinii „wskaźnik przemocy wobec kobiet jest najniższy w Europie”. – Rośnie natomiast wraz z liczbą mieszkających w danym kraju muzułmanów. W islamie kobieta jest własnością mężczyzny, nie ma swojej podmiotowości. Islam jest jak organizacje mafijne – stwierdziła Shaded.",,
"Konwencja Lewicy w Gdyni. Czarzasty o hejcie: Jestem orłem, jestem ponad tym","Mówię wszystkim hejterom – nie usłyszycie ode mnie ani jednego zdania złego na swój temat – powiedział lider SLD Włodzimierz Czarzasty podczas konwencji lewicy w Gdyni. Dodał, że traktuje jako dobrą monetę apel Grzegorza Schetyny, by opozycja nie atakowała się wzajemnie.","W swoim przemówieniu Włodzimierz Czarzasty wypowiedział się m.in. na temat historii. Jak mówił historia jest jedna i nie można pisać jej od początku. – Żadna władza, żadna partia, żaden rząd nie napisze historii od początku – podkreślił.W tym kontekście mówił, że Westerplatte to „miejsce zadumy, a nie politycznej zadymy”. – Westerplatte jest polskie i nie można tańczyć na tym miejscu i mówić: „jest bardziej moje, jest bardziej twoje” – podkreślił Czarzasty. Dodał, że historii trzeba się uczyć, a nie dodawać „swoje szczególiki”. – Historia Polski nie zaczęła się cztery lata temu – powiedział szef SLD.Wspomniał też o zamordowanym prezydencie Gdańska Pawle Adamowiczu i deklaracjach polityków po tym tragicznym wydarzeniu, że nigdy więcej hejtu. – Każda przyrzekał, każda partia, wszyscy mówili: „będziemy wrażliwi, będziemy delikatni, będziemy się uśmiechali do siebie, nie będziemy się obrażali” – mówił szef SLD.– A okazało się, że w Ministerstwie Sprawiedliwości powstała po prostu farma hejterów, przecież żeście na grobie Pawła Adamowicza obiecywali, że nigdy się do tego nie będzie odnosili, że nie będziecie pluli – powiedział Czarzasty.",,
PO przedstawiła kandydata na premiera. „Świetnie przygotowany”,Platforma Obywatelska w przyszłym tygodniu złoży wniosek o konstruktywne wotum nieufności dla rządu Beaty Szydło. Kandydatem partii na nowego premiera jest Grzegorz Schetyna. Decyzję ogłosili posłowie PO Tomasz Siemoniak i Sławomir Neumann. Wniosek jeszcze dziś trafi do innych ugrupowań opozycyjnych.,"– Schetyna jest świetnie przygotowany, aby przejąć tekę premiera – powiedział na konferencji prasowej Tomasz Siemoniak. – Mamy zdecydowanie najgorszy rząd po 1989 roku. Zakończenie prac tego rządu jest zgodne z polską racją stanu – ocenił.  Według Sławomira Neumanna „dzięki temu wnioskowi będzie mogła odbyć się poważna i merytoryczna debata nad stanem Polski”.  – Z pewnością można powiedzieć, że Grzegorz Schetyna nie zostanie jeszcze premierem, ale będzie nim za 2,5 roku. Ten wniosek składamy dla debaty – podkreślił Sławomir Neumann.  Wniosek PO liczy, wraz z uzasadnieniem, 35 stron i szczegółowo opisuje zarzuty ugrupowania wobec zdecydowanej większości członków obecnej Rady Ministrów, w tym trzech wicepremierów: Mateusza Morawieckiego (jednocześnie ministra rozwoju i finansów), Piotra Glińskiego (resort kultury i dziedzictwa narodowego) oraz Jarosława Gowina (nauka i szkolnictwo wyższe).W dokumencie krytyce poddano dotychczasową pracę m.in. ministrów: spraw zagranicznych Witolda Waszczykowskiego, sprawiedliwości Zbigniewa Ziobry, obrony narodowej Antoniego Macierewicza, spraw wewnętrznych i administracji Mariusza Błaszczaka, edukacji narodowej Anny Zalewskiej, zdrowia Konstantego Radziwiłła i środowiska Jana Szyszki.",,
Sondaż: Morawiecki najaktywniejszym politykiem w kampanii samorządowej,"Dwie trzecie Polaków uważa, że Mateusz Morawiecki jest najbardziej pracowitym politykiem w trakcie trwającej kampanii samorządowej. Jego zaangażowanie dostrzegają nie tylko wyborcy PiS, ale także wyborcy opozycji – wynika z sondażu Instytutu Badań Rynkowych i Społecznych.","Na pytanie „Który z liderów politycznych jest najbardziej aktywny w aktualnie toczącej się kampanii wyborczej?” 65,9 proc. ankietowanych wskazało Mateusza Morawieckiego.Na kolejnym miejscu znalazł się Władysław Kosiniak-Kamysz, którego za najbardziej aktywnego uczestnika kampanii uznało już tylko 7,2 proc. badanych.  Grzegorz Schetyna został wskazany przez 6 proc. respondentów. Włodzimierza Czarzastego wskazało 2,3 proc., a Janusza Korwin-Mikkego – 1,2 proc.  badanych.17,4 proc. ankietowanych nie było w stanie wskazać najbardziej pracowitego polityka w trakcie kampanii samorządowej. Spotkania z Polakami Powyższe wyniki są efektem bardzo szeroko zakrojonej kampanii Prawa i Sprawiedliwości opartej na bezpośrednich spotkaniach premiera z Polakami. Tak wielka przewaga w tej dziedzinie pokazuje, że kampania PiS jest widoczna i przynosi efekty.Na pytanie „Który z liderów politycznych jest najbardziej przekonujący w aktualnie toczącej się kampanii wyborczej?” 38,5 proc. badanych uważa, że  Mateusz Morawiecki.Daleko w tyle zostawia pod tym względem liderów opozycji: Władysława Kosiniaka-Kamysza wskazywanego przez prawie 11,7 proc. respondentów i Grzegorza Schetynę, który jest przekonujący według 8,4 proc. badanych.7,2 proc. ankietowanych wskazało na Władysława Czarzastego, a 1,8 proc. na Janusza Korwin-Mikkego.Prawie co trzeci uczestnik badania (32,4 proc.) nie był w stanie wskazać najbardziej przekonującego lidera politycznego uczestniczącego w kampanii wyborczej.Potwierdza się, że duża część elektoratu jest pod wrażeniem kampanii prowadzonej przez premiera Mateusza Morawieckiego. Dostrzegają to głównie wyborcy PiS, ale także część elektoratu innych partii politycznych. Jego zaangażowanie ma więc nie tylko mobilizującą rolę dla wyborców PiS, ale otwiera także szansę na pozyskanie nowych wyborców dla rządzącego ugrupowania. Inni liderzy polityczni wypadają blado przy kampanii prowadzonej przez Mateusza Morawieckiego. Kompetencje gospodarcze Na pytanie „Jak ocenia Pan/Pani działania premiera Mateusza Morawieckiego w zakresie rozwoju gospodarczego Polski?” ponad 50 proc. Polaków uważa, że Mateusz Morawiecki dobrze działa dla rozwoju gospodarczego naszego kraju. Przeciwnego zdania jest 37 proc. badanych. Kompetencje gospodarcze premiera są doceniane w elektoratach różnych partii politycznych. „Zdecydowanie dobrze” odpowiedziało 17,6 proc. badanych, „Raczej dobrze” –  32,6 proc., „Raczej źle” – 16,9 proc., „Zdecydowanie źle” – 20,5 proc., „Nie wiem/Trudno powiedzieć” – 12,5 proc.  „Na który komitet oddał(a)by Pan(i) swój głos?” 37,2 proc. badanych wskazało Prawo i Sprawiedliwość (PiS), 29,5 proc. – Koalicję Obywatelską, 9,4 proc. –  Sojusz Lewicy Demokratycznej (SLD), 8,9 proc. – Kukiz '15, 5 proc. – Polskie Stronnictwo Ludowe (PSL), 2,5 proc. – Partię RAZEM, 1,8 proc. – Wolność.5,7 proc. badanych odpowiedziało „Nie wiem/Trudno powiedzieć”.Badanie zrealizowane metodą telefonicznych, standaryzowanych wywiadów kwestionariuszowych wspomaganych komputerowo (CATI) przeprowadzono na 500-osobowej próbie Polaków.",,
„Krytyczne kwestie”. Trump rozmawiał z Netanjahu,W rozmowie telefonicznej prezydent USA Donald Trump i premier Izraela Benjamin Netanjahu omówili „krytyczne kwestie dwustronne i regionalne” – poinformował w komunikacie Biały Dom. Nie podano jednak żadnych szczegółów.,"Izraelski rząd zdecydowanie poparł zabicie w zeszłym tygodniu przez siły USA irańskiego generała Kasema Sulejmaniego.– Generał Sulejmani był odpowiedzialny za śmierć amerykańskich obywateli i innych niewinnych ludzi, a dodatkowo planował więcej ataków – oświadczył w piątek szef izraelskiego rządu.W środę Netanjahu przekonywał, że prezydentowi Trumpowi należy pogratulować tego, jak zadziałał w sprawie Sulejmaniego. Premier Izraela ostrzegł też, że jego kraj odpowie na każdy atak. – Ktokolwiek spróbuje nas zaatakować, otrzyma silny cios – zagroził.Generał Sulejmani, który był uważany za drugą najważniejszą osobę w Iranie po duchowo-politycznym przywódcy kraju ajatollahu Alim Chameneim, zginął w nocy z 2 na 3 stycznia w Bagdadzie w ataku rakietowym sił USA. W odpowiedzi Iran zaatakował bamerykańskie bazy wojskowe w Iraku.",,
Eksplozja samochodu pułapki na północy Syrii. Zginęła co najmniej jedna osoba,"Samochód pułapka wybuchł w miasteczku Dżindajris, na terenie muhafazy (polski odpowiednik prowincji) Aleppo w północno-zachodniej części Syrii. Co najmniej jedna osoba zginęła, a 11 zostało rannych – poinformowało Syryjskie Obserwatorium Praw Człowieka (Syrian Observatory for Human Rights – SOHR) z siedzibą w Londynie, monitorujące zagrożenia wojenne.","Do eksplozji doszło we wtorek na jednej z centralnych ulic. SOHR oraz lokalne media podały, że celem ataku była okupująca miasto milicja wspierana przez Turcję. Jednak powód ani sprawcy nie zostali jeszcze ustaleni.Ogień wywołany przez eksplozję opanowała Syryjska Obrona Cywilna, znana jako Białe Hełmy.",,
Fejkowe  oświadczenie Banasia na profilach PO i Sienkiewicza,"„Szanowni Państwo, informuję, że Prezes Najwyższej Izby Kontroli jest organem niezależnym, który kontroluje działania administracji rządowej. Dlatego też nie ulegnę bezprawnym naciskom ze strony PiS” – wpis o takiej treści został udostępniony na Twitterze przez posła Bartłomieja Sienkiewicza z KO. Komentarz polityka został następnie podany dalej przez oficjalny profil Platformy Obywatelskiej. Internauci szybko zauważyli, że oryginalny tweet opublikowano na fikcyjnym profilu, który podszywa się pod prezesa NIK Mariana Banasia.","Premier Mateusz Morawiecki poinformował, że zapoznał się z raportem CBA w sprawie prezesa NIK Mariana Banasia i oczekuje, że poda się on do dymisji. – Jeśli tego dziś nie zrobi, mamy plan „B” – zapewnił szef rządu. Niedługo potem na Twitterze pojawiło się oświadczenie napisane rzekomo przez samego Banasia. Internauci szybko zwrócili uwagę, że tweet został opublikowany przez profil, którego nie prowadzi szef NIK. Wpis pojawił się następnie na profilu polityka opozycji i jego zwolenników. „Zaczynają do J. Kaczyńskiego wracać wcześniej wyrzucone bumerangi” – skomentował jego treść Bartłomiej Sienkiewicz, poseł na Sejm z Koalicji Obywatelskiej, a w przeszłości minister spraw wewnętrznych. Parlamentarzysta skasował swojego tweeta po uwagach internautów, że udostępnione przez niego oświadczenie prezesa NIK jest nieprawdziwe.",,
"Fallschirmjäger ze złamanym karkiem, gwiazda futbolu","„Nazista!”, „Zbrodniarz wojenny!” – krzyczy 25 tys. wściekłych kibiców Manchesteru City na wieść, że w ich klubie ma grać były członek niemieckiej elitarnej jednostki spadochronowej Fallschirmjäger. Działacze pozostają głusi i zatrudniają komandosa, który zostaje jednym z najlepszych bramkarzy w historii. Bert Trautmann staje się synonimem poświęcenia. W jednym z meczów nie schodzi z boiska nawet, gdy rywal złamał mu dwa kręgi szyjne...","Najpiękniejsze mity w sporcie to naturalnie zwycięstwo kopciuszka i od zera do bohatera. Trautmann był wcieleniem tego drugiego. Jego wersja to od jeńca wojennego do idola wrogów. Niewielu byłych członków Hitlerjugend otrzymało zarówno Krzyż Żelazny I klasy za odwagę w walce dla III Rzeszy oraz Order Imperium Brytyjskiego za zasługi dla brytyjskiej Korony.Początek tej historii sięga października 1923 r. Po koszmarze I wojny światowej rodzina Trautmannów mimo kryzysu prowadzi w miarę spokojne życie w Walle, dzielnicy Bremy. To klasa średnia. Carl pracuje w fabryce nawozów sztucznych, matka jest gospodynią domową. Na świat przychodzi ich pierwsze dziecko, Bernhard Carl, na którego wszyscy będą mówić Bernd. Trzy lata później rodzi się ich drugi syn, Karl-Heinz.Beczka prochuNiemcy to beczka prochu. Kolejny kryzys gospodarczy lat 30., który wyciągnie do władzy Adolfa Hitlera, daje się we znaki Trautmannom. Ojciec musi sprzedać dom, rodzina przenosi się do bloku na osiedlu robotniczym w dzielnicy Gröpelingen. Bernd od małego obserwuje rosnący ferment w Republice Weimarskiej. Carl jest członkiem Partii Socjaldemokratycznej i działaczem związkowym, jego koledzy z pracy są już zafascynowani Hitlerem i jego nazistami.Strajki nie mają spokojnego przebiegu, dochodzi do walk ulicznych, są zabici. W maju 1931 r. na ulicach Bremy giną trzy osoby, ponad sto odnosi poważne obrażenia. Na razie jednak machina historii nie bierze Bernda w swoje tryby. Uczy się, ale znacznie ważniejszy jest dla niego sport. Jest znakomitym atletą. Uprawia piłkę nożną i bardzo popularną w Niemczech dyscyplinę völkerball, czyli zbijaka. Tam nauczy się dobrze rzucać piłką, co potem będzie jego znakiem rozpoznawczym w bramce.Aniołkiem nie jest. Często się bije i to zwykle on jest stroną atakującą. Jednego z kolegów tak pierze, że dyrektor szkoły zastanawia się, czy go nie wyrzucić i posłać do poprawczaka. Znajduje jednak inne rozwiązanie: mobilizuje Bernda by swoją energię poświęcił kulturze fizycznej.Równolegle historia zaczyna przyspieszać. Hitler zdobywa władzę i delegalizuje większość partii politycznych. Członkowie SPD i Komunistycznej Partii Niemiec trafiają do pierwszych obozów koncentracyjnych. Carlowi Trautmannowi grozi ogromne niebezpieczeństwo. Bernd zapamiętuje tę gwałtowną zmianę w Niemczech, nagle na szkolnych korytarzach dzieci zaczynają się wyzywać od komunistów, co staje się najgorszą zniewagą. Zdelegalizowane zostają związki zawodowe – powstaje jeden wielki, podległy nazistom Niemiecki Front Pracy. Carl musi łożyć nań składki, na NSDAP zresztą też. Budynki zostają upstrzone flagami ze swastykami. W zakładach, w których pracuje, trzeba wykonywać nazistowskie pozdrowienie. Jeżeli ktoś tego nie robi albo nie wkłada w to serca, idzie donos do Gestapo. Ludźmi, którzy się nie zgadzają się z linią partii Hitlera, zaczyna rządzić strach.Do Jungvolku!Ojciec przeżywa też osobisty dramat. Wie, że nie może się wychylać i musi posłać 10-letniego Bernda do nazistowskiej organizacji młodzieżowej Jungvolk, a później do Hitlerjugend. Razem z żoną wysupłują zaskórniaki i kupują synowi mundurek – czarne spodnie, koszulę w kolorze khaki, czarną chustę, skórzaną uprząż i wszelkie znaczki. Sam Bernd jest wniebowzięty. W organizacji może znaleźć ujście swojej energii, aktywność fizyczna jest w niej bowiem stawiana na pierwszym miejscu.Jako członek nazistowskich organizacji młodzieżowych Bernd jest poddawany praniu mózgu. Po latach przyznaje, że wierzył, w to co mu wpajano, w słowa przysięgi o poświęceniu życia dla zbawcy narodu niemieckiego Adolfa Hitlera. „Dorastając w Niemczech Hitlera, nie miałeś własnego umysłu” – tłumaczy. Na razie wyróżnia się na tle rówieśników, odnosi sukcesy. W czerwcu 1934 r. zostaje jednym z zaledwie dwóch chłopców z Bremy, którzy za swoje osiągnięcia atletyczne otrzymują dyplom podpisany przez samego prezydenta Paula von Hindenburga.Kolejne lata to u Bernda mieszanina oddania nazistowskiej ideologii i obserwowanie jak stopniowo ze szkoły znikają koledzy i koleżanki pochodzenia żydowskiego oraz oglądanie napaści członków SA na sklepy żydowskie i aktywistów komunistycznych i socjaldemokratycznych. Jest świadkiem narodzin zła i – zindoktrynowany – mu się poddaje.Zaangażowanie w Hitlerjugend powoduje, że Bernd uczy się słabiutko i nie zostaje przyjęty do gimnazjum, ale partia nie znajduje mu zajęcie – w 1938 r. wysyła na praktykę robotniczą do Görlitz. Trafia na niewielką farmę, gdzie zbiera ziemniaki, doi krowy i wykonuje inne chłopskie czynności ku chwale III Rzeszy. W styczniu następnego roku zostaje przyjęty na praktyki na stanowisku mechanika samochodowego w fabryce Hanomag w Bremie, produkującej ciężarówki. Ma smykałkę do tego zajęcia.W niedziele gra w lokalnej drużynie piłkarskiej. Jeszcze w ataku. Imponuje umiejętnościami, a przede wszystkim wolą walki i zwycięstwa zaszczepionymi w Hitlerjugend. W tym czasie polityka zagraniczna III Rzeszy święci triumfy. Niemcy zajmują bez wystrzału kolejne terytoria, choć widmo wojny wisi już nad Europą. Gdy wybucha, Trautmann pali się do walki, ale nie ma czego szukać w armii, jest za młody.                                                    Podczas II wojny światowej Trautmann służył w oddziałach Fallschirmjäger (fot. Wiki 3.0/Bundesarchiv) Wojna jako przygodaDopiero po ukończeniu 17. roku życia, w październiku 1940 r., może się zaciągnąć. „Zgłosiłem się na ochotnika jako 17-latek. Ludzie pytają dlaczego? Odpowiedź jest prosta, kiedy jesteś młodym chłopcem, wojna jawi ci się jako przygoda” – tłumaczy po latach. Ciągnie go do Luftwaffe, ale oblewa egzaminy na specjalistę od łączności.Siły powietrzne chcą mieć jednak silnego i sprawnego młodzieńca u siebie. Oficerowie zachęcają go do wstąpienia do wojsk spadochronowych. Bernd się zgadza i w maju 1941 r. kończy intensywne szkolenie w Spandau. Za moment III Rzesza zaatakuje Związek Radziecki, ale Trautmann nie trafia na front. Zostaje skierowany do okupowanej Polski. gdzie służy jako mechanik samochodowy.Nudzi się. a energia go roznosi, kiedy może, biega więc za piłką i robi psikusy. Jeden w żartów zaprowadzi go przed sąd polowy. Dla zgrywu wsypuje piasek do silnika w aucie sztabowym i jeden z oficerów doznaje poparzeń rąk. Boki można zrywać, ale tylko przez moment. Gdy oficer krzyczy z bólu, wiadomo, że konsekwencje będą poważne. Młody mechanik trafia przed sąd wojenny. Wyrok – trzy miesiące więzienia za sabotaż. Wkrótce po zamknięciu doznaje ostrego zapalenia wyrostka robaczkowego, w efekcie większość wyroku odsiaduje w lazarecie.Swoje 18. urodziny Bernd obchodzi już na froncie. Jego regiment dołącza do 35 Dywizji Piechoty w Dniepropietrowsku, gdzie Armii Czerwonej oraz wyjątkowo wcześnie nadeszłej w tym roku zimie udaje się powstrzymać niemiecką ofensywę. Wehrmacht prowadzi wojnę podjazdową. Jednostka Trautmanna atakuje m. in. sowieckie linie zaopatrzenia. Młody spadochroniarz bierze udział w walkach. Sprawdza się i na wiosnę otrzymuje stopień kaprala.Po latach przyznaje, że nie miał problemów z zabijaniem. Wspominał wymianę ognia „z kimś w szarym mundurze”, który następnie padł jak kamień. Żadnego poczucia winy, wstrętu. Chęć przeżycia w połączeniu ze strachem pozbawiają go większej wrażliwości. Nie ma w tym jednak niczego nieludzkiego, to nie efekt nazistowskiej indoktrynacji, a normalna reakcja na froncie.Egzekucja w lesieZnacznie większym wstrząsem dla Trautmanna było obserwowanie egzekucji na Żydach. Razem z kolegą z jednostki był przypadkowym świadkiem, jak w lesie SS-mani wrzucają niewinne osoby do rowu i do nich strzelają. Przerażeni wycofują się i nikt nie zauważa ich obecności. Trauma jest tak wielka, że nigdy więcej nie rozmawiają z kolegą o tym, czego byli świadkami. Wciąż wychodzi natomiast z niego natura awanturnika. Gdy ma wolne, lubi włóczyć się po miastach i wdawać w bijatyki z żołnierzami innych jednostek. Szczególnie z Włochami.Regiment Bernda trafia pod Smoleńsk. Partyzanci i zima dają mu się ostro we znaki. W krótkim czasie 1000-osobowa jednostka traci około 700 żołnierzy (wojnę przeżywa zaledwie 90!) i zostaje wycofana z Frontu Wschodniego. Podczas tej kampanii Trautmann zostaje nagrodzony pięcioma medalami, w tym Krzyżem Żelaznym I klasy, otrzymuje też promocję do stopnia sierżanta.Wkrótce zostaje włączony do nowej jednostki tworzonej z oddziałów zdziesiątkowanych na Froncie Wschodnim. Trafia do okupowanej Francji, ma udaremnić spodziewaną inwazję aliantów na Wał Atlantycki. Służba początkowo jest spokojna, ale zaskoczeni kierunkiem ataku Niemcy się gubią, nie radzą sobie też z walką na dwóch frontach.Jednostka Bernda jest stopniowo wycofywana, trafia m. in. do Kleve, które zostaje tak zbombardowane, że niemal nie zostaje kamień na kamieniu. Sam młody spadochroniarz zostaje pogrzebany żywcem, gdy bomby spadają na szkołę, w której jest zakwaterowany. Udaje mu się wydostać dopiero po trzech dniach.Unikać wszystkichOddział praktycznie przestaje istnieć. Widząc, że nie ma już o co walczyć, Trautmann decyduje się wrócić do rodzinnej Bremy. Wie, że musi wystrzegać się niemieckich wojsk. Żołnierze bez ważnych dokumentów są traktowani jak dezerterzy i wieszani jako zdrajcy. Bernd nie chce skończyć dyndając na najbliższym drzewie z upokarzającą tabliczką, do alianckiej niewoli też mu nie jest spieszno.Po kilku dniach tułaczki Niemiec wpada w ręce dwóch alianckich żołnierzy. Znajdują go w oborze, gdzie szukał schronienia. Oceniwszy, że nie ma z niego żadnej korzyści dla wywiadu, każą mu wyjść z podniesionymi rękami. Obawiając się, że zostanie rozstrzelany, ucieka. Ma w tym zresztą doświadczenie, wcześniej dwukrotnie został schwytany przez Francuzów i Rosjan – i dwukrotnie dał nogę.                                                    Bert nie chciał po wojnie wracać do Niemiec, wolał zostać w Anglii (fot. TT/MCFC) Teraz ma jednak pecha: po przeskoczeniu przez ogrodzenie... ląduje na nodze brytyjskiego żołnierza. – Witaj, frycu, napijesz się herbaty? – pada ironiczne pytanie. Czwarta ucieczka nie ma już szans powodzenia i sensu, tym razem musi się poddać. Trafia do obozu jenieckiego nieopodal belgijskiej Ostendy. Stamtąd zostaje przeniesiony wraz z innymi jeńcami do obozu w Essex, gdzie zostaje poddany przesłuchaniu.Jak każdy jeniec, otrzymuje swoją kategorię. Wyjaśnienia, że do oddziałów Fallschirmjäger dołączył jako ochotnik i jego młody wiek – a więc obowiązkowe członkostwo w Hitlerjugend – sprawiają, że Trautmann z miejsca otrzymuje kategorię C. Oznacza to, że w ocenie oficerów wywiadu ani chybi musi być nazistą. Kolejnym etapem jest obóz w Marbury Hall, nieopodal Northwich w hrabstwie Cheshire.Wkrótce władze obozu orientują się, że z Trautmanna żaden narodowy socjalista i obniżają mu kategorię do B. Jako stanowiący mniejsze zagrożenie zostaje przeniesiony do Fort Crosby w miejscowości Hightown niedaleko Liverpoolu. Tam może już pracować na lokalnych farmach i normalnie kontaktować się w cywilami.Kraj jeńcówOstatnim etapem tułaczki jest obóz jeniecki numer 50 w Ashton-in-Makerfield w hrabstwie Lancashire, gdzie pozostaje do 1948 r. Trzeba dodać, że takich obozów w Wielkiej Brytanii pod koniec wojny i po jej zakończeniu jest masa. W 1946 r. na terenie kraju przebywa około 400 tys. jeńców z pobitej III Rzeszy.Bernd kiedy tylko może, ugania się za piłką. Tradycyjnie gra w polu. Zdarza się, że w meczu z amatorską drużyną Haydock Park doznaje kontuzji i zamienia się pozycjami z bramkarzem Güntherem Lührem. Ten nieoczekiwany zwrot zmienia jego życie. Okazuje się, że tak jak miał smykałkę do strzelania goli, tak ma drugą, dotąd ukrytą, ale jeszcze większą – do wyłapywania strzałów. Zostaje też Bertem, Brytyjczykom łatwiej bowiem wymówić taką formę jego imienia.Gdy powojenny świat zaczyna się pomału odbudowywać i porządkować, Trautmann otrzymuje propozycję powrotu do Niemiec, ale nie decyduje się z niej skorzystać. W zniszczonym kraju miałby co najwyżej mgliste perspektywy. Woli zostać w północnej Anglii. Pracuje na farmie w Milnthorpe, a potem przy rozbrajaniu bomb w Huyton.Na brak zainteresowania płci pięknej narzekać nie może. Poznaje m.in. 19-letnią Marion Greenall. Jedna ze schadzek sprawia, że dziewczyna zachodzi w ciążę. Rodzice Marion idą do komendanta obozu z żądaniem, aby zmusił Trautmanna do żeniaczki, ale były spadochroniarz staje okoniem. Dalej namiętnie gra w piłkę. Dołącza do amatorskiej drużyny St Helens Town. Co ciekawe, gna go tam nie tylko chęć kopania futbolówki, ale i namiętność. Tym razem zakochuje się na serio. Wybranką jego serca jest Margaret Friar, córka sekretarza klubu. W tym czasie rodzi się jego nieślubna córka Freda, na którą musi łożyć 10 szylingów tygodniowo.Uroki sławyZaczyna poznawać uroki sławy. Wieść o rączym niczym gazela bramkarzu szybko się rozchodzi i na finał lokalnego pucharu przychodzi nawet 9 tys. osób. Niemcem zaczynają interesować się profesjonalne kluby. Wybiera występujący wówczas w najwyższej klasie rozgrywkowej Manchester City. Początkowo podpisuje umowę amatorską, ale zaraz otrzymuje profesjonalny kontrakt. Rozbrajać bomb już nie musi.Od początku ma pod górkę. Po pierwsze, musi zastąpić Franka Swifta, legendę klubu, reprezentanta Anglii i jednego z najlepszych bramkarzy na świecie. To zawsze jest trudne zadanie. Pojawia się również ogromny opór kibiców. W Manchesterze mieszka liczna społeczność żydowska, która rozpoczyna kampanię mającą uniemożliwić byłemu członkowi Hitlerjugend grę dla City.W październiku 1949 r. zostaje zorganizowana pikieta przed stadionem przy Maine Road. Przychodzi na nią ponad 25 tys. fanów. Mają plakaty z płonącymi swastykami i wznoszą okrzyki typu „Nazista!”, „Zbrodniarz wojenny!”. Grożą bojkotem, jeżeli władze nie pozbędą się tego przeklętego szkopa.Kibice ślą też listy do gazet. „Kiedy pomyślę o tych milionach torturowanych i zamordowanych Żydach, jestem zdumiony skrajną głupotą władz Manchesteru City” – oburza się jeden z fanów. Takich listów są setki. Bogu ducha winnego Trautmanna od początku wspiera kapitan The Citizens Eric Westwood, bohater wojenny, który uczestniczył w lądowaniu w Normandii. – W szatni nie ma wojny. Witamy cię jako członka zespołu. Czuj się jak w domu i powodzenia – mówi gdy się poznają.O szacunek dla bramkarza apeluje rabin Manchesteru Alexander Altmann. – Pomimo okropieństw, jakich doświadczyliśmy z rąk Niemców, nie możemy karać i nienawidzić jednego Niemca, który nie brał udziału w tych zbrodniach. Jeżeli to porządny człowiek, nie ma nic złego w tym, że tu gra. Każdy powinien być oceniany indywidualnie – przekonuje.                                                    Peter Murphy za moment złamie bramkarzowi City kark (fot. TT/FootballMuseum) Fatalne okoliczności„Dzięki Altmannowi po miesiącu kibice zapomnieli o mojej przeszłości. Później spotkałem się z przedstawicielami żydowskiej społeczności i próbowałem wyjaśniać te sprawy. Chciałem, żeby spróbowali zrozumieć sytuację w Niemczech w latach 30. i te fatalne okoliczności. Spytałem, czy gdyby byli postawieni w takiej sytuacji, w dyktaturze, jak by zareagowali? Częściowo mnie zrozumieli” – wspomina po latach.Kibice w Manchesterze z oporami, ale dają szansę Niemcowi. Z fanami innych drużyn nie będzie tak łatwo. Dla nich to szydzenie z byłego spadochroniarza wpisuje się w kibicowską rywalizację. Bert debiutuje w nowym zespole 19 listopada 1949 r., w wyjazdowym meczu z Bolton Wanderers. Jeszcze gdy jest w tunelu przed wyjściem na murawę, znów słyszy wrogie okrzyki „Nazista!” czy ironiczne „Heil Hitler!”. Manchester przegrywa 0-3, a Trautmann zawala pierwszego gola.Przed pierwszym meczem Berta na Maine Road też sytuacja nie jest najlepsza. Na szczęście kibice nie bojkotują spotkania z Birmingham City i tłumnie przychodzą na stadion. Wiedzą, że od gry Niemca wiele zależy, więc zmieniają front i dopingują go z całych sił. City zwycieża 4-0, generalnie jednak drużyna gra w tym okresie słabo. Do tego obrażany przez kibiców rywali golkiper miewa problemy z koncentracją (w grudniowym meczu z Derby County wpuszcza siedem goli).Szczególnie trudna dla niego jest pierwsza wizyta w Londynie, celu niemieckiego Blitzu, „dzieła” jego Luftwaffe. W styczniu 1950 r. The Citizens grają z Fulham. Znów jest „Nazista!” i „Szkopie!”. Wszyscy spodziewają się wysokiego zwycięstwa gospodarzy. Trautmann wyczynia jednak cuda w bramce. Popisuje się fantastycznymi paradami, broni z nieprawdopodobnym szczęściem. Jakimś sposobem Fulham wygrywa tylko 1-0.Po końcowym gwizdku Bert otrzymuje owację na stojąco od fanów, brawa biją mu zarówno koledzy z zespołu, jak i piłkarze drużyny przeciwnej (wyobraźmy sobie teraz taką sytuację!). Ten sezon kończy się relegacją Manchesteru z Division One, ale już po roku zespół wraca do najwyższej klasy rozgrywkowej.Idol kibicówW tym czasie Trautmann jest już idolem kibiców i wyrasta na jednego z najlepszych bramkarzy w Anglii. Ma kapitalny refleks, intuicję, świetnie broni rzuty karne (jego średnia wybronionych „jedenastek” to około 60 proc.!), jest silny, potrafi daleko wyrzucać futbolówkę. Rywale zaczynają podpytywać o Niemca. Działacze Schalke 04 Gelsenkirchen proponują za niego w 1952 r. zawrotną kwotę tysiąca funtów. W odpowiedzi słyszą, że zawodnik jest wart dwadzieścia razy więcej. Bezcenny staje się natomiast podczas dwóch kampanii w Pucharze Anglii w 1955 r. i rok później. Pierwsza kończy się na finale i porażce z Newcastle United 1-3. Druga przechodzi do legendy. Najpierw 3 maja 1956 r. Bert zostaje wybrany piłkarzem roku w Anglii, jako pierwszy bramkarz i pierwszy obcokrajowiec w historii. Dwa dni później jest na ustach wszystkich.W finale na Wembley z Birmingham City do przerwy jest remis 1-1. Pierwszego gola dla Manchesteru City strzela Joe Hayes, po chwili wyrównuje Noel Kinsey. Po zmianie stron dwukrotnie do siatki trafiają koledzy Trautmanna – Jack Dyson i Bobby Johnstone. Wynik jest korzystny, ale rywale nie odpuszczają, grają twardo aż kości trzeszczą, trzeba wytrzymać do końca.W 75. minucie Trautmann rzuca się pod nogi Petera Murphy'ego, by przechwycić piłkę i niefortunnie zostaje uderzony kolanem w szyję. Na murawę wbiega trener Lauri Barnett i pyta, czy bramkarz może kontynuować grę. – Zostało tylko 14 minut – błaga. „To była ostatnia rzecz, jaką pamiętam” – wspomina potem Niemiec.Podnosi się zamroczony i wraca między słupki. Przed końcowym gwizdkiem zalicza jeszcze kapitalną interwencję po strzale Murphy'ego, a także broni w kilku innych groźnych sytuacjach. Mecz kończy się wynikiem 3-1 dla The Citizens, a Trautmann zostaje jego bohaterem. Już podczas uroczystości wręczania medali książę Filip, mąż królowej Elżbiety II, zauważa, że Bert ma dziwnie przekrzywioną szyję. Także w szatni zaczyna się podejrzewać, że coś jest nie tak.Medal w portfeluDziennikarz „Manchester Evening News” Eric Thornton: „Nigdy nie zapomnę jak pomagałem trenerowi Barnettowi masować kark Trautmanna. Położył swoje ręce na moich ramionach i powiedział, że ból przeszywa całe jego ciało. Zrobił przerwę i dodał: »Ale było warto. Mam gdzieś, czy będzie bolało. Wiem, że mam medal w portfelu«”.Niemiec idzie na bankiet, choć nie może ruszyć głową. Dopiero następnego dnia decyduje się pójść do szpitala św. Jerzego. Lekarze zapewniają go, że to tylko skurcz, więc nie ma się czym przejmować. Poboli i za kilka dni wszystko będzie dobrze. Ale nie jest. Bert idzie do szpitala Manchester Royal Infirmary. Dopiero tam lekarze wykonują prześwietlenie.Rentgen wykazuje zwichnięcie pięciu kręgów szyjnych, z których drugi jest pęknięty na dwie części, a trzeci – wciśnięty w drugi. To jedyna dobra wiadomość, bo taki układ zapobiega dalszym uszkodzeniom, inaczej piłkarz mógłby nawet pożegnać się z życiem. Mimo to lekarze ostrzegają, że być może już nigdy nie będzie mógł grać w piłkę...                                                    Trautmann zdobył ogromny szacunek wśród kibiców na całym świecie (fot. TT/Football Tweet) Kilka dni później spada na niego kolejny cios. Jeszcze straszliwszy. Dzieje się tak, że jego żona Margaret rozmawia na ulicy ze znajomym. Ich pięcioletni synek John prosi o pieniądze, gdyż zajechał van ze słodyczami i chce kupić słodkości. Idzie, ale brakuje mu jednego pensa, wraca więc do mamy. Przebiega przez jezdnię bez rozglądania się...Chłopiec nie zauważa nadjeżdżającego auta. Za kółkiem siedzi 17-latek, który dopiero co odebrał prawo jazdy, co ciekawe, to również pół–Niemiec. Nie ma szans wyhamować. Ciało chłopca ląduje trzy metry od zszokowanej Margaret. Kobieta nigdy się nie otrząśnie po tej tragedii. Mają jeszcze dwójkę synów – Marka i Stephena, ale to pierworodny John był jej oczkiem w głowie. Małżeństwo z czasem się rozpada.Walka o powrótBert wraca na boisko w grudniu. Przez kontuzję nigdy nie osiąga dawnej formy, choć i tak ponownie dołącza do grona najlepszych bramkarzy na świecie. Dla City gra do 1964 r., łączna liczba spotkań przekracza pół tysiąca. Klub urządza mu pożegnalny mecz w udziałem piłkarzy obu drużyn z Manchesteru grających przeciwko reprezentacji Anglii, na który przychodzi oficjalnie 47 tys. osób, nieoficjalnie być może nawet 60 tys.Zahacza jeszcze do klubu Wellington Town, który oferuje mu 50 funtów za mecz. Podczas jego debiutu przeciwko Hereford United trybuny pękają w szwach, ale przygoda nie trwa długo. W drugim spotkaniu dostaje czerwoną kartkę za niesportowe zachowanie i decyduje się definitywnie zakończyć karierę.",,
Kościół pomoże rozwiązać kryzys w Katalonii? Duchowni podjęli się mediacji,"Kataloński rząd regionalny zwrócił się do arcybiskupa Barcelony o podjęcie się mediacji w kryzysie związanym z referendum w Katalonii - wynika ze źródeł barcelońskiej kurii, na które powołuje się dziennik „Avvenire”, organ Episkopatu Włoch. Tymczasem organizacja przeciwników niepodległości Katalonii – Katalońskie Społeczeństwo Obywatelskie – wezwała do udziału w wielkiej manifestacji w niedzielę w Barcelonie na rzecz jedności regionu z resztą kraju.","Źródła kościelne potwierdziły – pisze „Avvenire” - że kardynał Barcelony Joan Josep Omella i Omella oraz opat najważniejszego katalońskiego sanktuarium Montserrat Josep Maria Soler podjęli się mediacji z Madrytem.Kościół - podkreśla gazeta - „zabiega teraz usilnie o zapobieżenie bratobójczym starciom w Katalonii”.List do papieża Na niespełna tydzień przed katalońskim referendum z 1 października zwolennicy pogłębiania emancypacji regionu wśród duchowieństwa katalońskiego - 420 duchownych, jak podała włoska agencja ANSA - napisali do papieża list z prośbą o mediację w celu wyjednania zgody rządu centralnego w Madrycie na przeprowadzenie referendum niepodległościowego. Hiszpański internetowy magazyn katolicki „Vida Nueva” napisał, że nowy ambasador Hiszpanii w Watykanie, Gerardo Bugallo, oświadczył, iż Stolica Apostolska wypowiada się przeciwko działaniom na rzecz samookreślenia Katalonii jako niemieszczącym się w kategoriach procesu dekolonizacyjnego.Rzecznik prasowy Stolicy Apostolskiej na razie nie chciał komentować informacji dziennikarza „Vida Nueva” na ten temat. Sytuacja w Katalonii wciąż jest napięta. Władze policji Katalonii, Mossos d'Esquadra, ujawniły, że otrzymały łącznie 533 zgłoszenia w sprawie brutalnych interwencji hiszpańskiej policji i Gwardii Cywilnej podczas niedzielnego referendum niepodległościowego w tym regionie.Kierownictwo Mossos d'Esquadra wyjaśniło, że każde z doniesień na służby porządkowe wysłane przez Madryt w celu zablokowania plebiscytu, uznawanego za nielegalny przez rząd Mariano Rajoya, ma związek z przypadkami zranienia obywateli.Służby medyczne Katalonii szacują, że w starciach ze służbami porządkowymi podczas referendum ucierpiało prawie 900 osób. Rząd centralny twierdzi tymczasem, że liczba poszkodowanych została znacznie zawyżona, a „funkcjonariusze stosowali siłę tylko w ostateczności”.",,
Denuklearyzacja Półwyspu Koreańskiego. Trump gotów do wznowienia rozmów z Pjongjangiem,Prezydent Donald Trump jest otwarty na wznowienie rozmów z Koreą Północną w sprawie denuklearyzacji Półwyspu Koreańskiego – poinformował doradca Białego Domu ds. bezpieczeństwa John Bolton.,"– Prezydent jest oczywiście otwarty na rozmowy, zobaczymy, kiedy to się może stać i jak to wszystko się ułoży – powiedział Bolton w wywiadzie dla Fox News. Następnie odniósł się do informacji, jakoby Korea Północna wznowiła działania w zakresie zbrojeń rakietowych.– Mamy wiele sposobów zdobywania informacji – podkreślił Bolton. – Będziemy uważnie badać sytuację. Jak powiedział prezydent, bylibyśmy bardzo rozczarowani, gdyby Korea Płn. podążała w kierunku odbudowy infrastruktury rakietowej – dodał. W czwartek agencja AP, powołując się na anonimowego posła parlamentu Korei Płd., podała, że południowokoreański wywiad wykrył nasilenie ruchu pojazdów w północnokoreańskim ośrodku badawczym Sanumdong na przedmieściach Pjongjangu, w którym, jak się podejrzewa, pracowano nad rakietami dalekiego zasięgu. To tam, jak pisze Reuters, skonstruowano międzykontynentalny pocisk balistyczny Hwasong-15, zdolny osiągnąć dystans ok. 13 000 km. Dzień wcześniej dwa amerykańskie think tanki oraz agencja południowokoreańska Yonhap poinformowały, że wywiad Korei Płd. wykrył „oznaki przywracania budynku pomocniczego” na poligonie satelitarnym Sohae, znanym również jako baza rakietowa w Tongczang-ri. – Byłbym bardzo rozczarowany, gdyby tak się działo – mówił Trump w reakcji na te doniesienia. – To bardzo wczesny raport, ale byłbym bardzo, bardzo rozczarowany przewodniczącym Kimem. Nie sądzę, że będę, ale zobaczymy, co się stanie. Mamy bardzo nieprzyjemny problem, ale musimy go rozwiązać. Nasze relacje są dobre – zaznaczył.",,
Sondaż dla „Wiadomości” TVP1: PiS na czele i samodzielnie rządzi. Lewica poza Sejmem,"Prawo i Sprawiedliwość prowadzi w najnowszym sondażu Ipsos dla „Wiadomości” TVP1. Partia Jarosława Kaczyńskiego zdobywa 38 proc. i aż o 12 punktów procentowych wyprzedza drugą Platformę Obywatelską (26 proc. poparcia). W Sejmie znalazłoby się jeszcze miejsce dla ugrupowania Pawła Kukiza, Nowoczesnej Ryszarda Petru i PSL.","Gdyby wybory parlamentarne odbyły się w dniach 23-24 września, to wyraźnie wygrałaby je Zjednoczona Prawica, czyli PiS wraz z Solidarną Polską i Polską Razem. Głos na te ugrupowania oddałoby 38 proc. wyborców. Na rządzącą Platformę Obywatelską wskazałoby z kolei 26 proc. wyborców. Oba ugrupowania zanotowały wzrost poparcia w porównaniu do poprzedniego badania Ipsos przeprowadzonego w dniach 10-11 września, PiS o 3 pkt. proc., a PO o 2 pkt. proc.Na trzecim miejscu z poparciem 7 proc. (spadek o 2 pkt. proc.) uplasowało się ugrupowanie Pawła Kukiza. Tuż za nim jest Nowoczesna Ryszarda Petru i Polskie Stronnictwo Ludowe. Obie formacje zdobyłyby po 6 proc. poparcia, odnotowując jego wzrost – Nowoczesna o 2 pkt. proc., a PSL o 1 pkt. proc. Pomimo 5 proc. uzyskanych w sondażu Ipsos, do Sejmu nie dostałaby się Zjednoczona Lewica (spadek o 1 pkt. proc.), ponieważ dla koalicji próg wyborczy wynosi 8 proc. Pod progiem wyborczym z 3 proc. znalazłoby się też ugrupowanie Janusza Korwin-Mikkego (spadek o 1 pkt. proc.) oraz Partia Razem, na którą wskazał 1 proc. deklarujących udział w wyborach. 7 proc ankietowanych jeszcze nie wie, na kogo odda swój głos, a 1 proc. wskazał opcję „inna partia”. Większość parlamentarna dla PiS W nowym parlamencie Zjednoczona Prawica na czele z PiS miałaby 243 posłów, co oznacza możliwość samodzielnych rządów, dzięki zdobyciu większości parlamentarnej. Platforma Obywatelska wprowadziłaby do Sejmu 154 posłów, ugrupowanie Pawła Kukiza – 29, PSL – 18, a Nowoczesna Ryszarda Petru – 15. Mniejszość Niemiecka, której nie obowiązuje 5-procentowy próg wyborczy, miałaby jeden mandat.„Na pewno” udział w wyborach deklaruje 55 proc. ankietowanych,„raczej tak” odpowiedziało 23 proc., „raczej nie” – 11 proc., „na pewno nie” – 9 proc. 2 proc. zadeklarowało, że jeszcze nie wie, czy weźmie udział w głosowaniu. Sondaż przeprowadzono w dniach 23-24 września na grupie 1004 dorosłych mieszkańców Polski. Został przeprowadzony metodą CATI, czyli wspomaganego komputerowo wywiadu telefonicznego.",,
Konkurs „Książka Historyczna Roku” odwołany,"Organizatorzy Konkursu „Książka Historyczna Roku” – Telewizja Polska, Polskie Radio, Instytut Pamięci Narodowej i Narodowe Centrum Kultury – w związku z kontrowersjami związanymi z konkursem wspólnie podjęli decyzję o unieważnieniu tegorocznej edycji. Decyzja jest podyktowana troską o wiarygodność i prestiż Nagrody – poinformowała TVP w komunikacie.","Konkurs „Książka Historyczna Roku” o nagrodę im. Oskara Haleckiego dotyczy najlepszych publikacji naukowych i popularnonaukowych, które są poświęcone dziejom Polski w XX w.  W czwartek trójka z czwórki organizatorów konkursu – Telewizja Polska S.A., Polskie Radio S.A. i Narodowe Centrum Kultury (bez IPN) – poinformowała, że książka Piotra Zychowicza „Wołyń zdradzony, czyli jak dowództwo AK porzuciło Polaków na pastwę UPA”, została z niego wycofana. W proteście przeciwko wycofaniu publikacji historyk dr hab. Sławomir Cenckiewicz, który zasiada m.in. w Kolegium IPN, zrezygnował z prac w jury konkursu; natomiast przewodniczący jury historyk prof. Antoni Dudek wyraził ubolewanie z powodu decyzji organizatorów.",,
Premier skomentował uchwałę Sejmu potępiającą wypowiedzi władz Rosji,„Dzisiaj w Sejmie wydarzyło się coś bardzo ważnego. Prowokacyjne wypowiedzi rosyjskich polityków fałszujące polską historię spotkały się z ostrą odpowiedzią posłów wszystkich stronnictw politycznych” – napisał na Facebooku premier Mateusz Morawiecki.,"Sejm przyjął uchwałę w związku z niedawnymi wypowiedziami prezydenta Rosji. „Sejm Rzeczypospolitej Polskiej potępia prowokacyjne i niezgodne z prawdą wypowiedzi przedstawicieli najwyższych władz Federacji Rosyjskiej próbujących obciążać Polskę odpowiedzialnością za wybuch II wojny światowej” - głosi przyjęta przez aklamację uchwała Sejmu.Premier odnosząc się do tej uchwały na Facebooku napisał: „Dzisiaj w Sejmie Rzeczypospolitej Polskiej wydarzyło się coś bardzo ważnego. Prowokacyjne wypowiedzi rosyjskich polityków fałszujące polską historię spotkały się z ostrą odpowiedzią posłów wszystkich stronnictw politycznych. Specjalną uchwałę w tej sprawie przyjęliśmy jednomyślnie, przez aklamację”.„Bardzo serdecznie dziękuję wszystkim Parlamentarzystom i zachęcam, abyśmy potrafili mówić jednym głosem także w innych sprawach ważnych dla Polski” – dodał szef polskiego rządu.",,
Tauron i KGHM uruchomiły w Lubinie punkt ładowania samochodów elektrycznych,Dostępny dla wszystkich użytkowników punkt ładowania samochodów elektrycznych uruchomiły w Lubinie firmy Tauron i KGHM Polska Miedź S.A. To pierwszy efekt współpracy na rzecz rozwoju elektromobilności w Polsce podjętej przez spółki w 2018 r.,"Jak podano w komunikacie, rozwój infrastruktury ładowania pojazdów elektrycznych wynika z nowego podejścia KGHM do rozwiązań środowiskowych, dlatego ekologia oraz elektromobilność wpisują się w strategię biznesową spółki przyjętą przez zarząd na lata 2019-23. „Uruchomienie stacjonarnego punktu ładowania samochodów elektrycznych to rezultat zeszłorocznego porozumienia KGHM z Tauronem, które zakłada współpracę w obszarze rozwoju elektromobilności, usług casharingu (wynajmu aut na minuty), budowania infrastruktury stacji ładowania pojazdów oraz wspólnych działań proekologicznych” – napisano w komunikacie. Jak podkreślono, KGHM i Tauron wykorzystują w ten sposób własne zasoby do rozwoju innowacyjnych usług z myślą o czystym środowisku w zagłębiu miedziowym. „Budowa punktów ładowania pojazdów elektrycznych to kolejny krok w tworzeniu systemu elektromobilności w Tauronie. Już w grudniu uruchomiliśmy dla mieszkańców Katowic usługę casharingu wraz z podstawową infrastrukturą ładowania. Docelowo chcemy zaoferować na zewnątrz usługę budowania infrastruktury ładowania dla e-pojazdów. W Grupie działa już od dwóch lat spółka Magenta, specjalizująca się w usługach dla elektromobilności” – podkreśla cytowany w komunikacie Filip Grzegorczyk, prezes Zarządu Tauron Polska Energia. „Oddanie do użytku stacji ładowania pojazdów elektrycznych pokazuje, że od strategii i intencji przechodzimy szybko do czynów. Budujemy firmę odpowiedzialną społecznie, inwestującą w rozwiązania ekologiczne. Jednocześnie, wiemy, że popyt na miedź będzie rosnąć, poprzez rozwój branż związanych z OZE i elektromobilnością. Dlatego chętnie jesteśmy ambasadorem takich rozwiązań, wspierając jednocześnie rządowy Plan Rozwoju Elektromobilności” – mówi cytowany w komunikacie Marcin Chludziński, prezes zarządu KGHM Polska Miedź S.A. Jak podkreślono, miedź jest istotnym i kluczowym elementem stosowanym w budowie silników, baterii, falowników, okablowaniu pojazdów elektrycznych, ale także w stacjach ich ładowania.                                                    Wiceprezes Zarządu ds. Rozwoju KGHM Adam Bugajczuk (L) i prezes Tauron Magenta Agnieszka Wójcik (P) podczas konferencji prasowej na temat uruchomienia pierwszej stacji ładowania samochodów elektrycznych przy siedzibie KGHM w Lubinie (fot. PAP/Maciej Kulczyński) „Polska rozwija elektromobilność, realizując tym samym przyjęty przez Unię Europejską pakiet klimatyczny, który zakłada obniżenie emisji CO2 i gazów cieplarnianych. Pojazdy z napędem elektrycznym nie wytwarzają spalin i jeśli będą ładowane energią elektryczną pochodzącą z budowanych przez KGHM odnawialnych źródeł energii np. farm fotowoltaicznych oznaczać to będzie praktycznie brak emisji CO2 co znacznie wpłynie na poprawę jakości powietrza w miastach oraz, co za tym idzie, poprawę stanu zdrowia ich mieszkańców” – czytamy w komunikacie. Stację szybkiego ładowania przy Centrali KGHM w Lubinie uruchomili wiceprezes KGHM ds. produkcji Radosław Stach, wiceprezes ds. rozwoju KGHM Adam Bugajczuk oraz Agnieszka Sioła, wiceprezes zarządu spółki Magetna Grupa Tauron. Stacja znajduje się przy ul. Marii Skłodowskiej-Curie 48. Jak zaznaczono, ponieważ jest w fazie testów i rozruchu technicznego, aktualnie ze stacji bez ponoszenia jakichkolwiek opłat mogą korzystać wszyscy użytkownicy aut elektrycznych.",,
„Petro Poroszenko powinien być traktowany w Polsce jak persona non grata”. Ks. Isakowicz-Zaleski o UPA,"– Petro Poroszenko powinien być traktowany w Polsce nie jak sojusznik, ale jako persona non grata – powiedział w programie „Po przecinku” ks. Tadeusz Isakowicz–Zaleski, pytany o kwestię zbrodni wołyńskiej w polityce zagranicznej Polski. – Nie powinien być wpuszczany do Polski i za ewidentne kłamstwa w tej kwestii i za to, że w dniu wizyty prezydenta Bronisława Komorowskiego parlament  w Kijowie przyjął  tę uchwałę, a potem Petro Poroszenko podpisał – dodał ksiądz. Gość TVP Info nawiązał do kwietniowej wizyty prezydenta Bronisława Komorowskiego w ukraińskim parlamencie.","W dniu, gdy przemawiał Bronisław Komorowski parlament przyjął ustawę, w której za „bojowników o wolność i niezależność Ukrainy” uznaje się  między innymi członków Organizacji Ukraińskich Nacjonalistów i Ukraińskiej Powstańczej Armii (UPA) odpowiedzialnej za mordy na Polakach. – Polska chce wspierać Ukrainę, polscy politycy chcą wysyłać broń, pieniądze, dać się wciągnąć w konflikt na wschodniej Ukrainie. A od 25 lat kiedy jest wolna Polska i zaistniała na mapie Ukraina, od 25 lat obie strony – myślę o politykach – nie potrafią powiedzieć prawdy – mówił antenie TVP Info ksiądz Isakowicz Zaleski. W ocenie gościa TVP Info prezydent Ukrainy nie powinien być w Polsce traktowany jak sojusznik, ale jako persona non grata  – jak powiedział – za te ewidentnej kłamstwa i za to, że w dniu wizyty prezydenta Bronisława Komorowskiego parlament  w Kijowie przyjął  tę uchwałę, a potem Petro Poroszenko podpisał. – To jest też – jak powiedział ksiądz – tragiczna polityka odchodzącego prezydenta Bronisław Komorowskiego, który daje się upokarzać, który jest bezradny w tej sprawie, sam też nie powiedział nigdy prawdy – mówił. Trzeba uczcić pomordowanychGość    TVP Info             wrócił                      do kwalifikacji prawnej tragedii na Wołyniu. – Myślę, że tutaj obie strony mogą znaleźć drogę do porozumienia, jeżeli powiedzą prawdę – że było to ludobójstwo, żadne czystki etniczne czy jakieś inne fałszywe określenia – podkreślił. – Druga sprawa, to trzeba uczcić pamięć pomordowanych. Na Wołyniu, w Małopolsce wschodniej, w wielu innych miejscach Kresów do dzisiaj nie pochowano od 150 do 200 tysięcy ofiar, które nie mają swoich grobów. Nie ma tam pomnika, nie ma krzyża. Myślę ze tutaj doszliśmy do ściany – podsumował ksiądz. Ukraińcy są między młotem a kowadłem– Ukraińcy jako naród, to jest naród chrześcijański, słowiański. Dzisiaj są w tej  nieszczęśliwej sytuacji, że mają wybór między dwoma skrajnościami – z jednej strony komuniści, postkomuniści i agresja Rosji, a z drugiej – ideologia banderowska, antypolska, antysemicka, a  przy tym proniemiecka. Jedna i druga ideologia jest zła i trzeba się odciąć od jednej i drugiej  – ocenił Isakowicz Zaleski.",,
Decyzja w sprawie ustawy o SN „została już właściwie podjęta”,Prezydent Andrzej Duda skłania się ku odesłaniu ustawy o Sądzie Najwyższym do Trybunału Konstytucyjnego – podaje wPolityce.pl. Według informacji portalu prezydent ma natomiast zamiar podpisać ustawę o Krajowej Radzie Sądownictwa.,"Według źródeł portalu wPolityce.pl, decyzja o odesłaniu ustawy o Sądzie Najwyższym do TK „została już właściwie podjęta”. W tej sprawie miała naciskać nie tylko opozycja, ale również środowiska związane z obozem rządzącym. Dwie pozostałe ustawy prezydent zamierza natomiast podpisać. Jak podkreślają dziennikarze portalu, informacje o decyzjach prezydenta potwierdzali wszyscy rozmówcy.   Poniedziałkowe spotkaniaPrezydent Andrzej Duda spotka się w poniedziałek z przewodniczącym Krajowej Rady Sądownictwa Dariuszem Zawistowskim. Tego dnia Andrzej Duda ma też zaplanowane rozmowy z I prezes Sądu Najwyższego Małgorzatą Gersdorf – potwierdził prezydencki minister Krzysztof Szczerski. Jak zaznaczył, prezydent odpowiedział na chęć rozmowy wyrażoną przez szefa KRS, ponieważ „jest otwarty na dyskusję merytoryczną na temat reformy sądownictwa”.",,
Pożar tureckiego biurowca. Płomienie rosły coraz wyżej [WIDEO],Pożar w centrum biznesowym w mieście Antalya w południowo-zachodniej Turcji. Do zdarzenia doszło na szczycie ośmiokondygnacyjnego budynku.,Ogień szybko się rozprzestrzenił poprzez plastikową izolację. Płomienie i ciemna chmura dymu unosiły się ponad dach budynku.  Strażacy opanowali sytuację w ciągu godziny – podają lokalne media. Przyczyny pożaru zostaną ustalone w wyniku ekspertyzy.  W centrum biznesowym znajduje się m.in. biuro Rady Inspektorów Metropolitalnego Miasta Antalya. Nie ma informacji o ofiarach.,,
Groźna erupcja Wulkanu Ognia w Gwatemali. Są zabici i ranni,"Co najmniej 69 osób zginęło, a ponad 20 zostało rannych, w tym 12 dzieci, w wyniku erupcji Wulkanu Ognia, do której doszło w Gwatemali - podał Reuters. Wiele osób uznaje się za zaginione. Pas startowy międzynarodowego lotniska „La Aurora” w stolicy kraju został wyłączony z ruchu.","Jak podało EFE, pas lotniska został zamknięty z powodu opadów materiałów wulkanicznych, które pokryły pas na całej długości i szerokości.Dyrekcja Generalna ds. Lotnictwa Cywilnego poinformowała na swym oficjalnym koncie na Twitterze, że zamknięcie pasa podyktowane jest troską o zapewnienie bezpieczeństwa.Prezydent Jimmy Morales zwołał pilne posiedzenie rządu, aby rozważyć ogłoszenie stanu klęski żywiołowej w trzech najbardziej narażonych rejonach, a także poinformował, że prezydent Meksyku Enrique Pena Nieto, prezydent Hondurasu, Juan Orlando Hernandez i Salwadoru Salvador Sanchez przekazali wyrazy solidarności i zaoferowali pomoc.„Erupcja wulkanu Fuego jest najsilniejszą zarejestrowaną erupcją w ostatnich latach” - podał w oświadczeniu Krajowy Instytut Sejsmologii i Wulkanologii. Wulkan wyrzuca słupy popiołów na wysokość 10000 metrów.Goście i pracownicy klubu golfowego „La Reunion” znajdującego się w okolicy kolonialnego miasta Antigua zostali ewakuowani.Jak informowały wcześniej miejscowe władze, co najmniej 300 osób musiało opuścić tereny gospodarstw znajdujących się w pobliżu wulkanu. Doszło do drugiej w bieżącym roku erupcji liczącego 3763 metry wysokości Volcan de Fuego, czyli Wulkanu Ognia, znajdującego się w odległości ok. 50 km od stolicy Gwatemali.Według gwatemalskiego Krajowego Instytutu Sejsmologii i Wulkanologii wulkan wytwarza potoki piroklastyczne, czyli gorejące chmury gazów wulkanicznych, popiołów i okruchów skalnych, które opadają wzdłuż zboczy wulkanu.",,
„Cimoszewicz nie mianowałby Schetyny nawet konsulem”,"– Jak popatrzymy na skład nowego rządu, to można wyodrębnić cztery grupy – powiedział w programie „Po przecinku” w TVP Info b. premier Leszek Miller. Według niego, nowi ministrowie albo zostali usunięci przez premiera Tuska za udział w aferach korupcyjnych, a wrócili, bo mają wpływy, albo zostali usunięci za nieudolność. Pozostałe dwie grupy to według Millera osoby, którym ufa premier Kopacz lub te, które cieszą się dobrą opinią prezydenta. – To prezydencki rząd – podsumował.","Miller w programie oceniał nowy rząd i samą Ewę Kopacz. Przyznał, że nie rozumie, dlaczego premier Kopacz tak często podkreśla, że jest kobietą. – To jest niepotrzebne, bo to po prostu widać i nikt nie ma wątpliwości. Natomiast płeć nie może być traktowana jako najważniejszy atrybut przydatności politycznej, bo za każdym razem muszą się liczyć kompetencje – mówił były premier. Rząd prezydenta? Miller nie krył, że dużym zaskoczeniem było dla niego pojawienie się w rządzie Grzegorza Schetyny. Pytany o kompetencje nowego ministra spraw zagranicznych, odparł: – Cimoszewicz nie mianowałby go nawet konsulem, bo miał bardzo wyśrubowane wymagania i pan Schetyna tych wymagań nie mógł spełnić.",,
Duda w USA przeraził Kreml. Główne tezy rosyjskiej dezinformacji,"Zasadnicze tezy rosyjskiej operacji informacyjnej związanej z wizytą Andrzeja Dudy w USA i zacieśnieniem współpracy obronnej USA z Polską trudno uznać za zaskakujące. Polski wasal Waszyngtonu, który odrywa ważną rolę w budowie „sanitarnego kordonu” wokół Rosji, a nic z tego mieć nie będzie. Bardziej intryguje inny wątek, który pojawił się w rosyjskiej narracji. Wskazuje, że Moskwa już zaczęła dezinformacyjną operację przed 80. rocznicą wybuchu drugiej wojny światowej.","Rosyjscy politycy z pewnym opóźnieniem skomentowali ustalenia, jakie zapadły podczas wizyty Andrzeja Dudy w USA. Na dodatek nie był to głos z najwyższego szczebla – co zrozumiałe, bo nie wypada by sam prezydent czy szef dyplomacji odnosili się do kraju uważanego w Moskwie – oficjalnie – za niewiele znaczący i uzależniony od sojusznika zza oceanu. Politycy politykami, ale oczywiście swoje robiła i wciąż robi medialna machina rosyjska. Skupiła się – omawiając wizytę Dudy w USA – na dwóch dezinformacyjnych narracjach. Po pierwsze, że to kolejny krok w okrążaniu Rosji przez Zachód. Po drugie, że to dowód amerykańskiego imperializmu i dominacji w Europie. Co można było się dowiedzieć z rosyjskich mediów?  Że USA budują „militarny kordon” wokół Rosji i będą strzelać do Rosji z polskiego terytorium. Polska to koń trojański USA w Europie. Zarazem Polska nie jest suwerennym krajem, bo jej przyszłość zależy od widzimisię USA.Wniosek? Wizyta Dudy w USA i kolejne ustalenia militarne i gospodarcze Polski z Amerykanami bardzo zdenerwowały władze Rosji. Każdy element ostatnich porozumień polsko-amerykańskich wzmacnia bowiem bezpieczeństwo nie tylko Polski, ale całej wschodniej flanki NATO. To tłumaczy nerwową reakcję Moskwy. Bardzo nerwową – a świadczy o tym narracja dezinformacyjna, punkt po punkcie. Jedna z głównych tez brzmi: Polska to amerykański koń trojański w Europie. Brzmi jak obelga, w rzeczywistości rząd w Warszawie może się tym chlubić. Przekładając bowiem ten zarzut z propagandowego na zwyczajny język, dowiadujemy się – dzięki moskiewskiej narracji – że Polska to bardzo ważny sojusznik USA w Europie. Najważniejszy w naszej części kontynentu, jeden z kluczowych na całym Starym Kontynencie. Czy taki status oznacza nasze osłabienie? Nie. Przeciwnie. Polska staje się silniejsza i bezpieczniejsza. I to wynika z oceny samej Moskwy. Wiodącym motywem w rosyjskiej operacji dezinformacyjnej wokół wizyty Dudy w USA było deprecjonowanie znaczenia planowanego zakupu myśliwców piątej generacji F-35. O tym mówili rosyjscy politycy, nad tym rozwodzili się specjaliści w rosyjskich mediach. O znaczeniu tej kwestii dla Moskwy niech świadczy fakt, że Rosjanie powoływali się na opinie Polaków w tej sprawie. Inna rzecz, że byli to tacy „obiektywni” eksperci jak wiceadmirał Marek Toczek mówiący Sputnikowi, że zakup F-35 nie wzmocni obronnie Polski, będzie tylko korzystny finansowo dla USA. Odkopanie w roli autorytetu Toczka – kto nie wie, o kim mowa, niech cofnie się do połowy lat 90. – świadczy o dużej desperacji Moskwy. Kompromitujące wystąpienie byłego ambasadora RP w USA Ryszarda Schnepfa na temat F-35 to już była tylko konsekwencja propagandowej ofensywy rosyjskiej. W tej narracji, gdy mowa o zakupie F-35, zwracają uwagę przede wszystkim dwie tezy. Pierwsza: polski prezydent mówiąc o ich zakupie, groził Rosji. Czyli gra na „wojennego podżegacza”. Druga teza? Polski nie stać na zakup F-35. A poza tym to droga kupa złomu.W wypowiedziach Rosjan było widać nacisk na F-35, ale też na kwestię rozmieszczenia w Polsce amerykańskich dronów bojowych Reaper. Rosyjska propaganda podkreślała, że choć obecne ustalenia – w tym zwiększenie liczby amerykańskich żołnierzy w Polsce z 4,5 do 5,5 tys. ludzi – to nie jest to, o czym mówiono od co najmniej roku w Warszawie, to jednak jest to tylko etap w procesie budowy obecności militarnej USA w Polsce. Mówiąc krótko – to przygotowania pod dużą bazę wojskową w przyszłości. Czyli realizacja scenariusza Fort Trump.Analizując główne tezy rosyjskiej dezinformacji towarzyszącej wizycie prezydenta Polski w USA trudno oprzeć się wrażeniu, że to, co ustalono ostatnio na linii Warszawa-Waszyngton, naprawdę przeraziło Rosjan. Wystarczy wymienić kilka tez propagandy rosyjskiej mających dezawuować znaczenie wizyty i podjętych ustaleń. Po pierwsze i najważniejsze, Moskwa usiłuje przedstawiać obecny stan w taki sposób, że to Polska dąży awanturniczo do konfliktu z Rosją, nie zauważając, że Trump wcale z Moskwą walczyć nie zamierza. Stąd wybijanie słów prezydenta USA o nadziei na to, że Rosjanie będą odpowiednio traktować Polskę oraz brak ze strony Trumpa wsparcia dla mocnych wymierzonych w Rosję słów Dudy. Przeciwnie, zwracają rosyjskie media, Trump mówił o potrzebie dobrych relacji Rosji z Polską. Oczywiście Rosjanie nie pozostawiają cienia wątpliwości, że za to, by te relacje były dobre, przede wszystkim odpowiada Polska (choć ze słów Trumpa wynika coś odwrotnego). W konsekwencji, można wnioskować z narracji rosyjskiej, „jastrzębia retoryka” prezydenta Dudy była i będzie hamowana przez Amerykanów. Trudno jednak nie zauważyć tutaj sprzeczności w rosyjskiej retoryce – którą na pewno trzeba podnosić w przestrzeni publicznej. Oto z jednej strony mamy do czynienia z robieniem z Polski państwa awanturniczego chcącego wykorzystać swe specjalne relacje z USA do eskalacji stosunków z Rosją. Polacy kupują F-35, żeby zagrozić Rosji. Kupują LNG z USA, żeby zaszkodzić Gazpromowi. Duda w co drugi zdaniu prowokuje Rosję, itd. itp. Ale z drugiej strony mamy narrację – dominującą mimo wszystko – że Amerykanie budują wokół Rosji „kordon sanitarny”. Dybią na rosyjski gaz i ropę. Wykorzystują do tego swych regionalnych sojuszników, jak Polska. Polska jako „koń trojański” USA w Europie – trudno o lepsze docenienie przez Rosję znaczenia i statusu naszego państwa. To, że rosyjska propaganda grozi wycelowaniem w nas rakiet w odpowiedzi na zwiększenie amerykańskiej obecności wojskowej w Polsce, to już niewiele znaczy. Ta narracja zastraszania mało kogo już przejmuje. Wycelować w polskie cele rakiety krótkiego i średniego zasięgu można szybko – a Iskandery czy Kalibry w obwodzie kaliningradzkim są od dawna. Ciekawe natomiast, że rosyjska propaganda, komentując polsko-amerykańskie zbliżenie, skupiła się wyraźnie na aspekcie militarnym, marginalizując energetyczny. Tak jakby Rosjanie pogodzili się z tym, że Polska niebawem uniezależni się od gazu z kontraktu jamalskiego.",,
SLD chce wysłać Rostowskiego za ocean,"Obok wymiany zdań między PO i PiS, w kolejnym dniu kampanii wyborczej mięliśmy apele: do prezydenta o spotkanie ws. zawetowania ustawy o dostępie do informacji publicznej, do Polaków o ekologiczne podróżowanie. Do tego propozycja, by wysłać ministra finansów za ocean.","SLD apeluje do prezydenta o zawetowanie nowelizacji ustawy o dostępie do informacji publicznej.  Posłowie uchwalili ją na ostatnim w tej kadencji posiedzeniu Sejmu.   – Pod osłoną nocy została wprowadzona poprawka, która daje dzisiaj rządzącym absolutną władze do tego jaką  informację przekazać, a jakiej nie  – powiedział Grzegorz NapieralskiApeluje też PSL. Do Polaków, by przesiadali się z samochodów do środków komunikacji miejskiej. Ludowcy przypominają, że w czwartek jest dzień bez samochodu.   – Jutro tylko z dowodem osobistym albo legitymacją będzie można bezpłatnie korzystać z przyjaznej komunikacji miejskiej, wykorzystajmy to także na spacer  – poinformował Janusz Piechociński.Po wyborach ministra finansów do Stanów Zjednoczonych chce wysłać SLD.  – Panie ministrze 9 października 2011 roku pomożemy panu wypełnić wniosek emigracyjny, życzymy powodzenia za oceanem  – wskazuje drogę Jackowi Rostowskiemu, Marek Wikinski.   Lewica krytykuje Rostowskiego za jego niedawne wypowiedzi w Parlamencie Europejskim na temat kryzysu w strefie euro.  – Zatrzymam to sobie na pamiątkę  – opowiedział minister finansów.Rostowski, nawołując do solidarnego przeciwdziałania kryzysowi, przytoczył słowa „prezesa wielkiego polskiego banku”, który powiedział mu, że obawia się wojny i „poważnie się zastanawia nad tym, by uzyskać dla dzieci zieloną kartę w USA”. –  Wystraszeni Polacy mają schować się pod parasol ochronny Platformy Obywatelskiej  – interpretuje słowa ministra Wikinski.Rostowskiego krytykuje tez PJN i obiecuje, że obniży podatki.   – Płaski podatek liniowy 19 proc. dla każdego, niezależnie od  zarobków  – informuje Paweł Poncyliusz. Ruch Palikota walczy o głosy rolników.  – Zostawili tych rolników, tych dostawców samych sobie, nikt się nimi nie interesuje  – powiedział Janusz Palikot.Wzrasta za to zainteresowanie debatami.  Rzecznik SLD Tomasz Kalita w liście otwartym apeluje o debaty regionalne. Kolejna debata ogólnopolska odbyła się w telewizyjnej Jedynce. Jej tematy to: sąsiedzi, Europa, bezpieczeństwo.",,
Sądowy okrągły stół? Do spotkania może dojść jeszcze w styczniu,W końcu stycznia do „sądowego okrągłego stołu” zasiądą przeciwnicy i zwolennicy spornych ustaw - informuje poniedziałkowa „Rzeczpospolita”.,"„Jeśli potwierdzą swój udział zaproszeni goście, między innymi prezydent, marszałkowie Sejmu i Senatu, premier, zainteresowani ministrowie, w Warszawie odbędzie się okrągły stół na temat przełamania pata w sprawie ustaw sądowych, z udziałem niezależnych ekspertów i opozycji. Do wspólnego stołu zasiądą przeciwnicy i zwolennicy spornych nowelizacji, w tym przedstawiciele stowarzyszeń sędziów nieuznających rozwiązań zwanych kagańcowymi” – podaje „Rz”.W rozmowie z gazetą informację tę potwierdza jeden z inicjatorów spotkania, były minister i prezes PAN prof. Michał Kleiber. „Spotkanie, co do którego panuje dzisiaj powszechny sceptycyzm, a które mnie wydaje się niezbędne, odbędzie się w Pałacu Staszica pod auspicjami Polskiej Akademii Nauk” – mówi prof. Kleiber i dodaje, że „w kraju z deficytem wspólnych autorytetów PAN to chyba jedno z nielicznych forów, na których można rozmawiać merytorycznie”.",,
Separatyści łamią rozejm w Donbasie. Na wschodzie Ukrainy wciąż giną żołnierze,"Mimo formalnego rozejmu prorosyjscy separatyści wciąż atakują ukraińskie oddziały rządowe. W ciągu ostatniej doby w Donbasie doszło do 48 ataków – zginął jeden żołnierz, a dwóch zostało rannych.","Ukraińskie MSZ zaapelowało do Rosji, by „zapewniła natychmiastową realizację mińskich porozumień” w sprawie uregulowania sytuacji w tym regionie. Kijów wezwał też Moskwę, by ta skłoniła bojowników do wycofania ludzi i sprzętu ze stref pilotażowych, wyznaczonych w ramach ostatnich ustaleń.Najtrudniejsza sytuacja panuje w rejonie Mariupola, gdzie od niedzieli siły rządowe zostały ostrzelane 20 razy. Separatyści wykorzystywali między innymi wozy bojowe, moździerze, a w okolicach miejscowości Awdijiwka użyto także czołgu. „W ciągu siedmiu dób w rejonie miejscowości Stanica Ługańska oraz w ciągu jednej doby w rejonie miejscowości Petrowske rosyjskie wojska okupacyjne łamały postanowienia porozumienia ramowego o całkowitym wstrzymaniu ognia na wyznaczonych odcinkach” – napisał w oświadczeniu sztab ukraińskiej armii.Liczą na raportMSZ wyraziło nadzieję, że Specjalna Misja Monitoringowa Organizacji Bezpieczeństwa i Współpracy w Europie (OBWE) sprawdzi doniesienia strony ukraińskiej i przedstawi  stosowny raport państwom tzw.czwórki normandzkiej (Niemcy, Francja, Ukraina, Rosja) oraz innym krajom członkowskim OBWE. Porozumienie o wprowadzeniu trzech stref bezpieczeństwa podpisali 21 września przedstawiciele grupy kontaktowej ds. Donbasu: Ukrainy, Rosji i OBWE. Dokument zaakceptowali również przywódcy prorosyjskich separatystów. Strefy mają liczyć po 4 km kwadratowe powierzchni, zaś każda ze stron konfliktu ma wycofać swoich ludzi i sprzęt bojowy co najmniej na kilometr od zajmowanych pozycji.",,
Tragedia podczas rejsu po Karaibach. Urlopowicz wypadł z wycieczkowca,37-letni Australijczyk zginął podczas wakacyjnego rejsu na Karaibach. Mężczyzna wypadł z wycieczkowca Symphony of the Seas.,"Turysta zidentyfikowany przez media jako Jonathan Pfahl brał udział w rejsie organizowanym przez przewoźnika Royal Caribbean. Na Karaiby pojechał wraz z rodziną świętować urodziny żony.W środę rano podczas rejsu między wyspami Saint Kitts a Saint Thomas mężczyzna z niewyjaśnionych przyczyn wypał za burtę. Załoga szybko spuściła łódź ratunkową i rozpoczęto poszukiwania 37-latka. Natrafiono jedynie na zwłoki.Ciało mieszkającego od lat w Londynie przedsiębiorcy zostało zabrane na pokład Symphony of the Seas z powrotem do Miami, skąd zostanie odesłane dalej. „Jesteśmy zasmuceni tym tragicznym wypadkiem, który wydarzył się na pokładzie naszego statku” – oświadczył rzecznik Royal Caribbean. „Myślami jesteśmy z rodziną i przyjaciółmi. Nasza załoga otoczyła bliskich pasażera wsparciem w tych trudnych dla nich chwilach” – dodał.",,
Gibraltar zwolnił irański tankowiec. Apele USA nie pomogły,"Władze brytyjskiego Gibraltaru zwolniły zatrzymany na początku lipca tankowiec z irańską ropą mimo apelu USA o powstrzymanie się od tego. Nie jest jednak jasne, czy i kiedy tankowiec będzie mógł opuścić port.","Tankowiec Grace 1 został zatrzymany 4 lipca przez brytyjską piechotę morską w pobliżu Gibraltaru, a następnie odprowadzony do tego portu. Według gibraltarskich władz statek wiózł irańską ropę do rafinerii w syryjskim mieście Banijas, co było pogwałceniem sankcji Unii Europejskiej wobec Syrii. Rząd Syrii jest bliskim sojusznikiem Iranu.Dwa tygodnie później Iran zatrzymał w cieśninie Ormuz płynący pod flagą brytyjską tankowiec Stena Impero. Oba tankowce stały się pionkami w rozgrywce między Iranem oraz USA i Unią. Krążą pogłoski, że Teheran chciał wymienić ten statek na swój tankowiec.Jak informują media, władze Gibraltaru otrzymały pisemne zapewnienia Iranu, że statek nie wyładuje ropy w Syrii.W ostatniej chwili o zablokowanie decyzji zwolnienia irańskiego tankowca zwrócił się do władz Gibraltaru Departament Sprawiedliwości USA. Jednak najwyższy sędzia Gibraltaru Anthony Dudley oświadczył w czwartek, że obecnie żadne tego rodzaju żądanie USA nie jest rozpatrywane.",,
Mike Pompeo uda się na konferencję do Berlina. Tematem konflikt w Libii,"Departament Stanu USA potwierdził, że szef amerykańskiej dyplomacji uda się pod koniec tygodnia do Berlina, by wziąć udział w niedzielnej konferencji na temat uregulowania konfliktu w Libii. Zorganizowano ją z inicjatywy kanclerz Angeli Merkel.","Jak podkreślono w komunikacie resortu spraw zagranicznych USA, Mike Pompeo, którego obecność w Berlinie nie była pewna i została potwierdzona dość późno, zamierza skoncentrować się na kwestii natychmiastowego przerwania działań wojennych i próbach przekonania państw trzecich, by natychmiast przestały się angażować po którejkolwiek ze stron libijskiego konfliktu. „Jeśli uda się osiągnąć rozejm, to będzie sukces, bo to jest podstawowa kwestia” – podkreślił w rozmowie z Agencją Reutera wysoki rangą przedstawiciel amerykańskiego ministerstwa spraw zagranicznych. „Oczywiście, byłoby miło, gdyby udało się uzyskać coś więcej, ale z naszego punktu widzenia imperatywem jest rozejm” – dodał.  W czwartek minister spraw zagranicznych Niemiec Heiki Mass zapowiedział, że rozmowach w Berlinie wezmą udział przedstawiciele USA, Rosji, Wielkiej Brytanii, Francji, Chin, Zjednoczonych Emiratów Arabskich, Turcji, Republiki Kongo, Włoch, Egiptu Algierii, a także reprezentanci ONZ, Unii Europejskiej, Unii Afrykańskiej i Ligi Arabskiej. Zaproszenie zostało wystosowane ponadto do Fajiza Mustafy as-Saradża, premiera libijskiego rządu jedności narodowej, popieranego przez ONZ i - prowadzącego z nim wojnę przywódcy samozwańczej Libijskiej Armii Narodowej (ANL) Chalify Haftara.  Zbuntowany libijski generał przybył do Aten, gdzie w późnych godzinach wieczornych spotkał się z ministrem spraw zagranicznych Grecji Nikosem Dendiasem - podała AFP. W piątek stojący na czele Libijskiej Armii Narodowej (ANL) Haftar będzie rozmawiać z premierem Kriakosem Micotakisem. „Grecja – jak podkreśla AFP – mimo znakomitych kontaktów z Haftarem nie została zaproszona na rozmowy w Berlinie”. Od kwietnia 2019 r. Chalifa Haftar, który zbudował swą reputację na zapewnianiu stabilności w Bengazi i we wschodniej Libii, czynnie sprzeciwiając się anarchii, jaka zapanowała w Libii po obaleniu w 2011 r. władzy dyktatora Muammara Kadafiego, ogłosił ofensywę na Trypolisie, gdzie rezyduje rząd i parlament uznawany przez społeczność międzynarodową. W dotychczasowych walkach zginęło 280 cywilów i 2 tys. żołnierzy. Według szacunków ONZ ok. 146 tys. osób zostało zmuszonych do opuszczenia swych domostw.  Zwalczając grupy militarne, które zajmują się m.in. przemytem i handlem ludźmi, a także bojówki dżihadu, generał Chaftar w ciągu ostatnich 10 lat stopniowo zdobywał kolejne obszary w południowej i wschodniej części Libii, rzucając wyzwanie uznawanemu przez społeczność międzynarodową rządowi jedności narodowej. Choć rząd ten działa w Trypolisie na zachodzie kraju od marca 2016 r., to większa część Libii znajduje się poza jego kontrolą.  Dotychczasowe próby znalezienia kompromisu politycznego zawiodły. Również prowadzone w poniedziałek w Moskwie pod patronatem ministerstw spraw zagranicznych Rosji i Turcji rozmowy pokojowe między Haftarem i Saradżem zakończyły się fiaskiem. W konflikcie w Libii Rosja aktywnie wspiera Haftara, licząc, że dzięki niemu uda się jej wejść do gry, w której stawką jest windowanie cen ropy, a Turcja - uznawany przez społeczność międzynarodową rząd Saradża.  Grecja, która jest zaniepokojona porozumieniem zawartym niedawno przez rząd Saradża i władzami Turcji ws. wojskowej kontroli przez turecką marynarkę libijskich wybrzeży, nie została uwzględniona w rozmowach zaplanowanych przez MSZ Niemiec.",,
Odmówił druku plakatów fundacji LGBT. Popełnił wykroczenie,"Zapadł wyrok w głośnej sprawie łódzkiego drukarza, który, ze względu na poglądy, odmówił wydrukowania materiału reklamowego dla fundacji LGBT. Sąd uznał, że mężczyzna zajmując się zawodowo świadczeniem usług,  nie miał prawa odmówić wydrukowania reklamy. Wyrok nie jest prawomocny.","Sąd Rejonowy dla Łodzi Widzewa uznał za winnego wykroczenia pracownika prywatnej drukarni, który z powodu przekonań odmówił wydrukowania plakatów fundacji LGBT. Odstąpił jednak od wymierzenia mu kary; pełnomocnik drukarza już zapowiada apelację. Sąd uzasadniając wyrok podkreślał, iż nie ma wątpliwości, że doszło do wykroczenia. Zdaniem sądu Adam J., który zawodowo zajmował się wykonywaniem usług drukarskich, umyślnie i bez uzasadnionej przyczyny odmówił wykonania usługi jednej z fundacji LGBT, a był zobowiązany ją wykonać. Firma, w której pracował J. miała przygotować dla fundacji plakat typu roll–up. Usługodawca bez prawa do selekcjonowania klientów Według sądu Adam J. dopuścił się „czynu wyczerpującego dyspozycje art. 138 Kodeksu wykroczeń”. Artykuł ten karze za nieuzasadnioną odmowę świadczenia usługi. – Przedmiotem ochrony przepisu art. 138 Kodeksu Wykroczeń są interesy osób korzystających z usług, a więc przede wszystkim konsumentów – mówił w uzasadnieniu orzeczenia sędzia Marek Pietruszka.Sąd zwrócił uwagę, że aby wykonać usługę nie jest wymagane zawarcia umowy – wystarczy gotowość zapłaty ceny za nią. – Odmowa świadczenia jest uzasadniona, kiedy istnieje racjonalny powód, dla którego sprawca nie wykonuje świadczenia, np. choroba, brak materiałów, narzędzi, a nawet zmęczenie – argumentował sędzia Pietruszka.Jego zdaniem osoba świadcząca usługi nie ma prawa do selekcjonowania klientów np. pod kątem tematyki treści na plakatach. Prowadzący działalność danego typu ma obowiązek świadczenia usługi każdemu klientowi, który jest gotowy uiścić cenę. Zamawiający usługę w drukarni był gotów za nią zapłacić, a firma tę cenę zaakceptowała.Sąd odstępuje od wymierzenia karyZdaniem sądu „odmowa była, jak się wydaje wyrazem dokonania oceny działalności fundacji LGBT”. – U jej podłoża mogło leżeć negatywne jej postrzeganie, jako ruchu m.in. na rzecz lesbijek, gejów czy osób biseksualnych – mówił sędzia. Sędzia uznał, że „biorąc pod uwagę charakter, okoliczności czynu, właściwości i warunki osobiste obwinionego należało odstąpić od wymierzenia mu kary”. Będzie apelacjaZ kolei pełnomocnik obwinionego Maciej Kryczka z instytutu Ordo Iuris zapowiedział złożenie apelacji. W oświadczeniu przesłanym do PAP wiceprezes Ordo Iuris mec. Jerzy Kwaśniewski podkreślił m.in., że piątkowy wyrok to niebezpieczny dla wolności precedens. „Orzeczenie sądu pierwszej instancji podważa utrwalone w orzecznictwie Trybunału Konstytucyjnego gwarancje swobody umów, oznaczającej po pierwsze – swobodę decyzji, co do zawarcia lub nie zawarcia umowy, po drugie – możliwość wyboru kontrahenta, po trzecie – możliwość swobodnego kształtowania treści umowy” – podkreślił, przywołując wyrok TK z 29 kwietnia 2003 r.",,
"„Czy wyście się ze skrajną prawicą na łby pozamieniali, szanowni obrońcy demokracji?”","Poseł PO Stanisław Gawłowski prowadzi żenujące „śledztwo” nt. wiceprezydenta stolicy Pawła Rabieja i prezesa PiS Jarosława Kaczyńskiego, a były szef ministerstwa finansów Jacek Rostowski już policzył homoseksualistów i wie, w jakiej partii jest ich najwięcej – ocenił na Twitterze lider Partii Razem Adrian Zandberg. „Czy wyście się ze skrajną prawicą na łby pozamieniali, szanowni obrońcy demokracji?” – zapytał.","Gawłowski zamieścił w swoim wpisie zdjęcie sprzed wielu lat, na którym jest Kaczyński i Rabiej. „Przyjaciele z podwórka. Kiedyś byli razem. Współpracowali Jarosław Kaczyński i Paweł Rabiej. Czy dzisiaj współpracują? Czy spór jest prawdziwy? #UkładKaczyńskiego” – skomentował zdjęcie Gawłowski.Z kolei Rostowski w TVN24 powiedział, że „szczucie” PiS na grupy LGBT „budzi jego oburzenie”. – To jest po prostu podłe i paskudne. Poza tym jest szczytem hipokryzji, bo wszyscy wiedzą, że nie ma partii politycznej w Polsce, gdzie jest więcej niezdeklarowanych gejów niż w PiS i szczególnie na najwyższych pozycjach w PiS-ie – stwierdził polityk. Na sobotniej konwencji PiS Katowicach prezes partii Jarosław Kaczyński nawiązywał do piątkowego wywiadu wiceprezydenta Warszawy Pawła Rabieja udzielonego „Dziennikowi Gazecie Prawnej”, w którym mówił m.in. o adopcji dzieci przez pary homoseksualne.– Siedem dni temu dziękowałem za szczerość, dzisiaj muszę znów podziękować za szczerość panu wiceprezydentowi Warszawy, który po prostu postawił sprawę jasno: nie chodzi o żadną tolerancję, chodzi o afirmację. O afirmację związków jednopłciowych, o małżeństwa tych związków, chodzi o to żeby miały prawo do tego, aby adoptować dzieci – mówił Kaczyński. – My chcemy jasno powiedzieć: tu mówimy nie, a już w szczególności jeżeli chodzi o dzieci. Wara od naszych dzieci – podkreślił lider PiS.Rabiej w wywiadzie dla „DGP” mówił: „Najpierw przyzwyczajmy ludzi, że związki partnerskie to nie jest samo zło, że nie niszczą tkanki społecznej i polskiej rodziny. Potem łatwiej będzie o kolejne kroki, o równość małżeńską z adopcją”. Później we wpisie na Twitterze Rabiej podkreślił, że wyrażone w wywiadzie opinie mają charakter „wyłącznie prywatny”. Dodał, że jest „w temacie adopcji bardzo, bardzo sceptyczny”.",,
Platforma w spocie wyborczym manipuluje słowami prezydenta Dudy,Platforma Obywatelska w swoim najnowszym spocie wyborczym zarzuca Prawu i Sprawiedliwości „hipokryzję”. Jednak w samym spocie – który dotyczy m.in. postulatów nauczycieli i ich walki o  podwyżki – politycy manipulują słowami prezydenta Andrzeja Dudy.,"Spot opublikowany został na oficjalnym koncie Platformy na Twitterze. W materiale słowa Andrzeja Dudy – wypowiedziane w sierpniu 2015 r. –  zostają wyrwane z kontekstu i przedstawione, jak gdyby odnosiły się do sytuacji nauczycieli. – Wystarczy zacząć naprawiać polską gospodarkę, a tak naprawdę pieniądze z tego systemu znajdą się natychmiast – mówi prezydent Duda. Jego słowa nie dotyczą kwestii związanych z oświatą, tylko wieku emerytalnego i kwoty wolnej od podatku.  – Mam świadomość obietnic, które złożyłem. One nie są trudne do dopełnienia. Nie słuchajcie państwo tego, co opowiadają, że się nie da w Polsce obniżyć wieku emerytalnego, że nie da się podnieść kwoty wolnej od podatku, bo się budżet zawali. To bzdury. Wystarczy zacząć naprawiać polską gospodarkę, a tak naprawdę pieniądze z tego systemu znajdą się natychmiast – mówił prezydent.",,
Papieskie kondolencje po śmierci „kanclerza jedności”,"W wysłanej w sobotę do kanclerz Angeli Merkel depeszy kondolencyjnej papież Franciszek nazwał zmarłego w piątek Helmuta Kohla „kanclerzem jedności” i „wielkim mężem stanu”. Wyraził też uznanie dla działalności Kohla na rzecz Europy, pokoju i pojednania.","W depeszy papież złożył wyrazy współczucia rodzinie zmarłego i narodowi niemieckiemu, który – jak zaznaczył – „opłakuje kanclerza jedności”.Dodał, że Kohl jako „wielki mąż stanu i przekonany Europejczyk działał z dalekowzrocznością i oddaniem dla dobra osób w Niemczech i w sąsiednich krajach europejskich”.– Niech miłosierny Bóg wynagrodzi mu jego niestrudzoną pracę na rzecz jedności Niemiec i unii w Europie, jak również jego zaangażowanie dla pokoju i pojednania – napisał Franciszek.",,
Kalita: w przyszłym Sejmie będziemy współpracować z Partią Razem,"– Partia Razem miała ofertę, żeby przystąpić do Zjednoczonej Lewicy. Według wszelkich prognoz ta partia nie przekracza progu wyborczego, a Zjednoczona Lewica ma szansę, żeby mieć silną reprezentację w przyszłym Sejmie – mówił w programie „Polityka przy kawie” Tomasz Kalita ze Zjednoczonej Lewicy, odpowiadając na pytanie, czy jego ugrupowanie nie boi się konkurencji.","Kalita pytany o to, czy nie obawia się nowego objawienia na scenie politycznej, czyli Adriana Zandberga, odpowiedział, że „nie boi się ani Zandberga, ani Partii Razem”. – Polacy nie żyją debatą, tylko tym, czy będą mieli pensje europejskie – stwierdził. „Lewica jest z nami” Mówił, że Partia Razem miała możliwość przystąpienia do Zjednoczonej Lewicy, ale z tego nie skorzystała, a szanse na to, że wejdzie do Sejmu są niewielkie. – Zjednoczona Lewica będzie mieć silną reprezentację w przyszłym Sejmie. Będziemy współpracować z Partią Razem. Żałujemy, że nie doszło do porozumienia, bo cała  polska lewica jest z nami – mówił. Dodał, że Zjednoczona Lewica chce współpracować ze wszystkimi, którzy chcą podnosić płace i emerytury. – Gdy rządziła lewica, Polska rozwijała się najszybciej – mówił. „Musi przybyć klasy średniej”– Musimy inwestować w polskie przedsiębiorstwa, niemoralnym jest to, że banki mają tak gigantyczne przychody. Naszą misją jest spowodowanie, żeby przybyło klasy średniej, żeby najbiedniejsi się bogacili – stwierdził. Jego zdaniem należy pomagać górnikom, bo polskie górnictwo co roku oddaje do budżetu państwa ok. 7 mld złotych. – Politycy boją się usiąść do rozmów z górnikami, sprowadzamy węgiel gorszej jakości z Rosji przez różne dziwne spółki, a nie kupujemy swojego – mówił. I dodał, że „w Polsce potrzeba przede wszystkim więcej porozumienia i pokoju”.",,
Politycy dziękują premier Szydło,"Za „trud i poświęcenie”, „tytaniczną pracę” dziękują Beacie Szydło na Twitterze politycy PiS. Podziękowania dla rezygnującej ze stanowiska premier złożyli m.in. rzecznik rządu Rafał Bochenek i marszałek Senatu Stanisław Karczewski.","Szydło złożyła w czwartek komitetowi politycznemu PiS rezygnację z pełnionej przez siebie funkcji, która została przyjęta. Na stanowisko premiera wysunięto kandydaturę Mateusza Morawieckiego.„Pani Premier –  jeszcze raz bardzo dziękuję za dwa lata skutecznych rządów. Za trud i poświęcenie, za mądrość i rozwagę, za normalność i naturalność, za spokój, determinację i odwagę. #BiałoCzerwonaDrużyna trwa, bo jest to #DobraZmiana dla naszej Ojczyzny!” – napisał na Twitterze marszałek Senatu Stanisław Karczewski.",,
Franciszek przewrócił się w papamobile. Ma niegroźne obrażenia,Niegroźny na szczęście wypadek papieża Franciszka podczas wizyty w kolumbijskim mieście Cartagena. Papież uderzył głową o metalową rurę w papamobile gdy stracił równowagę w chwili gwałtownego hamowania auta.,"W wyniku uderzenia o metalową rurę Franciszek ma wyraźne zasinienie na policzku i małą ranę nad łukiem brwiowym. Kilka kropli krwi spadło na sutannę.Służby medyczne natychmiast udzieliły papieżowi pomocy. Lekarz przyłożył lód i przylepił dwa plastry. Rzecznik Watykanu Greg Burke zapewnia, że „wszystko jest w porządku”.Franciszek przebywa z pięciodniową pielgrzymką w Kolumbii. Komentatorzy zwracają uwagę, że to jedna z najtrudniejszych podróży apostolskich podczas jego pontyfikatu. Kraj wciąż odczuwa skutki zakończonej niedawno trwającego ponad 50 lat wojny domowej.",,
ONZ: po tureckim ataku 100 tys. mieszkańców północnej Syrii porzuciło domy,"Od rozpoczęcia w środę tureckiej ofensywy w północno-wschodniej Syrii około 100 tysięcy mieszkańców tego regionu opuściło swe domy, a coraz więcej ludzi tłoczy się w schronach i szkołach – poinformowała ONZ.","„Już około 100 tysięcy ludzi opuściło swe domy; oto humanitarne następstwa ataku” – napisano w komunikacie. „Większość przygarnęła w swych domach miejscowa ludność, ale coraz więcej uciekinierów tłoczy się w zbiorowych schronach przygotowanych w miastach Al-Hasaka i Tall Tamr, a wielu szuka schronienia w szkołach” – czytamy w oświadczeniu. Turcja rozpoczęła w środę operację militarną w północno-wschodniej Syrii, wymierzoną w kurdyjskie milicje o nazwie Ludowe Jednostki Samoobrony (YPG), które Ankara uważa za terrorystów; są one jednak wspierane przez Zachód i stanowią główny trzon syryjskich sił SDF, które odegrały decydującą rolę w pokonaniu Państwa Islamskiego w Syrii; SDF kontrolują obecnie większość północnych terenów tego kraju. Ofensywa ruszyła po ogłoszeniu przez prezydenta USA Donalda Trumpa decyzji o wycofaniu żołnierzy amerykańskich z północnej Syrii. Kurdowie określili ją jako „cios w plecy”. W czwartek Trump napisał na Twitterze, odnosząc się do tej operacji, że „rozmawia z obiema stronami” konfliktu i ostrzegł Turcję, by „grała zgodnie z regułami gry”.",,
Unii brakuje wspólnej strategii wobec Rosji. „Czekamy na koniec ery Putina?”,"W trakcie dobiegającej końca kadencji Parlamentu Europejskiego w UE zabrakło jednoznacznej, wspólnej strategii działań wobec Rosji. Dobrze, że sankcje zostały podtrzymane, ale to za mało – przekonuje Judy Dempsey, ekspertka Carnegie Europe. – Cały czas nie ma unijnej strategii względem Rosji. Czekamy na koniec ery Putina? – zastanawia się Dempsey.","W trakcie dobiegającej końca kadencji europarlamentu stosunki UE z Moskwą nie układały się dobrze. Wspólnota utrzymała sankcje, które zostały nałożone na Rosję za jej działania na Ukrainie, w tym aneksję Krymu. Rezolucje PE i komunikaty KE nie zmieniły jednak wiele w zakresie okupacji terytorium Ukrainy przez wojska rosyjskie i wspierania przez Kreml separatystów w Donbasie. UE wielokrotnie podkreślała w ostatnich latach, że Rosja cały czas nie wykonuje zapisów zawartych w porozumieniach z Mińska. Poza sygnałami niewiele jednak się zmieniło. Miniona kadencja Parlamentu Europejskiego była również okresem ingerencji Rosji w UE. Symbolem tego była próba zabójstwa z wykorzystaniem środka chemicznego byłego pułkownika rosyjskiego wywiadu wojskowego GRU Siergieja Skripala w brytyjskim Salisbury. 66-letni Skripal i jego 33-letnia córka Julia przeżyli atak GRU. Dały o sobie znać również zagrożenia natury cybernetycznej. Doszło do próby takiego ataku na Organizację ds. Zakazu Broni Chemicznej (OPCW) w Hadze. Za wrogą operację również było odpowiedzialne GRU. Operacja została przerwana przez holenderskie służby specjalne we współpracy z Wielką Brytanią.Sankcje za cyberatakiAtak ten sprawił, że Unia jeszcze bardziej zaczęła dostrzegać zagrożenia wynikające ze zwiększonej obecności Rosji w europejskiej cyberprzestrzeni. W efekcie w połowie maja kraje UE ustanowiły ramy pozwalające nakładać unijne sankcje na osoby i podmioty odpowiedzialne za cyberataki. UE zdaje sobie też bardziej niż kiedykolwiek wcześniej sprawę ze znaczenia, jakie niesie ze sobą rosyjska dezinformacja i propaganda na europejskiej scenie politycznej. UE obawia się rosyjskiej ingerencji w wybory, dlatego Wspólnota podjęła decyzję o wzmocnieniu specjalnej, działającej w Brukseli grupy zadaniowej ds. wschodnich (East StratCom Task Force), która ma przeciwdziałać rosyjskim kampaniom dezinformacyjnym. Na walkę z wrogą propagandą, w tym rosyjską, mają iść też większe pieniądze. Dempsey podkreśla, że Rosja cały czas ingeruje w sprawy UE i Ukrainy, stosuje dezinformację i kampanie propagandowe. – Rosja przeprowadziła atak chemiczny w Wielkiej Brytanii, Rosja nadal ingeruje w sprawy polityczne w Europie, w Polsce prowadzi portal Sputnik. Jakie możemy mieć relacje z krajem, który w ten sposób postępuje? – pyta ekspertka. Parlament Europejski wniósł swój polityczny wkład w przeciwdziałanie Rosji na polu dezinformacji i propagandy. W marcu PE przyjął raport autorstwa europosłanki Anny Fotygi z PiS, wzywający UE do skuteczniejszej walki z wrogą propagandą stron trzecich, w tym Rosji. W rezolucjach PE znalazła się też krytyka budowy gazociągu Nord Stream 2. Demspey uważa, że słabością mijającej kadencji PE był brak jednolitej strategii wobec Kremla. Sankcje nie zmieniły postawy Rosji– Co jest pozytywne, sankcje zostały utrzymane, pomimo sprzeciwu Włochów, Węgrów i Bułgarów, którzy mają związki z Moskwą. Jednak to nie jest strategia. Sankcje nie zmieniły postawy Rosji. Po drugie, być może zatrzymanie Nord Stream 2 miałoby dużo większy wpływ na Moskwę – wskazała. Jak podkreśliła, pomimo tego Nord Stream 2 nie zatrzymała rządząca koalicja w Niemczech. – Cały czas nie ma unijnej strategii względem Rosji. Czekamy na koniec ery Putina? Jakie chcemy mieć relacje polityczne z Moskwą? To wszystko jest nieczytelne – uważa ekspertka.Dempsey jest przekonana, że tegoroczna nowelizacja dyrektywy gazowej, która została wymierzona w gazociąg Nord Stream 2, nie powstrzyma jego budowy. – Decyzja o budowie to polityczna decyzja Berlina. Tylko jej zmiana powstrzymałaby projekt – wskazuje.",,
Szczyt w Helsinkach: nowa Jałta czy „luźna rozmowa”? Suma wszystkich strachów,"Władimir Putin dopiął swego: w końcu dochodzi do szczytu z Donaldem Trumpem. A więc 1:0 dla Kremla. Ale to dopiero początek meczu. W Waszyngtonie, Kijowie, ale też wielu stolicach NATO nie brakuje głosów, że może zakończyć się wysokim zwycięstwem Rosjan. Jeśli jednak odrzucić emocje i spekulacje, a ograniczyć się do chłodnej analizy, wychodzi na to, że szczyt w stolicy Finlandii nie przyniesie ważnych rozstrzygnięć. Nawet jeśli Trump i Putin będą przekonywali, że jest inaczej.","To czwarte spotkanie Trumpa z Putinem od początku kadencji prezydenckiej gospodarza Białego Domu. Poprzednie miało miejsce w listopadzie 2017 r., na szczycie APEC w Wietnamie. Putin najwyraźniej nie zrobił korzystnego wrażenia na Trumpie, bo w kolejnych miesiącach mieliśmy sprzedaż javelinów Ukrainie, wyrzucenie 60 rosyjskich dyplomatów (sprawa Skripala) i nałożenie bolesnych sankcji na rosyjskie firmy, biznesmenów i urzędników.Kreml od miesięcy dążył do tego spotkania, pierwszego dwustronnego szczytu w pełnym politycznym i protokolarnym wymiarze. Z prostego powodu. Putin nie ma tu nic do stracenia, a dużo do wygrania. Dla niego to okazja, by postrzegano go jako niemal równego prezydentowi USA. Krótko mówiąc, to powrót, co prawda tylko w przekazie Kremla, do zimnowojennego modelu dwubiegunowego świata. Rosjanie wyciągnęli wnioski ze spotkania Trump-Kim. Oto pojawia się okazja, by dostać dużo od USA bez konieczności zgadzania się na cokolwiek w zamian. A lista celów polityki rosyjskiej jest długa: zatrzymanie polityki otwartych drzwi NATO, wycofanie wojsk USA z Europy, zakończenie pomocy USA dla Ukrainy, uznanie aneksji Krymu, uchylenie sankcji, itd.  Nie wiadomo za to, co tak naprawdę Trump chce od Rosji. I to jest najważniejsze pytanie przed szczytem w Helsinkach. Chyba że Trump – jak napisał w piątkowym komentarzu redakcyjnym „Wall Street Journal” - nie ma żadnego programu poza „dominowaniem w nagłówkach” oraz „dogryzaniem wewnętrznym rywalom”. A skoro znane są oczekiwania tylko jednej strony, to i trudno będzie później ocenić wyniki spotkania. Jedno jest pewne, dużo więcej może otrzymać Putin od Trumpa niż Trump od Putina. Jedyna rzeczywiście ważna kwestia, w której prezydent USA mógłby dostać prezent od Putina, to Iran. Gdyby Kreml zadeklarował, że wywrze presję na Teheran, by ten wycofał się z Syrii. Taka obietnica Putina posłużyłaby Trumpowi jako pretekst do spełnienia własnej wyborczej obietnicy: wycofania się z Syrii. Tyle że to by była pusta obietnica. Nawet w tej kwestii Moskwa nie ma tak naprawdę co zaoferować Trumpowi. Być może to jest powód, że tuż przed wylotem do Helsinek Trump stwierdził w wywiadzie dla telewizji CBS: „Jadę z niskimi oczekiwaniami. Nie jadę z wysokimi oczekiwaniami”. Wybory i GRU. Co odpowie Putin? To będzie najtwardszy orzech do zgryzienia dla prezydenta Rosji. Sprawa ingerencji rosyjskich służb w wybory prezydenckie USA w 2016 roku. Dotychczas obaj prezydenci raczej unikali tej niewygodnej kwestii. Twierdzenia Trumpa, że wierzy w tej sprawie Putinowi, jedynie mu szkodzą i brzmią niewiarygodnie, wszak ingerencja rosyjska miała właśnie jemu pomóc wygrać. Długo nie można prowadzić takiej polityki uników – szczególnie gdy dochodzi do pierwszego bezpośredniego dwustronnego spotkania z prezydentem Rosji. Dlatego Mike Pompeo obiecał Kongresowi, że prezydent będzie stanowczo podnosił tę kwestię podczas rozmowy z Putinem. Na dodatek szczyt odbędzie się w cieniu zarzutów postawionych oficerom GRU. W piątek federalna wielka ława przysięgłych postawiła w stan oskarżenia 12 agentów rosyjskiego wywiadu wojskowego w ramach dochodzenia prowadzonego przez specjalnego prokuratora Roberta Muellera. Rosyjscy agenci zostali oskarżeni o włamanie się do systemu komputerowego Krajowego Komitetu Demokratów, demokratycznego sztabu kampanii wyborczej do Kongresu, Partii Demokratycznej oraz jej kandydatki w wyborach prezydenckich Hillary Clinton, a także o wykradanie danych osobistych na dużą skalę. W piątek na Twitterze Trump napisał, że stanowczo zapyta Putina o mieszanie się Rosji w amerykańskie wybory 2016 roku. Na konferencji z Theresą May Trump mówił: „Myślę, że to poważnie szkodzi naszemu krajowi. To poważnie szkodzi naszym stosunkom z Rosją”.  W sobotę prezydent skomentował na Twitterze komunikat Departamentu Sprawiedliwości o postawieniu 12 Rosjan w stan oskarżenia: wyraził zdziwienie, że Obama nic z tym nie zrobił, gdy się dowiedział o cyberatakach. Kilka dni przed szczytem główny doradca Putina ds. polityki zagranicznej, Jurij Uszakow, podkreślił, że Rosja nie ingeruje i nie będzie ingerować w amerykańskie wybory. Oświadczył, że Moskwa jest gotowa przeanalizować wszelkie fakty, o ile jakieś są, dotyczące domniemanego ingerowania przez stronę rosyjską w politykę USA. Mogłaby się tym zająć np. grupa robocza ds. cyberbezpieczeństwa. Putin nie przyzna się do ingerowania w wybory w USA w 2016 roku. Ale może obiecać, że Rosjanie niczego takiego nie będą robili w przyszłości. Wówczas Trump wyjdzie i ogłosi: „mówicie, że Rosjanie w przeszłości ingerowali w wybory. No to ja dostałem obietnicę Putina, że to nigdy więcej się już nie zdarzy”. Można też dopuścić i taką możliwość, że Rosjanin powie, iż hakerzy odpowiedzialni za działania w USA w 2016 roku robili to niezależnie od państwa rosyjskiego. To by zadowoliło Trumpa. Problem w tym, że postawiono w stan oskarżenia 12 agentów GRU. To poważnie ograniczyło Putinowi pole manewru i kłamstw w tej kwestii. Wizerunkowe korzyści, nowe otwarcieDla obu liderów największe znaczenie mają kwestie wizerunkowe. Trump chce umocnić obraz człowieka, który potrafi spotkać się i rozwiązywać problemy z „globalnymi złoczyńcami”. Był Kim w Singapurze, jest Putin w Helsinkach. Amerykański prezydent podkreślił w wywiadzie dla CBS, że takie spotkania są korzystne: „Spotkania z Rosją, Chinami, Koreą Północną, wierzę w to”. Dla władz Rosji spotkanie też ma znaczenie wizerunkowe i sam fakt, że do szczytu dochodzi, jest osiągnięciem, które będzie wykorzystane. Należy pamiętać, że osobiste kontakty przywódców postrzegane są przez Rosjan jako ważniejsze niż formalne ustalenia. Spotkanie Putina z Trumpem ma być potwierdzeniem, że Moskwa nie jest izolowana, że jest postrzegana jako poważny i pełnoprawny uczestnik światowej polityki. Kremlowska propaganda będzie grała spotkaniem prezydentów jako dowodem na wielkomocarstwową pozycję Rosji, wręcz równorzędną USA (np. przypominanie szczytów amerykańsko-sowieckich z czasów zimnej wojny). Sam fakt, że doszło do szczytu, to już punkt dla Rosji. Choć należy przy tym pamiętać, że już wcześniej europejscy przywódcy sprawili, że izolacja międzynarodowa Putina to fikcja (niedawne wizyty Merkel i Macrona w Rosji). Szczyt wzmocni wizerunek Putina w kraju i za granicą. Wykorzystując propagandową machinę, Kreml może odbudować dzięki Helsinkom notowania prezydenta, spadające po podwyżce wieku emerytalnego.Wspominany już Jurij Uszakow wyraził nadzieję, że szczyt w Helsinkach utoruje drogę do wizyty Trumpa w Moskwie i Putina w Waszyngtonie. Doradca gospodarza Kremla powiedział, że Putin przedstawi propozycje w sprawie rozwoju współpracy gospodarczej. Dodał, że oczekuje się, iż obaj prezydenci po rozmowach w Helsinkach wydadzą różnym agencjom i ministerstwom instrukcje dotyczące rozpoczęcia pracy w konkretnych dziedzinach. Strona rosyjska za minimum, jakiego oczekuje po szczycie, uznaje przywrócenie kanałów komunikacji i – w najgorszym razie – przekształcenie konfrontacji niekontrolowanej w kontrolowaną. A więc choćby koniec wzajemnego wydalania dyplomatów i zamykania placówek dyplomatycznych. „W ideale chcielibyśmy się porozumieć ws. wznowienia komunikacji i udrożnienia jej kanałów, ażebyśmy mogli pracować nad zbliżeniem stanowisk we wszystkich trudnych kwestiach” - mówił w piątek Siergiej Ławrow. Sankcje i Ukraina bez zmian Jednym z priorytetów Kremla jest z pewnością zniesienie sankcji. I nie dlatego, że mogą przez nie cierpieć zwykli Rosjanie, ale z powodu Putinowskich przyjaciół. Wszak oligarchowie nie mogą zarabiać tyle, ile mogliby, właśnie z powodu ograniczeń ze strony UE, a przede wszystkim USA. Celem Rosji jest zniesienie lub ograniczenie sankcji nałożonych po aneksji Krymu. Do tego potrzeba zmniejszenia presji amerykańskiej na Europę w tej kwestii (dotychczas to USA są liderem w nakładaniu kolejnych sankcji). Po drugie, ważne jest wycofanie się Waszyngtonu z groźby sankcji wobec spółek angażujących się w Nord Stream 2. Po trzecie, zniesienie amerykańskich sankcji nałożonych na duże koncerny rosyjskie, z RusAlem na czele. W Helsinkach Putin na pewno podejmie temat sankcji i spróbuje wysondować możliwości realizacji powyższych celów. Problem w tym, że Trump akurat w sprawie sankcji ma ograniczone możliwości samodzielnego podejmowania decyzji. A w Kongresie mógłby się domagać osłabienia sankcji tylko wtedy, gdyby poszły na to kraje UE. Obecne nastawienie Kongresu do Rosji, w połączeniu ze stanowiskiem większości członków Unii, wskazuje jednak, że kwestia sankcji jest póki co absolutnie nie do załatwienia – z punktu widzenia Moskwy. Zwłaszcza że brak postępu w sprawie Donbasu, a Rosja wyklucza nawet dyskusję na temat statusu Krymu. Tymczasem to właśnie były pierwsze, i pozostają głównymi, powody nałożenia sankcji. W tych kwestiach cel Putina na szczyt w Helsinkach jest jasny: wycofanie się USA z Ukrainy, co pozwoliłoby Moskwie odzyskać kontrolę nad Kijowem. Służyć temu może, po pierwsze, osłabienie lub zniesienie sankcji powiązanych z aneksją Krymu. Po drugie, wstrzymanie pomocy finansowej ze strony USA i międzynarodowych instytucji finansowych dla Ukrainy. Po trzecie, osłabienie zachodniej presji na Kijów, by wprowadzał reformy. Po czwarte, uznanie aneksji Krymu. Jak napisał w piątkowym komentarzu redakcyjnym „Wall Street Journal”, „Putin chce, by Trump zaakceptował aneksję Krymu, być może w zamian za ponowne zobowiązanie wobec procesu mińskiego dla wschodniej Ukrainy”. Według dziennika rosyjski przywódca będzie również próbował uzyskać od prezydenta USA obietnicę wstrzymania dostaw broni dla Kijowa. Jeśli już coś ma jakiś cień powodzenia, to kwestia dostaw broni. Mimo wcześniejszych niepokojących wypowiedzi Trumpa na jakiekolwiek zyski w sprawie Krymu Rosja liczyć nie powinna. Zwłaszcza że podczas wizyty na Wyspach prezydent USA stwierdził: „Tak, oni kontynuują okupację innego kraju – mówimy teraz w pierwszej kolei o sytuacji na Krymie”. Szczyt nie przyniesie przełomu w sprawie Ukrainy. Stanowiska obu stron zbyt się różnią i żadna nie pójdzie na ustępstwa. Wschodnia flanka i Nord Stream 2 Inna kwestia, w której Putin może próbować coś ugrać w Helsinkach, to ograniczenie wojskowej obecności amerykańskiej w Europie i osłabienie NATO. Kreml może dążyć od uzyskania amerykańskich gwarancji, że Gruzja i Ukraina nigdy nie wejdą do NATO (plus wycofanie się z pomocy militarnej dla obu krajów). Po drugie, w interesie Rosji będzie odchodzenie Trumpa od NATO i budowanie przez niego innych rozwiązań bezpieczeństwa. Po trzecie, porzucenie pomysłów budowy bazy amerykańskiej w Polsce. Po czwarte, ograniczanie obecności wojskowej USA na wschodniej flance NATO. Putin będzie więc grał na frustracji Trumpa wobec Europy – widocznej szczególnie mocno kilka dni temu na szczycie NATO. Wróci więc znany refren, że rozszerzanie Sojuszu, przyjmowanie do niego nowych krajów i zbliżanie się NATO do granic Rosji nie sprzyja podniesieniu poziomu bezpieczeństwa. Wielu w USA i Europie obawia się, że Putin przekona Trumpa do obniżenia zobowiązań USA na Starym Kontynencie i zrezygnowania z niektórych zaplanowanych ćwiczeń wojskowych w ramach NATO. Jest to jednak mało prawdopodobne – paradoksalnie burzliwy szczyt w Brukseli wzmocnił pozycję Trumpa w rozmowach z Putinem i spowodował, że w kwestiach Sojuszu i obecności US Army w Europie prezydent USA ustępować Rosjaninowi nie będzie. Tym bardziej że prezydent USA publicznie powiązał kwestie bezpieczeństwa wojskowego i NATO ze strategicznym dla Kremla projektem Nord Stream 2. Trump zmył za ten projekt głowę Niemcom w Brukseli, a i potem, w piątek, ocenił, że plany niemiecko-rosyjskiego gazociągu to „tragedia”, która utrudnia wysiłki na rzecz światowego pokoju. Jak ocenił, inwestycja ta „nie służy ani Niemcom, ani NATO”. Wyraził zdziwienie, jak można „pompować miliardy dolarów, głównie z Niemiec, do rosyjskich kieszeni, kiedy próbujemy mieć pokój na świecie”. Trudno więc sobie wyobrazić, że Trump tego tematu nie poruszy w Helsinkach. I trudno tu oczekiwać miłej rozmowy z Putinem. Trumpa skrytykował za wypowiedź o Nord Stream 2 Ławrow, mówiąc: „Jeśli rosyjski autokratyczny gaz jest gorszy niż demokratyczny gaz amerykański, to jest mi straszliwie przykro, ale to nie jest ani ekonomia, ani współzawodnictwo. To jest ideologia w najczystszej postaci”. Ale mamy tu niekonsekwencję. Bo z jednej strony Trump nawołuje Europejczyków do ograniczania importu gazu z Rosji, a jednocześnie w kwestii ropy robi coś odwrotnego, bo eliminacja źródła irańskiego ropy oznacza lepsze perspektywy dla rosyjskich eksporterów. Putin zapewne wykorzysta niedawne porozumienie Rosji z OPEC o zwiększeniu wydobycia (czemu sprzeciwiał się Iran), które bardzo dobrze przyjął Trump. Syria, Iran i rakietyNumerem jeden na liście tematów do omówienia będzie z pewnością Syria. Bo to kwestia stosunkowo bezpieczna dla obu stron. Putin wie, że Trump chce wycofać siły amerykańskie z Syrii, więc zapowiada to samo, wraz z kolejnymi postępami sił rządowych (niedawna deklaracja o wycofaniu kolejnych żołnierzy). Tyle że ustalanie czegoś z Rosją w Syrii w obecnej sytuacji nie będzie korzystne dla USA – Asad i jego sojusznicy zyskali bowiem przewagę w polu i dyktują warunki. Celem Kremla jest umocnienie pozycji Rosji na Bliskim Wschodzie. Amerykanie musieliby opuścić Syrię, a potem być może wycofać się też z Iraku czy Afganistanu. Rosja miałaby być partnerem USA w wojnie z islamskim terroryzmem. Ale jest jeden problem, który nazywa się Iran. Trump nie stawia już na ostrzu noża kwestii pozostania Asada u władzy. Nie obchodzi go demokratyzacja Syrii. Chce jednego: wyrzucenia z tego kraju Irańczyków. Teheran to teraz wróg nr 1 administracji amerykańskiej, ale też zależy na tym sojusznikowi Trumpa, czyli Izraelowi. Czy możliwy jest układ: Amerykanie opuszczają Syrię, zostawiając ją w ręku Asada, a w zamian Rosja ogranicza irańskie wpływy w Damaszku? Taką obietnicę Putin zapewne by nawet złożył. Tyle że byłaby ona pusta. Po pierwsze, Rosjanie nie mają takich możliwości, by zmusić Irańczyków do opuszczenia Syrii. Asad bardziej militarnie zależy od Teheranu, a nie Moskwy, i gdyby miał wybrać, wybrałby Irańczyków. Rosjanie nie mogą sobie pozwolić na konflikt z Asadem, bo mają bazy w Syrii. Po drugie, Rosja nawet by nie próbowała zmuszać Irańczyków do czegokolwiek, bo Moskwę i Teheran łączy coś więcej niż wspólne wspieranie Asada. To sojusz strategiczny.Na szczycie w Helsinkach poruszona może być również kwestia rozbrojenia. 12 lipca Trump powiedział, że podejmie sprawę kontroli zbrojeń. W tym naruszenia przez Rosjan układu INF z 1987 r. Drugi punkt to New START. Relatywnie łatwym krokiem byłoby przedłużenie działania traktatu New START (wygasa w 2021) na kolejne pięć lat. Tyle że traktat negocjował Obama, a wszystko, co on robił, jest potępiane przez Trumpa. Po drugie, Bolton generalnie nie lubi jakichkolwiek umów rozbrojeniowych. A poza tym wprowadzenie tematu New START spowoduje, że Kongres przypomni o naruszaniu przez Moskwę traktatu INF. No i jest jeszcze kwestia amerykańskiej tarczy antyrakietowej w Europie Wschodniej i Środkowej – Kreml na pewno będzie próbował to zablokować. Trudno będzie w Helsinkach o porozumienie i konkretne ustalenia. Zapewne będzie sporo ciepłych słów z obu stron. I tylko tyle. Rosyjska propaganda przygotowuje już opinię publiczną w kraju na to, że wielkich sukcesów w Helsinkach nie będzie. Żadnego uznawania aneksji Krymu, żadnego znoszenia sankcji. Szczyt nie zmieni też niczego w postrzeganiu Zachodu przez Putina: USA i NATO nadal będą głównymi wrogami. Jeśli Trump faktycznie podejdzie do spotkania w czysto biznesowy sposób, to żadnej transakcji nie będzie. Z prostej przyczyny. Drugi kupiec nie ma towaru na wymianę. Kreml wie, że Trump potrzebuje czegoś, co będzie mógł przedstawić jako zwycięstwo. Tylko co Rosja może zaoferować? Jedyną moneta, którą może zapłacić za towar amerykański, jest obietnica ograniczenia roli Iranu. Ale to fałszywa moneta.",,
„PB”: deal Bartłomieja Dmitruka w GetBacku. W tle fikcyjne faktury,"Haitong Bank był jednym z głównych pomocników Konrada K. w rozkręcaniu biznesu GetBacku –  poinformował w poniedziałkowym wydaniu „Puls Biznesu”. Według dziennika spółka żony wiceszefa banku w kontrowersyjnych okolicznościach otrzymała od windykatora 3,2 mln zł.","„PB” przypomina, że debiut GetBacku w lipcu 2017 r. był najbardziej spektakularnym wydarzeniem na warszawskiej giełdzie od lat. Inwestorzy wydali na akcje windykatora 740 mln zł. W ciągu czterech lat, tylko jedna spółka Dino, pozyskała od inwestorów więcej.  „Był to także sukces firm, które GetBack na giełdę wprowadzały, a prym wiódł Haitong Bank, był globalnym koordynatorem oferty, współtworzył księgę popytu i sam sprzedawał akcje inwestorom” – pisze „PB”.  Według dziennika relacje banku z niegdyś numerem 2 na polskim rynku windykacji były dużo bliższe. Bank udzielał mu kredytów, zajmował się też dystrybucją jego obligacji. Zdaniem „PB” jako doradca był także zaangażowany w przejęcie przez GetBack spółki EGB Investments.  „Kluczową rolę w zbudowaniu relacji z windykatorem odegrał Bartłomiej Dmitruk, były zastępca dyrektora generalnego Haitong Banku. »Puls Biznesu« dodarł do dokumentów, z których wynika, że wobec jego działań nasuwa się kilka poważnych znaków zapytania” – czytamy.",,
ONZ apeluje o niezależne śledztwo ws. ataku na autobus szkolny w Jemenie,"Sekretarz generalny ONZ Antonio Guterres wyraził ubolewanie z powodu ataku sił koalicji pod wodzą Arabii Saudyjskiej na autobus szkolny w Jemenie i zaapelował o szybkie, niezależne śledztwo w tej sprawie. W ataku przeprowadzonym w czwartek zginęło 29 dzieci.","– Sekretarz generalny z całą mocą chce podkreślić, że wszystkie strony zaangażowane w konflikt muszą stale troszczyć się o oszczędzanie życia cywilów i ochronę obiektów cywilnych podczas prowadzenia operacji wojskowych – oświadczył rzecznik sekretarza generalnego, Farhan Haq w komunikacie przekazanym dziennikarzom w czwartek wieczorem.Niezależnego i transparentnego dochodzenia ws. ataku z powietrzu na autobus szkolny w Jemenie domagają się też Stany Zjednoczone. W komunikacie Departamentu Stanu wydanym w czwartek podkreślono, że USA „traktują z największą powagą wszystkie wiarygodne informacje na temat ofiar cywilnych konfliktów zbrojnych”, w tym – doniesienia o ataku na szkolny autobus w Jemenie.Jak zaznaczyła rzeczniczka amerykańskiego resortu spraw zagranicznych Heather Nauert, USA oczekują od wszystkich stron, że „będą podejmować wszelkie nieodzowne kroki dla ochrony ludności cywilnej”. Zabito 29 dzieciZgodnie z informacjami udostępnionymi przez władze medyczne szpitala w Sadzie, prowadzonego przez Międzynarodowy Komitet Czerwonego Krzyża, do placówki tej przywieziono ciała 29 dzieci w wieku poniżej 15 lat i 48 rannych, z czego 30 to osoby niepełnoletnie.Międzynarodowa koalicja pod wodzą Arabii Saudyjskiej potwierdziła, że dokonała w czwartek ostrzału z powietrza w muhafazie Sady w północno-zachodnim Jemenie. Wydała oświadczenie, że atak był odpowiedzią na akcję rebeliantów Huti, którzy w środę wystrzelili pocisk przeciwlotniczy na miasto Dżizan na południowym zachodzie Arabii Saudyjskiej. W ataku tym zginęła jedna osoba cywilna, a 11 zostało rannych.Od listopada 2017 roku Huti wystrzeliwują pociski balistyczne w kierunku sąsiedniej Arabii Saudyjskiej, przy czym większość z nich jest przechwytywana przez saudyjską obronę przeciwlotniczą, ale atakują też cele w południowej części Jemenu, która zamieszkiwana jest przez ludność sunnicką i jest kontrolowana przez al-Hadiego. Błąd wywiadowczy?Jak powiedział agencji AFP rzecznik koalicji Turki al-Maliki, według informacji wywiadowczych w zbombardowanym autokarze nie znajdowały się dzieci, ale bojowcy ruchu Huti. Operacja ta była w pełni uprawniona i uzasadniona militarnie - zaznaczył. Rzecznik oskarżył też ruch Huti o angażowanie do działań wojskowych nieletnich.Muhafaza Sady, w której doszło do ataku, znajduje się pod kontrolą rebeliantów Huti nie uznających władzy obecnego prezydenta Jemenu Abda ar-Rab Mansura al-Hadiego, któremu podlega tylko południowa część kraju.Rebelianci kontrolują Sanę oraz rozległe terytoria na północy i zachodzie kraju.– Wszystkie dzieci w autobusie miały nie więcej niż 15 lat, a większość z nich nie przekroczyła dziesiątego roku życia. Osoby cywilne w trakcie konfliktu zbrojnego powinny być pod szczególną ochroną – powiedział Johannes Bruwer, wysłannik Międzynarodowego Komitetu Czerwonego Krzyża (MKCK) do Jemenu. Oskarżenia HutiRzecznik ruchu Huti, Mohammed Abdul-Salam stwierdził ze swej strony, że saudyjska koalicja z premedytacją uderzyła w zatłoczone miejsce w mieście, czym pokazała „wyraźną pogardę dla życia osób cywilnych”.Jemen pogrążony jest w chaosie od 2011 roku, gdy społeczna rewolta położyła kres wieloletnim dyktatorskim rządom prezydenta Alego Abd Allaha Salaha. Konflikt nasilił się, gdy w marcu 2015 roku interwencję w Jemenie rozpoczęła Arabia Saudyjska.Międzynarodowa koalicja (Bahrajn, Bangladesz, Egipt, Jordania, Katar, Kuwejt, Maroko, Senegal, Sudan i Zjednoczone Emiraty Arabskie) od trzech lat walczy w Jemenie z rebeliantami Huti, wspieranymi przez Iran.Według ONZ wojna w Jemenie pochłonęła od 2015 r. prawie 10 tys. ofiar i wywołała „największy kryzys humanitarny na świecie”.",,
"Doradca Trumpa: Prezydent podkreśli, że Polska wyrosła na europejską potęgę","– Podczas wizyty w Polsce prezydent Donald Trump pochwali odwagę Polaków w najciemniejszych okresach historii i podkreśli, że Polska wyrosła na europejską potęgę – zapowiedział prezydencki doradca ds. bezpieczeństwa narodowego, gen. Herbert Raymond McMaster.","Omawiając w Białym Domu program drugiej podróży zagranicznej Trumpa, gen. McMaster podkreślił, że w rozmowach zaplanowanych na 6 lipca w Warszawie, a także na spotkaniach prezydenta z przywódcami G20 dominować będzie „kwestia wypracowania wspólnej strategii wobec Rosji”.Druga podróż zagraniczna Donalda Trumpa rozpocznie się 5 lipca, nazajutrz po amerykańskim Dniu Niepodległości. Obchodzi się go w rocznicę wydania 4 lipca 1776 r. deklaracji niepodległości Stanów Zjednoczonych.„Ważne przemówienie”Podczas wizyty w Warszawie, która będzie pierwszym etapem podróży prezydenta, Trump w „ważnym przemówieniu” na Placu Krasińskich będzie mówił o bohaterstwie Polaków, bliskim polsko-amerykańskim sojuszu wojskowym i współpracy w dziedzinie energetyki – wyjaśnił McMaster.",,
Sasin: Opozycja funduje nam fake newsy,Wicepremier Jacek Sasin zarzucił posłom Platformy Obywatelskiej atak na prezydenta. W ten sposób skomentował opublikowanie przez niektórych polityków tej partii zdjęcia przedstawiającego składanie kwiatów przez prezesa PiS i prezydenta oraz opisu do fotografii.,"Cezary Tomczyk z Platformy Obywatelskiej zasugerował, że zdjęcie, na którym Jarosław Kaczyński składa kwiaty zanim zrobił to Andrzej Duda, zostało wykonane 15 sierpnia podczas obchodów Święta Wojska Polskiego. Jacek Sasin powiedział, że takie działania polityków opozycji „wykrzywiają rzeczywistość”.  – Zaczyna się kampania wyborcza. Chcemy, aby miała ona mocny merytoryczny przekaz, by spierać się na pomysły i programy. Tymczasem opozycja, zwłaszcza PO, funduje nam fake newsy – powiedział wicepremier.",,
Cztery lata z Franciszkiem. Papież z Argentyny wciąż zadziwia świat,"Mijają cztery lata od wyboru papieża Franciszka. 13 marca 2013 r. o godz. 19.06 nad Kaplicą Sykstyńską w Watykanie ukazał się biały dym. Godzinę później kardynał Jean-Louis Tauran oznajmił, że Kościół katolicki ma nowego Ojca Świętego. Został nim pochodzący z Argentyny, 76-letni kardynał Jorge Mario Bergoglio.","Papieża wybrano drugiego dnia konklawe, zwołanego w Rzymie, w związku z rezygnacją Benedykta XVI. Nowy biskup Rzymu przyjął imię Franciszek, na cześć świętego z Asyżu. – Mamy papieża. najczcigodniejszego i najprzewielebniejszego Jorge Mario, kardynała świętego rzymskiego Kościoła, Bergoglio, który przybrał imię Franciszek – oznajmił światu kard. Tauran.„Dobry wieczór”Nowy biskup Rzymu ukazał się na balkonie Bazyliki Watykańskiej. Tysiące ludzi zebranych na placu św. Piotra, a miliony za pośrednictwem mediów, powitał zwyczajnym pozdrowieniem „Buona sera”, czyli „Dobry wieczór”. – Wiecie, że obowiązkiem konklawe jest wybranie biskupa Rzymu. Wydaje się, że moi bracia kardynałowie wybrali go prawie z końca świata. Dziękuję Wam za powitanie – zwrócił się do wiernych. 19 marca, podczas inauguracji pontyfikatu, w której uczestniczyło około 200 tys. osób, Franciszek podkreślił, że papiestwo nie jest zaszczytem, ale służbą, zwłaszcza na rzecz najbiedniejszych i zapomnianych. W homilii przywołał swojego patrona - świętego Franciszka z Asyżu. Powiedział, że każdy człowiek musi być odpowiedzialny za świat i opiekować się „całą rzeczywistością stworzoną”.                                                teraz odtwarzaneCztery lata z Franciszkiem. Papież z Argentyny wciąż zadziwia świat Na rzecz pokojuOd początku pontyfikatu Franciszek angażował się w działania na rzecz pokoju na świecie. Wielokrotnie apelował o zakończenie rozlewu krwi na Ukrainie, w Ziemi Świętej, na Bliskim Wschodzie, a także w Syrii. Mówił o tym również podczas ubiegłorocznej podróży do Polski, w czasie której przewodniczył Światowym Dniom Młodzieży.Franciszek dużą wagę przywiązuje do dialogu ekumenicznego i międzyreligijnego. W ubiegłym roku na lotnisku w Hawanie doszło do pierwszego w historii spotkania głowy Kościoła katolickiego ze zwierzchnikiem Rosyjskiego Kościoła Prawosławnego, patriarchą Moskwy Cyrylem. Podpisano wówczas wspólną katolicko-prawosławną deklarację. Papież Franciszek rozpoczął i kontynuuje zmiany w funkcjonowaniu Kościoła, powołał 8-osobową Radę Kardynałów, która pomaga mu w rządzeniu i reformuje Kurię Rzymską. Zapoczątkował również przebudowę watykańskiego systemu finansów i zarządzania, w tym tzw. Banku Watykańskiego.Kanonizacja poprzednikówOpublikował m.in. dwie encykliki - „Światło wiary” i „Pochwalony bądź”, adhortacje apostolskie - „Radość Ewangelii” oraz „Radość miłości”. W kwietniu 2014 roku po raz pierwszy w historii dokonał kanonizacji dwóch swoich poprzedników - Jana XXIII i Jana Pawła II.  Pontyfikat Franciszka trwa już cztery lata (fot. PAP/EPA/OSSERVATORE ROMANO)Zobacz zdjęciezobaczwszystkieGroup 27Created with Sketch.                    Sto i jeden uśmiechów Franciszka",,
Polska przekazała Ukrainie miliony. Wsparcie dla reform i transformacji,"Ponad 30 milionów złotych przekazała Polska w 2016 roku na rzecz współpracy rozwojowej z Ukrainą – oświadczyło MSZ, podsumowując wizytę wiceminister tego resortu Joanny Wroneckiej w Kijowie i Charkowie.","– Celem tej wizyty jest monitorowanie naszych projektów rozwojowych i humanitarnych na Ukrainie. Chcemy przekonać się czy to, co proponujemy naszym partnerom ukraińskim, jest dobrze postrzegane, czy są zadowoleni z tej współpracy, a my przy okazji przekonujemy się o tym, czy pieniądze publiczne są dobrze wydawane – wyjaśniła Wronecka.– Ukraina jest naszym najważniejszym partnerem we współpracy rozwojowej – podkreśliła minister, która poinformowała, że polska pomoc dla Ukrainy „skoncentrowana jest na wzmacnianiu kapitału ludzkiego, decentralizacji i przedsiębiorczości”.Przywiozła lekiPodczas wizyty na Ukrainie Wronecka odwiedziła Charków, gdzie przekazała zestawy leków, pakietów higieniczno-żywnościowych oraz ubranek dziecięcych na rzecz blisko tysiąca osób dotkniętych skutkami kryzysu na Ukrainie.W Kijowie podsekretarz stanu spotkała się z Ołeną Zerkal, zastępcą szefa MSZ Ukrainy ds. integracji europejskiej. Wronecka potwierdziła chęć dalszej ścisłej współpracy z rządem ukraińskim na rzecz udanej transformacji kraju. Rozmawiała także o wsparciu przez Polskę procesu decentralizacji na Ukrainie i reformy samorządowej.",,
Russiagate. Były prokurator specjalny będzie zeznawał w Kongresie,"Robert Mueller, który jako prokurator specjalny prowadził dochodzenie ws. rosyjskiej ingerencji w wybory prezydenckie w USA w 2016 r., 17 lipca będzie zeznawać w Kongresie. Prezydent Donald Trump nazwał to „nękaniem prezydenta”.","Demokraci nie kryją zadowolenia, że Mueller zgodził się zeznawać podczas publicznego posiedzenia komisji sprawiedliwości i komisji wywiadu Izby Reprezentantów, w której większość ma Partia Demokratyczna. „Cieszymy się, tak jak wszyscy Amerykanie, że złoży on swoje zeznania” – napisali we wspólnym oświadczeniu demokratyczni szefowie komisji sprawiedliwości i wywiadu Jerry Nadler i Adam Schiff.Donald Trump, który wcześniej nazywał śledztwo prokuratora specjalnego „polowaniem na czarownice”, napisał we wtorek wieczorem czasu lokalnego na Twitterze, odnosząc się do zapowiadanego wystąpienie Muellera w Kongresie, że to „nękanie prezydenta”. Wcześniej Trump zarzucał także Muellerowi, że działał z politycznej inspiracji Demokratów. Raport ze śledztwa Przez blisko dwa lata zespół prokuratora specjalnego Roberta Muellera, byłego szefa FBI, badał sprawę ingerencji Rosjan w wybory i kontaktów ludzi z otoczenia Trumpa z przedstawicielami Kremla, a równolegle sprawdzał, czy prezydent nie usiłuje blokować działania wymiaru sprawiedliwości.Pod koniec marca Mueller przedłożył raport ze swego śledztwa prokuratorowi generalnemu Williamowi Barrowi; zredagowaną i skróconą wersję dokumentu opublikowano 18 kwietnia.Raport nie zarzuca prezydentowi popełnienia przestępstwa polegającego na utrudnianiu działań wymiaru sprawiedliwości, nie pada jednak jednoznaczne stwierdzenie, iż Trump tego nie robił. W swym raporcie Mueller opisał wiele kontaktów między Moskwą a sztabem wyborczym Trumpa, ale doszedł do wniosku, że nie ma „wystarczających dowodów” na jakąkolwiek zmowę.",,
Rosyjska Polonia chce odzyskać kościoły skonfiskowane po rewolucji bolszewickiej,"Rosyjska Polonia chce odzyskać wszystkie świątynie katolickie, odebrane Polakom w czasach Związku Radzieckiego. Świątynie wybudowane przez polskich zesłańców w XVIII i XIX w. były dla nich miejscem modlitwy, ale również ośrodkami podtrzymywania polskich tradycji, kultury i języka.","Po rewolucji bolszewickiej kościoły zostały skonfiskowane, a po upadku ZSRR do dziś nie wszystkie wróciły do prawowitych właścicieli. Lokalne władze Smoleńska obiecały, że zwrócą kościół, jednak później wycofały się z tych zapewnień. W 2016 roku administracja obwodowa ogłosiła, że odrestauruje budynek, który zajmie filia Moskiewskiej Filharmonii. – Ubolewamy nad tym – mówiła działaczka Polonijna ze Smoleńska Anna Łapikowa. Jak zaznacza, wspólnota katolicka, niezależnie od narodowości domaga się, aby świątynia została zwrócona parafianom. W Irkucku kościół wybudowany przez Polaków został wyremontowany, jednak lokalni urzędnicy przebudowali wnętrze na koncertową salę organową. – Pozwalają nam jedynie odprawiać msze święte w maleńkiej kapliczce, usytuowanej w tej świątyni – tłumaczy proboszcz irkuckiej katedry ksiądz Włodzimierz Siek. Więcej szczęścia mieli Polacy mieszkający w syberyjskiej wiosce Wierszyna. – Zrobili wszystko, aby w czasach bolszewickich ochronić kościół przed zburzeniem, a po upadku ZSRR odbudowali świątynię – mówił proboszcz tamtejszej parafii, ksiądz Karol Lipiński.",,
Walka z dżihadystami – aż do ostatecznego zwycięstwa. Wspólna deklaracja Trumpa i Putina,"Choć pojawiały się wątpliwości, prezydenci USA i Rosji: Donald Trump i Władimir Putin ostatecznie spotkali się na marginesie szczytu Wspólnoty Gospodarczej Azji i Pacyfiku (APEC) w Wietnamie. We wspólnym oświadczeniu przywódcy zgodzili się kontynuować walkę z Państwem Islamskim w Syrii aż do pokonania samozwańczego kalifatu.","Trump i Putin zgodzili się również, „że nie ma wojskowego rozwiązania dla konfliktu w Syrii” – wskazano w komunikacie opublikowanym przez służby prasowe Kremla.Obie strony uzgodniły także kanały komunikacyjne, by uniknąć niebezpiecznych incydentów na Bliskim Wschodzie. Jak podał Kreml, prezydenci uznali również suwerenność, niepodległość oraz terytorialną integralność Syrii i wezwali wszystkie strony konfliktu do aktywnego udziału w procesie pokojowym w Genewie.– Kontynuacja walki przeciwko Państwu Islamskiemu w Syrii „uratuje wiele ludzkich istnień” – podkreślił prezydent Trump, odnosząc się do amerykańsko-rosyjskiego oświadczenia, które uzgodnił z Putinem.Podczas rozmowy z dziennikarzami na pokładzie Air Force One prezydent USA stwierdził, że w Danang odbył „dwie lub trzy krótkie rozmowy” z prezydentem Rosji. Zaznaczył, że przywódcy darzą się sympatią, „jak na osoby, które się nie znają za dobrze”. Podkreślił również, że poprawa relacji z Rosją byłaby „dużą sprawą” w kwestii polityki wobec Korei Płn. Rozbieżne interesyPodczas konfliktu syryjskiego, Rosjanie wspierają politycznie i wojskowo armię prezydenta Syrii Baszara al-Asada. USA udzielają z kolei pomocy militarnej dowodzonym przez Kurdów Syryjskim Siłom Demokratycznym (SDF), które kontrolują większość syryjskich terytoriów położonych na północ od rzeki Eufrat.W ostatnich tygodniach Państwo Islamskie doznało szeregu dotkliwych porażek w Iraku i Syrii. 17 października Ar-Rakka, była stolica samozwańczego kalifatu, została całkowicie wyzwolona z rąk dżihadystów. W czwartek syryjska armia wraz z sojusznikami, w tym libańskim Hezbollahem, odbiła z rąk islamisttów miasto Abu Kamal, ostatni duży ośrodek samozwańczego kalifatu w Syrii. Ekstremiści wciąż stawiają zbrojny opór na pustyni.",,
Jourova: Jestem zaniepokojona kampanią oszczerstw przeciwko sędziom,"Wiceszefowa Komisji Europejskiej Viera Jourova oświadczyła po spotkaniu z rzecznikiem praw obywatelskich, które odbyło się we wtorek w Warszawie, że „jest otwarta na dialog, ale jednocześnie jest zaniepokojona kampanią oszczerstw skierowaną przeciwko sędziom” w Polsce. – Uważam, że tego typu spotkania są zupełnie naturalne w państwie członkowskim UE, które powinno przestrzegać określonych reguł integracji europejskiej – oświadczył z kolei Adam Bodnar.","Przed południem we wtorek Rzecznik Praw Obywatelskich spotkał się unijną komisarz ds. wartości, która przebywa z wizytą w Warszawie w związku z reformą sądownictwa. Rzecznik przekazał, że podczas wtorkowych rozmów z komisarz poruszane były tematy dotyczące przestrzegania praw i wolności człowieka i obywatela w Polsce. – Chciałabym zrobić więcej, aby ochronić sędziów przed kampanią przeciwko nim, ponieważ to nie jest atmosfera, w której sędziowie mogą wykonywać swoją wymagającą pracę – powiedziała Jourova po spotkaniu z rzecznikiem praw obywatelskich Adamem Bodnarem. Na pytanie, jak chciałaby chronić sędziów, Jourova odpowiedziała, że „kampania przeciwko sędziom jest czymś bardzo szkodliwym”. – Mam instrumenty, które mogą pomóc sędziom w państwach członkowskich pracować w warunkach, które szanują ich pracę – zaznaczyła. Jourova określiła cel swojej wizyty w Polsce jako zebranie informacji i przekazanie wiadomości dla przewodniczącej KE Ursuli von der Leyen, że „drzwi do dialogu z Polską są otwarte”. – Życzyłabym sobie, abyśmy mieli dobre, długoterminowe rozwiązanie – dodała. Bodnar ocenił natomiast, że „jest jeszcze szansa na wyjście z konfliktu wokół sądownictwa”. – Tym pierwszym elementem szansy była uchwała trzech Izb SN, która moim zdaniem w mądry sposób powiązała kwestie związane z niezależnością sądownictwa oraz indywidualnych składów orzekających z takimi zagadnieniami, jak niedoprowadzenie do zwiększającego się chaosu w wymiarze sprawiedliwości –wskazał. Dodał jednak, że jeśli prezydent podpisze nowelę ustaw sądowych, to konflikt ten będzie narastał. RPO wyraził przy tym wdzięczność z wizyty komisarz Jourovej w biurze Rzecznika. –  Uważam, że tego typu spotkania są zupełnie naturalne w państwie członkowskim UE, które powinno przestrzegać określonych reguł integracji europejskiej –  powiedział. Z informacji przekazanych przez Adama Bodnara wynika, że podczas rozmowy komisarz Jourova przypomniała treść swojego listu z grudnia ub.r., w którym wskazywała na to, że ma wątpliwość dotyczące nowelizacji ustaw sądowych oraz jej wpływu na niezależność sądownictwa. Jak dodał, szansą na wyście z konfliktu wokół wymiaru sprawiedliwości to również podejmowane rozmowy dot. niezależności sądownictwa. – Ale te rozmowy będą miały tylko wtedy sens, kiedy ustawa sądowa nie zostanie podpisana przez prezydenta. Jeżeli ta ustawa zostanie przez prezydenta podpisana, może to oznaczać, że wszystkie wątpliwości i tak nie miały znaczenia i problem związany z niezależnością sądownictwa będzie narastał – podkreślił Bodnar. Viera Jourova wcześniej we wtorek rozmawiała marszałek Sejmu Elżbietą Witek i marszałkiem Senatu Tomaszem Grodzkim. Spotka się także m.in. z wiceszefem MSZ Pawłem Jabłońskim, I prezes SN Małgorzatą Gersdorf i przedstawicielem Ministerstwa Sprawiedliwości.",,
„Gładkie i ciepłe w dotyku”. Polska projektantka tworzy biżuterię z kobiecego mleka,"Do stworzenia naszyjnika lub bransoletki łódzka projektantka Marta Ewa Rżanek wykorzystuje ok. 25 mililitrów mleka. Składnik kupuje przez internet. Subtelny wisiorek z mlecznego kamienia osadzonego w srebrze kosztuje 67 funtów brytyjskich, czyli ok. 330 zł. Jak wyjaśnia artystka, takie kamienie mają kilka zalet – jak twardość – ale są też wrażliwe m.in. na światło słoneczne.","Jak podaje portal „The First News”, który opisał niecodzienną działalność polskiej projektantki, na pomysł wykorzystywania kobiecego mleka do robienia biżuterii wpadła ona niedawno. Wcześniej ta absolwentka Akademii Sztuk Pięknych w Łodzi tworzyła ozdoby, w których łączyła bałtycki bursztyn ze skórą z recyklingu.   Po niecodzienny materiał postanowiła sięgnąć, zainspirowana towarzyskimi rozmowami na temat „uwiecznienia wczesnych wspomnień z macierzyństwa”. Sama przez dwa lata karmiła piersią córkę. I właśnie te doświadczenia postanowiła przekuć w produkt.  By użyć mleka do tworzenia biżuterii, trzeba je połączyć z żywicą. W ten sposób powstają kamyki o gładkiej strukturze i przezroczystej barwie. Do tego ciepłe w dotyku.   – Można porównać ten materiał do bursztynu – mówi projektantka dziennikarzowi „The First News”. – Ale jest on bardziej odporny na uszkodzenia. Jeśli upuścisz kamień wykonany z mleka matki na ziemię, nie pęknie – dodaje.  Zdradza też, że źle działają na niego promienie słoneczne, bo pod ich wpływem może zżółknąć. Poza tym wiele zależy od składu mleka. Kiedyś jeden z kamieni zmienił kolor na zielony. Dopiero później projektantka uświadomiła sobie, że powodem były leki przyjmowane przez dawczynię mleka.",,
Świadectwa ocalonych z Holokaustu receptą na kłamstwa Putina,"Dowody wyraźnie przeczą kłamstwom Władimira Putina na temat polskiej historii i II wojny światowej – zauważa anglojęzyczny kanał Telewizji Polskiej Poland In. Recepta jest jednoznaczna: świadectwa ocalonych z Holokaustu, które dowodzą temu, że to Polacy najliczniej ratowali Żydów w czasie niemieckiej zagłady. Poland In wskazuje przy tym także na Żegotę czy tzw. grupę Ładosia, które w ratowaniu Żydów sięgały nawet poza granice Polski. Przykładem jest również Witold Pilecki, który jako pierwszy informował zachodnich Aliantów o Holokauście.",,,
Ukraina werbuje cyberpolicjantów. Służby nie nadążają z przyjmowaniem ofert,"Ukraińscy garną się do cyberpolicji.  W ciągu jednej doby zgłosiło się ponad 3300 osób,  które chcą pracować w tej formacji. Zarówno jako inspektorzy, jak i agenci – poinformował w piątek szef ukraińskiego MSW Arsen Awakow.","– Do godziny 9.00 w piątek wpłynęły 2582 podania na stanowiska inspektorów i 798 na agentów specjalnych – oświadczył minister, cytowany na stronie internetowej resortu spraw wewnętrznych.Nabór do cyberpolicji ogłoszono w czwartek. Służba, która będzie podlegała MSW, ma liczyć 400 funkcjonariuszy, w tym 39 „specjalnych agentów technologii informacyjnych”. Nabór do końca października Podczas prezentacji planów dotyczących cyberpolicji premier Arsenij Jaceniuk wyraził nadzieję, że ze względu na wysokie kwalifikacje ukraińskich informatyków będzie ona najlepsza w Europie. – Cyberprzestępczość jest problemem globalnym. Ukraina powinna podjąć to wyzwanie i stworzyć policję, która ochroni dane obywateli i urzędów państwowych przed organizacjami terrorystycznymi oraz państwami, które walczą z Ukrainą, przede wszystkim przed Rosją – mówił szef rządu. Nabór pracowników cyberpolicji ma trwać do końca października. Duże zainteresowanie nie dziwi jeśli wziąć pod uwagę wysokie pensje, oferowane pracownikom nowej służby. Jej najlepsi funkcjonariusze mogą liczyć na zarobki rzędu 1000 dolarów; średnia płaca na Ukrainie w sierpniu wyniosła ok. 4200 hrywien, czyli niecałe 200 dol. Na Ukrainie trwa reforma MSW, w ramach której od lipca na ulice stopniowo wychodzą funkcjonariusze nowej policji. W listopadzie ma ona całkowicie zastąpić nadal istniejącą  milicję.",,
"Europejski Nakaz Aresztowania Rosjanina, który schronił się z córkami w Polsce","Szwecja wystawiła Europejski Nakaz Aresztowania Rosjanina Denisa Lisowa, który chcąc chronić swoje córki, zabrał je z rodziny zastępczej w Szwecji i wyjechał z nimi do Polski. Pełnomocnik Lisowa liczy na to, że polskie władze staną po stronie rodziny i odmówią wydania Rosjanina.","W kwietniu 2019 r. Denis Lisow i jego trzy córki: 12-letnia Sofia, 6-letnia Serafina i 4-letnia Alisa zostali zatrzymani przez polską Straż Graniczną na lotnisku w Warszawie. Do Polski ze Szwecji przypłynęli promem. Chcieli się dostać do Rosji. Straż Graniczna przekazała ich policjantom z komisariatu na Okęciu. Rodzina spędziła tam noc na rozkładanych łóżkach. Ojciec tłumaczył polskim służbom, że wywiózł córki ze Szwecji, bo tamtejsza opieka socjalna we wrześniu 2017 roku odebrała mu je i umieściła je w muzułmańskiej, imigranckiej rodzinie zastępczej, ponieważ jego żona zachorowała na schizofrenię. Denisowi Lisowowi przyznano cotygodniowe 6-godzinne widzenia z dziećmi. Mężczyzna nie mógł się z tym pogodzić, więc zdecydował się je zabrać. Pełnomocnik Rosjanina adwokat Bartosz Lewandowski z Ordo Iuris ma nadzieję, że „polskie organy staną po stronie rodziny”. – Udzielenie przez sąd polski ochrony Rosjaninowi i jego dzieciom nie przeszkodziło w dalszym represjonowaniu ojca. Szwecja najwidoczniej konsekwentnie dąży do rozdzielenia rodziny. Jestem głęboko przekonany, że polskie organy ścigania dostrzegają zagrożenie dla fundamentalnych praw i wolności członków rodziny Lisowów w Szwecji. To powinno skutkować odmową wydania mężczyzny i niepodejmowania wobec niego radykalnych działań – zaznaczył prawnik. Spodziewaliśmy się, że Szwecja wyda w stosunku do Denisa Lisowa Europejski Nakaz Aresztowania – przyznał w rozmowie z DoRzeczy.pl drugi z pełnomocników Lisowa, radca prawny Babken Khanzadyan.  – Dziewczynki obecnie są pod stałą opieką swojego taty i nie wyobrażam sobie sytuacji, w której doszłoby w Polsce do rozdzielenia rodziny. Byłoby to sprzeczne z dobrem dzieci oraz naruszałoby fundamentalne prawa całej rodziny. Denis Lisow wierzy, że polska prokuratura i policja udzielą mu wsparcia, bowiem w naszym kraju spotkał się z ogromną życzliwością i zrozumieniem – dodał Khanzadyan. Portal przypomina, że w Warszawie osoby wysłane przez szwedzkie służby socjalne podjęły próbę odebrania dzieci ojcu, czemu zapobiegły policja i Straż Graniczna. „Warszawski sąd zdecydował, że rodzina może pozostać w Polsce i ubiegać się o pełną ochronę prawną” – napisano. W sprawie Lisowa interweniował rzecznik praw dziecka Mikołaj Pawlak.  – Wniosek o azyl dla pana Denisa i jego trzech córek został złożony. Państwo polskie objęło ochroną na czas prowadzonego postępowania pana Denisa i jego córki. Do czasu zakończenia wszystkich postępowań wyjaśniających ze Szwecją i z Rosją pan Denis i jego córki będą bezpiecznie przebywać na terytorium Polski – zapewnił Pawlak.  – Do czasu zakończenia postępowań administracyjnych związanych z udzieleniem prawa azylu nic złego w Polsce panu Denisowi stać się nie może – dodał.",,
„Miliony ludzi chce zmiany przewodniczącego PO. Trzeba ich słuchać”,"Bardzo dużo osób mówi, że w Platformie Obywatelskiej jest potrzebna zmiana przewodniczącego, nie tylko osoby wewnątrz PO, ale ludzie, którzy na nas głosują. To miliony ludzi i trzeba ich słuchać – oceniła w piątek w RMF FM Róża Thun, europosłanka Koalicji Obywatelskiej.","– Bardzo wiele osób uważa, że dobrze by było, żebyśmy zmienili szefa mimo tego wszystkiego, mimo tych zasług, które on (red.: Grzegorz Schetyna) ma dla Platformy i dla budowania Koalicji Europejskiej, teraz Koalicji Obywatelskiej – powiedziała europosłanka KO.– Nie chciałabym, żeby tak to brzmiało, że on się nie nadaje. Tylko ewidentnie od czasu do czasu twarz powinna się zmieniać. To jest zawsze coś dobrego, odświeżającego dla partii, a wydaje mi się, że nasza partia obfituje w osoby, które potrafiłyby partię prowadzić – stwierdziła Thun.Zapytana o to, co sądzi o kandydaturze Bogdana Zdrojewskiego na szefa PO oceniła, że „bardzo dobrze, że się zgłasza, skoro widzi problemy w Platformie, potrafi je wyraźnie zdefiniować i chce brać za nie odpowiedzialność, żeby poprawić sytuację”.",,
Ultimatum ws. Huawei: USA postawią Londynowi szlaban na informacje wywiadowcze,"USA przestaną dzielić się informacjami wywiadowczymi z Wielką Brytanią, jeśli ta dopuści koncern Huawei do budowy części sieci 5G - zagrozi według dziennika „Financial Times” prezydent USA Donald Trump podczas zbliżającej się wizyty w Londynie.","„FT”, powołując się na informacje przedstawicieli władz USA i Zjednoczonego Królestwa, podkreśla, że Trump chce twardo postawić tę sprawę w związku z fiaskiem dotychczasowych prób przekonania Londynu do rezygnacji z usług Huawei. Waszyngton od dłuższego czasu lobbuje wśród sojuszników przeciwko chińskiemu koncernowi. Zdaniem Amerykanów Huawei może być wykorzystywany przez komunistyczne władze Chin do szpiegostwa. Jak podaje „FT” kwestia koncernu była jednym z najtrudniejszych tematów w relacjach Trumpa z szefową brytyjskiego rządu Theresą May. Mimo ostrzeżeń ze strony USA Londyn skłaniał się ku dopuszczeniu Huawei do wzięcia udziału w przetargu na budowę sieci 5G.  Anonimowy przedstawiciel Białego Domu powiedział „FT”, że ta sprawa „bez wątpienia” będzie jednym z tematów rozmów Trumpa z May, które mają odbyć się w przyszłym tygodniu. Inny rozmówca dziennika podkreśla, że amerykański przywódca chce podnieść swoje wątpliwości zarówno w rozmowach kuluarowych, jak i w publicznych wystąpieniach. Według informacji z zeszłego miesiąca brytyjska Rada Bezpieczeństwa Narodowego (RBN)zdecydowała, iż firma Huawei nie zostanie zaangażowana do budowy kluczowych elementów infrastruktury 5G, jednak będzie mogła uczestniczyć w tworzeniu mniej istotnych elementów systemu telekomunikacyjnego.  Doradca prezydenta USA ds. bezpieczeństwa narodowego John Bolton mówił, że brytyjski rząd nie podjął na razie ostatecznej decyzji co do udziału koncernu Huawei w brytyjskim projekcie. Zaznaczył jednocześnie, że Stany Zjednoczone są gotowe przyjąć politykę „zerowego” ryzyka, która będzie oznaczać odcięcie chińskiej firmy od krajowej infrastruktury 5G.  „FT” przypomina, że USA już wcześniej groziły wstrzymaniem współpracy wywiadowczej w związku ze sprawą chińskiego koncernu. Jednak eksperci, na których powołuje się dziennik, zwracają uwagę, że publiczne podniesienie sprawy przez Trumpa będzie równoznaczne z eskalacją tego problemu.  W połowie maja prezydent USA Donald Trump podpisał rozporządzenie zabraniające amerykańskim sieciom teleinformatycznym nabywania i użytkowania sprzętu od firm mogących stanowić zagrożenie dla bezpieczeństwa narodowego. Resort handlu USA wpisał Huawei Technologies i ok. 70 związanych z chińskim koncernem firm na tzw. czarną listę, co oznacza, że firmy będą musiały uzyskać zgodę Waszyngtonu na sprzedaż chińskiemu koncernowi produktów wytworzonych w USA, a także w innych krajach, o ile zawierają one co najmniej 25 proc. amerykańskiego wkładu pod względem wartości rynkowej. Kilka dni później ministerstwo zezwoliło firmie Huawei na kupowanie amerykańskich podzespołów do 19 sierpnia 2019 r., ale tylko w celu serwisowania istniejącej infrastruktury telekomunikacyjnej i aktualizacji oprogramowania dla smartfonów firmy.",,
"„Niemcy stworzyli fabryki śmierci, Ukraińcy dokonali tego inaczej”","– Stopniowanie bestialskiego postępowania jest trudne, bo trudno dokonać czegoś gorszego niż dokonali Niemcy, ale Ukraińcy dokonali tego inaczej. Niemcy stworzyli fabryki śmierci, a Ukraińcy wywołali okrucieństwo wewnątrz wiosek, między sąsiadami, którzy przez setki lat żyli razem, często byli spokrewnieni, znali się dobrze. I nagle ci Ukraińcy w stu, dwustu, trzystu wioskach wymordowali wszystkich polskich sąsiadów – tak o zbrodni wołyńskiej mówił w TVP Info Adam Daniel Rotfeld, były minister spraw zagranicznych.","– Jest bardzo wiele osób w Polsce, które uważają, że zbrodnia zainspirowana była z zewnątrz, przez Niemców i Rosjan. Nawet jeśli taka inspiracja była, chociaż do tej pory tego nie dowiedziono – to jednak istotne jest to, że zbrodni dokonali Ukraińcy. I to zostało po raz pierwszy powiedziane – mówił gość TVP Info. Adam Daniel Rotfeld podkreślał, że „w pojednaniu między narodami nie ma momentu, by powiedzieć, że problem został zamknięty”. – To będzie powracać, proces reedukacji i wychowania trwał będzie bardzo długi czas. Dyplomata wyraził ubolewanie, że „sprawy, które mają wymiar historyczny bardzo często są sprowadzane do miałkiej gry politycznej”. – Na to, co się wydarzyło na Wołyniu nie ma słów. Byłoby nieporównanie lepiej, gdyby nasi politycy w tych dniach byli powściągliwi – dodał. Jako przykład wspólnej linii oddającej „istotę racji stanu” Adam Daniel Rotfeld przywołał postawę trzech kolejnych prezydentów: Aleksandra Kwaśniewskiego, Lecha Kaczyńskiego i Bronisława Komorowskiego. Były minister spraw zagranicznych poproszony o komentarz na temat nieobecności prezydenta Ukrainy podczas wczorajszych rocznicowych uroczystości , które w 70. rocznicę ludobójstwa na Wołyniu odbywały się w Łucku, odpowiedział: – Gdyby Janukowycz był, ta uroczystość miałaby dwuznaczny wymiar. To oznaczałoby legitymizację prezydenta Janukowycza, który na tę legitymizację nie zasługuje. Gość TVP Info podkreślał, że „to był wielki dzień prezydenta Komorowskiego i należy mu się wdzięczność”.",,
Rosja mówi „niet” międzynarodowej misji monitoringowej w Cieśninie Kerczeńskiej,"Wiceminister spraw zagranicznych Rosji Grigorij Karasin oświadczył, że Moskwa wyklucza organizację międzynarodowej misji monitoringowej w Cieśninie Kerczeńskiej. Wyrażono zgodę jedynie, by rejon ten odwiedziła jednorazowo grupa ekspertów.","O międzynarodowym monitoringu „nie może być mowy” – oświadczył Karasin. Jak dodał, Moskwa „w geście dobrej woli” zaproponowała jednorazową wizytę ekspertów i o takim wyjeździe prezydent Władimir Putin mówił z kanclerz Niemiec Angelą Merkel. – Jednak kategorycznie sprzeciwiamy się temu, aby wiązać to z jakimkolwiek wielostronnym formatem monitoringu, w tym jeszcze z udziałem Ukrainy, czyli aby format poszerzać do długoterminowej misji na pełną skalę – dodał Karasin.Z inicjatywą rozszerzenia mandatu specjalnej misji monitoringowej OBWE na Ukrainie na obszar Morza Azowskiego wystąpił minister spraw zagranicznych Niemiec Heiko Maas.Pod koniec listopada Rosja ostrzelała trzy małe okręty Ukrainy, które próbowały przepłynąć z Morza Czarnego na Morze Azowskie przez łączącą je Cieśninę Kerczeńską, kontrolowaną przez Rosję. Jednostki zmierzające do ukraińskich portów nad Morzem Azowskim zostały przejęte, a 24 członków ich załóg aresztowano.",,
Matka Boża Bukowska Literacka otrzyma koronę. Tę pobłogosławił Franciszek,"Uroczystości koronacji cudownego wizerunku Matki Bożej Bukowskiej Literackiej odbędą się w niedzielę w Buku, w Wielkopolsce. Korony, którymi zostanie przyozdobiony obraz, pobłogosławił papież Franciszek.","Otoczony szczególnym kultem mieszkańców miasta i regionu obraz znajduje się w głównym ołtarzu kościoła św. Stanisława biskupa i męczennika w Buku.Podczas uroczystości koronacyjnej na miejskim stadionie zostanie odczytany list od papieża. Mszy przewodniczył będzie metropolita poznański abp Stanisław Gądecki.Po homilii przewodniczący KEP nałoży koronę na wizerunek Dzieciątka Jezus, a emerytowany Prefekt Kongregacji Wychowania Katolickiego kard. Zenon Grocholewski nałoży koronę na wizerunek Matki Bożej. Początki kultu Maryjnego w Buku sięgają XIV wieku. Działające wówczas „Bractwo Literackie” opiekowało się cudownym obrazem. To właśnie od tego bractwa pochodzi przydomek nadany wizerunkowi.Obraz przedstawia Maryję z Dzieciątkiem Jezus na lewym ramieniu. Jezus trzyma w ręce grubą księgę, a drugą wznosi do błogosławieństwa. Nad ich głowami dwaj aniołowie trzymają wstęgę, na której widnieją łacińskie napisy: „Królowo niebios wesel się! Alleluja, albowiem...” oraz „Bądź pozdrowiona łaski pełna”.",,
Weganka w skórzanym pasku. Kuriozalne tłumaczenia Sylwii Spurek,"Europosłanka Wiosny Sylwia Spurek napisała na Twitterze, że „w obecnej kadencji Sejmu i Senatu będzie tylko  o 1 proc. kobiet więcej niż w poprzedniej”. Internauci szybko wykazali, że jest to nieprawda. Zwrócili także uwagę na pewien charakterystyczny element ubioru europosłanki.","„To się nazywa postęp po polsku... W nowej kadencji Sejmu i Senatu będzie, uwaga – o 1 proc. kobiet więcej niż w poprzedniej...” – napisała z rozgoryczeniem Spurek. Jeden z internautów zauważył, że jest to nieprawda i zarzucił europosłance, że nie umie liczyć.Wyliczenia Spurek rzeczywiście są błędne. W poprzedniej kadencji w obu izbach parlamentu zasiadało łącznie 138 kobiet – 125 w Sejmie i 13 w Senacie. W obecnej kadencji w ławach sejmowych zobaczymy  131 pań. Do Senatu wybrano natomiast 24 kobiety. Oznacza to, że w porównaniu z 2015 r. w nowym parlamencie będziemy mieli o 11 proc. kobiet więcej. „I ty z tym paseczkiem bronisz zwierzątek?? Pokaż jeszcze swoje buty” –  ironizuje jeden z użytkowników Twittera. Inny podkreślił, że Spurek już wcześniej pozowała na zdjęciach w butach, które przypominały skórzane i w szaliku z kaszmiru.  Jak się okazuje, polityk ma również markową torebkę częściowo z naturalnej skóry bydlęcej.",,
Chalifa Haftar idzie po władzę w Libii. Krwawe walki o Trypolis,"Wskazywanie przez niektórych polskich komentatorów Rosji jako odpowiedzialnej za ofensywę gen. Haftara na Trypolis jest równie prostym wyjaśnieniem, co przejawem ignorancji. Obecność Rosji w Afryce Północnej jest zagrożeniem dla Europy, ale jest też efektem karygodnych błędów, a lekceważenie Haftara jest jednym z nich.","Północna Afryka nie gości zbyt często w polskich mediach, bo wśród osób decydujących o doborze tematów panuje przekonanie, że „to Polaków nie interesuje”. Efektem jest katastrofalny stan wiedzy na temat regionu, który ma kluczowe znaczenie dla przyszłości Europy. Afryka Subsaharyjska to bomba demograficzna i źródło migracji do Europy, której konsekwencje dla naszego kontynentu są trudne do przecenienia. Szlaki migracyjne wiodą natomiast przez północną Afrykę, a w szczególności przez Libię.  Dlatego szokować może tak małe zainteresowanie sytuacją wewnętrzną tego kraju. Przynajmniej w Polsce. Uwagę przykuwają jedynie takie sytuacje, jak obecność sponsora rosyjskich najemników Jewgienija Prigożina na spotkaniu Haftara z rosyjskim ministrem obrony w trakcie ubiegłorocznej wizyty libijskiego generała w Moskwie. Z faktu tego łatwo wyciągnąć prosty wniosek – Haftar to rosyjskie narzędzie destabilizacji w Afryce Płn. Prosty, ale całkowicie fałszywy, w dodatku szkodliwy dla europejskich interesów, bo de facto sprzyjający rosyjskiej ofensywie dyplomatycznej.   O co gra Rosja w Libii?  Rosja nie może zdestabilizować Libii, bo kraj ten jest zdestabilizowany od 8 lat i niestety jest to wina Zachodu, a w szczególności Francji, Wielkiej Brytanii i USA, które doprowadziły do upadku reżimu Muamara Kadafiego. Celem Rosji jest natomiast odzyskanie Libii jako kluczowego sojusznika w Afryce Płn. poprzez postawienie na właściwego konia. Czy to się komuś podoba, czy nie, tylko Haftar jest w stanie przywrócić w Libii porządek i jest to oczywiste od co najmniej dwóch lat. Ignorowanie tego faktu i zaklinanie rzeczywistości poprzez przekonywanie, że rząd w Trypolisie jest reprezentatywny, bo został nazwany „rządem zgody narodowej”, niczego nie zmieni. Próba izolowania Haftara doprowadzi jedynie do intensyfikacji jego współpracy z Rosją i w efekcie przejęcia przez Kreml kontroli nad szlakami migracyjnymi z Afryki do Europy. Lepiej zatem, zamiast nazywać Haftara narzędziem Kremla, zacząć się z nim dogadywać. Póki nie jest za późno.  Warto sobie przypomnieć, jak to wszystko się zaczęło. W lutym 2011 roku, w ramach Arabskiej Wiosny, zaczął się bunt przeciwko dyktatorskim rządom Muamara Kadafiego. W tym czasie 69-letni przywódca Libii nie był już wrogiem Zachodu, organizującym na swoim terytorium obozy szkoleniowe dla rozmaitych terrorystów, jak to było w czasach „zimnej wojny”. Kadafi wyciągnął wnioski z upadku ZSRR i osłabienia Rosji w latach 90-tych. Chciał też założyć własną dynastię, która rządziłaby Libią, robiąc interesy z państwami Europy Zachodniej i USA. Jedną z osób, na które libijski dyktator postanowił postawić, by odbudować relacje z Zachodem, był Nicholas Sarkozy, któremu dał 50 mln euro na kampanię prezydencką w 2007 r. Były prezydent Francji postanowił nie spłacać długu, lecz po prostu pozbyć się wierzyciela i był jednym z głównych inicjatorów interwencji, która doprowadziła do upadku Kadafiego. „Demokracja” po libijsku Po upadku Kadafiego w Libii zaczęła się „demokracja”. Osoby, które rzekomo miały być wiarygodnymi liderami opozycji, szybko utraciły kontrolę nad sytuacją. Zapanowała anarchia, a na ulicach rządziły rodzące się jak grzyby po deszczu rozmaite milicje, przeważnie o dżihadystycznej proweniencji. Główna rolę zaczęli odgrywać przefarbowani na demokratów eks-terroryści spod znaku Al Kaidy oraz Bractwa Muzułmańskiego. Dla Amerykanów skończyło się to katastrofą w postaci ataku na konsulat w Benghazi 11 września 2012 roku, w czasie którego zamordowany został ambasador tego kraju John Stevens. Kilka miesięcy później Francuzi musieli zająć się sytuacją w Mali. Kadafi utrzymywał bowiem równowagę sił w krajach Sahelu, do których należy m.in. graniczący z Mali Niger, kluczowy z punktu widzenia francuskich interesów, gdyż znajdują się tam francuskie kopalnie uranu. Tymczasem północna część Mali i Nigru zamieszkana jest przez wojownicze plemię Tuaregów, którzy nie zaakceptowali przyłączenia ich do postkolonialnych tworów rządzonych przez subsaharyjskie plemiona. Tuaregowie służyli Kadafiemu, więc w Mali i Nigrze był spokój, ale tylko do czasu, gdy libijskiego dyktatora zabrakło.   Najpierw wybuchła rebelia zwolenników niepodległości tzw. Azawadu, ale bardzo szybko pojawili się dżihadyści. Zaczęły się też porwania i egzekucje turystów, a potem również zamachy bombowe na hotele i restauracje. W 2013 r. Francuzi dokonali wprawdzie udanej interwencji zbrojnej, która zapobiegła zajęciu stolicy Mali, Bamako, przez powiązanych z Al Kaidą dżihadystów, ale sytuacja jest wciąż na tyle niestabilna w całym Sahelu, że konieczne jest utrzymywanie tam zarówno sił francuskich, jak i amerykańskich.   Puszka Pandory została otwarta Dżihadyści w Afryce Płn. i Płn.-Zach. wielokrotnie udowodnili, że stanowią ogromne zagrożenie dla Europy. Ale obalenie Kadafiego spowodowało również otwarcie śluzy z migrantami, których napływ do Europy libijski dyktator powstrzymywał. To, poza innymi negatywnymi skutkami dla Europy, zwiększa również zagrożenie terrorystyczne, gdyż północnoafrykańscy dżihadyści mogą wykorzystywać strumienie migracyjne do przerzutu terrorystów. Ruchy migrantów mogą być też stymulowane przez inne państwa w celu wywierania nacisku na Europę lub jej destabilizacji. Rosja dawno dostrzegła taką możliwość i zaczęła wykorzystywać błędy Zachodu. Tymczasem w 2014 roku odbyły się w Libii wybory parlamentarne, w których wzięło udział zaledwie 18 proc. uprawnionych do głosowania. Ponieważ islamiści je przegrali, więc ich nie uznali i dzięki dżihadystycznym milicjom dalej kontrolowali Trypolis. Nowy parlament ulokował się zatem w Tobruku, we wschodniej Libii. Od tego czasu Libia miała dwa rządy, choć de facto ośrodków władzy było znacznie więcej. Rząd tobrucki miał jednak uznanie międzynarodowe, a ponadto zyskał wsparcie generała Khalify Haftara, który miesiąc przed wyborami ogłosił antyislamistyczną Operację Godność i stanął na czele Libijskiej Armii Narodowej (LNA). Rząd w Tobruku uznał wówczas Haftara za naczelnego dowódcę libijskich sił zbrojnych.  Nie wszystkim to się jednak podobało. USA pod rządami Baracka Obamy wciąż było przywiązane do idei demokracji w świecie arabskim, którą jakoby mieliby zaprowadzić islamiści z Bractwa Muzułmańskiego. Rząd w Trypolisie wspierało również dwóch regionalnych sojuszników USA, Katar i Turcja. Co prawda Haftara i Tobruk również od samego początku wspierali tradycyjni sojusznicy USA, tj. Egipt, Arabia Saudyjska, Zjednoczone Emiraty Arabskie, a być może nawet Izrael, jednak administracja Obamy była wówczas obrażona na Saudów i nowego egipskiego przywódcę gen. Sisiego za to, że obalili rząd Bractwa Muzułmańskiego w Egipcie, z którym Amerykanie wiązali plany na nową, „modelową” demokracje arabską.   Generał Haftar z Wirginii Khalifa Haftar brał udział w puczu w 1969 r., który wyniósł Muamara Kadafiego do władzy, a potem był bliskim współpracownikiem libijskiego dyktatora. Wcześniej, po ukończeniu studiów wojskowych w Benghazi, przeszedł dodatkowe szkolenie m.in. w Moskwie. Ale po nieudanej wojnie z Czadem, w której dowodził silami libijskimi, w 1987 r. wyemigrował do USA, gdzie otrzymał obywatelstwo i podjął współpracę z CIA. Troje spośród jego pięciorga dzieci wciąż mieszka w stanie Wirginia.  Pod koniec 2014 roku w Libii pojawiło się Państwo Islamskie, które opanowało Dernę, Syrtę i częściowo Banghazi (pozostała część kontrolowana była przez dzihadystów z Ansar al-Szaria), tworząc w tym kraju najsilniejszą, zamorską „prowincję” samozwańczego kalifatu. Miał to być swoisty wariant B dla Państwa Islamskiego, gdyby utraciło kontrolę nad terytoriami w Syrii i Iraku. Jednak dzięki operacjom LNA (i częściowo również milicji z zachodniej Libii) udało się zniszczyć strukturę parapaństwową Państwa Islamskiego w Libii. Libia była jednak cały czas poszatkowana, a jedyną zwartą siłą była LNA Haftara, formalnie reprezentująca rząd w Tobruku. Konkurencyjny rząd w Trypolisie opierał się na heterogenicznym konglomeracie milicji. Ponadto południe Libii zostało opanowane przez zwalczające się nawzajem oddziały Tuaregów i Tubu, a cały ten krajobraz uzupełniały funkcjonujące niezależnie oddziały Strażników Instalacji Naftowych. W lipcu 2017 r. Haftar ostatecznie pokonał dzihadystów w Benghazi, przejmując pełną kontrolę nad tym drugim co do wielkości miastem w Libii. Od tego czasu jego siły zaczęły systematycznie przejmować kontrolę nad resztą Libii.   „Zgoda narodowa”  W międzyczasie jednak pod auspicjami ONZ odbywały się negocjacje między rządami w Tobruku i w Trypolisie, które jakoby doprowadziły do zawarcia w grudniu 2015 r. porozumienia w Schirat w Maroku. Ogłoszono tam powstanie „Rządu Zgody Narodowej” (GNA), pod kierownictwem Fajeza al-Saradża. GNA zaczął jednak funkcjonować po prostu jako trzeci rząd, obok dwóch istniejących wcześniej.  Jedną z przyczyn porażki „zgody narodowej” był sprzeciw sił z Trypolisu wobec uznania Khalify Haftara za głównodowodzącego libijskimi siłami zbrojnymi. GNA zyskało tymczasem uznanie międzynarodowe, choć jego kontrola nad libijskim terytorium była dość wirtualna. Milicje wspierające GNA kontrolowały tylko część Libii Północno-Zachodniej, gdzie zresztą do marca 2017 r. miały konkurenta w postaci islamistycznego rządu trypolitańskiego, który odmówił uznania GNA.  Z Saradżem, a raczej z formalnie podległą mu strażą przybrzeżną, zaczęli układać się jednak Włosi, dążąc do zatrzymywania wypływających w stronę Europy łódek z afrykańskimi migrantami. Trzeba sobie uświadomić w końcu, że żadne zaklęcia nie spowodują, że GNA stanie się wiarygodnym partnerem zdolnym do ustabilizowania Libii i żadne lamenty ONZ czy Zachodu nie powstrzymają również Haftara. Prędzej czy później wejdzie on do Trypolisu i nie będzie to bynajmniej zasługa rosyjskich najemników przysłanych mu przez Putina. Znacznie większą rolę odgrywają tu Zjednoczone Emiraty Arabskie, które przekupują kolejne milicje dotąd wspierające GNA, by przeszły na stronę Haftara.  Według ostatnich doniesień Światowej Organizacji Zdrowia, w walkach związanych z ofensywą Haftara na Trypolis od 4 kwietnia zginęło 121 osób, a 560 zostało rannych. Z całą pewnością ofiar będzie więcej, a walki mogą trwać wiele miesięcy, bo nic nie wskazuje na to, by ofensywa zakończyła się szybko. Walki o Banghazi trwały ponad 3 lata. Ale to Haftar ostatecznie w nich zwyciężył.Dla uważnych obserwatorów sytuacji w Libii to, co się obecnie dzieje, nie jest żadnym zaskoczeniem. Zamiast więc zaklinać rzeczywistość i robić z Haftara watażkę idącego na moskiewskiej smyczy, należy czym prędzej zacząć się z nim dogadywać, bo inaczej kurki do śluz z migrantami będzie miała Rosja.",,
„Rośnijcie i rzucajcie wyzwanie światowym korporacjom”,"„Za wkład w polski PKB i gospodarkę” podziękował przedsiębiorcom 21 czerwca, w dniu ich święta, Mateusz Morawiecki. Premier życzył przedsiębiorcom rozwoju tego, by „rzucali wyzwanie światowym korporacjom”.",,,
Kobiety z całej Europy zjechały do stolicy,"Blisko 7 tys. uczestników, w tym goście z zagranicy,
bierze udział w III Europejskim Kongresie Kobiet, który do niedzieli obraduje w warszawskiej Sali Kongresowej. Jest to jedno z oficjalnych wydarzeń polskiej prezydencji. „Równa płaca za równą pracę” to główne hasło i postulat Kongresu. Tegoroczną laureatką Nagrody Specjalnej została Olga Krzyżanowska, lekarka, działaczka społeczna i polityczna.","Pierwsza dama Anna Komorowska otworzyła III Europejski Kongres Kobiet. W ceremonii otwarcia wzięli udział m.in. Jerzy Buzek, przewodniczący Parlamentu Europejskiego, posłanka do Parlamentu Europejskiego Danuta Huebner i Jolanta Kwaśniewska. Żona prezydenta zaapelowała do kobiet o większą aktywność, zwłaszcza w miesiącu poprzedzającym rozpisane na 9 października wybory parlamentarne. – Żeby panie w swoich rodzinach, w swoim sąsiedztwie, miejscach pracy zadbały o to, by Polacy w najbliższych wyborach wzięli jak najliczniejszy udział – mówiła Anna Komorowska.Dzięki Kongresowi Kobiet do wszystkich ludzi w Polsce dotarło przesłanie równości – powiedział z kolei przewodniczący PE.  Jerzy Buzek podkreślił, że chodzi o równość we wszystkich aspektach życia, a zwłaszcza działalności zawodowej. – Nie stać nas na to, zwłaszcza w czasie kryzysu, że połowa osób w naszym kraju nie mogła realizować się w pełni, tak jak tego chce, tak jak może – stwierdził.  Na Kongresie Kobiet niespodziewanie pojawił się premier Donald Tusk. Przyjechał wręczyć kwiaty Oldze Krzyżanowskiej, lekarce,  działaczce społecznej i politycznej Nagrody Specjalnej Kongresu.  –  Wasza praca okazała się najlepszą metodą na zmuszenie sceptycznych ludzi do poważnego potraktowania czegoś, co jeszcze niedawno wydawało się ekstrawagancją czy radykalnym feminizmem. To mądre i potrzebne szukanie równowagi, a nie jakaś skrajna ideologia  – mówił do organizatorek Kongresuszef rządu. Premier uznał, że postulat dotyczący równej płacy za równą pracę jest „domaganiem się elementarnej  sprawiedliwości” i poinformował, że jego rządbędzie przygotowywać „kilka pomysłów praktycznych, prawnych”, które pozwolą ten postulat wprowadzić w życie.  –  Biedne kobiety, to biedne dzieci, a biedne dzieci to hańba dla państwa  – mówiła minister pracy i polityki społecznej Jolanta Fedak, podczas panelu osytuacji kobiet na rynku pracy. Zaapelowała do uczestniczek Kongresu, żeby przypilnowały, jak funkcjonuje ustawa żłobkowa. –  To od was, od waszych radnych zależy, czy powstają nowe żłobki, czy tylko boiska i drogi, czy ustawa jest wykorzystywana jako pretekst do nieuzasadnionych podwyżek, czywychodzi naprzeciw potrzebom matek  – przekonywała Fedak. Kongres zachęca do głosowania na kobietyPomoc dla kobiet w zakładaniu firm, liberalizacjaprawa aborcyjnego, likwidacja umów śmieciowych – to niektóre z propozycji zaprezentowanych  podczas Kongresu przez kandydatki na posłanki w najbliższych wyborach. Wśród nich były m.in. Ilona Antoniszyn (PSL), Anna Fabisiak (PJN), Agnieszka Grzybek (Zieloni 2004), Agnieszka Kozłowska-Rajewicz (PO), Tatiana Michalik (PPP), Violetta Porowska (PiS) oraz Małgorzata Prokop-Paczkowska (Ruch Palikota). Kongres Kobiet zachęca do głosowania na kobiety i wspiera panie, które zdecydowały się kandydować do parlamentu. Jak zawsze, panelom i debatom towarzyszą wystawy, koncerty, jest także zapewniona profesjonalna opieka nad dziećmi.   Panie spotkały się po raz trzeci I Kongres Kobiet odbył się w czerwcu roku 2009 r. Był odpowiedzią na pomijanie udziału kobiet w procesie przemian, które doprowadziły do upadku komunizmu w Polsce. Głównym postulatem I Kongresu było wprowadzenie parytetów na listach wyborczych (ustawę wprowadzającą przynajmniej 35 proc. udział kobiet na listach wyborczych uchwalono w grudniu zeszłego roku). II Kongres Kobiet odbył się w czerwcu zeszłego roku, w przededniu wyborów prezydenckich, pod hasłem „Czas na wybory! Czas na kobiety! Czas na solidarność!”. Tegoroczny Europejski Kongres Kobiet jest jednym z najważniejszych wydarzeń polskiej prezydencji organizowanych z udziałem Ministerstwa Pracy i Polityki Społecznej.                                                    Buzek                                            Do pań zgromadzonych na Kongresie przemówił również Przewodniczący PE Jerzy Buzek (PAP/T. Gzell)",,
„Ukraina rubieżami nacisku prozachodnich państw”. Szojgu ostro o UE i USA,"– Stany Zjednoczone i Unia Europejska sprowokowały
odsunięcie od władzy prawowitego prezydenta Ukrainy – oświadczył
minister obrony Rosji Siergiej Szojgu na posiedzeniu wspólnego kolegium ministrów obrony Białorusi i Rosji w Mińsku. Według polityka, Ukraina ma się stać „rubieżami nacisku prozachodnich sił na Państwo Związkowe Rosji i Białorusi”.","– USA i UE lekkomyślnie wspierają działania Kijowa w sferze siłowych represji wobecosób niezadowolonych z nowej władzy – oznajmił Szojgu. Podkreślił też, że w związku z tym należy ostrożnie podchodzić do zachodzących naUkrainie procesów. Wywieranie wpływu? – W istocie prozachodnie siły dążą do stworzenia w tym kraju przednich rubieżynacisku na Państwo Związkowe (Związek Białorusi i Rosji) oraz wywarcia wpływuna stabilny rozwój Rosji i Białorusi - dodał. Wzmacnianie potencjału obronnegoRównież minister obrony Białorusi Siarhiej Żadobin podkreślił, że „co rokunastępuje wzmocnienie potencjału obronnego Państwa Związkowego, co świadczy opozytywnym procesie wojskowej integracji dwóch państw”. Dodał, że przedewszystkim postępuje rozwój i unowocześnienie regionalnych zgrupowań wojsk.Szojgu zapowiedział, że w 2015 r. na lotnisku w Bobrujsku rozpoczniepełnienie dyżuru bojowego 12 samolotów wojskowych Su-27, dwie szkoleniowemaszyny Su-27 oraz cztery wojskowe śmigłowce Mi-8. Poinformował również, żedo końca bieżącego roku Rosja zakończy przekazywanie Białorusi czterechsystemów rakietowych S-300.",,
Polska w czołówce pod względem wzrostu liczby pasażerów linii lotniczych,"Warszawskie Lotnisko Chopina i budapeszteński port lotniczy to dwa unijne lotniska, które w 2018 roku zanotowały największych wzrost liczby pasażerów. Polska jest też w czołówce, jeśli chodzi o ten wskaźnik wśród państw UE – wynika z danych Eurostatu.","Z danych unijnego biura statystycznego wynika, że w 2018 roku 1,1 miliarda pasażerów podróżowało samolotem w Unii Europejskiej, co oznacza wzrost o prawie 63 mln (6 proc.) w porównaniu do 2017 roku. To również o 43 proc. więcej w porównaniu z 2010 rokiem.  W 2018 roku transport wewnątrzunijny stanowił prawie połowę (46 proc.) całkowitego lotniczego ruchu pasażerskiego w UE, transport z UE poza Wspólnotę ponad jedną trzecią (37 proc.), podczas gdy ruch krajowy stanowił 16 proc.  Największą liczbę pasażerów lotniczych odnotowano w Wielkiej Brytanii (272 mln pasażerów), a następnie w Niemczech (222 mln), Hiszpanii (221 mln), Francji (162 mln) i we Włoszech (153 mln).  Tymczasem najwyższe wzrosty liczby pasażerów odnotowano na Litwie (+19 proc.), Łotwie, Polsce i Słowacji (po +16 proc.), Estonii i Węgrzech (po +14 proc.), Malcie (+13 proc.), Luksemburgu (+12 proc.) i Finlandii (+11 proc.). Najniższe natomiast w Szwecji (+1 proc.), Wielkiej Brytanii (+3 proc.), Belgii, Danii i Holandii (po +4 proc.).  Ogółem w UE liczba pasażerów lotniczych wzrosła w UE o 62,8 mln (+6 proc.) między 2017 a 2018 rokiem.",,
Dzikie krowy uratowane. Jest deklaracja ministra rolnictwa,Krowy z Deszczna nie trafią do uboju. Zostaną odizolowane w jednym z państwowych gospodarstw – poinformował minister rolnictwa Jan Krzysztof Ardanowski. O ocalenie krów apelowali prezydent Andrzej Duda i prezes PiS Jarosław Kaczyński.,"Chodzi o stado bydła liczące 170-180 sztuk, które od wielu lat żyje na wolności w woj. lubuskim, wypasając się na polach rolników. Są to zwierzęta niezarejestrowane, nie mają właściciela i nie są pod opieką weterynaryjną.– Przy zdziczałym stadzie krów, które włóczy się od kilkunastu lat w po terenie województwa lubuskiego, popełniono bardzo wiele błędów – ocenił minister. Po pierwsze jest to brak odpowiedzialności właściciela stada, który mając obowiązek opiekowania się swoimi zwierzętami, wypędził je poza gospodarstwo.  – Te krowy zdziczały, krzyżowanie wsobne, kazirodcze, jest nieznany status zdrowotny tych krów. Stwarzały przez wiele lat zagrożenie dla komunikacji, powodowały szkody w gospodarstwach – zaznaczył.Według ministra drugim błędem było to, że władze samorządowe „tolerowały” taką sytuację przez wiele lat.Ardanowski wskazał, że w takich sytuacjach unijne przepisy są jednoznaczne i krowy z dzikiego stada powinny zostać wybite i zutylizowane. Przyznał jednak, że krowy z Deszczna to sytuacja „ekstremalna” i nie wie czy gdzieś w Europie miała miejsce sytuacja, by zdziczałe stado zwierząt gospodarskich żyło tyle lat. Szef resortu rolnictwa poinformował, że po wielu apelach, w tym prezydenta Andrzeja Dudy i prezesa PiS Jarosława Kaczyńskiego, podjął decyzję, że krowy te nie zostaną ubite. – Zostaną odizolowane i to jest warunek absolutnie niezbędny – od możliwości stwarzania dalszych zagrożeń, ale również roznoszenia ewentualnych chorób – w jednym z gospodarstw państwowych. Będą tam przebadane, wprowadzone zostaną do systemu identyfikacji zwierząt, zakolczykowane – wyjaśnił.Ardanowski zapewnił, że krowy z Deszczna nie trafią „na pewno” do gospodarstw, które prowadzą gospodarkę hodowlaną. Dodał, że resort będzie szukał chętnych rolników, którzy chcieliby kupić lub przyjąć część krów – o ile będą one zdrowe.Ardanowski zapowiedział, że znajdzie środki na utrzymanie tego stada. Jednocześnie zaapelował do organizacji pozarządowych, ekologicznych, które protestowały przeciwko ubojowi krów z Deszczna, by np. przeprowadzili zbiórkę na utrzymanie stada. Poinformował, że samorząd gminy Deszczno za dzienne utrzymanie stada 180 krów płaci 3,5 tys. zł.",,
"„To pokazuje, kto zapisuje się do tradycji PZPR, a kto do Armii Krajowej”","Ta sprawa przypomina nam, kto skąd jest, czy zapisuje się do tradycji PZPR, czy Armii Krajowej. Czy dla niego bohaterem jest Franciszek Zubrzycki czy major „Łupaszka” – powiedział w programie „Woronicza 17” poseł PiS Marcin Horała. W TVP Info politycy skomentowali decyzję radnych miejskich z Białegostoku i Żyrardowa, którzy zmienili usunęli nazwy ulic „Łupaszki” i generała „Nila”.","W poniedziałek Rada Miasta Białystok przegłosowała zmianę nazwy ulicy im. mjr Zygmunta Szendzielarza „Łupaszki” na ulicę Podlaską. Głosowanie w tej sprawie poprzedziła burzliwa dyskusja, również z udziałem mieszkańców miasta.Z kolei Rada Miasta Żyrardów przywróciła ostatnio nazwę ulicy Jedności Robotniczej, która do tej pory nosiła nazwę Generała Nila-Fieldorfa. O sprawie na Twitterze poinformował między innymi sekretarz stanu w Kancelarii Prezesa Rady Ministrów Maciej Wąsik, który w czwartek zamieścił post na Twitterze. „W Żyrardowie rada miasta głosami Platformy Obywatelskiej przyjęła uchwałę zmieniającą ulicę Generała Nila-Fieldorfa na ulicę Jedności Robotniczej” – napisał Wąsik.W TVP Info politycy skomentowali zmiany nazw ulic. – Radni Koalicji Obywatelskiej uznali, że tradycja jedności robotniczej – która jest sloganem w sposób oczywisty w całej Polsce upowszechnianym za czasów PRL, jako upamiętnienie połączenia PPS i PPR, a tak naprawdę przejęcia PPS przez PPR  i utworzenia PZPR –  jest dla nich najważniejsza. Dodał, że dziwi się, iż Platforma dopisała się do „obozu”, który „zapisuje się do tradycji PZPR, a nie AK”.Jak mówił z kolei Paweł Sałek z kancelarii prezydenta, „rzeczą zastanawiającą jest to, że to są inicjatywy oddolne”. – Mamy szeroko zakrojoną akcję związaną ze zmienianiem nazw ulic. Nasza historia po 45 roku i historia czasów okupacji sowieckiej i komunistycznych nie jest łatwa. Trzeba przywracać pamięć bohaterom a nie tym, którzy utrwalali system komunistyczny, którzy mają krew na rękach – mówił. W ocenie Jarosława Sachajko z PSL „to może być jakaś prowokacja, by nie rozmawiać o sprawach lokalnych”. – To może też być prowokacja na skalę krajową. Zarząd PO powinien poinformować swoich działaczy, że ta nazwa nie jest najszczęśliwszą – wskazał. Jak mówił Dobromir Sośnierz z Konfederacji, „to są tylko nazwy ulic, nie przywiązywałbym do tego śmiertelnej powagi”. – Lewica, komuniści, radykalna lewica, która ma na sumieniu największą liczbę ofiar  ze wszystkich ideologii w dziejach, jest pierwsza do wytykania innych prawdziwych lub rzekomych zbrodni. A na koszulkach nosi wizerunek Che Guevary – mówił. – Ci którzy nie lubią polskiej niepodległości wymyślają powody, by bohaterów nie uczcić – zaznaczał.Adrian Zandberg z partii Razem mówił, by nie wkładać „do jednego worka „Nila” i „Łupaszki”. – Na Łupaszcze spoczywają zarzuty odpowiedzialności za zbrodnię w Dubinkach – stwierdził. – To, że ludzi, którzy zhańbili polski mundur, wynosicie na pomniki, to jest zbrodnia i splunięcie w twarz prawdziwym bohaterom podziemia – mówił.Robert Kropiwnicki z Koalicji Obywatelskiej wskazał, że miejska rada „musiała podjąć uchwałę, jak ta ulica ma się nazywać”. – Gen. „Nil” to świetlana postać, która powinna być czczona, i tak też będzie na pewno w Żyrardowie – zapewniał.",,
„Maksymalna presja”. Biały Dom zapowiada nałożenie nowych sankcji na Iran,"Prezydent Donald Trump przygotowuje się do nałożenia nowych sankcji na Iran, być może już w przyszłym tygodniu – podał Biały Dom. Wcześniej Trump ogłosił, że Stany Zjednoczone wycofują się z umowy nuklearnej światowych mocarstw z Iranem z 2015 roku i ostrzegł, że albo Teheran podejmie negocjacje z USA albo „coś się stanie”.","– Będziemy nadal wywierać na nich maksymalną presję, ogromne sankcje... Wszystkie sankcje, które obowiązywały przed zawarciem umowy, są już gotowe i przygotowujemy się do wprowadzenia dodatkowych sankcji, które mogą pojawić się już w przyszłym tygodniu – powiedziała rzeczniczka Białego Domu Sarah Sanders.Wcześniej prezydent Trump przestrzegł Iran przez wznowieniem programu nuklearnego. – Radziłbym Iranowi, aby nie uruchamiał ponownie swego programu nuklearnego. Jeśli to zrobi, konsekwencje będą bardzo poważne – oznajmił prezydent, który rozmawiał krótko z dziennikarzami podczas spotkania jego gabinetu.We wtorek Trump ogłosił, że wycofuje USA z porozumienia nuklearnego z Teheranem, a „potężne sankcje” wobec Iranu wchodzą w życie. Podkreślił, że umowa była „sama w swej istocie” nieudana oraz że USA mają dowody, iż Teheran pracował nad programem nuklearnym mimo jej podpisania.Dodał, że jeśli Iran zdecyduje się na rozmowy w sprawie nowego porozumienia, to on „jest w stanie i jest chętny” do podjęcia negocjacji na ten temat. Kilka wariantówRzecznik irańskiego rządu Mohammad Baker Nobacht poinformował, że Teheran przygotował w kilku wariantach plan alokowania środków budżetowych, który pozwoli Iranowi uporać się ze skutkami wycofania przez Trumpa USA z porozumienia nuklearnego. Wyjaśnił, że decyzja ta doprowadzi do utraty zaufania wspólnoty międzynarodowej do Stanów Zjednoczonych. – Dzisiaj żaden kraj nie może koordynować swych planów (...), zakładając, że osiągnie porozumienie z Ameryką – powiedział Nobacht. Irański minister obrony Amir Hatami ostrzegł, że nikt nie może teraz grozić Iranowi. – Biorąc pod uwagę siły obronne naszego kraju (...), żadna obca potęga nie może zagrozić militarnej Republice Islamskiej – dodał.Prezydent Iranu Hasan Rowhani ogłosił tuż po wtorkowym wystąpieniu Trumpa, że jego kraj pozostanie stroną porozumienia nuklearnego pomimo wycofania się USA. Poinformował jednak innych sygnatariuszy układu, że pozostaje jedynie krótki czas na rokowania, które utrzymają go w mocy.",,
Protest zwolenników posiadania broni. „Uzbrojeni obywatele są wolni”,Ponad 20 tysięcy zwolenników szerokiego prawa do posiadania broni demonstrowało w amerykańskim stanie Wirginia. Uczestnicy manifestacji protestowali przeciwko planom zaostrzenia przepisów dotyczących zakupu i posiadania broni.,"„Broń ratuje życie”, „Uzbrojeni obywatele są wolni”, „Prawo do posiadania broni jest dane przez Boga” – transparenty z takimi hasłami przynieśli ze sobą uczestnicy demonstracji w stolicy Wirginii, Richmond.Wielu przyszło na manifestację w strojach moro i w hełmach oraz z długą bronią, w tym z karabinami AR-15. Jeden z uczestników – jak odnotowują media – miał półtorametrowy karabin snajperski.Protest odbył się przeciwko proponowanym przez demokratycznego gubernatora Wirginii Ralpha Northama restrykcjom, takim jak zakaz posiadania broni ofensywnej, obowiązek sprawdzania w bazie danych FBI przeszłości kryminalnej osób kupujących broń nawet w transakcjach prywatnych oraz limit zakupu jednego pistoletu miesięcznie.Propozycje te Northam zgłosił po ubiegłorocznej strzelaninie w Virginia Beach, gdzie zginęło 12 osób.",,
"„Bardzo blisko tego, by prezydenckie projekty ws. KRS i SN przeszły przez parlament”","– Najważniejsze elementy, na których prezydentowi zależało, będą utrzymane – powiedział na antenie radiowej Trójki Krzysztof Szczerski, szef gabinetu prezydenta Andrzeja Dudy. – Jesteśmy bardzo blisko gwarancji tego, że prezydenckie projekty ustaw o KRS i SN przejdą przez parlament poparte przez większość – ocenił. Dodał, że prace nad nimi w Sejmie rozpoczną się po ostatecznych uzgodnieniach w tej sprawie.","W piątek po południu doszło do spotkania prezydenta Andrzeja Dudy z prezesem PiS Jarosławem Kaczyńskim. Była to już trzecia rozmowa obu polityków na temat reformy sądownictwa, w tym prezydenckich projektów ustaw o Krajowej Radzie Sądownictwa i Sądzie Najwyższym. W lipcu Duda zawetował dwie ustawy w tej sprawie – autorstwa rządu i PiS.– Jesteśmy bardzo blisko gwarancji tego, że prezydenckie projekty ustaw reformujących KRS i Sąd Najwyższy przejdą przez parlament, poparte przez większość parlamentarną. To najważniejsze, bo temu służą te spotkania. Służą rozmowie pomiędzy prezydentem, który jest tutaj projektodawcą, a większością parlamentarną, żeby uzgodnić taki kształt tych ustaw, że mają gwarancję wejścia w życie – podkreślił Szczerski.Zgłoszą poprawkiMinister poinformował również, iż podjęto też ustalenie, że poprawki, które do projektów Andrzeja Dudy zgłosi większość parlamentarna, „nie wyjdą poza pole, które te projekty zakreśliły”. – Czyli wielopartyjnego KRS-u, ogólnej, transparentnej klauzuli zmian personalnych w Sądzie Najwyższym, a nie z mocy samej ustawy. I po trzecie, że będziemy mieli zmniejszoną rolę prokuratora generalnego - ministra sprawiedliwości w procesie kształtowania instytucji centralnych wymiaru sprawiedliwości oraz że będzie czynnik uspołecznienia samej pracy tych organów, czyli i skarga nadzwyczajna, i społeczne zgłaszanie kandydatów do KRS spośród sędziów – wyliczał Szczerski.– Te cztery najważniejsze elementy, na których prezydentowi zależało, będą utrzymane – zapewnił. Wskazał, że obecnie prezydent Duda czeka na „sformalizowany kształt” proponowanych przez PiS zmian w projektach ustaw o KRS i SN. – Wczoraj pan prezes przedstawił kilka wariantów różnych rozwiązań i teraz istotne jest to, żeby ostatecznie przyjąć takie zapisy wstępnie, żeby one potem miały gwarancję poparcia przez większość parlamentarną – zaznaczył szef gabinetu prezydenta Dudy.Wstrzymane procedowanieWedług Szczerskiego prezydenckie projekty nie będą procedowane w Sejmie, zanim nie zapadną ostateczne uzgodnienia w tej sprawie z Prawem i Sprawiedliwością. – One wejdą pod procedury sejmowe wtedy, jak pan prezydent będzie miał gwarancje tego, że jego ustawy przez parlament będą poparte – dodał minister.Prezydencki projekt noweli ustawy o KRS zakłada m.in., że obecni członkowie KRS-sędziowie pełnią swe funkcje do dnia rozpoczęcia wspólnej kadencji wszystkich członków Rady-sędziów, wybranych na nowych zasadach przez Sejm (dotychczas wybierały ich środowiska sędziowskie). Sejm wybierałby nowych członków KRS-sędziów większością 3/5 głosów na wspólną, czteroletnią kadencję. W przypadku klinczu każdy poseł mógłby oddać głos tylko na jednego kandydata spośród zgłoszonych.",,
Minister: Wzrost cen energii nie większy niż o 9 zł miesięcznie,"Nie spodziewam się, że wzrost cen energii będzie wyższy niż 10 proc., czyli na rachunku nie wyżej niż o 9 zł – powiedziała na konferencji po posiedzeniu rządu minister rozwoju Jadwiga Emilewicz. Premier Mateusz Morawiecki poinformował, że w przypadku większych podwyżek rząd rozważy stworzenie mechanizmu kompensacyjnego.","– Biorąc pod uwagę dynamikę cen na Towarowej Giełdzie Energii w ostatnich tygodniach i miesiącach, nie spodziewam się, że będzie to wzrost wyższy niż 10 proc., a zatem na rachunku, nie wyżej niż o 9 zł – powiedziała Emilewicz.  Minister rozwoju zaznaczyła, że rząd nie prowadził żadnych prac związanych z interwencją legislacyjną, powstrzymującą ewentualny wzrost cen energii w przyszłym roku. Przypomniała, że we wtorek 17 grudnia prezes Urzędu Regulacji Energetyki ogłosi swoje decyzje dotyczące taryf największych sprzedawców prądu dla gospodarstw domowych.  Minister zaznaczyła, rząd nie spodziewa się alarmujących wzrostów o 40–50 proc., o jakich informowały media.  – Jeżeli prezes URE się zdecyduje, rozważamy dla gospodarstw domowych mechanizm kompensacyjny, by nie miały żadnych problemów. Ale czekamy na niezależnego regulatora i decyzje – powiedział obecny na konferencji premier Mateusz Morawiecki. We wtorek po południu prezes URE Rafał Gawin poinformował, że za prąd w 2020 roku zapłacą jedynie odbiorcy Tauron Polska Energia. Taryfy trzech innych wielkich sprzedawców – Energi, Enei i PGE – nie zostały zatwierdzone przez prezesa Urzędu Regulacji Energetyki. Nie mogą oni zatem od 1 stycznia 2020 r. zmienić taryf, obowiązujących w 2019 r. Zatwierdzona taryfa - dla spółki Tauron Sprzedaż - przewiduje ok. 20 proc. wzrost ceny energii elektrycznej od początku 2020 r. Razem z nowymi taryfami dystrybucyjnymi, na rachunku przeciętnego gospodarstwa domowego w taryfie G11 miesięczny wzrost będzie rządu 9 zł, w przypadku taryfy G12 - ok. 15 zł. Średnio o 12 proc. Prezes URE zatwierdził też taryfy dystrybucyjne na 2020 r. dla pięciu dystrybutorów oraz taryfę operatora przesyłowego. Jak podkreślał prezes Gawin, w przypadku dystrybucji wzrost miesięcznego rachunku przeciętnego odbiorcy z grupy gospodarstw domowych wyniesie od 0,60 zł do 1,80 zł.",,
Książę Louis ochrzczony. Na nabożeństwie zabrakło królowej,"Książę Louis, najmłodszy syn księcia Williama i księżnej Kate, został ochrzczony na zamkniętym nabożeństwie w pałacu St. James's. Sakramentu udzielił arcybiskup Canterbury Justin Welby, duchowy zwierzchnik Kościoła Anglii i głowa Wspólnoty Anglikańskiej.","Książę przyjął chrzest w Kaplicy Królewskiej londyńskiego pałacu wodą święconą pochodzącą z Jordanu. W uroczystości wzięła udział część rodziny królewskiej i przyjaciele rodziców. Nie uczestniczyli w niej z powodów zdrowotnych królowa Elżbieta II i książę Edynburga Filip.Do chrztu dziecko ubrane było w suknię chrzcielną, tzw. honitońską, od typu koronki z Honiton. Suknia należy do brytyjskiej rodziny królewskiej od 1841 r., kiedy do chrztu została w nią ubrana księżniczka Wiktoria, najstarsza córka królowej Wiktorii. Potem ubierano w nią do chrztu kolejne dzieci, w tym królową Elżbietę II, aż do 2004 r., kiedy oryginał zastąpiła jego wierna kopia. W niej właśnie chrzest przyjmował książę Louis, a przed nim m.in. jego rodzeństwo. Urodzony 24 kwietnia Louis jest piąty w linii sukcesji do tronu: po dziadku - księciu Walii Karolu, ojcu - księciu Williamie i po rodzeństwie, księciu George'u i księżniczce Charlotcie.Książę, zgodnie ze zwyczajem w rodzinach monarszych, ma więcej rodziców chrzestnych niż zwykłe dzieci. Tym razem zostali nimi przyjaciele Williama i jego brata Harry'ego - Nicholas van Cutsem i Guy Pelly, kolega szkolny Williama - Harry Aubrey-Fletcher, żona przyjaciela i kolegi z Eton księcia - Laura Meade, oraz koleżanka szkolna księżej Kate - Hannah Carter i kuzynka księżnej - Lucy Middleton.",,
Gigantyczna korupcja w rządzie Janukowycza. Dziesiątki milionów dolarów łapówek,W ciągu zaledwie sześciu miesięcy 2012 roku Partia Regionów byłego prezydenta Ukrainy Wiktora Janukowycza wydała m.in. na łapówki ponad 66 mln dol. – wynika z dokumentów opublikowanych we wtorek w gazecie internetowej „Ukraińska Prawda”.,"Pokazują one, że Partia Regionów przekupywała członków Centralnej Komisji Wyborczej i finansowała m.in. partię Nasza Ukraina byłego prezydenta Wiktora Juszczenki oraz Komunistyczną Partię Ukrainy – oświadczył na konferencji prasowej były dziennikarz śledczy „Ukrainskiej Prawdy”, a dziś deputowany do Rady Najwyższej, Serhij Łeszczenko.   Łapówka za łapówką   – Są tu potwierdzenia idących w miliony dolarów łapówek dla członków Centralnej Komisji Wyborczej i kwoty wypłacane deputowanym za głosowania parlamentarne w interesach Partii Regionów. Mamy tu także dowody na finansowanie Naszej Ukrainy i Komunistycznej Partii Ukrainy – powiedział. Materiały, które Łeszczenko ujawnił wraz z redaktor naczelną „Ukrainskiej Prawdy” Sewhil Musajewą-Borowyk, mają świadczyć o tzw. czarnej księgowości Partii Regionów. O jej istnieniu poinformował wcześniej na łamach opiniotwórczego tygodnika „Dzerkało Tyżnia” były pierwszy zastępca szefa Służby Bezpieczeństwa Ukrainy (SBU) Wiktor Trepak. Przekazał on także dokumentację w tej sprawie śledczym Narodowego Biura Antykorupcyjnego Ukrainy. Według Trepaka na przestrzeni lat Partia Regionów wydała na łapówki dla wysokich urzędników państwowych ponad dwa miliardy dolarów. Odbiorcy tych łapówek potwierdzali ich odebranie własnymi podpisami. Na ich liście widnieją nazwiska ministrów, znanych polityków, działaczy społecznych, sędziów, a nawet przedstawicieli organizacji międzynarodowych.   „Łapówki w wysokości 500 tysięcy czy miliona dolarów były niemalże normą. W wielu przypadkach sięgały one pięciu, ośmiu, a nawet 20 milionów dolarów. W gotówce!” – mówił Trepak w rozmowie z „Dzerkałem Tyżnia”.  Wszczęto śledztwo    W poniedziałek Narodowe Biuro Antykorupcyjne poinformowało o wszczęciu śledztwa w związku z doniesieniami Trepaka. Jeśli Biuro potwierdzi autentyczność uzyskanych od niego dokumentów, Ukrainę czekają poważne zawirowania sceny politycznej – uważają komentatorzy. Na liście płac Partii Regionów mają znajdować się ludzie, którzy do dziś działają w ukraińskiej polityce.",,
Ukraińcy dostarczą prąd nad Wisłę. „Powinniśmy wesprzeć przyjazną nam Polskę”,Od niedzieli ruszą dostawy prądu do Polski z ukraińskiej elektrowni w Dobrotworze – poinformowało Polskie Radio. Władze zdecydowały się na kupno energii elektrycznej od Ukraińców w związku z trudną sytuacją spowodowaną przez upały i niski stan rzek.,"W sumie kupimy od Ukraińców 200 megawatów energii.  W czwartek premier Ukrainy Arsenij Jaceniuk polecił w czwartek ministerstwu energetyki udzielenie pomocy Polsce w związku z kryzysem energetycznym. Szef rządu wskazał, że Ukraina powinna uczynić wszystko, by zwiększyć dostawy prądu dla zachodniego sąsiada. – Powinniśmy wesprzeć przyjazną nam Polskę i zrobić wszystko, by pomóc naszym partnerom w ustabilizowaniu sytuacji w energetyce w możliwie najkrótszym czasie – oświadczył Jaceniuk podczas posiedzenia Rady Ministrów. Dzień wcześniej, w środę, ukraiński minister energetyki Wołodymyr Demczyszyn powiedział dziennikarzom, że obecnie nie ma możliwości zwiększenia dostaw prądu dla Polski. – Nie możemy im dziś pomóc – poinformował. Demczyszyn wyjaśnił, że spowodowane jest to remontem elektrowni w Bursztynie w obwodzie iwano-frankowskim i w Dobrotworze w obwodzie lwowskim, które dostarczają energię elektryczną m.in. do Polski.Importować czy nie importować?Od kilku lat trwa dyskusja, czy importować na większą skalę prąd z Ukrainy. W ubiegłym roku, Polenergia - spółka w 99 procent należąca do Kulczyk Investments SA - podpisała list intencyjny z ukraińskim Energoatomem. Jeśli zostanie uruchomiony duży interkonektor między Polską a Ukrainą, Polenergia chce zarabiać na imporcie prądu do Polski.Energia pochodziłaby z elektrowni atomowej Chmielnicki zlokalizowanej niedaleko Lwowa. Jednak, by była możliwość eksportu do Polski, należy wyremontować od lat nieużywaną linię wysokiego napięcia łączącą Ukrainę z Rzeszowem. To koszt około miliarda złotych.",,
MSZ kontratakuje. Zaskarża postanowienie sądu ws. Fundacji Otwarty Dialog,MSZ złożyło skargę na decyzję warszawskiego sądu o oddaleniu wniosku o zawieszenie zarządu i wyznaczenie zarządcy przymusowego Fundacji Otwarty Dialog – poinformował w czwartek PAP resort dyplomacji.,"W uzasadnieniu datowanej na grudzień decyzji Sąd Rejonowy w Warszawie przychylił się do stanowiska FOD, iż resort dyplomacji „nie wezwał skutecznie Fundacji do usunięcia uchybień w działalności zarządu”.W szczególności – w ocenie sądu – MSZ skierowało pismo, w którym wezwało do usunięcia przez fundację treści uznanych za nawołujące do „podejmowania nielegalnych działań”, do zarządu Fundacji „The Open Dialog Foundation” zamiast do Fundacji Otwarty Dialog. Tymczasem – jak wskazał warszawski sąd – w sensie prawnym są to różne organizacje, o osobnych numerach KRS.Skarga na postanowienie wydane przez referendarza sądowego Sądu Rejonowego została wydana przez MSZ 20 grudnia zeszłego roku.Komentując w grudniu decyzję o oddaleniu wniosku MSZ Bartosz Kramek z Rady Fundacji Otwarty Dialog powiedział, że taka decyzja sądu to kolejna kompromitacja ministra SZ Witolda Waszczykowskiego, „który pokazał, że w polskim porządku prawnym, a w ustawie o fundacjach w szczególności, porusza się tak samo biegle, jak w relacjach dyplomatycznych z krajami Ameryki Łacińskiej”.Resort dyplomacji odnosząc się w grudniu do postanowienia sądu podkreślił wówczas, że nie może się z nim zgodzić. – Należy zauważyć, że z treści samego pisma z dnia 7 sierpnia 2017 r. jednoznacznie wynika, w jakiej sprawie i do której Fundacji jest ono skierowane (publikacja autorstwa Bartosza Kramka znalazła się na stronie Fundacji Otwarty Dialog, a nie The Open Dialog Foundation), a sama Fundacja Otwarty Dialog wymiennie posługuje się w mediach firmą zarówno w języku polskim, jak i w wersji anglojęzycznej – argumentował MSZ.Resort podnosił też, że „The Open Dialog Foundation” stanowi tłumaczenie na język angielski nazwy Fundacji Otwarty Dialog, które jest używane m.in. w adresie poczty elektronicznej FOD, jej strony internetowej i profili w mediach społecznościowych. Dodatkowo – wskazał MSZ – „obie fundacje posługują się tym samym logo”.Resort zwrócił ponadto uwagę, że pismo wzywające do zaprzestania naruszeń, do którego odnosi się sąd w uzasadnieniu postanowienia, zostało zaadresowane do Ludmiły Kozłowskiej, która pełni funkcję prezesa zarządu obu fundacji oraz „do wiadomości Bartosza Kramka, członka Rady Fundacji Otwarty Dialog, bo tylko w tej fundacji Pan Kramek pełni funkcje przewodniczącego Rady”. Resort dyplomacji podkreślił zarazem, że w swoim piśmie nie sprecyzowało numeru KRS organizacji.Podczas protestów w lipcu zeszłego roku przeciwko procedowanej wówczas przez parlament ustawie o Sądzie Najwyższym oraz dwóm uchwalonym wcześniej nowelizacjom dotyczącym Krajowej Rady Sądownictwa i ustroju sądów powszechnych, Bartosz Kramek opublikował na Facebooku wpis zatytułowany „Niech państwo stanie: wyłączmy rząd!”. Zawiera on listę 16 propozycji działań mających – według autora – na celu powstrzymanie „zamachu PiS na rządy prawa w Polsce”, inspirowanych m.in. jego doświadczeniami z ukraińskiego Euromajdanu. – Warto rozważyć otwartą i zakrojoną szeroko akcję czasowego powstrzymania się od płacenia podatków i innych należności na rzecz skarbu państwa pod hasłem np. „Nie płacę na PiS”. Oczywiście można i należy to przemyśleć w szczegółach. Pamiętajmy, że chodzi o presję - zmuszenie rządu do opamiętania bądź jego pokojową zmianę – napisał w jednej z propozycji aktywista. Apel Kramka został następnie udostępniony także na profilu Fundacji Otwarty Dialog.W sierpniu – jak wynika z korespondencji przekazanej przez Fundację – resort spraw zagranicznych wezwał Fundację do usunięcia w terminie trzech dni od otrzymania pisma ze stron internetowych, profili na portalach społecznościowych oraz innych publicznych witryn internetowych zarządzanych, prowadzonych przez Fundację, należących do niej czy ją wspierających, „informacji nawołujących do podejmowania nielegalnych działań, w tym skierowanych pod adresem władz państwowych”. – Równocześnie wskazuję, że w ocenie organu nadzoru publikowane w przestrzeni publicznej wezwania np. do niepłacenia podatków, wbrew Państwa twierdzeniom nie mają jedynie charakteru pomysłu, a stanowią realne wezwanie do łamania przepisów prawa – napisał Dyrektor Generalny Służby Zagranicznej Andrzej Jasionowski.W odpowiedzi Kramek podkreślił, że fundacja „nie prowadzi aktywnej działalności i jako taka nie posiada stron internetowych ani profili w mediach społecznościowych”.– W związku z tym usunięciu żądanych treści nie jest możliwe – zaznaczył.",,
Forum Wizja Rozwoju. Dyskusja o „sympatycznej” firmie,"Przez dwa dni politycy, eksperci i przedsiębiorcy mają dyskutować w Gdyni o kierunkach rozwoju polskiej i europejskiej gospodarki. W ramach Forum Wizja Rozwoju w poniedziałek odbył się panel „Korzyści płynące ze stosowania społecznej odpowiedzialności biznesu”. Prelegenci rozmawiali o „pozytywnym obrazie przedsiębiorstwa”.","W Akademii Marynarki Wojennej w Gdyni trwa druga edycja Forum Wizja Rozwoju. Dyskusja dotyczy najważniejszych wyzwań stojących przed polską gospodarką. Forum otrzymało honorowy patronat premiera Mateusza Morawieckiego. Przed południem zakończył się panel „Korzyści płynące ze stosowania społecznej odpowiedzialności biznesu”. Wśród prelegentów dyskutujących o „sympatycznej firmie” byli m.in. wiceprezes zarządu ds. korporacyjnych grupy Lotos S.A. Jarosław Wittstock oraz dyrektor naczelny ds. komunikacji w KGHM Polska Miedź S.A. Lidia Marcinkowska-Bartkowiak. Prelegenci rozmawiali o korzyściach płynących z bezkonfliktowych relacji z władzami samorządowymi oraz lokalną społecznością. Na stronie Forum Wizja Rozwoju czytamy, że „pozytywny obraz przedsiębiorstwa wpływa nie tylko na lojalność konsumentów, ale jest również doceniany przez pracowników”.",,
Morawiecki: Mamy rekordową nadwyżkę w handlu zagranicznym w historii,"„Mamy rekordową, największą nadwyżkę w handlu zagranicznym w historii” – podał na Facebooku premier Mateusz Morawiecki. „To zasługa przede wszystkim pracowitości i zaradności Polaków i nasz wspólny sukces” – czytamy.","Premier Morawiecki zadeklarował, że jego rząd będzie robił wszystko, by rozpoczęty niedawno nowy rok był jeszcze lepszy, „a polskie firmy kreatywnością, ciężką pracą i brakiem kompleksów zdobywały zagraniczne rynki”. „Jak wspominałem wielokrotnie – kapitał ma narodowość. Postarajmy się, by była to narodowość polska!” – dodał Morawiecki. Jak czytamy na załączonej do wpisu grafice, w listopadzie Polska osiągnęła 3,2 mld euro nadwyżki w handlu zagranicznym, co stanowi „najlepszy wynik w historii”. We wrześniu nadwyżka w wymianie towarowej osiągnęła 830 mln euro, co jest najwyższym wynikiem co najmniej od 2004 r., a dodatnie saldo wymiany zagranicznej usług w listopadzie wynosi 2,33 mld euro – czytamy.",,
Sąd Najwyższy podjął decyzję ws. kolejnych protestów wyborczych PiS,"Sąd Najwyższy postanowił pozostawić bez dalszego biegu kolejne dwa protesty wyborcze Prawa i Sprawiedliwości w wyborach do Senatu, dotyczące okręgów nr 12 – Grudziądz i nr 92 – Gniezno. Tym samym nie dojdzie do ponownego przeliczenia kart do głosowania w tych okręgach. – Nie ma uprawdopodobnienia, że doszło tam do pomyłki – przekazał rzecznik SN sędzia Michał Laskowski.","Zdaniem Izby Kontroli i Spraw Publicznych SN, protesty te nie spełniają warunków formalnych do merytorycznego rozpoznania.W okręgu nr 12 (obejmującym powiaty: brodnicki, golubsko-dobrzyński, grudziądzki, rypiński, wąbrzeski oraz miasto Grudziądz) kandydatem PiS na senatora był Andrzej Mioduszewski, który otrzymał 50 168 głosów, co przełożyło się na 37,43 proc. poparcia. Mioduszewski przegrał z kandydatem Polskiego Stronnictwa Ludowego Ryszardem Boberem, który zdobył 52 619 głosów i uzyskał 39,26 proc. poparcia.W okręgu nr 92 – (obejmującym powiaty: gnieźnieński, słupecki, średzki, śremski, wrzesiński), kandydatem PiS był Robert Gaweł. Uzyskał on 75 413 głosów (40,90 proc. poparcia). Mandat senatorski zdobył w tym okręgu kandydat Koalicji Obywatelskiej Paweł Arndt zdobywając 76 897 i 41,71 proc. poparcia. We wtorek SN rozpoznał pierwszy protest PiS – dotyczący okręgu nr 75 w wyborach do Senatu – pozostawiając go bez dalszego biegu. Oznacza to, że nie będzie ponownego przeliczenia głosów w tym okręgu.Rzecznik SN przekazał, że 5 listopada rozpoznany zostanie protest komitetu PSL, a dzień później – PiS. – One zresztą są bardzo do siebie zbliżone, te protesty, w odniesieniu do każdego z okręgów i każdego z miejsc, gdzie do takich niewielkich różnic głosów i głosów nieważnych doszło – zaznaczył.Sędzia Laskowski wskazał ponadto, że do tej pory rozpoznano czternaście protestów i wszystkie pozostawiono bez dalszego biegu. – W każdym z tych czternastu przypadków, bez względu na to, kto był autorem protestu, sąd uznał, że nie ma tych minimalnych merytorycznych warunków, nie są spełnione, żeby je rozpoznać – wyjaśnił.",,
Szef MSZ: Polska jest otwarta na imigrację – przyjmujemy setki tysięcy imigrantów z Ukrainy,"„Polski rząd uchyla się od procedury masowego przesiedlania ludzi z jednych terenów na drugie, uchylamy się też przed stałym mechanizmem, aby to było robione również w przyszłości, gdyby doszło do kolejnych fal uchodźców.  Polska jest otwarta na imigrację – przyjmujemy setki tysięcy imigrantów z Ukrainy” – powiedział szef MSZ Witold Waszczykowski w rozmowie z „Gazetą Polską Codziennie”.","Szef MSZ Witold Waszczykowski zapytany, dlaczego rząd Ewy Kopacz zgodził się na przyjęcie do Polski obowiązkowych kwot uchodźców odpowiedział, że „poprzedni rząd nie potrafił właściwie zdefiniować polskiego interesu, nie potrafił ocenić sytuacji i uległ presji europejskiej”.     Obecny rząd  ma wg szefa polskiej dyplomacji „zupełnie inną politykę”.  „Stawiamy sprawy jasno – definiujemy nasze cele narodowe, polityczne, gospodarcze, wojskowe i je realizujemy. UE jest traktowana przez nasz rząd jako instrument do realizacji przede wszystkim polskich celów narodowych”  – podkreślił.    Pytany o grożeniu przez UE sankcjami, szef MSZ zauważył, że do ewentualnych kar jest jeszcze bardzo daleko.",,
Kempa: Wysyłamy 188 ton artykułów do obozów dla uchodźców,"188 ton żywności, środków higienicznych i przyborów szkolnych dla dzieci do końca roku trafi do obozów dla uchodźców w Grecji. Projekt za 1 milion złotych wspomoże około 20 tysięcy najbardziej potrzebujących osób – poinformowała minister do spraw pomocy humanitarnej Beata Kempa.","– Grecja ponosi bardzo duży wysiłek związany z przyjęciem uchodźców, szczególnie tych, którzy przypływają na łodziach. Problemy są na wyspach, ale także w Grecji kontynentalnej. (…) W tej chwili realizujemy projekt Fundacji Ojca Werenfrieda przy współpracy z kościołem prawosławnym. Do Grecji trafi 188 ton żywności, środków higienicznych oraz pakietów szkolnych dla małych dzieci. Ta pomoc jest im w tej chwili bardzo potrzebna – powiedziała w piątek minister Kempa. Projekt ze środków Kancelarii Prezesa Rady Ministrów realizuje Fundacja Ojca Werenfrieda, jest on wart 1 milion złotych. Transport do Grecji już wyruszył, paczki do końca roku otrzymają Saloniki, Ateny, Zakynthos, Veria, Orestiada, Aleksandropol, Katerini. Jak podała minister Kempa, projekt Fundacji Ojca Werenfrieda wspomoże około 4 tysięcy rodzin, czyli 20 tysięcy osób. – Są to osoby najuboższe, znajdujące się w największej potrzebie – powiedziała Kempa. Minister do spraw pomocy humanitarnej dodała, że Polska pomaga także uchodźcom na greckich wyspach, gdzie powstają centra pomocy imigrantom. – To takie miejsca, gdzie uchodźcy mogą się zgłosić, otrzymują pomoc organizacyjną, psychologiczną oraz humanitarną. Takie projekty są niezwykle potrzebne – powiedziała Kempa. – Możemy być, jako Polacy, z siebie dumni. Doskonale pamiętamy, jak jeszcze niedawno to nam pomagano, ale nikt od nas wdzięczności nie oczekiwał. Dlatego formą naszej wdzięczności jest to, że dzisiaj, kiedy mamy nieco lepiej, pomagamy innym – powiedziała Kempa. Minister ds. pomocy humanitarnej powiedziała PAP, że do tej pory pomoc dla Grecji wyniosła około 2 milionów złotych, ale w przyszłym roku będzie chciała „rozmawiać w Grecji, jak jeszcze możemy pomóc w ewentualnej redukcji skutków przyjmowania uchodźców”. Minister przyznała, że problem jest duży, bo choć granice „powinny być szczelne, trudno mówić o szczelności od strony morza”. Kempa przypomniała także, że oprócz pomocy udzielonej Grecji Polska stale pomaga w Syrii, Iraku, Jordanii, Libanie, Turcji, w Afryce oraz na Ukrainie. – Oprócz pomocy humanitarnej w ciągu ostatnich trzech miesięcy przyjęliśmy 120 dzieci na pobyt terapeutyczny w Polsce, wśród polskich rodzin. Dzieci przebywały w Warszawie i w okolicach Zakopanego. To były sieroty, których bliskich zabito podczas wojny w obwodzie donieckim – tłumaczyła minister.",,
"„Analizujemy, na ile propozycje prezydenta ws. SN i KRS są dla nas do przyjęcia”","– Przyglądamy się tym projektom. Cały czas powtarzamy, że reforma sprawiedliwości jest konieczna – powiedział o propozycjach prezydenta Andrzeja Dudy dot. KRS i SN rzecznik rządu Rafał Bochenek. Poinformował, że trwają analizy prezydenckich propozycji. – Na ile są one dla nas do przyjęcia, na ile te regulacje spełniają nasze postulaty, o których od samego początku mówiliśmy – dodał Bochenek.","Jak mówił w TVN24 rzecznik rządu, postulaty są trzy: demokratyzacja wymiaru sprawiedliwości, powstanie Izby Dyscyplinarnej „jako instrumentu egzekwowania odpowiedzialności wobec sędziów, którzy łamią przepisy prawa lub naruszają zasady etyczne” oraz dopuszczenie do najwyższych urzędów w wymiarze sprawiedliwości młodych, doświadczonych sędziów.Zaznaczył, że wiele z tych elementów mieści się w projektach prezydenta. – Oczywiście są pewne kwestie, jak chociażby ta większość kwalifikowana 3/5 przy wyborze sędziów do KRS. Pytanie na ile to będzie skuteczne – powiedział Bochenek. Przekonywał, że teraz w Sejmie byłoby ciężko wybrać sędziów do KRS, gdyby głosowanie miało się odbywać właśnie w ten sposób. – Dlatego analizujemy rozwiązania, które zaproponował prezydent. Pojawiają się głosy, że mogą to być rozwiązania niekonstytucyjne, jeśli chodzi o ten drugi krok wyboru sędziów do KRS. Analizujemy tę sprawę i zobaczymy, jakie będą tego efekty – mówił Bochenek.Rzecznik rządu wyraził nadzieję, że reforma sądownictwa będzie dogłębna. – Ryba psuje się od głowy, dlatego trzeba przede wszystkim dokonać zmian w tych instytucjach, które mają zasadniczy wpływ na funkcjonowanie wymiaru sprawiedliwości – podkreślił. Zauważył, że „to dopiero pierwszy krok. Kolejnym będą zmiany w procedurach, związane chociażby z kognicją sądów”. Prezydenckie projekty ustaw o Krajowej Radzie Sądownictwa i Sądzie Najwyższym zostały już złożone do marszałka Sejmu. Prezydencki projekt ustawy o SN wprowadza m.in.: możliwość wniesienia do SN skargi na prawomocne orzeczenie każdego sądu, zapis, by sędziowie SN przechodzili w stan spoczynku w wieku 65 lat z możliwością wystąpienia do prezydenta o przedłużenie orzekania oraz utworzenie Izby Dyscyplinarnej z udziałem ławników. Skargę nadzwyczajną do SN wnosiłoby się w terminie pięciu lat od uprawomocnienia skarżonego orzeczenia; przez trzy lata mogłaby ona być też wnoszona w sprawach, które uprawomocniły się po 17 października 1997 r. Skargi nadzwyczajne miałyby być generalnie badane przez dwóch sędziów SN i jednego ławnika SN.",,
Rzeczniczka Lewicy żartuje po śmierci sędziego TK: „Klątwa Dublera”. Internauci oburzeni,"„To wygląda na Klątwę Dublera” – tymi słowami rzeczniczka Lewicy, Anna-Maria Żukowska skomentowała informację o śmierci sędziego Trybunału Konstytucyjnego Grzegorza Jędrejka. Internauci nie kryją oburzenia wpisem Żukowskiej. „Za chwilę @wlodekczarzasty każe Pani za to przeprosić. I będę z satysfakcją czytał Pani wypociny »ja żartowałam«, »zostałam źle zrozumiana«, »osoby urażone nie powinny czuć się urażone«"" - pisze jeden z użytkowników.",Użytkownicy Twittera ostro skrytykowali przedstawicielkę opozycyjnej partii. ,,
Zarzuty dla marszałka województwa pomorskiego. Efekt kontroli CBA,Po kontroli Centralnego Biura Antykorupcyjnego prokuratura postawiła marszałkowi woj. pomorskiego Mieczysławowi Strukowi (Platforma Obywatelska) sześć zarzutów dotyczących nieprawidłowości w oświadczeniach majątkowych. Chodzi o zeznania z lat 2013-2016. Marszałek nie przyznał się do podania nieprawdy – poinformowała prokuratura.,"O postawieniu przez Prokuraturę Okręgową w Gdańsku sześciu zarzutów marszałkowi województwa pomorskiego Mieczysławowi Strukowi (wyraził on zgodę na podawanie pełnych danych osobowych) poinformował media we wtorek naczelnik wydziału komunikacji społecznej Centralnego Biura Antykorupcyjnego Temistokles Brodowski.Informację tą potwierdził rzecznik prasowy Prokuratury Okręgowej w Gdańsku Mariusz Duszyński. Wyjaśnił, że marszałkowi postawiono zarzuty związane z podaniem nieprawdy w oświadczeniach majątkowych za lata 2013-16.Duszyński dodał, że zarzuty dotyczą złamania art. 233 paragraf 1 i 6, który mówi o składaniu fałszywych zeznań lub zatajaniu prawdy. Prokurator wyjaśnił, że w połowie kwietnia 2016 r. przepis ten uległ zmianie – zaostrzono (z trzech do ośmiu lat więzienia) maksymalną karę, jaka może grozić za popełnienie takiego przestępstwa.Duszyński wyjaśnił, że trzy z czynów zarzuconych pomorskiemu marszałkowi miały zostać popełnione przed zaostrzeniem kary, a kolejne trzy – już po wejściu w życie nowelizacji.Wyjaśnił, że marszałek stawił się we wtorek w prokuraturze po tym, jak wezwano go w charakterze podejrzanego. Duszyński dodał, że samorządowiec nie przyznał się do popełnienia zarzuconych mu czynów i odmówił złożenia wyjaśnień. Wobec podejrzanego nie zastosowano żadnych środków zapobiegawczych – dodał prokurator. CBA poinformowało, że marszałek miał nie ujawnić w oświadczeniach m.in.: zasobów pieniężnych, nieruchomości gruntowej oraz zasiadania w radzie nadzorczej fundacji prowadzącej działalność gospodarczą.Prokurator odmówił „na tym etapie śledztwa” podania bardziej szczegółowych informacji dotyczących zarzutów, w tym np. o jakie sumy, nieruchomość i fundację chodzi.CBA informowało we wtorek, że zarzuty są efektem kontroli, jaką przeprowadzili funkcjonariusze departamentu postępowań kontrolnych z gdańskiej delegatury CBA. – Po wynikach kontroli, Biuro skierowało zawiadomienie do prokuratury o podejrzeniu popełnienia przestępstwa podania nieprawdy w złożonych oświadczeniach majątkowych – informował Brodowski.",,
Onet: Iwulski w czasach PRL-u orzekał w kilku procesach politycznych,"Kierujący obecnie Sądem Najwyższym sędzia Józef Iwulski orzekał nie w jednym, jak sam twierdzi, lecz w kilku procesach politycznych za czasów PRL; skazywani w nich byli opozycjoniści – podał w niedzielę portal onet.pl.","Dziennikarze portalu przeanalizowali akta spraw, w których za czasów PRL orzekał ówczesny podporucznik Józef Iwulski, sędzia sądów wojskowych w Krakowie i Warszawie. „Wszystkie prowadzone były przeciwko opozycjonistom w czasach PRL-u, a wyroki wydawane były na podstawie dekretu o wprowadzeniu stanu wojennego z 12 grudnia 1981 roku” – czytamy. Z informacji portalu wynika, że wśród zachowanych dokumentów znajdują się protokoły z rozpraw głównych i wyroki, na których – wśród nazwisk członków składu orzekającego – widnieje nazwisko ppor. Iwulskiego. W artykule dodano, że uczestniczył on czynnie w rozprawach, zadając w nich pytania oskarżonym i świadkom. „Bez wątpienia nie są to – jak twierdził do niedawna Iwulski – incydentalne postanowienia, czyli niezwiązane z ostatecznym wyrokiem. Przeciwnie – są to postanowienia, na mocy których działacze opozycji w stanie wojennym skazywani byli na kary więzienia i grzywny – napisał portal. Wg dziennikarzy Onetu, nazwisko Iwulskiego pojawia się też na informacjach o wyroku. Chodzi m.in. o sprawę dotyczącą członka NSZZ „Solidarność”, który został skazany na trzy lata pozbawienia wolności za powielenie około 200 ulotek, które wzywały do strajku powszechnego. Nazwisko sędziego – jak czytamy w artykule – pojawia się też w kilku innych sprawach politycznych, w tym przeciwko siedmiu działaczom Konfederacji Polski Niepodległej (KPN), których wojskowa prokuratura oskarżyła o przestępstwa mające na celu obalenie ustroju PRL. W procesie tym – jak dodano – zostały skazane cztery osoby, m.in. na kary kilkuletniego pozbawienia wolności. „Faktem jest, że Iwulski złożył jako jedyny sędzia zdanie odrębne w tej sprawie, co dziś sam podnosi” – zaznaczają autorzy tekstu.",,
Misje bojowe polskich F-16: w tym roku przechwyciły nad Bałtykiem 15 rosyjskich maszyn,"15 razy od początku roku polskie myśliwce F-16 stacjonujące w Szawlach na Litwie przechwyciły rosyjskie samoloty zanadto zbliżające się do przestrzeni powietrznej krajów bałtyckich. Choć zwykle w takich przypadkach nie dochodzi do walki, lot ma charakter misji bojowej.","Od początku stycznia do przełomu kwietnia i maja 2019 r. trwa ósmy dyżur polskich Sił Powietrznych w ramach misji Baltic Air Policing, która polega na patrolowaniu przestrzeni powietrznej nad Litwą, Łotwą i Estonią. Państwa te nie mają własnego lotnictwa myśliwskiego.  Polscy piloci dyżurują w bazie w Szawlach na Litwie. W przypadku zbliżania się podejrzanego statku powietrznego do granic przestrzeni powietrznej państw bałtyckich dyżurujący lotnicy lecą na spotkanie takiej maszyny, a zbliżywszy się do niej, identyfikują ją wzrokowo. O dalszych działaniach decyduje Koalicyjne Centrum Operacji Powietrznych w Uedem w Niemczech. Jak podaje portal defence24.pl powołując się na gen. dyw. Tomasza Piotrowskiego, dowódcę odpowiedzialnego za kontyngenty zagraniczne, od 2 stycznia do 19 marca lotnicy Polskiego Kontyngentu Wojskowego „Orlik 8” wykonali 15 misji bojowych. Z komunikatów litewskiego ministerstwa obrony wynika, że są to przechwycenia samolotów rosyjskich w międzynarodowej przestrzeni powietrznej nad Morzem Bałtyckim.",,
Jest wniosek o usunięcie z zawodu sędziego oskarżonego o kradzież elektroniki,Zastępca rzecznika dyscyplinarnego złożył w Sądzie Najwyższym wniosek o usunięcie z zawodu sędziego wrocławskiego sądu apelacyjnego Roberta W. oskarżonego o kradzież sprzętu elektronicznego. W piątek SN po jednej rozprawie zakończył proces dyscyplinarny W.; wyrok 14 marca.,"Obrona chce umorzenia sprawy dyscyplinarnej. Argumentuje, że w postępowaniu nie rozstrzygnięto, czy Robert W., dokonując zarzuconych mu czynów miał zachowaną poczytalność.Sprawa dotyczy zarzutów kradzieży sprzętu elektronicznego z marketów we Wrocławiu i Wałbrzychu w lutym 2017 r. Sędziowski rzecznik dyscyplinarny zarzucił sędziemu „uchybienie godności urzędu” w związku z dokonanymi kradzieżami. – W. nie jest godzien nosić miana sędziego – mówił przed SN zastępca sędziowskiego rzecznika dyscyplinarnego Przemysław Radzik, wnosząc o wymierzenie sędziemu najwyższego wymiaru kary dyscyplinarnej, czyli usunięcie z zawodu.   „Przyjęcie poczytalności W. jest przedwczesne”Obrońca – mec. Eligiusz Lewandowski – zaznaczył zaś, że na obecnym etapie sprawy „przyjęcie poczytalności W. jest przedwczesne” i w związku z tym wniósł o umorzenie. Izba Dyscyplinarna SN w piątek – poza wysłuchaniem stron – przesłuchała jako świadków pracowników obu sklepów; odtworzono też zapisy ze sklepowych monitoringów. Ogłoszenie wyroku SN odroczył do 14 marca. Niezależnie od sprawy dyscyplinarnej toczy się postępowanie karne wobec W. We wrześniu zeszłego roku Wydział Spraw Wewnętrznych Prokuratury Krajowej wysłał do sądu akt oskarżenia w tej sprawie. W styczniu br. sprawę Roberta W. wałbrzyski sąd rejonowy przekazał do Sądu Rejonowego Wrocław-Krzyki. Decyzja ta była uzasadniona tym, że śledztwo w sprawie kradzieży dokonanej we Wrocławiu zostało wszczęte jako pierwsze.",,
