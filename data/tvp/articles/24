„Rosjanie szykują ataki informacyjne na kraje bałtyckie”,"Rosja przygotowuje ataki informacyjne na kraje bałtyckie – poinformował estoński wywiad zagraniczny. Służby twierdzą, że ma to związek z obchodami stulecia niepodległości tych państw.","O sprawie informuje agencja BNS, która powołuje się na raport estońskiego wywiadu zagranicznego. Czytamy w nim, że w roku obchodów stulecia niepodległości Litwy, Łotwy i Estonii rosyjska propaganda próbuje pomniejszyć znaczenie tego wydarzenia. Służby informują, że w przekazywaniu informacji płynących z Kremla dominują „historyczni propagandziści” oraz „centra pseudo-analityczne” oczerniające te jubileusze. Jednym z pierwszych takich działań, według estońskiego wywiadu, była konferencja pod tytułem „Wojny i rewolucje lat 1917-1920: narodziny państwowości Finów, Estończyków, Łotyszy i Litwinów”, która odbyła się w Sankt Petersburgu w październiku ubiegłego roku. Organizatorem tego wydarzenia było koordynowane przez administrację Władimira Putina Rosyjskie stowarzyszenie studiów Nadbałtyckich i bliska Kremlowi fundacja dyplomacji publicznej Aleksandra Gorczakowa.",,
Komorowski: trzeba walczyć do końca,"– Są takie chwile w życiu polityka, kiedy można czuć się człowiekiem szczęśliwym i spełnionym – powiedział  Bronisław Komorowski tuż po ogłoszeniu sondażowych wyników wyborów prezydenckich. Dzieje się tak – mówił – kiedy czuje się poparcie „milionów rodaków, zaufanie milionów ludzi w Polsce”.","Kandydat PO wezwał swoich zwolenników, zwłaszcza sztab, do mobilizacji przed „dogrywką” 4 lipca. –  Trzeba się zmobilizować i walczyć do końca o lepszą przyszłość Polski  – powiedział. I dodał, że powody do dumy i szczęścia mają także jego rywale. Komorowski pogratulował wyniku m.in. szefowi SLD i kandydatowi tej partii na prezydenta Grzegorzowi Napieralskiemu, który w sondażowych wynikach zajmuje trzecie miejsce. Chciałbym – dodał – aby wynik kandydata SLD, zapowiadał lepsze czasy dla polskiej lewicy, bo – jak mówił  – polska lewica na scenie politycznej jest absolutnie niezbędna.Marszałek szczególnie podziękował Waldemarowi Pawlakowi za to, że zdołał mimo konkurencji zadbać o to, by nie ucierpiała koalicja i zdolność do współpracy mimo różnic. –  Dziękuję ci, Waldku, serdecznie  – powiedział.",,
Handlarze roszczeń już nie zarobią,"Po ośmiu latach prac resort finansów opublikował wykaz 8305 przedwojennych nieruchomości, których właściciele przyjęli odszkodowania za majątek pozostawiony w Polsce po II wojnie światowej – informuje „Rzeczpospolita”. To oznacza, że ich właścicielem jest Skarb Państwa, a spadkobiercom zamyka to drogę do roszczeń.","Prace nad stworzeniem wykazu nieruchomości, za które Polska zapłaciła właścicielom odszkodowania, trwały od 2012 r. i rozpoczął je jeszcze poprzedni rząd PO-PSL, który postanowił uporządkować bałagan w księgach wieczystych. W wyniku tego bałaganu przejmowano majątki, które formalnie powinny należeć do Skarbu Państwa. Dziennik przypomniał, że po II wojnie światowej rząd Polski wypłacił przedwojennym właścicielom setki milionów złotych tytułem odszkodowań za majątek, który znacjonalizowała lub który zniszczyła wojna: gruntów, folwarków, fabryk, kamienic.Spis obejmuje działki rolne, lasy z jeziorami (jak chociażby Lasy Dratowskie z czterema jeziorami w woj. lubuskim), młyny, fabryki, hotele, restauracje, tartaki leżące na terenie całej Polski. Wśród nieruchomości z układu Polska – Stany Zjednoczone ponad 500 leży na terenie Warszawy, po ok. 300 we Wrocławiu czy Gdańsku.Resort przyznaje, że praca nad wykazem była mozolna, trwała wiele lat – należało dokumenty sprowadzać zza granicy.",,
Ukraina dostarcza silniki rakietowe dla Korei Płn.? Będzie śledztwo,"Prezydent Ukrainy Petro Poroszenko nakazał wszcząć śledztwo ws. doniesień „New York Timesa” o możliwości wykorzystania przez Koreę Północną wyprodukowanych w jego kraju silników rakietowych. Wskazał, że niezależnie od tego „jak absurdalnie wyglądałyby oskarżenia pod adresem Ukrainy” muszą być one szczegółowo zbadane.","„Jestem przekonany, że pozwoli to na potwierdzenie, że przypuszczenia o »ukraińskim śladzie« w północnokoreańskiej balistycznej historii zostały wymyślone, oraz na zlokalizowanie prawdziwego źródła i zamysłu pojawienia się tego bezpodstawnego fake'a” – napisał Poroszenko na Facebooku.Prezydent oświadczył, że śledztwo będzie toczyło się pod nadzorem sekretarza Rady Bezpieczeństwa Narodowego i Obrony Ołeksandra Turczynowa i ma się zakończyć w ciągu trzech dni.  „Ukraina sumiennie przestrzega międzynarodowych zobowiązań dotyczących rozpowszechniania broni. Po dobrowolnym pozbyciu się trzeciego na świecie arsenału jądrowego dokonaliśmy unikalnego wkładu w bezpieczeństwo międzynarodowe i nie pozwolimy sobie na podanie w wątpliwość naszego oddania zobowiązaniom międzynarodowym” – podkreślił.Czarny rynekW poniedziałek „NYT” zasugerował, że dwie dokonane w lipcu udane próby północnokoreańskich pocisków balistycznych o teoretycznie międzykontynentalnym zasięgu były możliwe prawdopodobnie dzięki czarnorynkowym zakupom silników rakietowych, pochodzących zapewne z fabryki na Ukrainie. Gazeta powołała się na analizę londyńskiego Międzynarodowego Instytutu Studiów Strategicznych (IISS) oraz na tajne oceny amerykańskich agencji wywiadowczych. Amerykański dziennik przekazał, że rządowe instancje śledcze i eksperci skupiają swe dochodzenia na zakładach rakietowych Jużmasz (ukr. Piwdenmasz) w mieście Dniepr na wschodzie Ukrainy, gdzie wytwarzano między innymi pociski SS-18. W ubiegłym miesiącu Jużmasz zaprzeczył doniesieniom, jakoby walcząc o przeżycie sprzedawał swe rozwiązania techniczne za granicę, w szczególności do Chin.We wtorek cytowani przez agencję Reutera przedstawiciele amerykańskiego wywiadu powiedzieli, że Korea Północna najpewniej jest w stanie produkować silniki rakietowe i dane wywiadowcze sugerują, że nie jest uzależniona od importu tego sprzętu.Eksport do RosjiUkraińskie przedsiębiorstwo Piwdenmasz poinformowało, że do 2001 roku sprzedawało Rosji nieprodukowane obecnie silniki RD-250 przeznaczonych do rakiet kosmicznych. To te silniki, które zdaniem „NYT” zostały wykorzystane w północnokoreańskiej broni.",,
Trump szuka następcy Boltona. Jest pięciu kandydatów,"Prezydent USA Donald Trump oświadczył, że bierze pod uwagę pięć nazwisk do obsady stanowiska doradcy Białego Domu ds. bezpieczeństwa narodowego. We wtorek z tej funkcji został zdymisjowany John Bolton, pełniący ją od kwietnia ubiegłego roku.","Według amerykańskich mediów, wśród kandydatów na następcę Boltona są Stephen Biegun – specjalny wysłannik USA do Korei Północnej, Richard Grenell – ambasador USA w Niemczech, amerykański negocjator w sprawie zakładników Robert O'Brien oraz zastępca sekretarza stanu John Sullivan.O zwolnieniu Boltona Trump poinformował we wtorek na Twitterze i wyjaśnił, że zażądał dymisji od swojego doradcy ds. bezpieczeństwa narodowego, a ten ją złożył. Dodał, że „mocno nie zgadzał się” z dyplomatą w wielu kwestiach. Media twierdzą, że Bolton był za pozostawieniem żołnierzy USA w Syrii jako przeciwwagi dla niedobitków z Państwa Islamskiego i wpływów Iranu na Bliskim Wschodzie. Był też zdeklarowanym zwolennikiem doprowadzenia do zmiany władzy w Iranie. W środę Trump podkreślił, że Bolton popełnił wiele błędów, m.in. obrażał przywódcę Korei Płn. Kim Dzong Una, próbując narzucić „model libijski”, czyli pozbawienie kraju broni nuklearnej, a następnie obalenie dyktatora. Amerykański prezydent nie zgadzał się także ze swoim doradcą w sprawie Wenezueli.",,
"„Nie ma perspektyw, żeby te prezenty były kontynuowane”. Belka w spocie PiS","Koalicja Europejska jednego dnia obiecuje, że będzie kontynuować programy Prawa i Sprawiedliwości, a drugiego wycofuje się z tego; kłamią, zmieniają zdanie, w kampaniach wyborczych opowiadają co innego, a potem, kiedy rządzą, robią co innego – mówiła wicepremier Beata Szydło.","Prawo i Sprawiedliwość zaprezentowało na konferencji prasowej nowy spot z politykami opozycji, którzy negują propozycje m.in. 500 Plus czy Emerytura Plus. W filmie wykorzystano wypowiedź lidera PO Grzegorza Schetyny sprzed kilku dni, który mówił: „Pomoc socjalna jest niezbędna, to truizm. Po raz kolejny z całą mocą gwarantuję: nic co przyznane, nie będzie odebrane”. Zestawiono ją z późniejszymi wypowiedziami w mediach m.in. posłanki PO-KO Urszuli Augustyn czy byłego premiera Marka Belki, a także liderki Nowoczesnej Katarzyny Lubnauer.Na filmie przytoczono wypowiedź Augustyn, że program 500 Plus powinien być powiązany z pracą. Z kolei Belka świadczenie dla emerytów określa jako „ochłap wyborczy”, który trzeba będzie „raz ponieść”. – Nie ma perspektyw, żeby tego rodzaju prezenty były kontynuowane – mówi Belka. Natomiast Lubnauer podkreśla, że Polski nie stać na propozycje PiS i że jej ugrupowanie prawdopodobnie będzie głosować przeciw programowi 500 Plus na każde dziecko, bo „są inne priorytety”. Beata Szydło podkreśliła, że to cała prawda o liderach Koalicji Europejskiej. – Jednego dnia obiecują i potwierdzają, że będą realizować i kontynuować programy społeczne, które wprowadza rząd PiS, a drugiego dnia (…) już zaprzeczają. Mnożą trudności i mówią, że to nie będzie realizowane albo będzie po prostu zmieniane – podsumowała spot Szydło.Jak dodała, do tego braku wiarygodności „dochodzi arogancja i buta”. – O ochłapie wyborczym w postaci 880 zł może mówić lider Koalicji Europejskiej, przykre, że mówi to też były premier, który powinien wykazywać się wrażliwością społeczną i powinien rozumieć realia, w jakich żyją Polacy, a który obecnie zarabia dziesiątki tysięcy złotych miesięcznie – mówiła Szydło.",,
Ukraina: 12 lat więzienia dla rosyjskiego szpiega,"Wyrok 12 lat więzienia usłyszał obywatel ukraiński, który w latach 2014-19 szpiegował dla rosyjskiej Federalnej Służby Bezpieczeństwa – poinformowała prokuratura wojskowa centralnego regionu Ukrainy.","Wyrok zapadł w Krzemieńczuku w środkowej części kraju. Skazany to 57-letni mężczyzna, mieszkaniec tego miasta. Kontakt z FSB nawiązał w lipcu 2014 r. podczas pobytu na zaanektowanym przez Rosję Krymie. „Wypełniał on zadania obcej służby specjalnej (...) wymierzone w suwerenność, integralność terytorialną i obronność Ukrainy” – ogłoszono w komunikacie. Według prokuratury wojskowej mężczyzna przekazywał FSB informacje o społeczno-politycznej i gospodarczej sytuacji w swoim regionie i w całości na Ukrainie. Przekazywał także informacje o osobach zarejestrowanych w wojskowych komendach uzupełnień. Oskarżony przyznał się do winy. „57-letni szpieg został skazany na 12 lat pozbawienia wolności” – przekazała prokuratura.",,
„Armii udało się udaremnić próbę zamachu stanu”. Niespokojnie w Sudanie,"Tymczasowa Rada Wojskowa w Sudanie poinformowała w czwartek, że udaremniła próbę zamachu stanu, przygotowywanego przez żołnierzy i oficerów. Kilka dni temu w Sudanie podpisano porozumienie o podziale władzy w tym kraju przez następne trzy lata.","„Oficerowie i żołnierze armii, a także członkowie Narodowej Służby Wywiadowczej, niektórzy już emerytowani, próbowali przeprowadzić zamach stanu” – poinformował w telewizyjnym przemówieniu generał Jamal Omar z Tymczasowej Rady Wojskowej, która obecnie rządzi Sudanem.„Armii udało się udaremnić tę próbę” – oświadczył Omar i dodał, że w związku z tą sprawą aresztowano 12 oficerów i 4 żołnierzy. Nie sprecyzował jednak, kiedy próba puczu miała miejsce, powiedział jedynie, że obecnie trwa dochodzenie, mające ustalić, kto był inicjatorem próby przewrotu.Zdaniem Omara nieudany zamach był „próbą zablokowania porozumienia, osiągniętego między Tymczasową Radą Wojskową a Siłami Stojącymi za Deklaracją Wolności i Przemian, którego celem jest utorowanie drogi do spełnienia żądań Sudańczyków”.Tydzień temu przedstawiciele Tymczasowej Rady Wojskowej, która przejęła władzę w Sudanie po obaleniu w kwietniu prezydenta Omara el-Baszira oraz opozycji podpisali porozumienie o podziale władzy w państwie w trzyletnim okresie przejściowym.Zgodnie z ustaleniami powołana zostanie polityczna Rada Niepodległości, której pracami będą kierować na zmianę wojskowi przez 21 miesięcy, a następnie cywile przez 18 miesięcy. Rada będzie funkcjonować przez okres nie dłuższy niż 3 lata, potem mają odbyć się wolne wybory.Umowa między Radą a opozycją o powołaniu Rady Niepodległości ma być podpisana w najbliższych dniach.",,
„Blisko bilion dolarów”. Raport o stratach wojennych trafi do prezydenta i premiera,"– Raport o stratach wojennych w najbliższych dniach przekazany zostanie najważniejszym osobom w państwie; sądzę, że dość szybko całość raportu pozna także opinia publiczna – powiedział w tygodniku „Sieci” poseł PiS Arkadiusz Mularczyk.","Mularczyk jest szefem parlamentarnego zespołu ds. reparacji wojennych. W opublikowanej w poniedziałek w tygodniku rozmowie podkreślił, że celem powołania tego zespołu było „przygotowanie raportu o stratach wojennych, a jednocześnie pogłębienie naszej wiedzy w sferze strat wojennych”. – I dziś, po półtora roku, mogę powiedzieć, że wypełniliśmy powierzoną nam misję – zapewnił.Jak przypomniał, prace na raportem zostały już ukończone. – Powstał dokument, który w sposób kompleksowy szacuje straty poniesione przez Rzeczpospolitą podczas II wojny światowej. Dokument, który możliwie precyzyjnie obrazuje wszelkie zniszczenia z bardzo rożnych perspektyw, oczywiście te, które daje się w jakikolwiek sposób wycenić – powiedział poseł Mularzyk.Mularczyk zapowiedział, że w najbliższych dniach raport zostanie przekazany najważniejszym osobom w państwie, a więc – jak mówił – prezydentowi Andrzejowi Dudzie, premierowi Mateuszowi Morawieckiemu, także prezesowi PiS Jarosławowi Kaczyńskiemu.– To do przywódców naszego państwa należy decyzja, co zrobią z tym dokumentem, choć sądzę, że dość szybko całość raportu pozna także opinia publiczna. Osobiście uważam, że dobrym pomysłem byłoby upublicznienie dokumentu 1 września 2019 r., a więc w 80. rocznicę niemieckiej napaści na Polskę – wskazał poseł.",,
Kaczyński uchronił Kwaśniewskiego,"Były prezydent Aleksander Kwaśniewski nie stanie przed Trybunałem Stanu i nie będzie zeznawał w sprawie tajnych więzień CIA w Polsce. Z odpowiedzialności konstytucyjnej zwolnił go prezydent… Lech Kaczyński. Powołując się na dobro państwa nie zwolnił go z tajemnicy państwowej, chociaż domagała się tego prokuratura  – informuje „Dziennik Gazeta Prawna"".","Nie ma wielkich szans, by polskim prokuratorom udało się zdobyć wewnętrzny raport amerykańskiego wywiadu potwierdzający, iż w Kiejkutach istniało tajne więzienie, w którym torturowano terrorystów. Mimo to prokuratorzy rozważają wniosek o pociągnięcie do odpowiedzialności przed Trybunałem Stanu prezydenta, premiera i ministra spraw wewnętrznych z 2002 roku, od kiedy na Mazurach lądowały samoloty CIA. Istnienie takiego amerykańskiego raportu, napisanego przez inspektora generalnego CIA, ujawniła agencja prasowa AP.  – Intencją prokuratora generalnego jest, aby do strony amerykańskiej sformułować wniosek o pomoc prawną w zakresie tego dokumentu –   powiedział rzecznik Prokuratury Generalnej. Nieoficjalnie wiadomo jednak, że szanse na współpracę z Amerykanami są nikłe. Głównym wątkiem śledztwa warszawskiej prokuratury pozostaje ewentualne ""przekroczenie uprawnień przez najwyższych urzędników państwa w 2002 roku"", czyli prezydenta Aleksandra Kwaśniewskiego, premiera Leszka Millera oraz ministra spraw wewnętrznych i administracji Krzysztofa Janika. Śledztwo niedawno zostało przedłużone do lutego 2011 roku. Prokuratorzy zdecydują, czy skierować wniosek do Sejmu o postawienie polityków przez Trybunałem Stanu. Były czy ich nie było – oto jest pytanieSprawę badała już m.in. specjalna komisja Parlamentu Europejskiego oraz Rada Europy. O wyjaśnienie wszelkich okoliczności domniemanych więzień CIA w Europie Środkowo-Wschodniej apelowały organizacje humanitarne i zajmujące się obroną praw człowieka - m.in. Amnesty International. W Polsce w sprawie możliwości istnienia więzień i ewentualnej zgody na ich powstanie ze strony polskich władz prowadzone jest od sierpnia 2008 roku tajne śledztwo przez Prokuraturę Apelacyjną w Warszawie.Także  sejmowa komisja ds. służb specjalnych skierowała w styczniu 2006 r. do ministra sprawiedliwości Zbigniewa Ziobry i koordynatora ds. służb Zbigniewa Wassermanna zawiadomienie, że prezydent Aleksander Kwaśniewski jest jedną z osób, która wyraziła zgodę na stworzenie tajnych więzień CIA, gdzie przy użyciu tortur przesłuchiwano podejrzanych o terroryzm. Sprawa jednak ucichła.  – Żadne zawiadomienie ws. więzień CIA nie trafiło na moje biurko –  zaprzeczył Zbigniew Ziobro.    – Zrobiłem wszystko to, co zrobić należało i czego prawo ode mnie wymagało  –  zapewniał z kolei  Wassermann, nie zdradzając szczegółów ze względu na tajemnicę państwową. „Nic o tym nie wiem” Także prezydent Lech Kaczyński, zaprzeczył jakoby wiedział cokolwiek na temat amerykańskich  więzień. – Nic nie wiem o więzieniach CIA w Polsce –   powiedział w 2007 roku  prezydent Lech Kaczyński.  Pytany na konferencji prasowej po zakończeniu wizyty prezydenta USA George'a W. Busha w Polsce, czy więzienia – tak jak sugeruje raport RE – istniały i czy wiedzieli o nich polscy politycy - jak b. prezydent Aleksander Kwaśniewski, prezydent Kaczyński powiedział:  – Proszę ich zapytać. Ja nic nie wiem o żadnych więzieniach CIA w Polsce – dodał.Domniemanie, że w Polsce – i kilku innych krajach europejskich – mogły być więzienia, gdzie CIA przesłuchiwała podejrzewanych o terroryzm, wysunęła w 2005 r. organizacja praw człowieka Human Rights Watch. Według niej takie więzienie w Polsce miało się znajdować na terenie szkoły wywiadu w Kiejkutach lub w pobliżu wojskowego lotniska w Szymanach na Mazurach.Pierwszy raz te zarzuty  badała w 2006 r. polska rządowa komisja i oświadczyła, że są bezpodstawne. Potem analizowała to specjalna komisja Parlamentu Europejskiego, która badała przypadki wydawania ludzi Al Kaidy w ręce Amerykanów na terenie całej Europy.                                                    zdj                                            Lotnisko w Szymanach",,
"Premier: musimy mieć silny przemysł obronny, bez tego nie ma silnej armii","– Nie ma silnej armii bez silnego przemysłu zbrojeniowego. Dzisiejsza umowa jest przełomowa, bo pokazuje nasze ogromne przywiązanie do idei silnej, sprawnej armii i przemysłu zbrojeniowego, który jest konkurencyjny – powiedział premier Mateusz Morawiecki podczas uroczystości podpisania umowy w Zakładach zbrojeniowych Mesko w Skarżysku-Kamiennej.","Polska Grupa Zbrojeniowa zostanie dokapitalizowana kwotą 430 mln zł. Umowę o podwyższeniu kapitału spółki podpisali w środę w Skarżysku-Kamiennej premier Mateusz Morawiecki i prezes PGZ Witold Słowik.Premier po podpisaniu umowy powiedział, że Polska została ogromnie doświadczona przez historię. – Wiemy doskonale, że musimy sami potrafić wyprodukować broń, musimy sami mieć silny przemysł obronny i silną armię. A nie ma silnej armii bez silnego polskiego przemysłu zbrojeniowego - podkreślił szef rządu.Morawiecki wskazał, że podpisana w środę umowa o wartości 436 mln zł - 400 mln zł ze strony Skarbu Państwa, 36 mln zł wkładu własnego PGZ - jest przełomowa i pozwoli produkować nowoczesną amunicję. – Jest umową jedną z najważniejszych w ostatnich wielu latach – powiedział premier. Szef MON: umowa przywraca zdolności produkcji w Polsce prochów wielobazowych dla wojska Obecny na środowej uroczystości szef MON podkreślił, że zakłady Mesko są silną marką o bogatej historii. Przypominał też, że obecnie Mesko obchodzi 95. rocznicę działalności firmy. – To firma szeroko osadzona w naszej tradycji, w naszej historii, która produkuje nowoczesny sprzęt na potrzeby Wojska Polskiego - mówił Błaszczak.Podkreślił, że podsiana we środę umowa o podwyższeniu kapitału akcyjnego PGZ o 400 mln zł - do czego dołożone zostanie 36 mln zł wkładu własnego PGZ – pozwoli przywrócić zdolności produkcyjne prochów wielobazowych w zakładach Mesko. Dodatkowe środki zostaną przeznaczone na inwestycje w należącej do PGZ spółce Mesko. Inwestycje w zakłady w Skarżysku-Kamiennej (woj.świętokrzyskie) i Pionkach (woj. mazowieckie) posłużą projektom związanym z produkcją nowoczesnych prochów strzelniczych i amunicji i rakiet do roku 2022. Środki pozwolą również na zwiększenie mocy produkcyjnych, rozbudowę parku maszynowego i magazynów.",,
„W Platformie narasta coraz większa niechęć do Grodzkiego”,"Im więcej niedomówień wokół kariery pana Tomasza Grodzkiego w Polsce, tym aktywniej prowadzi politykę zagraniczną. Myślę, że to się źle dla niego i dla Platformy Obywatelskiej skończy. Ta sprawa wygląda coraz gorzej – powiedział w programie „#Jedziemy” europoseł PiS Zbigniew Kuźmiuk.","Zbigniew Kuźmiuk ocenił w TVP Info, że „w samej PO narasta coraz większa niechęć do Grodzkiego, bo został kandydatem na marszałka, przeprowadzając fortel w środowisku Platformy”.  – Wykreował się na człowieka, którego chciano przekupić. Tam jest ogromne niezadowolenie, że ta kandydatura została przeforsowana, bo było parę innych osób, które zapewne godniej reprezentowałyby PO i piastowały to stanowisko – ocenił polityk.   Europoseł odniósł się też do relacji byłych pacjentów prof. Tomasza Grodzkiego ze szpitala w Zdunowie. Kilka osób twierdzi, że wpłacało pieniądze, nie otrzymując pokwitowania. Obecny marszałek Senatu konsekwentnie zaprzecza, by wykonywanie procedur medycznych uzależniał od jakichkolwiek wpłat lub by wpłaty przyjmował.  W opinii Kuźmiuka, „wszystko wskazuje na to”, że kolejne oskarżenia byłych pacjentów Grodzkiego „to nie są wymysły, tylko rzeczywiste sytuacje”. – Myślę, że to dłużej trwać nie będzie mogło, bo będzie to uderzało w Platformę Obywatelską i kandydatkę na prezydenta – ocenił.   Portal niezależna.pl poinformował w sobotę o kolejnym świadku w sprawie domniemanego przyjmowania pieniędzy przez marszałka Senatu w czasach, gdy pracował jako lekarz w szpitalu Szczecin-Zdunowo.   Według cytowanego przez serwis pana Marka, Tomasz Grodzki osiem lat temu miał wziąć 7 tysięcy złotych przed operacją jego ojca chorego na raka płuc. „Gdy tata pana Marka został na oddziale, dowiedział się o obowiązującej taryfie” – pisze portal. Pan Marek przyznaje, że nie wie, kto o tym informował pacjentów, ale – jak twierdzi – była to „powszechna wiedza”. Łapówkę miała wręczyć matka pana Marka.",,
Bankiet na cześć noblistów. Olga Tokarczuk opowiedziała o inspiracjach,"Olga Tokarczuk podczas wieczornego bankietu po odebraniu Nagrody Nobla podziękowała wszystkim, którzy wspierali ją podczas pracy nad książkami. Wcześniej, w trakcie uroczystości w Filharmonii Sztokholmskiej złoty medal i dyplom polskiej pisarce wręczył król Szwecji Karol XVI Gustaw. Podczas bankietu tradycyjnie głos zabierają laureaci nagrody, którzy dziękują za wyróżnienie, ale też opowiadają o sobie i swojej pracy.","Olga Tokarczuk powiedziała, że za sukcesem jednej osoby zawsze stoją inni ludzie, którzy wspierają, pomagają i inspirują. Podziękowała wszystkim tym, którzy opiekowali się nią podczas pisania, którzy prowadzili badania, redagowali teksty i wspierali ją w trudnych chwilach.– Byli to ludzie, którzy mając inne zdanie niż moje, nigdy nie wahali się tego powiedzieć. Dziękuję także tym, którzy wcierali kojącą maść w mój sztywny kark – powiedziała Olga Tokarczuk, która przy stole otrzymała honorowe miejsce obok szwedzkiego monarchy.W swoim wystąpieniu noblistka skupiła się na kobietach. – Składam poprzez odmęty czasu ukłon innym kobietom, twórczyniom, które wykroczyły poza narzucone im przez społeczeństwo role i miały odwagę opowiedzieć swoją historię głośno. Czuję, że stoją teraz obok mnie. Naprawdę wygrałyśmy Nobla! – zaznaczyła.– Przed wyprawą do Sztokholmu starałam się wyobrazić sobie, jak też ten tydzień noblowski wygląda. Poszłam w kierunku filmu „The Wife”. Moja ulubiona scena to ta, w której pisarz i jego żona właśnie odebrali telefon ze Sztokholmu i skaczą po łóżku jak dzieci, krzycząc „Wygraliśmy Nobla!”. Ale później opowieść staje się mroczna i powoli odsłania się sekret pomiędzy sukcesem pisarza a jego żoną. To ona jest tak naprawdę autorką nagrodzonej powieści – mówiła Tokarczuk. W żartobliwym tonie– Ale nie obawiajcie się, Państwo – uroczyście przysięgam, że swoje książki pisałam sama – mówiła Tokarczuk rozbawionym uczestnikom spotkania. Przemówienia noblistów pod koniec bankietu są często utrzymane w żartobliwym tonie. Pod koniec najważniejszego dnia tygodnia noblowskiego wszyscy są już nieco znużeni poważną atmosferą. Większość przemawiających pozwoliła sobie na żarty w przemówieniu.– Ta historia pokazuje jednak pewne zjawisko – nagroda przypada jednej osobie, podczas gdy pracuje na nią zawsze, w taki czy inny sposób, wiele osób: ci, którzy wspierają, pomagają i inspirują. Kieruję więc moje podziękowanie ku tym, którzy opiekowali się mną, gdy pisałam, tym, którzy robili research, redagowali teksty i wspierali mnie w ciężkich chwilach. Ludziom, którzy mają inne zdanie niż ja i nie wahają się tego powiedzieć. (...) Pragnę też podziękować moim tłumaczom. To najuważniejsi czytelnicy wszystkiego, co napisałam, którzy wychwytują każdą niekonsekwencję i każdą pomyłkę – wskazała.Pisarka przyznała, że jest zaszczycona otrzymaniem tej nagrody wraz z najwybitniejszymi przedstawicielami nauki na świecie. – Uważa się, że istnieje ogromna przepaść oddzielająca naukowców i artystów, ale to po prostu nieprawda. Odkrywanie innych dyscyplin niż moje jest niezwykle inspirującym źródłem najlepszych pomysłów – powiedziała polska noblistka.W sobotę w Sztokholmie Olga Tokarczuk wygłosiła wykład noblowski pt. „Czuły narrator”. Akademia Szwedzka przyznała polskiej pisarce literackiego Nobla za „narracyjną imaginację oraz encyklopedyczną pasję, które reprezentują przekraczanie granic jako formę istnienia”.",,
MSZ pomoże Polakom opuścić Trypolis,Opracowywany jest plan ewakuacji tysięcy imigrantów uwięzionych w Trypolisie – poinformowała Organizacja ds. Migracji. W pobliżu stolicy Libii nasilają się walki powstańców z siłami lojalnymi wobec Muammara Kadafiego. Polski MSZ pomoże chętnym rodakom opuścić Trypolis.,"Polacy, którzy chcą opuścić Trypolis, będą mogli to zrobić w niedzielę 21 sierpnia o godzinie 9.00 maltańskim statkiem MV Triva 1 – podaje Ministerstwo Spraw Zagranicznych.  MSZ zastrzega, że liczba miejsc na statku jest ograniczona. Jak podano w komunikacie, nie jest to jednostka pasażerska, więc warunki przejazdu mogą być trudne. Resort uprzedza, że na statek należy wziąć ze sobą żywność i wodę na 24 godziny. Obywatele polscy zainteresowani ewakuacją z Trypolisu maltańskim statkiem są proszeni o jak najszybsze zgłoszenie tego mailem na adres:  stanislaw.gulinski@msz.gov.pl , podając imię i nazwisko, numer paszportu i telefon kontaktowy.   Rzeczniczka Organizacji  ds. Migracji Jemini Pandya podkreśliła, że libijską stolicę chcą opuścić liczni imigranci. –  Już tysiące Egipcjan, gotowych do ewakuacji, zarejestrowało się w swojej ambasadzie w Trypolisie  - zaznaczyła rzeczniczka. Pandya dodała, że każdego dnia jest coraz więcej zgłoszeń, a Trypolis chce opuścić również bardzo wielu obywateli krajów afrykańskich. Ponad 600 tys. z szacowanej liczby od 1,5 miliona do 2,5 miliona cudzoziemców, głównie pracowników z Azji lub innych krajów Afryki, opuściło wciągu ostatnich sześciu miesięcy Libię.  Wiele tysięcy obcokrajowców pozostało jednak w Trypolisie, który do tego tygodnia pozostawał względnie oddalony od linii frontu. Wkroczenie powstańców do miasta Zawija, ok. 50 km na zachód od stolicy, odcięło ponadto drogę do granicy z Tunezją. Telewizja informacyjna NBC News podała w piątek, że Kadafi wraz z rodziną przygotowuje się do ucieczki z kraju, prawdopodobnie do Tunezji. Doniesienia te pochodzą od przedstawicieli administracji USA, którzy powołują się na służby wywiadowcze.",,
Francja i USA przygotowują atak na bastion ISIS w Iraku,"Francja i Stany Zjednoczone przygotowują się do skoordynowanej akcji w Iraku. Zamierzają zaatakować bastion tzw. Państwa Islamskiego w Mosulu – poinformował w środę rzecznik rządu w Paryżu Stephane Le Foll. Z kolei prezydent Francois Hollande oświadczył w środę, że trzej francuscy żołnierze zginęli w Libii podczas działań wywiadowczych.","– Minister obrony Jean-Yves Le Drian jest w Waszyngtonie. Przygotowuje z Amerykanami skoordynowany atak na Mosul – mówił Le Foll w wywiadzie dla radia France Info.Mosul jest uważany za miasto o strategicznym znaczeniu. Został podbity przez dżihadystów z IS latem 2014 roku i od tej pory służy tej terrorystycznej organizacji jako główny bastion w Iraku. Jako przyczółek do operacji odbicia Mosulu ma posłużyć zdobyta niedawno baza irackich sił powietrznych – Kajara. Znajduje się ona ok. 60 km na południe od bastionu IS. Francuscy żołnierze zginęli w Libii Prezydent Francji Francois Hollande oświadczył w środę, że trzej francuscy żołnierze zginęli w Libii podczas działań wywiadowczych. Ich śmigłowiec został zestrzelony. Wcześniej o śmierci wojskowych poinformowało ministerstwo obrony w Paryżu.– Obecnie prowadzimy niebezpieczne operacje wywiadowcze w Libii. Trzech z naszych żołnierzy, biorących udział w tych działaniach, zginęło w wypadku śmigłowca – oznajmił Hollande. Według „Le Parisien” francuscy żołnierze wspierają armię generała Chalify Haftara, która jest lojalna wobec rządu wspieranego przez społeczność międzynarodową. Ich zadaniem jest zwalczanie odłamu Państwa Islamskiego działającego na wschodzie Libii oraz szkolenie oddziałów Haftara.Od 2014 roku Libia jest areną rywalizacji dwóch zwalczających się obozów politycznych na wschodzie i zachodzie. Administracja prezydenta Baracka Obamy i jej europejscy sojusznicy mają jednak nadzieję, że rząd jedności, który powstał po rozmowach pokojowych pod auspicjami ONZ, przyczyni się do zakończenia podziału Libii. To właśnie ten podział umożliwił ekstremistom nasilenie działalności i pogrążył kraj w kryzysie gospodarczym.",,
Prezydent Lublina zakazał Marszu Równości,"Prezydent Lublina Krzysztof Żuk ze względów bezpieczeństwa wydał we wtorek zakaz organizacji planowanego na 13 października Marszu Równości w tym mieście, a także planowanej tego dnia kontrmanifestacji środowisk narodowych.","Żuk poinformował, że we wtorek spotkał się z komendantem miejskim policji i podległymi mu służbami odpowiadającymi za bezpieczeństwo w mieście, a „policja potwierdziła, że pojawiły się nowe fakty i istnieje realne zagrożenie dla życia i zdrowia mieszkańców, w tym uczestników marszu”. – Stanąłem przed trudną decyzją. Zostałem wciągnięty w brutalną polityczną walkę ideologiczną, ale w obliczu zagrożenia życia i bezpieczeństwa mieszkańców, które jest dla mnie najważniejsze, i stanowiska policji wyrażonego przez komendanta na dzisiejszej naradzie, nie zostaje mi nic innego, niż wydać zakaz dla obu zgromadzeń – oświadczył Żuk. Prezydent powiedział, że w internecie pojawiły się wezwania do stawienia się na kontrmanifestacji określane „jako moralny obowiązek” oraz nawoływanie do przemocy wobec uczestników marszu. Był też m.in. wpis: „może dałoby radę pokierować zboków na Majdanek”, opatrzony zdjęciem pieca krematoryjnego z obozu koncentracyjnego. W tej sprawie prezydent złożył zawiadomienie o podejrzeniu popełnienia przestępstwa. W piśmie skierowanym do prezydenta komendant miejski policji w Lublinie Dariusz Dudzik stwierdził m.in., że „na podstawie analizy i oceny podobnych wydarzeń, które miały miejsce w innych częściach kraju, należy domniemywać, iż istnieje prawdopodobieństwo udziału w »Marszu Równości« (…) różnych grup społecznych o przeciwstawnych poglądach, których spotkanie w jednym miejscu może doprowadzić do konfliktu i może być jednocześnie zagrożeniem dla mieszkańców Lublina”. Jednocześnie zapewnił, że policja „jest w stanie pełnej gotowości” do „ochrony bezpieczeństwa i porządku publicznego, w tym zapewnienia spokoju w miejscach publicznych”. Od decyzji o zakazie zgromadzenia jego organizatorzy mogą się odwołać do Sądu Okręgowego w Lublinie. Organizator Marszu Równości Bartosz Staszewski powiedział PAP, że nie zgadza się z decyzją prezydenta. – Złożymy odwołanie do sądu. W kraju odbyło się kilkanaście takich marszów, nie ma powodu, aby go zakazywać w Lublinie – dodał. Planowany Marsz Równości w Lublinie wzbudził protesty m.in. działaczy PiS, środowisk narodowych i katolickich. Radni miejscy PiS, którzy domagali się jego zakazania, zwołali w tej sprawie nadzwyczajną sesję rady miasta. Obrady nie doszły do skutku, gdyż sesję zbojkotowali radni PO i Wspólnego Lublina, co spowodowało, że nie było kworum. Sesji towarzyszyły demonstracje zwolenników i przeciwników marszu. W Lublinie pojawiły się też plakaty z napisami „Nie dla marszu homoseksualistów”, „Lublin miastem bez dewiacji” i z zapowiedzią kontrmanifestacji organizowanej 13 października przez Młodzież Wszechpolską, ONR i fundację „Życie i Rodzina”. Krytycznie o marszu wypowiadał się wojewoda lubelski Przemysław Czarnek. Na swoim wideoblogu zamieścił komentarz, w którym powiedział, że sprzeciwia się promowaniu „zboczeń, dewiacji, wynaturzeń”, postaw „antyrodzinnych, antychrześcijańskich”, „sprzecznych z katechizmem, sprzecznych z Konstytucją RP”, która – jak przypominał – chroni „tylko małżeństwo heteroseksualne, związek kobiety i mężczyzny”. Także przewodniczący klubu radnych PiS w radzie miasta Tomasz Pitucha umieścił na portalu społecznościowym wpis, w którym Marsz Równości określił jako „promujący homoseksualizm, pedofilię”.Organizator Marszu Równości złożył do sądu w Lublinie prywatne akty oskarżenia przeciwko Czarnkowi i Pitusze, od których domaga się przeprosin za ich wypowiedzi o marszu. Wojewoda gratulował prezydentowi Lublina decyzji o zakazie marszu. – Wydał znakomitą decyzję, którą podpowiadaliśmy mu od wielu dni. Uzasadnił ją bardzo dobrze, wskazał na podstawy prawne jednoznaczne, na opinię policji, która (…) stwierdziła, (…) że może dojść do eskalacji wydarzeń i do zagrożenia bezpieczeństwa dla mieszkańców – dodał.",,
Prezydent: Polska nie uchylałaby się od udziału w operacji pokojowej na Ukrainie,"– Polska nie uchylałaby się od uczestnictwa w ewentualnej operacji pokojowej ONZ na Ukrainie – powiedział Bronisław Komorowski, który przebywa z oficjalną wizytą w Kijowie. Prezydent przyznał, że taką decyzję może podjąć tylko Rada Bezpieczeństwa, co w rzeczywistości jest nierealne, ponieważ jest pewne, że ewentualna inicjatywa zostanie zablokowana przez Rosję.","– Zakładamy, że jest możliwe rozwiązanie oparte o kraje niezaangażowane, ale gdyby były inne decyzje, Polska nie uchylałaby się od uczestnictwa w tego rodzaju operacji – zapewnił Bronisław Komorowski podczas spotkania z prezydentem Ukrainy Petro Poroszenką.Według Komorowskiego wprowadzenie kontyngentu pokojowego na wschodnią Ukrainę może powstrzymać eskalację konfliktu. Naturalnym podmiotem, który mógłby się tego podjąć jest ONZ, ale – jak zauważył – uzyskanie zgody Rady Bezpieczeństwa nie będzie łatwe. Należy bowiem oczekiwać zdecydowanego oporu ze strony Rosji.Minister lobbuje za interwencjąPoroszenko stwierdził, że jego kraj lobbuje za operacją pokojową, która mogłaby się rozpocząć w ciągu kilku miesięcy. Jak wyjaśnił, procedura skierowania sił pokojowych na Ukrainę składałaby się z dwóch etapów. Pierwszy to przygotowanie odpowiedniej decyzji Rady Bezpieczeństwa ONZ poprzedzone konsultacjami stałych członków Rady; na Ukrainę powinna przybyć misja sekretarza generalnego ONZ, a później może zapaść decyzja Rady Bezpieczeństwa. Drugi etap to przygotowania i bezpośredni udział kontyngentu pokojowego w konkretnych operacjach.Zdradził też, że minister spraw zagranicznych Ukrainy przebywa obecnie w Paryżu, gdzie szuka poparcia dla takiego projektu. – Sprawa zorganizowania misji pokojowej będzie najważniejsza – podkreślił Poroszenko.Za zniesieniem wizPrezydent Komorowski zapewnił o swoim poparciu dla proeuropejskich dążeń Kijowa. Unikał deklaracji o włączeniu kraju do wspólnoty, ale obiecał wspomaganie Ukrainy w staraniach o wprowadzenie ruchu bezwizowego z Unią Europejską. – Polska w tej kwestii zajmuje jednoznaczne, proukraińskie stanowisko – przekonywał. W czwartek Komorowski wygłosi przemówienie w ukraińskim parlamencie. Będzie pierwszym polskim prezydentem, który tego dokona. Później spotka się z premierem Ukrainy Arsenijem Jaceniukiem. Razem z Poroszenką odwiedzi także cmentarz w Bykowni, gdzie spoczywają szczątki 3435 polskich obywateli z tzw. Ukraińskiej Listy Katyńskiej zamordowanych w 1940 roku przez NKWD.",,
Platforma zwiększa przewagę,"Gdyby wybory parlamentarne odbywały się dziś, na PO zagłosowałoby 40,3 proc. Polaków, na PiS – 24,7 proc., a na SLD – 14,9 proc. Na PSL swój głos oddałoby 6,2 proc. badanych – wynika z sondażu Homo Homini przeprowadzonego na zlecenie Polskiego Radia. Frekwencja wyniosłaby 47,3 proc., co w porównaniu z poprzednim badaniem oznacza spadek o 3 punkty procentowe.","W stosunku do ostatniego sondażu z 8 października PO zyskuje 2,5 pkt proc., PiS traci 3,2 pkt proc., a notowania SLD rosną o 0,5 pkt proc.  Wzrost notuje również PSL – o 1,4 pkt. proc.   Z sondażu wynika także, że rośnie poparcie dla partii Janusza Korwin-Mikkego – Wolność i Praworządność – z 0,5 proc. do niemal 3 proc. Partia Janusza Palikota Nowoczesna Polska utrzymuje poparcie na poziomie ponad 4 proc.  Profesor Henryk Domański z Polskiej Akademii Nauk uważa, że debata polityczna po morderstwie w biurze PiS w Łodzi nie zmieniła preferencji politycznych. Zdaniem profesora, mamy stabilną scenę polityczną i każdy z potencjalnych wyborców interpretuje tego rodzaju wydarzenia zgodnie z wcześniej ustalonymi poglądami.  Domański dodaje, że w ostatnim czasie jedynie po katastrofie smoleńskiej można było obserwować duże zmiany w ocenie polityków przez opinię publiczną. Zdaniem socjologa, zabójstwo działacza politycznego w Łodzi nie było wydarzeniem takiej rangi, aby mogło wstrząsnąć sceną polityczną na korzyść jednej lub drugiej partii.  Sondaż przeprowadzono telefonicznie na reprezentatywnej grupie 1096 osób 29 października. Błąd oszacowania wynosi 3 proc.",,
"Grant na wsparcie nosicieli HIV dla właścicieli sex shopów. „Nic dziwnego, że wygrali”","Warszawska radna Prawa i Sprawiedliwości Olga Semeniuk oburzona grantami stołecznego ratusza na organizacje związane ze środowiskiem LGBT. Pieniądze przeznaczone na pomoc dla nosicieli wirusa HIV trafiły m.in. do fundacji, której władze prowadzą sklepy z gadżetami erotycznymi. – Jest tyle podmiotów, które mogłyby te środki uzyskać w ramach tego programu i mogłyby wspierać osoby chore. Nie trzeba było dawać kolejnemu koledze albo koleżance pieniędzy tylko po to, żeby być w danym układzie – powiedziała portalowi tvp.info.","„Gazeta Polska” ujawniła, że w czasie pierwszych dziewięciu miesięcy prezydentury Rafała Trzaskowskiego, warszawski ratusz przeznaczył na organizacje LGBT 876 tys. zł. To więcej niż w czasie ostatniej, czteroletniej kadencji byłej prezydent Warszawy Hanny Gronkiewicz-Waltz.  „GP” podała, że miejskie dotacje popłynęły m.in. do Fundacji ReFForm. Jej prezesem i założycielem jest Robert Strzelecki, a jego zastępcą Marcin Fröhlich. Obaj prowadzą też działalność biznesową. To hurtowania gadżetów erotycznych Playroom, do której należą działające w Warszawie i Poznaniu sex shopy, nazywające się tak samo jak fundacja - ReFForm.  Na oficjalnej stronie internetowej sklepy chwalą się szerokim asortymentem produktów. Wulgarnymi określeniami zachęcają do skorzystania z nich. Mimo tego Fundacja ReFForm jest jedną z pięciu organizacji pozarządowych, które biorą udział w projekcie „Razem Plus II”. Na wsparcie nosicieli HIV w Warszawie ratusz przeznaczył w latach 2018-20 345 tys. zł. Próbowaliśmy zadać pytania dotyczące grantów na organizacje LGBT wiceprezydentowi Warszawy odpowiedzialnemu za sprawy społeczne, Pawłowi Rabiejowi. Zignorował jednak naszą prośbę.  Dlaczego warszawski ratusz zdecydował się na współpracę z fundacją, której szefowie prowadzą sklep reklamujący się jako „prawdziwy raj dla fetyszystów”? Na to i inne pytania nie otrzymaliśmy odpowiedzi Urzędu Miasta Stołecznego Warszawa, mimo wielu prób kontaktu. Kwestię grantów skomentował za to Marek Szolc, radny Koalicji Obywatelskiej, który wcześniej wielokrotnie wypowiadał się w mediach na tematy związane z problematyką LGBT. – Nie znam warunków konkursu, które te NGO-sy musiały spełnić, by dostać pieniądze od miasta. Te wymagają od organizacji kompetencji i doświadczenia. Warszawa to nie instytucja rządzona przez PiS, gdzie pieniądze wypływają do powiązanych z politykami partii rządzącej podmiotów – odpowiedział.  Czemu wybór padł akurat na właścicieli sex shopów? – Skoro ten NGO zapewniał najlepsze wydatkowanie publicznych środków w zakładanym celu, jakim jest pomoc osobom seropozytywnym, zgodnie z kryteriami konkursu, to nic dziwnego, że wygrali. Miasto ma zapewnić za publiczne środki najlepszą pomoc potrzebującym, a nie oceniać, kto jakiego typu firmę prowadzi – bronił decyzji ratusza radny Szolc. Na stronie Fundacji ReFForm można znaleźć informację, że rok temu przeprowadziła ona w ramach finansowanego przez miasto programu warsztaty pt. „W sieci cyberseksu” i „Stigma - jestem sprawcą czy ofiarą?”.",,
"Drugie, tajemnicze spotkanie Putina z Trumpem podczas G20. Szczegółów brak","Rzecznik Białego Domu potwierdził we wtorek, że podczas szczytu G20 w Niemczech odbyło się drugie, nieujawnione wcześniej, spotkanie prezydenta USA Donalda Trumpa z prezydentem Rosji Władimirem Putinem. Nie podano, o czym politycy rozmawiali.","Sean Spicer poinformował, że obydwaj prezydenci rozmawiali 7 lipca podczas obiadu dla głów państw w ramach szczytu G20 w Hamburgu. Jak podkreślił, była to krótka rozmowa i prezydenci skorzystali z tłumacza lidera Rosji, gdyż tłumacz Trumpa nie zna rosyjskiego. Wcześniej tego samego dnia prezydenci odbyli wspólne dwugodzinne spotkanie.Informację o spotkaniu dwóch liderów ujawnił we wtorek rano podczas wywiadu dla stacji Bloomberg prezes Eurasia Group, Ian Bremmer.   Poinformował, że rozmowa przywódców trwała około godziny i poza prezydentami w spotkaniu uczestniczył jedynie tłumacz Putina. Bremmer uważa, iż nieobecność na spotkaniu tłumacza Trumpa jest niezgodna protokołem bezpieczeństwa narodowego oraz że sam lider USA o tym fakcie najprawdopodobniej nie wiedział.",,
Rosja: Tysiące protestują przeciwko podniesieniu wieku emerytalnego,"Tysiące ludzi w całej Rosji uczestniczyło w niedzielę w protestach przeciwko rządowym planom podniesienia wieku emerytalnego, mimo niedawnych obietnic prezydenta Władimira Putina, który zapowiedział złagodzenie niepopularnych zmian.","Reuters pisze, że protesty pokazują, iż sprawa ta pozostaje kwestią politycznie drażliwą dla rządu mimo ustępstw zapowiedzianych przez Putina w środowym wystąpieniu, w którym prezydent Rosji określił reformy jako finansową konieczność. Według jednej z organizacji pozarządowych szacujących liczebność demonstracji, na proteście zorganizowanym w Moskwie przez Komunistyczną Partię Federacji Rosyjskiej (KPRF) zebrało się ok. 9 tysięcy ludzi; policja twierdzi, że było 6 tysięcy. Wiele osób niosło czerwone flagi i transparenty. Na wielkim transparencie widniał napis „Nie ufamy Jednej Rosji”; chodzi o putinowską partię rządzącą. – Dziś prowadzimy ogólnorosyjski protest przeciwko tej kanibalistycznej reformie – oświadczył przywódca KPRF Giennadij Ziuganow. Od czasu ogłoszenia przez rząd w połowie czerwca niepopularnej decyzji o podniesieniu wieku emerytalnego, w Rosji odbyło się wiele protestów i pikiet. Z sondażu niezależnego ośrodka Centrum Lewady wynika, że ok. 90 proc. Rosjan jest przeciwnych podniesieniu wieku emerytalnego. Zapowiedź ta mocno obniżyła też notowania prezydenta. Putin powiedział w środę w wystąpieniu telewizyjnym, że podniesienie wieku emerytalnego w Rosji jest nieuniknione. Zaproponował złagodzenie pierwotnych planów i podniesienie wieku emerytalnego dla kobiet nie do 63, lecz do 60 lat, zapowiedział szereg ulg dla przyszłych emerytów. Mężczyźni mają przechodzić na emerytury w wieku 65 lat. Obecnie wiek emerytalny dla kobiet to 55 lat, a dla mężczyzn – 60. Putin przyznał, że zapowiadane zmiany „niepokoją ludzi”. – Jest naturalne, że wszystkie siły polityczne, w tym oczywiście opozycyjne, będą wykorzystywać tę sytuację w celu autoreklamy i wzmocnienia swojej pozycji – oświadczył. Kolejne protesty przeciwko podniesieniu wieku emerytalnego, tym razem organizowane przez opozycyjnego lidera Aleksieja Nawalnego, zapowiedziano w Rosji na 9 września. Sam Nawalny został skazany 27 sierpnia na karę 30 dni aresztu administracyjnego, co uniemożliwi mu pokierowanie demonstracją.",,
Amerykanie kilkukrotnie rozważali jego likwidację. Media o szczegółach ataku na Sulejmaniego,Przez lata były szef irańskich sił Al-Kuds Kasem Sulejmani swobodnie podróżował po Bliskim Wschodzie; służby USA śledziły go i kilkukrotnie rozważały jego likwidację. Zdecydował się na to Donald Trump; o szczegółach operacji piszą agencja Reutera i „Washington Post”.,"Brytyjska agencja oraz waszyngtoński dziennik w swoich opisach powołują się na liczne źródła, w tym m.in. na opinie obecnych i byłych pracowników amerykańskiej administracji.  Zgodnie z doniesieniami do przebywającego w Mar-a-Lago na Florydzie prezydenta USA Donald Trump w niedzielę dołączyli jego najbliżsi doradcy. Rozmowy prowadzono w prezydenckiej rezydencji, m.in. specjalnym piwnicznym pomieszczeniu bez okien.  W najważniejszej naradzie – na temat czy zabić Sulejmaniego czy też nie – miał uczestniczyć sekretarz stanu USA Mike Pompeo, szef Pentagonu Mark Esper, doradca Białego Domu ds. bezpieczeństwa narodowego Robert O'Brien oraz Szef Połączonych Sztabów Sił Zbrojnych USA generał Mark Milley – twierdzi Reuters. Odbyła się ona po wtorkowym szturmie wzburzonych Irakijczyków na ambasadę USA w Bagdadzie.  Na Florydzie Trumpowi przekazano, że Sulejmani wybiera się do Bagdadu. Amerykańscy urzędnicy uznali, że generał szydzi sobie z nich pojawiając się w irackiej stolicy w okresie wzmożonego napięcia na linii Waszyngton-Teheran.  W dniach poprzedzających atak USA kontakty między amerykańskimi decydentami koordynował wiceprezydent USA Mike Pence. W ostatnich dniach przed likwidacją generała amerykańscy urzędnicy mieli przypominać Trumpowi, że nie odpowiedział na uprzednie irańskie ataki na statki przepływające Cieśninę Ormuz czy saudyjską rafinerię. „Argument był następujący: jeśli nie odpowiesz, (Irańczycy – PAP) pomyślą, że wszystko im wolno” – utrzymuje cytowane przez „Washington Post” źródło w Białym Domu.  Trump – dodaje waszyngtoński dziennik – miał być sfrustrowany tym, że szczegóły odwołania jego nalotu przeciwko siłom irańskim w 2019 roku „wyszły na jaw. Czuł, że wygląda na słabego”.  Służby USA śledziły Sulejmaniego od kilku dni, informując o szczegółach Trumpa i wskazując, że najlepsza szansa na jego zabicie będzie w okolicy lotniska w Bagdadzie. Ostateczne „zielone światło” na przeprowadzenie operacji przywódca USA wydał na kilka godzin przed jej rozpoczęciem ze swojego ośrodka golfowego.  O'Brien oświadczył w piątek, że atak na Sulejmaniego nastąpił po wizycie Irańczyka w Damaszku. W syryjskiej stolicy wojskowy miał przygotowywać ataki na amerykańskie wojsko i dyplomatów. Agencja Reutera donosi z kolei, że w październiku dowódca elitarnych sił Al-Kuds spotkał się w Bagdadzie, w pobliżu amerykańskiej ambasady, z przywódcami szyickich milicji w Iraku. W trakcie rozmowy wezwał do wzmożenia ataków na Amerykanów i zachęcał do użycia nowej broni dostarczonej przez Iran. Miał też zapowiedzieć utworzenie nowej grupy paramilitarnej.  Przez lata Sulejmani, nazywany „dowódcą cieniem”, swobodnie podróżował po Bliskim Wschodzie. W ocenie jednego ze źródeł agencji Reutera irański generał okazywał „wręcz bezczelną, przesadną pewność siebie”, w tym również – po grudniowym ataku na bazę USA w Iraku, w którym zginął Amerykanin.  Sulejmani został zabity w nocy z czwartku na piątek w Bagdadzie w rezultacie amerykańskiego precyzyjnego ataku rakietowego, zarządzonego przez Trumpa. Na sobotę w Bagdadzie zaplanowane są jego uroczystości pogrzebowe.  Teheran zapowiedział zbrojny odwet za tę akcję. W związku ze wzrostem napięć na Bliskim Wschodzie Stany Zjednoczone wyślą dodatkowo do tego regionu około 3 tys. żołnierzy ze swej 82. dywizji powietrznodesantowej.",,
"Najnowszy sondaż: PiS rośnie w siłę, PO ma powody do niepokoju","38 proc. poparcia zdobyłaby Zjednoczona Prawica, gdyby wybory odbywały się w najbliższych dniach. Tak wynika z najnowszego sondażu przeprowadzonego przez Kantar Millward Brown dla „Faktów” TVN i TVN24. Na największą partię opozycyjną chce głosować 21 proc. ankietowanych.","Koalicja Prawa i Sprawiedliwości, Porozumienia i Solidarnej Polski (Zjednoczona Prawica) uzyskała wynik o 2 punkty procentowe wyższy niż w poprzednim badaniu, przeprowadzonym 30 maja. Natomiast poparcie dla Platformy Obywatelskiej spadło, i to aż o 7 punktów procentowych. Według sondażu do Sejmu weszłyby jeszcze: Nowoczesna, która otrzymała 7 proc. poparcia (wzrost o 2 punkty procentowe w stosunku do ostatniego sondażu), SLD z wynikiem 5 procent (poparcie bez zmian), a także Partia Wolność, którą poparło również 5 proc. ankietowanych (o 1 proc. więcej niż w maju).",,
Wałęsa: usiądę obok gen. Jaruzelskiego,"Jeśli generał Wojciech Jaruzelski zostanie zaproszony przez prezydenta na uroczystości beatyfikacyjne Jana Pawła II, usiądę koło niego w samolocie –  powiedział w TVP Info były prezydent Lech Wałęsa.","W ten sposób Wałęsa skomentował zamieszanie, które powstało po tym jak w ubiegłym tygodniu prezydencki minister Sławomir Nowak poinformował, że Bronisław Komorowski zaprosi na pokład samolotu do Rzymu (ma to być wspólny lot na uroczystości beatyfikacyjne Jana Pawła II) byłych prezydentów  wybranych w wyborach powszechnych – czyli Lecha Wałęsę i Aleksandra Kwaśniewskiego, ale nie gen. Wojciecha Jaruzelskiego oraz byłych premierów.  Lech Wałęsa przyznał, że  aby uniknąć tego zamieszania, przed podjęciem decyzji o składzie prezydenckiej delegacji do Watykanu, należało „opracować czytelny klucz”.  – Wszystko po to, by było wiadomo, kogo na jakie uroczystości się zaprasza  – mówił w Info Poranku były prezydent. Jak dodał, „sprawa zaproszenie gen. Jaruzelskiego jest sprawą prezydenta Bronisława Komorowskiego”.  – Usiądę koło gen. Jaruzelskiego, bo chociaż przegrałem z nim parę bitew, ostatecznie wojnę wygrałem. Są sprawy nierozliczone i są sprawy rozliczone, w których każdego można traktować tak samo – mówił Wałęsa.  Pytany przez prowadzącego program o możliwą datę zakończenia „gry katastrofą smoleńską”, Wałęsa odpowiedział: „Tak się ułożyło, że parę ludzi tylko to potrafi i wykorzystuje to do maksimum”. – Po raporcie komisji (szefa MSWiA – red.) Jerzego Millera w sprawie katastrofy wywiąże się kolejna dyskusja, ale potem zacznie się czytelne układanie spraw przyszłości – przekonywał b. prezydent.  – Gdyby udostępniono rozmowę braci Kaczyńskich przed samą katastrofą, byłoby wszystko wyjaśnione. Jestem przekonany, że nie rozmawiali oni o pogodzie, tylko o tym, jaka jest sytuacja, co mają robić piloci, jakie decyzje powinny zostać podjęte – – mówił Wałęsa w TVP Info.  Jak zaznaczył, nie ma dowodów na taki scenariusz, jednak „jest przekonany, że tak było”.  Pytany o rocznicę katastrofy smoleńskiej, b. prezydent powiedział, że 10 kwietnia spędzi w domu. – Na pewno pomodlę się za ofiary katastrofy – powiedział Wałęsa.",,
KE otrzymała odpowiedź od Polski w sprawie praworządności,"Komisja Europejska poinformowała w poniedziałek, że otrzymała odpowiedzi na wysłane przed miesiącem uzupełniające rekomendacje w procedurze praworządności od Polski – podały służby prasowe KE.","KE zapowiedziała, że będzie teraz z uwagą analizować pismo z Warszawy. Cztery ustawy Wydane 26 lipca rekomendacje dotyczą czterech uchwalonych ustaw, które – zdaniem Komisji Europejskiej – mogą zwiększyć systemowe zagrożenie dla praworządności w Polsce. Chodzi o ustawę o Sądzie Najwyższym i ustawę o Krajowej Radzie Sądownictwa, które zostały zawetowane przez prezydenta Andrzeja Dudę, oraz o już obowiązujące prawo o ustroju sądów powszechnych i ustawę o Krajowej Szkole Sądownictwa. Procedura praworządności Zdaniem KE ustawy te „doprowadzą do strukturalnego osłabienia niezależności sądów i niezawisłości sędziów w Polsce oraz będą miały natychmiastowy i znaczny negatywny wpływ na niezależne funkcjonowanie całego sądownictwa”.Poza procedurą praworządności KE uruchomiła też 31 lipca postępowanie o naruszenie prawa UE w odniesieniu do ustawy o ustroju sądów powszechnych. Główne zastrzeżenie prawne KE dotyczy dyskryminacji ze względu na płeć z powodu wprowadzenia odmiennego wieku przejścia w stan spoczynku dla kobiet (60 lat) i mężczyzn (65 lat) sprawujących urząd sędziowski. Zdaniem KE jest to sprzeczne z art. 157. Traktatu o funkcjonowaniu Unii Europejskiej oraz dyrektywą w sprawie równości płci w dziedzinie zatrudnienia. Komisja Europejska kwestionuje propozycje  Minister sprawiedliwości, prokurator generalny Zbigniew Ziobro mówił w ubiegły czwartek, że zasady powoływania sędziów sądów powszechnych w naszym kraju nie idą tak daleko, jak ma to miejsce w Bawarii czy Saksonii, a mimo to Komisja Europejska kwestionuje polskie propozycje. Dlatego - jak zaznaczył - oczekuje równych standardów od KE.Nowelizacja, o której mówił Ziobro, m.in. zwiększa uprawnienia ministra sprawiedliwości przy powoływaniu i odwoływaniu prezesów sądów. Przepis przejściowy przewiduje, że prezesi i wiceprezesi sądów „mogą zostać odwołani przez ministra sprawiedliwości, w okresie nie dłuższym niż 6 miesięcy od dnia wejścia w życie niniejszej ustawy” – bez zachowania wymogów określonych w tych przepisach. Przez pół roku będzie też możliwość dokonania przez prezesów „przeglądu stanowisk funkcyjnych” w sądach, czyli m.in. przewodniczących wydziałów. Polska kwestionuje kompetencje KE  W swojej odpowiedzi na rekomendacje wydane w ramach procedury praworządności Polska kwestionuje kompetencje KE do oceny systemu wymiaru sprawiedliwości – poinformowały źródła w Brukseli.  – Uwagi wykraczają poza kompetencje KE, bo organizacja wymiaru sprawiedliwości należy do wyłącznej kompetencji państw członkowskich – podkreślono w odpowiedzi przekazanej KE. Pismo wysłane z Warszawy do Brukseli liczy 12 stron. Rząd powołuje się w nim na przykłady rozwiązań dotyczących wymiaru sprawiedliwości w wielu innych państwach członkowskich, m.in. w Hiszpanii, Danii czy Estonii. Rząd podaje też w wątpliwość, czy KE ma uprawnienia do prowadzenia dialogu dotyczącego praworządności.",,
"Liczyli, że gigantyczna kontrabanda przemknie w gorącym świątecznym okresie","– To jeden z największych przemytów papierosów zatrzymany w ostatnich miesiącach – mówi portalowi tvp.info Marzena Siemieniuk z Izby Administracji Skarbowej w Lublinie. 432,4 tys. paczek papierosów wartych ponad 6 mln złotych na granicy z Koroszczynie zatrzymali lubelscy celnicy.","Papierosy  ukryto wśród legalnego towaru, który do kraju wwoziła z  Białorusi polska ciężarówka. Przemytnicy zdecydowali się na przerzut w bardzo pracowitym dla celników świątecznym okresie. Zapewne licząc, że uda się z nim  przemknąć. – Nie tym razem – mówi Marzena Siemieniuk.  Ciężarówka najpierw została prześwietlona na skanerze, a potem poddana wielogodzinnej, szczegółowej kontroli.  Żmudna praca funkcjonariuszy dała zaskakujący w swojej skali efekt. Spośród legalnego towaru, który mnaczepa była wyładowana, krok po kroku wyciągali kolejne nielegalne paczki papierosów. W sumie aż 432,4 tys. Wszystkie z białoruskimi znakami akcyzy.",,
"„Gdyby nie Niemcy, Holokaust na polskiej ziemi nigdy nie miałby miejsca”","„Nie było polskich obozów zagłady ani polskiego Holokaustu”. Jonny Daniels, szef fundacji From the Depths powtórzył we wpisie w sieci słowa Edwarda Mosberga – Żyda polskiego pochodzenia, ocalałego z Holokaustu. „Johnny, prześlij to panu Netanjahu i pani Mitchell” – skomentował ktoś pod wpisem.","Portale społecznościowe wciąż żyją słowami, jakie według izraelskich mediów padły w muzeum Polin, podczas spotkania premiera Izraela z dziennikarzami. „Jerusalem Post” podał w czwartek wieczorem, że podczas pobytu w Warszawie Benjamin Netanjahu  powiedział, że Polacy kolaborowali z nazistami.  Jonny Daniels uznał, że to dobry moment, żeby przypomnieć inne   słowa – wypowiedź Edwarda Mosberga, które padły w kwietniu, podczas „Marszu Żywych”. „Gdyby nie Niemcy, Holokaust na polskiej ziemi nigdy nie miałby miejsca. Nie powinniśmy zapominać o tym, że nie było polskich obozów śmierci ani polskiego Holokaustu!” – napisał Daniels we wpisie opatrzonym zdjęciem autora wypowiedzi – Edwarda Mosberga, w obozowym pasiaku. Mosberg, Żyd polskiego pochodzenia ocalały  z Zagłady, powiedział je w kwietniu, podczas „Marszu Żywych”.  „Johnny, prześlij to panu Netanjahu i pani Mitchell” – skomentował ktoś pod wpisem. Prasową informację dementowała ambasador Izraela w Polsce. – Byłam obecna przy briefingu premiera i nie mówił on, że polski naród kolaborował z nazistami, a jedynie, że żadna osoba nie została pozwana do sądu za wspominanie o tych Polakach, którzy z nimi współpracowali – oświadczyła Anna Azari w piśmie do dyrektora Departamentu Spraw Zagranicznych KPRM Marka Korowajczyka.  Ambasador nieco później podkreśliła, że „Jerusalem Post” „już zmienił swój artykuł, odnotowując, że wcześniejsza wersja była nieprawdziwa – stało się tak na prośbę premiera Netanjahu”. Wezwana w tej sprawie, w piątek, do MSZ powtórzyła, że premier Izraela nie miał na myśli narodu polskiego. „Podczas rozmowy z dziennikarzami premier Beniamin Netaniahu mówił o Polakach, nie o polskim narodzie ani państwie; jego wypowiedź została błędnie zrozumiana i zacytowana w prasie” - oświadczyła w piątek po południu kancelaria szefa izraelskiego rządu.  Oburzenie strony polskiej wywołały również słowa reporterki amerykańskiej telewizji NBC. Andrea Mitchell obecna podczas konferencji bliskowschodniej w Warszawie w swojej korespondencji zasugerowała, że powstanie w getcie warszawskim było zrywem przeciwko „polskiemu i nazistowskiemu reżimowi”. Potem za swoje słowa przeprosiła.",,
Polacy wolą Obamę,"47 proc. badanych uważa, że – z punktu widzenia Polski – Barack Obama jest lepszy jako prezydent Stanów Zjednoczonych niż Mitt Romney. Zwycięstwo tego drugiego bardziej sprzyjałoby naszemu krajowi zdaniem 14 proc. respondentów – wynika z listopadowego sondażu CBOS.","CBOS zwraca uwagę, że ponowna wygrana Obamy w amerykańskich wyborach spowodowała wzrost jego akceptacji wśród mieszkańców naszego państwa. Blisko co czwarty badany (24 proc.) uważa, że obaj kandydaci – sprawując urząd prezydenta USA – byliby z punktu widzenia naszego kraju równie dobrzy.Opinie w tej kwestii różnicują przede wszystkim poglądy polityczne badanych. Barack Obama częściej niż Mitt Romney uznawany jest za lepszego z punktu widzenia Polski niezależnie od deklarowanych poglądów politycznych, a kandydat Partii Republikańskiej zdobywa znacząco większe poparcie wśród osób identyfikujących się z prawicą, niż wśród osób o centrowych i lewicowych poglądach. Wybory w USA ważne dla Polski Według większości ankietowanych (51 proc.) dla Polski ważne jest, kto będzie sprawował urząd prezydencki w Stanach Zjednoczonych. 39 proc. respondentów uznaje wynik ostatnich wyborów w USA za nieistotny dla naszego państwa. 10 proc. badanych nie ma w tej kwestii zdania.CBOS zauważa, że opinie respondentów w kwestii znaczenia wyborów amerykańskich dla Polski różnicuje przede wszystkim stopień zainteresowania polityką. Osoby, które deklarują duże nią zainteresowanie, zdecydowanie częściej niż pozostali twierdzą, że wynik wyborów prezydenckich w USA jest ważny dla naszego kraju.Badani średnio lub słabo zainteresowani polityką częściej skłonni są lekceważyć znaczenie tego wydarzenia. Wagę wyborów w USA częściej dostrzegają też badani identyfikujący się z prawicą (56 proc.) i politycznym centrum (52 proc.) niż respondenci o poglądach lewicowych (47 proc.).CBOS zaznacza też, że im wyższy jest poziom wykształcenia badanych, tym bardziej wyrobione są opinie i częstsze przekonanie, że to, kto zostanie następnym prezydentem USA, jest dla naszego kraju ważne. I tak 55 proc. badanych z wyższym wykształceniem uznaje wynik wyborów za ważny dla naszego kraju, taki sam pogląd wyraża 51 proc. osób z wykształceniem średnim. Z kolei jedynie 48 proc. respondentów z wykształceniem podstawowym uważa, że dla Polski ważną sprawą jest to, kto został prezydentem. USA pozytywnym bohaterem Większość badanych (51 proc.) twierdzi, że obecne stosunki polsko-amerykańskie nie są ani dobre, ani złe. Niespełna jedna trzecia respondentów (32 proc.) ocenia je jako dobre, a nieliczni – 8 proc. jako złe.35 proc. badanych uważa, że wpływ Stanów Zjednoczonych na świat zależy od sytuacji, według 28 proc. jest on raczej pozytywny, a w opinii 16 proc. raczej negatywny. 11 proc. respondentów uważa, że wpływ ten nie jest ani pozytywny, ani negatywny.Opinie respondentów na ten temat zależą przede wszystkim od stopnia zainteresowania polityką. O pozytywnej roli USA przekonane są w zdecydowanej większości osoby bardzo uważnie śledzące wszystko, co się dzieje w polityce, natomiast wśród pozostałych badanych oceny są ambiwalentne. Na opinie w tej kwestii wpływ mają także deklarowane poglądy polityczne badanych. Najwyżej rolę USA oceniają osoby identyfikujące się z prawicą, choć także w tej grupie dominują oceny niejednoznaczne.CBOS konkluduje, że wyniki badania pokazują, że zarówno w ocenach stosunków polsko-amerykańskich, jak i wpływu Stanów Zjednoczonych na świat, rośnie rozczarowanie polskiej opinii publicznej tym największym politycznym i militarnym sojusznikiem Polski.Badanie przeprowadzono w dniach 8-17 listopada na liczącej 952 osoby reprezentatywnej próbie losowej dorosłych mieszkańców Polski.",,
„W Polsce nikt nie jest dyskryminowany”. Europosłanka krytycznie wobec rezolucji PE,"Posłanka PiS do europarlamentu Jadwiga Wiśniewska nie zgadza się z treścią rezolucji PE. Jak zaznacza, „w Polsce nikt nie jest dyskryminowany ze względu na religię, przekonania czy orientację seksualną”. Europosłanka przytoczyła przykład choćby marszów środowisk LGBT, o bezpieczeństwo których każdorazowo dbają służby państwowe.","Parlament Europejski w Strasburgu przyjął rezolucję potępiającą dyskryminację i mowę nienawiści wobec osób LGBTI. Posłowie potępili m.in. „tzw. strefy wolne od LGBTI tworzone od początku 2019 r. przez dziesiątki gmin, powiatów, regionów w południowo-wschodniej części kraju (Polski – red.)”, jak również mowę nienawiści skierowaną do osób LGBTI w innych państwach członkowskich – Estonii, Hiszpanii, Wielkiej Brytanii, na Węgrzech i w Rumunii. „Kontynuacja planu Schetyny” – Jest to zapis absolutnie krzywdzący. Wszystkie marsze LGBT były zabezpieczanie przez policję, a osoby, które chciały je zakłócić, były pociągane do odpowiedzialności. Zatem uważamy, że trwa kontynuacja realizacji planu nakreślonego przez (przewodniczącego PO – red.) Grzegorza Schetynę „zagranica” i donoszenie na Polskę. To produkowanie fake newsów – powiedziała Wiśniewska.  Dodała, że osoby LGBTI mają w Polsce takie same prawa, jak wszystkie inne. – Nie ma powodu, by na forum Parlamentu Europejskiego piętnować Polskę – stwierdziła. Europosłanka PiS podkreśliła także, że samorządy działają wedle regulacji ściśle określonych i jest procedura uchylająca każdą uchwałę. – Dobrze byłoby, aby ci, którzy mają wątpliwości, wnosili tego rodzaju kwestie do sądów administracyjnych – dodała. „Robert Biedroń przykładem” – Nie zgadzamy się również na nachalną promocję i propagandę środowisk LGBTI, które tutaj, szczególnie ustami europosła Roberta Biedronia, chcą kreować się jako te, które są w Polsce tłamszone czy piętnowane. Sam pan Biedroń jest przykładem na to, że osoby, które obnoszą się ze swoją preferencją seksualną, mogą odnosić sukcesy również polityczne, być posłami na Sejm, prezydentami miast czy też europosłami – powiedziała Wiśniewska.",,
Różnica w zarobkach kobiet i mężczyzn. W Polsce jedna z najmniejszych w UE,"Polska znajduje w czołówce państw unijnych pod względem równości płac kobiet i mężczyzn – wynika z danych Komisji Europejskiej. Najmniejsza dysproporcja występuje w Rumunii, a największa w Niemczech, Czechach i Estonii.","W poniedziałek, 4 listopada, przypada Europejski Dzień Równej Płacy. Ta symboliczna data wyznacza dzień, od którego kobiety w Europie przestają otrzymywać wynagrodzenie za wykonywaną przez siebie pracę zawodową, podczas gdy taka sama praca mężczyzn jest nadal opłacana do 31 grudnia.Według Komisji Europejskiej kobiety w Unii Europejskiej wciąż zarabiają średnio o 16 proc. mniej niż mężczyźni. „W porównaniu z zeszłym rokiem, kiedy kobiety zarabiały o 16,2 proc. mniej, sytuacja poprawiła się tylko nieznacznie” – czytamy w komunikacie KE. Jak wynika z ostatnich danych, różnica wynagrodzeń za tę samą pracę mężczyzn i kobiet jest najmniejsza w Rumunii (3,5 proc.), Luksemburgu i Włoszech (po 5,0 proc.). Na kolejnych miejscach są Belgia (6,0 proc.) i Polska (7,2 proc.). Za nami plasują się m.in. Słowenia (8,0 proc.), Chorwacja (11,6 proc.), Malta (12,2 proc.), Grecja (12,5 proc.) i Szwecja (12,6 proc.). Wielka Brytania z wynikiem 20,8 proc. zajmuje w tym rankingu 25. miejsce. Trzy ostatnie pozycje zajmują Niemcy (21,0 proc.), Czechy (21,1) i Estonia (25,6 proc.). Wśród przyczyn różnic w wynagrodzeniu KE wskazuje m.in. to, że kobiety częściej pracują w niepełnym wymiarze, borykają się z problemem „szklanego sufitu”, pracują w sektorach gorzej opłacanych lub często są głównymi opiekunami rodzin. „Różnice płac biorą się również ze stereotypów i dyskryminacji w związku z płcią. Większa przejrzystość płac pozwoliłaby dowiedzieć się, które z tych przyczyn są najważniejsze” – czytamy w komunikacie.",,
Poparcie Niemiec dla gazociągu Nord Stream 2 słabnie,"Poparcie Niemiec dla gazociągu Nord Stream 2 słabnie; oczekuje się, że przyszły rząd koalicyjny pod wodzą kanclerz Angeli Merkel zaostrzy stanowisko Berlina w sprawie tego projektu - pisze „Financial Times”.","Według rozmówców dziennika byłby to pozytywny sygnał w kierunku Polski. Poparcie dla Nord Stream 2 spada, od kiedy Socjaldemokratyczna Partia Niemiec przeszła do opozycji po porażce we wrześniowych wyborach do Bundestagu - czytamy w gazecie. To SPD była głównym zwolennikiem Nord Stream 2 wyjaśnia dziennik, cytując chadeka Norberta Roettgena, który w poprzedniej kadencji kierował komisją spraw zagranicznych Bundestagu. – Jest oczywiste, że nowy rząd będzie o wiele bardziej krytyczny wobec projektu od poprzedniego – stwierdził. Według eurodeputowanego Reinharda Buetikofera SPD „była całkowicie na usługach” Nord Stream 2. Europoseł podkreślił, że Zieloni tak jak dotychczas będą walczyć o odrzucenie projektu w negocjacjach koalicyjnych.Jak przypomina dziennik, związki między SPD a rosyjskimi koncernami energetycznymi uwidoczniło wrześniowe mianowanie na szefa rady dyrektorów Rosnieft byłego socjaldemokratycznego kanclerza Niemiec Gerharda Schroedera.„Odrzucamy gazociąg z wielu powodów”Merkel próbuje stworzyć nowy rząd koalicyjny, w którym obok jej Unii Chrześcijańsko-Demokratycznej – CDU znalazłyby się bawarska CSU, liberalna Wolna Partia Demokratyczna – FDP i Zieloni. Ci ostatni podczas rozmów przedstawili swoje poglądy na Nord Stream 2. – Nasze stanowisko jest bardzo jasne. Odrzucamy gazociąg z wielu powodów: ze względów ekologicznych, z uwagi na solidarność z europejskimi sąsiadami, z powodów ekonomicznych i bezpieczeństwa – wyjaśnił Buetikofer. Cios Komisji EuropejskiejRząd Niemiec wspierał dotychczas budowę Nord Stream 2, utrzymując, że ma on charakter biznesowy, a nie polityczny. W finansowaniu przedsięwzięcia uczestniczą niemieckie koncerny Uniper i Wintershall oraz francuski Engie, austriacki OMV i brytyjsko-holenderski Royal Dutch Shell. Zagraniczne koncerny chcą pokryć 50 proc. szacowanych na 9,5 mld euro kosztów projektu.„FT” ocenił, że w środę Komisja Europejska zadała cios projektowi, przedstawiając propozycje zmian istniejących przepisów, by unijne reguły energetyczne były stosowane wobec wszystkich nowych i już istniejących gazociągów importowych, w tym Nord Stream 2. Oznacza to, że operator rury być może będzie musiał zaoferować część mocy przesyłowych stronom trzecim oraz że operator będzie musiał stosować się do przepisów w sprawie rozdziału właścicielskiego, które głoszą, że gazociąg nie może bezpośrednio należeć do dostawcy gazu.",,
"„Mógł być też drugi”. Amerykanie zastanawiają się, ile irańskich dronów zestrzelili","Siły zbrojne USA być może strąciły w ubiegłym tygodniu nie jednego, a dwa irańskie drony – oświadczył we wtorek szef Centralnego Dowództwa USA, generał Kenneth McKenzie. Zastrzegł, że wojsko nie ma twardych dowodów na zestrzelenie drugiej bezzałogowej maszyny.","– Jednego strąciliśmy na pewno... Mógł być też drugi – powiedział generał McKenzie w wywiadzie dla CBS News. W czerwcu siły irańskie zestrzeliły w regionie Zatoki Perskiej amerykańskiego drona zwiadowczego. Po tym wydarzeniu prezydent USA Donald Trump zarządził ataki odwetowe, ale w ostatniej chwili je odwołał. Trump ogłosił w czwartek, że amerykański okręt wojenny USS Boxer zestrzelił irańskiego drona, który zbliżył się na odległość ok. 900 metrów do tej jednostki w cieśninie Ormuz. Strona irańska zaprzecza tej wersji wydarzeń.",,
Spotkanie Grodzkiego z ambasadorem Rosji: Senat wydał oświadczenie,"Kłamliwych wypowiedzi Putina, które zaczęły się pojawiać nazajutrz po spotkaniu marszałka Senatu Tomasza Grodzkiego z ambasadorem Rosji Sergiejem Andriejewem, nie można łączyć z tym spotkaniem – oświadczyło Centrum Informacyjne Senatu. CIS zapewnia, że Grodzki ustalił planowane tematy rozmów, zgodne z polską racją stanu z szefem MSZ, Jackiem Czaputowiczem. Resort temu zaprzecza i ujawnia, że konsultacji nie było - został jedynie o spotkaniu poinformowany.","„Centrum Informacyjne Senatu uprzejmie wyjaśnia, że do kurtuazyjnego spotkania Marszałka Senatu RP, prof. Tomasza Grodzkiego z ambasadorem Federacji Rosyjskiej panem Sergiejem Andriejewem doszło w czwartek, 19 grudnia na prośbę ambasadora” – poinformowało CIS w oświadczeniu opublikowanym na stronie internetowej Izby.  „Było to kolejne z serii kurtuazyjnych spotkań, o które zwracają się do Marszałka Senatu ambasadorowie, akredytowani w Rzeczypospolitej Polskiej. Wcześniej Marszałek przyjmował w tym samym trybie m.in. ambasadorów Ukrainy, Włoch, Francji czy Niemiec. Spotkanie trwało mniej niż pół godziny” – czytamy w oświadczeniu. Centrum Informacyjne Senatu napisało, że Grodzki nie tylko poinformował o spotkaniu z ambasadorem Rosji szefa MSZ, Jackiem Czaputowiczem, ale także ustalił z nim planowane tematy rozmów, „zgodne z polską racją stanu”. Wiceminister SZ ds. polityki wschodniej Marcin Przydacz zaprzeczył, by marszałek Senatu uzgadniał spotkania z MSZ. Przydacz potwierdził, że Grodzki jedynie poinformował resort o swoich zamiarach. – Pion wschodni MSZ odpowiedział, że sugeruje inny poziom spotkania: niższy, przewodniczącego komisji albo wicemarszałka. W odpowiedzi uzyskaliśmy informację, że pan marszałek i tak zamierza się spotkać z ambasadorem FR – powiedział Przydacz na antenie TVP Info.poinformował, iż zamierza się spotkać z ambasadorem Rosji. Wiceszef polskiej dyplomacji podkreślił, że do spotkania doszło wbrew sugestiom pionu wschodniego MSZ, które przekazano Grodzkiemu.  W swoim oświadczeniu CIS przypomniało, że „pierwsza kłamliwa wypowiedź prezydenta Federacji Rosyjskiej, dotycząca odpowiedzialności Polski za II wojnę światową, pojawiła się w przestrzeni publicznej 20 grudnia” (a więc nazajutrz po spotkaniu Andriejewa z Grodzkim – red.).  „Łączenie zatem kurtuazyjnego spotkania Marszałka Senatu RP z tą i następnymi wypowiedziami prezydenta Rosji jest nieuprawnione” – argumentuje CIS podkreślając przy tym, że Marszałek Senatu „jako jedna z pierwszych osób pełniących ważne funkcje państwowe stanowczo potępił i odciął się od kłamliwych tez zaprezentowanych przez prezydenta Federacji Rosyjskiej pod adresem naszego kraju”.",,
Duchy i wampiry na ulicach Nowego Jorku,"Tysiące ludzi, przebranych w najwymyślniejsze i najstraszliwsze kostiumy, przemaszerowały w piątek wieczorem ulicami nowojorskiej Greenwich Village w paradzie, organizowanej tradycyjnie tu co roku w amerykańskie święto Halloween, wywodzące się ze starożytno-celtyckich oraz pogańskich tradycji.","Na atmosferę zabawy tegorocznej parady – głównego wydarzenia Halloween w kraju – niewątpliwie wpłynął obecny kryzys finansowy. Na krótko przed świętem ze sponsorowania marszu przebierańców wycofało się siedem głównych firm, twierdząc iż nie stać ich na finansowanie imprezy. Kryzys dotknął też samych uczestników marszu – stąd też tegoroczne stroje były o wiele skromniejsze niż w latach ubiegłych. Ulicami Greenwich Village krążyło jednak wiele wampirów, duchów, goblinów czy nawet osób, przebranych za kawałki pizzy. Jako ostatni wśród maszerujących przebierańców szedł... zafrasowany bankier. Halloweenowa parada w Greenwich Village odbywa się regularnie od 1973 roku – gromadziła nawet do 60 tysięcy ludzi. Może wziąć w niej udział każdy, pod warunkiem iż nosi odpowiedni kostium. Paradzie przygląda się zazwyczaj około 2 mln ludzi.Korzenie tego amerykańskiego święta sięgają pogańskiego festiwalu Samhein, celebrowanego wśród Celtów na terenach dzisiejszej Wielkiej Brytanii i Irlandii. Nazwa Halloween to skrót od „All Hallow Eve”, czyli wigilii Wszystkich Świętych. Zwyczaj jego obchodzenia przywieźli do Ameryki imigranci z Irlandii i Szkocji w XIX stuleciu.Amerykanie kupują przed Halloween maski i kostiumy, w które przebierają się głównie dzieci. Zgodnie z tradycyjnym obyczajem chodzą one tego dnia grupami, przebrane za zjawy, duchy i potwory, od domu do domu, pukają do drzwi i, grożąc psotami, proszą (słowami „trick or treat”) o poczęstunek.",,
„Wstrząsające dane”. Jest projekt zmiany przepisów ws. dostępu dzieci do pornografii,"Stowarzyszenie Twoja Sprawa zaprezentowało projekt przepisów mających skuteczniej chronić dzieci przed pornografią. Jak zaznaczają autorzy projektu, polskie dziecko pierwszy kontakt z pornografią ma średnio przed ukończeniem 12. roku życia. Wśród dzieci w wieku 14-16 lat blisko 60 proc. chłopców i ponad 20 proc. dziewcząt przyznaje się do oglądania pornografii. – Dane zaprezentowane w raporcie stowarzyszenia są wstrząsające. (…) Podjęcie szybkich działań jest konieczne. Myślę, że te kroki nastąpią szybko – skomentowała sprawę w rozmowie z portalem tvp.info Dorota Bojemska, przewodnicząca Rady Rodziny.","Przepisy mają na celu ochronę dzieci i nie zakazują udostępniania pornografii osobom dorosłym. Część rozwiązań projektu opiera się na postulatach wyrażonych m.in. w nowej dyrektywie o audiowizualnych usługach medialnych, którą Polska będzie musiała implementować do września 2020 r. Chodzi przede wszystkim o nałożenie na dostawców pornografii obowiązku wdrożenia skutecznych narzędzi weryfikacji wieku. Projekt zawiera definicję tzw. „kwalifikowanych treści pornograficznych”, ustanawia instytucję współregulatora, w ramach którego mają być reprezentowane różne organizacje chroniące dzieci, organizacje przedsiębiorców i podmioty zajmujące się ochroną prawa do prywatności. Rolą współregulatora będzie m.in. wskazywanie, które podmioty naruszają przepisy i wnioskowanie o podjęcie działań przez odpowiedni organ regulacyjny. Prace zespołu roboczego trwały od listopada 2018 r. Zostały do nich zaproszone takie podmioty jak Instytut Wymiaru Sprawiedliwości (jednostka badawcza Ministerstwa Sprawiedliwości), Rzecznik Praw Obywatelskich, Rzecznik Praw Dziecka, Ministerstwo Cyfryzacji, Krajowa Rada Radiofonii i Telewizji, Polska Izba Informatyki i Telekomunikacji, IAB Polska, Fundacja Panoptykon, NASK oraz Związek Dużych Rodzin 3+.Urszula Sowińska, członkini zarządu Stowarzyszenia Twoja Sprawa podkreśla, że najważniejszą częścią prac zespołu było wypracowanie najbardziej skutecznych narzędzi ochrony dzieci przy uwzględnieniu takich wartości jak wolność gospodarcza, prawo do prywatności czy swoboda wypowiedzi. Równocześnie, z badań Instytutu Profilaktyki Zintegrowanej na grupie ponad 10 tys. uczniów w wieku od 14 do 16 lat wynika, że 10,2 proc. chłopców w tej grupie wiekowej ogląda pornografię od 3 do 5 razy w miesiącu, prawie 10 proc. robi to od 6 do 10 razy w miesiącu, niemal 11 proc. od 11 do 30 razy w miesiącu, a co najmniej raz dziennie ogląda ją aż 11,3 proc. chłopców. Polskie dziecko pierwszy kontakt z pornografią ma średnio przed ukończeniem 12. roku życia. Wiele z takich dzieci jest regularnymi konsumentami pornografii. – Dziękujemy wszystkim osobom, które zaangażowały się w pracę zespołu roboczego. Chcemy równocześnie podkreślić, że autorem projektu jest Stowarzyszenie Twoja Sprawa, a udziału w pracach zespołu nie należy traktować jako poparcia przez którąkolwiek z instytucji ostatecznej wersji projektu ustawy – podkreśla Izabela Karska, rzeczniczka prasowa Stowarzyszenia Twoja Sprawa. Niektórzy przedstawiciele nie brali udziału we wszystkich spotkaniach zespołu. – Uważamy, że wzięliśmy pod uwagę ogromną większość uwag, które były podnoszone przez uczestników prac zespołu, a z pewnością projekt nie zawiera rozwiązań, co do których większość członków zespołu podniosłaby zastrzeżenia – informuje Izabela Karska. – Dzieci potrzebują lepszej ochrony, zarówno przed pornografią jak i przed innymi zjawiskami, takimi jak patotreści. Najlepsze rozwiązania mogą powstawać w dialogu, a zespół roboczy prowadzony przez Stowarzyszenie Twoja Sprawa taki dialog umożliwiał – powiedziała Hanna Machińska, zastępczyni Rzecznika Praw Obywatelskich. – Projekt przygotowany przez Stowarzyszenie Twoja Sprawa jest ważnym głosem w dyskusji, jak lepiej chronić najmłodszych przed szkodliwymi treściami. Jesteśmy zadowoleni, że w trakcie prac zespołu mogły wybrzmieć różne argumenty – poinformował Sylwester Szczepaniak, który obserwował prace zespołu z Ministerstwa Cyfryzacji. – To dla nas ważny projekt – podkreśla Judyta Kruk, rzecznik prasowa Związku Dużych Rodzin 3+. – Rodzice czekają na wsparcie. Na razie jesteśmy pozostawieni samymi sobie wobec praktyk przemysłu pornograficznego – zaznacza. Portal tvp.info skontaktował się w tej sprawie z Dorotą Bojemską, przewodniczącą Rady Rodziny. – Raport stowarzyszenia jest wstrząsający. Widać, że mamy z tym realny problem. Widać, że kwestia oglądania pornografii przez dzieci to nie sprawa przypadkowych kontaktów, a regularnego dostępu do takich treści – skomentowała sprawę Bojemska. – Jestem przekonana, że będziemy się tym zajmować. Następne posiedzenie Rady planowane jest na 10 stycznia, natomiast być może uda nam się spotkać w tej sprawie już wcześniej. To wymaga konkretnych rozwiązań prawnych. Jest tu bardzo wysokie poparcie społeczne, widać, że jest to sprawa, która łączy, sprawa obywatelska. Ustalenia stowarzyszenia zrobiły duże wrażenie, chyba nie do końca zdawaliśmy sobie sprawę jako obywatele, rodzice i politycy z tego jaka jest skala problemu. Podjęcie szybkich działań jest konieczne. Myślę, że te kroki nastąpią szybko i my jako rada jesteśmy gotowi do rozmów na ten temat – dodała. Projekt przepisów został opublikowany na stronie www.opornografii.pl. Stowarzyszenie Twoja Sprawa umieściło na stronie również serię infografik szczegółowo wyjaśniających genezę projektu, przyjęte założenia legislacyjne, jego główne elementy, sankcje i proponowane przepisy proceduralne.",,
Czarna środa i inne dni tygodnia [OPINIA],"Choć polityka nie stoi przecież w miejscu, kolejny tydzień upłynął pod znakiem konsekwencji głosowania nad projektem ustawy „Ratujmy kobiety”, który przepadł w sejmie jeszcze przed skierowaniem do prac w komisji. Opozycja podstawiła sobie nogę tak skutecznie, że nie podniosła się do dziś. Aborcja nie okazała się być antyrządowym samograjem, za jaki uchodziła przecież jeszcze rok temu.","W tydzień po głosowaniu ulicami polskich miast przejść miały kolejne „czarne marsze”. I przeszły, okazując się jednak z reguły raczej „cieniami czarnych marszów”. Tak naprawdę głośno było jedynie o warszawskiej manifestacji, ale tak naprawdę tylko dlatego, że jej uczestnicy kolejny raz sięgnęli po przemoc. Na razie jedynie wobec mienia, rzucając farbą w siedzibę Prawa i Sprawiedliwości. Nie mogło skończyć się inaczej, skoro jedną z twarzy protestu i osobą, wyznaczoną do reprezentowania go w mediach, była Klementyna Suchanow – ta sama, która nie tak dawno obrzuciła jajami samochody z kolumny opuszczającej teren parlamentu, by stać się symbolem rzekomych represji wobec obywateli. Tym razem na ofiary prześladowań kreują się zatrzymani za zniszczenie elewacji budynku przy ulicy Nowogrodzkiej. I to PiS tradycyjnie oberwał najbardziej i wrócił na pozycję wroga numer jeden, choć maszerujący pojawili się również pod biurami partii opozycyjnych, których posłów nieobecnych na głosowaniu wezwali do złożenia mandatów. Obserwatorzy zwrócili uwagę, że choć w nazwie imprezy cały czas mamy czarny kolor, cały przemarsz odbył się pod czerwonymi sztandarami. Najwyraźniej jest to kolor, w sposób naturalny pasujący do pochodów, zwłaszcza dla osób, które niejednego 1 maja maszerować musiały w swej pierwszej młodości przez ulice Warszawy, dziś zaś razem z Adrianem Zandbergiem przeżywają młodość drugą. Niektórzy obrońcy tej flagowej czerwieni wskazują na o wiele szersze, niż komunistyczne, konotacje czerwonej flagi, nie ma się jednak co oszukiwać – to symbol, który kojarzy się jednoznacznie i totalitarnie, podobnie, jak swastyka czy tzw. salut rzymski. Dwudziesty wiek bezpowrotnie i krwawo nacechował pewne symbole i od tego nie ma już ucieczki. Totalitaryzm tymczasem maszerującym bynajmniej obcy nie jest, o czym świadczą drakońskie zapisy odrzuconej ustawy, penalizujące de facto jakąkolwiek dyskusję o aborcji. Sondaży poparcia dla partii politycznych nigdy nie należy traktować jak wyroczni, jednak warto szukać w nich tendencji. Te wskazują na stałą i rosnącą dominację PiS i słabość opozycji. Jednak, co istotne w kontekście opisanej wyżej sytuacji, nie widać w nich, by na wizerunkowych stratach Po i Nowoczesnej pożywić mogły się ugrupowania bardziej lewicowe. Skala środowych demonstracji potwierdziła, że jest to raczej marginalne środowisko, które nie jest w stanie znacząco wpłynąć na własną korzyść na wyborcze wyniki, może jedynie osłabić większe partie. Tak, jak stało się w 2015 roku z Razem i SLD, za co do dziś Adriana Zandberga krytykują niektórzy liberalni publicyści.  To, jak wielu z bliskich PO komentatorów nagle odkryło w sobie niechęć do środowisk feministycznych, to zresztą bardzo ciekawy temat, godny samodzielnego tekstu, raczej satyrycznego, niż publicystycznego.Rozsypka opozycji i szybujące wysoko sondaże mogą usypiać czujność rządzących, jednak trudno mówić o spaniu, gdy co chwila odzywają się dzwonki alarmowe. To nie tylko napaści na biura poselskie, o których słyszymy już niemal codziennie, lecz i rozmaite sytuacje, pokazujące, że polityczna wojna z parlamentu przenosi się do takich miejsc, jak sale sądowe, czy gabinety lekarskie. Odkąd nawet udział w charytatywnej według deklaracji organizatorów powszechnej zbiórce na rzecz leczenia dzieci stał się dla wielu polityczną deklaracją „przeciwko”, widać, jak fatalnie służy niektórym pozostawanie ich przedstawicieli w opozycji. Oto na gmachu polskiej ambasady w Londynie pojawiają się czerwone serduszka, uzupełnione hasłem „Śmiechem was pokonamy”. Trudno dostrzec w tym troskę o „dzieciaki”, te niestety wydają się w tym wszystkim najmniej ważne. W kraju tymczasem szeroko dyskutujemy o lekarzu, który na drzwiach swojego prywatnego gabinetu powiesił kartkę, że nie przyjmuje pacjentów z PiS, ponieważ używa sprzętu zakupionego przez WOŚP. Gdy pojawiają się niewygodne pytania, doktor zaczyna tłumaczyć się, że użył jedynie skrótu myślowego, a gdy już zostaje usunięty z placówki, której narobił wstydu na całą Polskę, odkrywa w sobie… rozczarowanego wyborcę PiS. I może w ten sposób okaże się naprawdę skutecznym lekarzem, wszyscy wiemy bowiem, że śmiech to zdrowie. Po rekonstrukcji rządu można jednak odnieść wrażenie, że dobra zmiana trochę wytraca tempo. Już sam fakt, że od kilku tygodni przedstawiciele PiS uspokajać muszą swoich sympatyków, że kierunek zmian się nie zmienia, daje do myślenia. Wcześniej przecież takie deklaracje nie były potrzebne. Spójrzmy choćby na wizytę nowego szefa dyplomacji, Jacka Czaputowicza, w Berlinie. Choć część komentatorów chwali złagodzenie tonu i zapowiedź przeniesienia tematu reparacji do debaty eksperckiej, słychać, że wielu wyborców (i inni publicyści) odbierają to jako realne złagodzenie stanowiska. I są to głosy na tyle znaczące, by do odpowiedzi poczuli się wywołani kolejni znaczący politycy, w tym sam prezes Jarosław Kaczyński. Nie zniknęło pęknięcie, jakie powstało po zmianie na czele MON i choć Antoni Macierewicz nie podejmuje żadnych działań, które można by uznać za nielojalność wobec własnej partii i kolegów z rządu, coraz wyraźniej widać jednak, jak głęboki był spór między jego otoczeniem a pałacem prezydenckim. I, co politycy powinni sobie z całą mocą uświadomić, pęknięcie to, choć pozostaje płytkie i znika w obliczu wspólnego przeciwnika, sięga jednak od konserwatywnych tytułów i portali, poprzez cały pisowski elektorat.  Nie służy mu poczucie wycofywania się z pewnych działań, jak dekoncentracja mediów, czy kroków, jakie KRRiTV podjąć miała w stosunku do TVN. Pewną satysfakcję daje wyborcom finalizacja reformy sądownictwa w sferze ustawowej, działania Komisji Weryfikacyjnej czy zarzuty korupcyjne, stawiane politykom. Jeśli jednak jednego dnia docierają do nas informacje o skandalicznym wyroku, wydanym w sprawie Doroty Wellman przeciw Jackowi Piekarze, wydanemu bez wysłuchania pisarza, co więcej – w sytuacji, w której nie był on nawet świadomy, że toczy się jakikolwiek proces, i, z drugiej strony, o krokach prawnych podjętych przez rodzinę Ćwiąkalskich wobec tropiącego reprywatyzacyjne przekręty aktywisty miejskiego Jana Śpiewaka, widzimy, że III RP trzyma się jeszcze bardzo mocno. Sposób, w jaki odbyła się sprawa Piekary i drakoński wyrok pokazują jak w soczewce całą niesprawiedliwość sądownictwa postkomunistycznej Polski. Gdyby zaś powodów do narzekania na sądy było komuś mało, zawsze może zapoznać się z doniesieniami z Gdańska, gdzie sąd osoby biorące udział w uprowadzeniu, wielokrotnym gwałcie i torturach na młodym mężczyźnie otrzymały wyrok od 4 do 6 lat więzienia. Nasza zmagania z reformą wymiaru sprawiedliwości wciąż bardzo mocno interesują Unię Europejską, wydaje się jednak, że chwilowo następuje z jej strony wycofanie się na z góry upatrzone pozycje. Jean-Claude Juncker łagodzi wymowę samego art. 7, mówiąc, że ma on charakter ostrzeżenia, nie sankcji, jednak nawet co do samego artykułu determinacja UE zaczyna się zmniejszać. Ryszard Czarnecki, który na wniosek frakcji PE stracić miał fotel wiceprzewodniczącego, również na razie może być spokojny.  Znaczenie ma tu na pewno spora mobilizacja w kraju. Uderza jednak, że im więcej Unia ma swoich własnych problemów, tym bardziej ograniczać chce swobodę wypowiedzi lokalnych polityków i prowadzenia własnej polityki przez państwa członkowskie. Nie niepokoi jej jedynie nieistniejący rząd Niemiec. Tymczasem prezydent Duda kolejny raz dobrze poradził sobie w ONZ, minister Błaszczak w Białym Domu, a senator Kogut – w senacie. I tylko co do tej ostatniej sprawy nie można powiedzieć, że dla „dobrej zmiany” to dobra wiadomość.",,
Ambasador USA o sankcjach ws. Nord Stream 2: Proeuropejska decyzja,Ambasador USA w Niemczech Richard Grenell broni sankcji nałożonych przez jego kraj na firmy biorące udział w budowie gazociągu Nord Stream 2. Według dyplomaty Waszyngton podjął „proeuropejską decyzję”.,"– 15 europejskich krajów, Komisja Europejska i Parlament Europejski zgłosili wątpliwości dotyczące projektu Nord Stream 2. Od dawna słyszymy od naszych europejskich partnerów, że USA powinny ich wspierać – powiedział amerykański ambasador w rozmowie z gazetą „Bild am Sonntag” – niedzielnym, magazynowym wydaniem dziennika „Bild”. Grenell określił wprowadzenie sankcji jako „proeuropejską decyzję”.  W piątek prezydent USA Donald Trump podpisał ustawę o budżecie Pentagonu na rok 2020. Wpisano w niej m.in. sankcje wobec firm budujących gazociąg Nord Stream 2, który ma połączyć Rosję z Niemcami.  W rozmowie z niemiecką gazetą ambasador Stanów Zjednoczonych w Niemczech tłumaczy, że stanowisko jego kraju jest stałe i było reprezentowane również przez poprzedniego prezydenta Baracka Obamę. – Naszym celem zawsze było zabieganie o dywersyfikację europejskich źródeł energii i zapobieganie sytuacji, w której jeden kraj, czy jedno źródło buduje w Europie zbyt silne wpływy za pośrednictwem energii – oświadczył.  Wyjawił też, że Waszyngton starał się tak skonstruować sankcje, by były one jak najbardziej precyzyjne. Grenell wyraził zadowolenie, że „uczestniczące w projekcie firmy już zareagowały”.",,
Policja zastrzeliła czterech podejrzanych o zbiorowy gwałt,"Indyjska policja zastrzeliła czterech mężczyzn podejrzanych o zgwałcenie i zabicie w zeszłym tygodniu 27-letniej kobiety w Hajdarabadzie. Strzały padły, gdy podejrzani zostali doprowadzeni na miejsce zbrodni w celu przeprowadzenia wizji lokalnej. Sprawcy gwałtu spróbowali w tym momencie odebrać broń funkcjonariuszom i uciec – informuje portal BBC News.","Zwęglone szczątki zamordowanej kobiety zostały znalezione 28 listopada. Odkrycie wywołało oburzenie opinii publicznej w Indiach, a także protesty przeciwko bezczynności policji.  Po informacji o zabiciu napastników matka ofiary powiedziała BBC, że „wymierzono sprawiedliwość”. Tysiące ludzi wyszły na ulice Hajdarabadu, żeby pochwalić policję, że sprawiedliwości stało się zadość.  Indyjski kodeks karny zaostrzono w 2013 r., po wielomiesięcznych protestach ulicznych wywołanych przez bestialski gwałt na studentce fizjoterapii w grudniu 2012 r. Protestujący domagali się m.in. zmian w prawie i w podejściu policji do ścigania przestępstw na tle seksualnym. Nowe przepisy nakładają karę minimum 20 lat więzienia i maksymalnie dożywocia lub śmierci przy gwałtach zbiorowych oraz za gwałt, którego skutkiem był zgon ofiary lub jej stan wegetatywny.",,
Rzeczniczka PiS: Przeprosiny gazeta.pl nie wypełniają wezwania przedsądowego,"Przeprosiny opublikowane przez portal gazeta.pl skierowane do Jarosława Kaczyńskiego, nie wypełniają wezwania przedsądowego, jakie prezes PiS skierował do tego medium – oświadczyła rzeczniczka PiS Beata Mazurek. Portal gazeta.pl twierdził między innymi, że Kaczyński ma status podejrzanego, czyli prokuratura przedstawiła mu zarzuty.","Portal gazeta.pl opublikował około północy z piątku na sobotę jednozdaniowe oświadczenie, w którym przeprasza prezesa PiS za to, że „w jednym z artykułów napisaliśmy przez pomyłkę, że Jarosław Kaczyński jest podejrzany o popełnienie przestępstwa”.  Beata Mazurek napisała, że oświadczenie to nie niweluje „skutków wywołanych nieprawdziwymi publikacjami i twierdzeniami”, ale jest „o tyle ważne”, że stanowi przyznanie się „do publikowania informacji nieprawdziwych, bezpodstawnie ukierunkowanych wyłącznie na atak” na Jarosława Kaczyńskiego. Oświadczenie skrytykowali także inni politycy. – Te niby-przeprosiny, które zamieścił portal gazeta.pl, idealnie obrazują poziom materiałów zamieszczanych przez media należące do Agory, czy to na portalu gazeta.pl, czy to w drukowanej wersji „Gazety Wyborczej” – powiedział szef Kancelarii Premiera, Michał Dworczyk. W jego ocenie, także forma i sposób opublikowania przeprosin, które, jak zauważył, „pojawiły się w środku nocy, żeby jak najmniej osób je zobaczyło”, idealnie obrazuje sposób działania całej spółki Agora. Jego zdaniem, spółka „od lat prowadzi wojnę ideologiczną wymierzoną w Prawo i Sprawiedliwość, a w szczególności w prezesa Jarosława Kaczyńskiego”. - Trzeba powiedzieć jasno, że w ostatnich dniach wielokrotnie były naruszane dobra osobiste prezesa Jarosława Kaczyńskiego. Sugerowano mu m.in. płatną protekcję czy przekroczenie uprawnień. To oczywista nieprawda, dlatego szkoda, że przeprosiny na portalu gazeta.pl nie zostały wyeksponowane tak, jak seria tekstów dotyczących prezesa Kaczyńskiego - powiedział szef KPRM. Dworczyk zaznaczył, że Polska jest krajem demokratycznym, który respektuje wolność słowa. - Ale musimy pamiętać o tym, że nie wolno łamać prawa. Nie można powielać kłamstw w przestrzeni publicznej i rzucać bezpodstawnych oskarżeń - a tak działo się przez ostatnie dni w przypadku publikacji, o których mowa - podkreślił. Do przeprosin odniósł się także minister spraw wewnętrznych, Joachim Brudziński.",,
"KO chce obniżać koszty pracy w Polsce, ale nie wie, ile one wynoszą","Platforma Obywatelska ma to do siebie, że często formułuje fałszywe założenia i z nich wyciąga wnioski. Ale w tym przypadku jest to po prostu kłamstwo – powiedział w programie „#Jedziemy” prof. Waldemar Paruch. Szef Centrum Analiz Strategicznych skomentował w ten sposób oparty na nieprawdziwych informacjach postulat Koalicji Obywatelskiej o obniżeniu kosztów pracy.","Prowadzący program Michał Rachoń zauważył, że PO proponuje obniżenie kosztów pracy z 50 proc. do 35 proc., podczas gdy według Organizacji Współpracy Gospodarczej i Rozwoju (OECD) opodatkowanie pracy w Polsce wynosi 36 proc.  – Jeżeli tego nie  sprawdzono i nie ustalono, jak naprawdę wygląda poziom obciążenia pracy różnego rodzaju podatkami i parapodatkami, to pojawia się pytanie, kto ten program pisał i w jakim celu – stwierdził prof. Paruch.  Szef Centrum Analiz Strategicznych przypomniał także o innej nieścisłości z programu KO. Politycy opozycji planowali m.in. odtworzyć „zlikwidowane przez obecny rząd” dowództwo 13 Dywizji Lotnictwa Szturmowego w Elblągu. Rzecz w tym, że takie dowództwo działało  w naszym kraju przez sześć miesięcy w 1952 r. Błąd zniknął już ze strony internetowej KO; teraz jest mowa tylko o „przywróceniu dowództwa dywizji w Elblągu”.",,
Ślub księcia Harry'ego i Meghan Markle w Windsorze. „Ogłaszam ich mężem i żoną”,"Szósty w linii do brytyjskiego tronu 33-letni książę Harry i 36-letnia amerykańska aktorka Meghan Markle wzięli ślub na zamku w Windsorze. Do miasteczka przyjechało z tej okazji ponad 100 tys. osób - ponad trzykrotnie więcej, niż mieszka tam na co dzień.","Książę i księżna SussexSakramentalne „tak” młodej pary padło około 13 czasu lokalnego (14 czasu polskiego). Ceremonia rozpoczęła się godzinę wcześniej i była poprzedzona uroczystym przyjazdem członków rodziny królewskiej i pary młodej do kościoła. Wcześniej, od 9. rano, pojawiali się zaproszeni goście. Po trwającej godzinę ceremonii ślubnej nowożeńcy – książę i księżna Sussex przejechali ulicami miasta. Szacuje się, że ceremonię oglądało na żywo w telewizji nawet kilkanaście milionów Brytyjczyków i kolejne setki milionów osób na całym świecie. Firma doradcza Brand Finance oceniła, że wydarzenie przyniesie brytyjskiej gospodarce nawet około miliarda dodatkowych przychodów, głównie w branży turystycznej i zyskach dla wizerunku kraju. „Witamy w rodzinie!”Brytyjska prasa entuzjastycznie skomentowała ślub księcia Harry'ego i amerykańskiej aktorki Meghan Markle, podkreślając, że ich związek pokazuje zmieniającą się twarz współczesnej brytyjskiej monarchii.Centrowy „The Times” uczcił sobotni ślub prostą okładką ze zdjęciem Meghan Markle i jej matki Dorii Ragland, pisząc wprost: „Witamy w rodzinie!”. Gazeta zwróciła szczególną uwagę na ciepłe przyjęcie przyszłej księżnej przez rodzinę królewską, opisując m.in. jej bliskie relacje z następcą tronu, księciem Karolem, który w sobotę w zastępstwie za jej ojca poprowadził ją do ołtarza. Transformacja Harry’egoZ kolei konserwatywny „Daily Telegraph” zwrócił uwagę na transformację Harry'ego - od wzbudzającego współczucie księcia, który zapłakany szedł za trumną matki podczas jej pogrzebu w 1997 roku do pełnego charyzmy i empatii mężczyzny uwielbianego przez Brytyjczyków. Dziennik podkreślił jego bliską relację z bratem, księciem Williamem, a także fakt, że zarówno Harry, jak i Meghan są silnymi, niezależnymi osobami. Zamieszanie z ojcem panny młodejW ostatnich dniach media poświęciły szczególnie wiele uwagi ojcu Meghan Markle, Thomasowi, który miał poprowadzić ją do ołtarza w kaplicy św. Jerzego. Mężczyzna został najpierw uchwycony przez paparazzi w serii niekorzystnych zdjęć, a następnie zdecydował się sprzedać sesję zdjęciową jednej z popularnych agencji fotograficznych, stając się przedmiotem krytyki i oskarżeń o próbę zarobku na ślubie swojej córki.W ostatnich dniach przed ślubem mężczyzna uskarżał się na problemy z sercem i ostatecznie zrezygnował z udziału w ceremonii. W ostatniej chwili zdecydowano, że Meghan Markle do ołtarza poprowadzi w jego zastępstwie następca tronu i ojciec Harry'ego, książę Karol.W uroczystości bierze udział matka nowej księżnej Doria Ragland, która w piątek spotkała się zarówno z księciem Karolem, jak i królową Elżbietą II i jej mężem Filipem, a także przyjaciele pary, w tym wielu aktorów serialu „Suits” w którym Markle grała jedną z głównych ról.W ceremonii w kościele łącznie wzięło udział ok. 600 osób, w tym ok. 30 członków rodziny królewskiej na czele z królową Elżbietą II. Narzeczeni złożyli przysięgę małżeńską przed Justinem Welby'm, arcybiskupem Cantenbury, a kazanie wygłosił biskup amerykańskiego kościoła episkopalnego Michael Curry.Uwaga mediów skupiona jest także na towarzyszącej parze grupie druhen i drużbów, w tym pięcioletnim księciu George'u i trzyletniej Charlotte, będącymi odpowiednio trzecim i czwartą w linii do tronu. Nowe tradycje W ramach odejścia od tradycji - dopuszczalnego ze względu na odległe miejsce Harry'ego w linii do tronu i status drugiego wnuka królowej - para młoda wybrała mniej formalną muzykę, która  towarzyszy im w tym specjalnym dniu, sięgając m.in. po repertuar Etty James i Bena E. Kinga oraz gospel.Podobnie jak Kate Middleton podczas ślubu z księciem Williamem w 2011 roku, a wcześniej księżna Diana podczas ślubu z księciem Karolem w 1981 roku, Meghan nie zobowiązała się w trakcie przysięgi do posłuszeństwa mężowi, co w przeszłości było tradycyjnym elementem uroczystości. Zdecydowano się również na bardziej współczesny zapis składanych przysięg, rezygnując ze staroangielskich słów, których używali William i Kate. W przeciwieństwie do swojego starszego brata, Harry będzie także nosił obrączkę małżeńską.Test na BrytyjkęW toku przygotowań do ślubu Markle, która jest rozwódką, została m.in. ochrzczona w kościele anglikańskim. Amerykanka będzie ubiegała się o brytyjskie obywatelstwo. Ministerstwo spraw wewnętrznych wyjaśniło jednak, że Meghan Markle będzie musiała przejść przez zwyczajową procedurę, wymagającą m.in. zdania testu z wiedzy o Wielkiej Brytanii i monarchii.                                                teraz odtwarzaneRozpoczęła się ceremonia ślubna księcia Harry’ego i Meghan Markle",,
"Zgrzyt na linii Nitras–Sawicki. „Sławek, rozliczaj siebie i KO”","Największe pretensje mam do Marka Sawickiego, bo on od początku robił wszystko, żeby ta formuła szerokiej koalicji się nie udała – przekonywał na antenie RMF FM poseł Koalicji Obywatelskiej Sławomir Nitras. Z kolei Sawicki odpowiedział mu we wpisie na Twitterze, żeby rozliczał KO, bo „PSL wynik podwoiło”.","– Największe pretensje mam szczerze mówiąc Marka Sawickiego. Uważam, że to on od początku robił wszystko, żeby ta formuła (szerokiej koalicji – przyp. red.) się nie udała. Pamiętam, jak mnie przekonywał jeszcze przed wyborami, że nikt z PSL nie zdobędzie mandatu europarlamentarnego, bo nasze „dwójki” przeskoczą ich „jedynki”. Tak się nie stało. Mówił, że nie mamy szans wygrać z PiS-em w tej formule – powiedział Nitras.– Mam pretensje do tych wszystkich mądralińskich, którzy wtedy powiedzieli, że tak będzie lepiej – dodał poseł KO.W swoim wpisie na Twitterze odpowiedział mu poseł PSL Marek Sawicki. „Sławek rozliczaj siebie i KO. PSL wynik podwoiło, wy podzieliliście na dwa” – napisał polityk ludowców.Do słów Nitrasa odniósł się także poseł Piotr Zgorzelski (PSL). „To wy dzięki waszemu radnemu Kałuży oddaliście Śląsk Kaczyńskiemu. Już Pan zapomniał Panie Pośle?” – napisał Zgorzelski, odnosząc się do przejścia radnego KO do klubu PiS, który dzięki temu zyskał większość w sejmiku województwa śląskiego.",,
Szczerski: Tylko opozycja może storpedować porozumienie z Brukselą,"Przegłosowanie Polski doprowadziłoby do poważnego kryzysu w Unii Europejskiej – ocenił w rozmowie z „Rzeczpospolitą” Krzysztof Szczerski, szef gabinetu prezydenta. Komentując medialne doniesienia RMF FM, że Komisja Europejska stawia trzy warunki, aby zamknąć procedurę o naruszenie praworządności w Polsce, zapewnił: „W czasie niedawnej wizyty w Pałacu Prezydenckim wiceszef KE Frans Timmermans nie wspomniał o żadnym z trzech warunków”.","Minister zwrócił uwagę, że doniesienia albo pojawiły się „już po jego powrocie do Brukseli, albo nigdy nie padły i są to tylko doniesienia kuluarowe”. – W Warszawie była mowa jedynie o tym, jak należy rozumieć skargę nadzwyczajną, jak ją uszczegółowić, a nie odwołać, choć jednoznacznie przedstawiono nam krytyczny stosunek Komisji do tego instrumentu – wyjaśnił.– W sprawie sędziów zgodziliśmy się, że państwo ma prawo wprowadzić dla nich wiek emerytalny. Dyskusja dotyczyła tylko procedury wnioskowania o przedłużenie możliwości orzekania. Personalnie o prezes Gersdorf w ogóle nie było mowy. Dlatego po tej rozmowie mówiliśmy, że kompromis jest możliwy. Teraz trudno mi reagować na propozycje, które nigdy wobec nas nie były formułowane – dodał szef gabinetu prezydenta.Szansa zakończenia sporuPytany, czy jest możliwe porozumienie między Polską a Brukselą przed przedstawieniem propozycji budżetu unijnego na 2020 rok, powiedział, że: „Wszystko jest możliwe, jeśli będzie wola polityczna po obu stronach”. – Ale do tego potrzebne jest również lojalne zaangażowanie wszystkich polskich polityków, także tych z opozycji. Jeśli dalej będą oni używać procedury z art. 7 jako instrumentu w krajowej walce politycznej i prosić Komisję, by z niego nie rezygnowała, to ten spór może nie zostać zakończony – przekonywał Szczerski.– Na poziomie prawno-proceduralnym możemy znaleźć kompromis. Ale opozycja w Polsce i Brukseli musi wznieść się ponad podziały polityczne, uznać, że pozycja Polski w Unii w kontekście debaty budżetowej jest ważna z punktu widzenia interesu wszystkich Polaków i nie należy walczyć na tym polu z rządem. Wtedy spór z Brukselą ma szansę zostać zakończony – ocenił.",,
„Nieprawidłowości w reprywatyzacji trzeba wypalić gorącym żelazem”,"– Jestem przerażony skalą nieprawidłowości – mówił o reprywatyzacji w Warszawie Leszek Miller, były premier i były lider SLD.  W programie „Kwadrans polityczny” podkreślił, że w tej sprawie doszło do wielkich przepływów  finansowych i skrzywdzono wielu ludzi, a błędy powinny być „wypalone gorącym żelazem”.","W resorcie sprawiedliwości opracowano projekt ustawy powołującej  komisję weryfikacyjną ws. reprywatyzacji. Leszek Miller nie chciał komentować tej decyzji, ponieważ – jak mówił – nie zna szczegółów projektu.   Powiedział jednak, że  skala zaniedbań i błędów w zakresie reprywatyzacji jest tak ogromna, że koniecznie trzeba ten proceder ukrócić.   Były szef SLD wspomniał m.in. o morderstwie działaczki społecznej Jolanty Brzeskiej oraz o  b. urzędniczce  resortu sprawiedliwości, która  była zamieszana w aferę reprywatyzacyjną i zarobiła 44 mln zł.    „Trąd w pałacu sprawiedliwości”  Leszek Miller wskazał, że wszystkie te przestępstwa trzeba osądzić i wyciągać konsekwencje dyscyplinarne wobec tych, którzy ich wcześniej nie osądzili. – Żadna profesja nie jest wolna od patologii. Mamy do czynienia z „trądem w pałacu sprawiedliwości”. To powinno być wypalone gorącym żelazem – powiedział polityk lewicy.  – Jeśli ta sprawa  zostanie zamieciona pod dywan,  będzie to kolejny dowód na to, że elity potrafią się porozumieć – dodał.  ZAPIS CAŁEJ ROZMOWY  Krzysztof Grzybowski: Kwadrans polityczny, witam państwa, naszym gościem jest Leszek Miller, były premier, były lider SLD, dzień dobry Leszek Miller: Dzień dobry  K.G.:  Czy pana zdaniem PiS działa wedle stalinowskich metod? L.M.: Stalinizm, zarówno w warunkach Polski jak i Związku Radzieckiego to był okres tak czarny,  że porównywanie kogokolwiek albo czegokolwiek do tamtych czasów jest nieuprawnione K.G.: „Jest to próba zorganizowania czegoś na wzór sądów ludowych, bardzo jasno widać zapatrzenia na czasy stalinowskie, Jarosław Kaczyński często nie krył podziwu dla polityków tego okresu”- to komentarz posła Witczaka z PO, dotyczący powołania Komisji Weryfikacyjnej, pan słysząc o tej komisji też ma takie skojarzenia? L.M.: Zacznijmy od tego, że sądy ludowe to nie był wymysł stalinizmu. Tego rodzaju trybunały, które rozpatrywały szybko i najczęściej wydawały wyroki śmierci, powstawały w warunkach każdej rewolucji. Tak było w czasach wielkiej rewolucji francuskiej,  potem kiedy rodził się faszyzm w Niemczech, to nie jest cecha tylko jednego okresu historii świata. Natomiast chętnie odpowiem na to pytanie, kiedy poznam projekt ustawy, a zwłaszcza kiedy zostanie ona uchwalona. Słyszę pewne założenia, ale nie wiem, czy to ma być kolejna komisja śledcza z wyjątkowymi uprawnieniami, czy też coś, co nie ma żadnego związku z ustawą o komisji śledczej. Mam za mało informacji, żeby wyrobić sobie opinię.  Niewątpliwie to co zaszło i zachodzi w Warszawie, mam na myśli aferę reprywatyzacyjną, to co widzimy, jeśli chodzi o powiązania lokalnych polityków, aparatu sprawiedliwości, izb skarbowych itd., jest czymś niesłychanym.  K.G.:  Wymaga specjalnego traktowania, specjalnej instytucji? L.M.: Wolałbym, żeby to było rozpatrywane na mocy istniejącej w tej chwili instytucji, bo w ogóle uważam, że nie ma co mnożyć bytów poza niezbędną konieczność. Ale tutaj mamy rzeczywiście wyjątkowy przypadek. K.G.: Z tymi instytucjami mamy kłopot, bo to na podstawie wyroków wydawanych przez te instytucje, o których pan mówi, do tego typu patologii dochodziło…L.M.: Podzielam pana pogląd, jestem przerażony skalą tych nieprawidłowości. Przecież tu nawet nie chodzi tylko o przepływy finansowe, o krzywdę ludzi, którzy byli wyrzucani z mieszkań, tu przecież mamy morderstwo. Pani Jolanta Brzeska została spalona i prokuratura uznała, że to było samobójstwo, więc niewątpliwie jest co robić. Być może będzie można wejść bardzo głęboko w tę sprawę tylko za pomocą środków nadzwyczajnych. Chodzi tylko o to, żeby te środki nadzwyczajne nie wykraczały poza rozumienie prawa. Nawiasem mówiąc, wiele lat temu uznano, że mega aferą była tzw. afera Rywina, gdzie nikt nikomu nie dał żadnych pieniędzy. W wyniku tej tzw. afery wielu ludziom przetrącono możliwość kariery, mój rząd zachwiał się i upadł. Proszę to porównać z tym, co się w tej chwili dzieje w Warszawie, gdzie już wiadomo, że jedna z uczestniczek zarobiła 40 milionów złotych.  K.G.: 44 L.M.: No właśnie, a przecież to jest dopiero początek.  K.G.: Nie chcę wracać do afery Rywina, ale skoro mówił pan o prokuratorach i sędziach, którzy wydawali takie a nie inne wyroki, bardzo często, delikatnie mówiąc, naginając prawo; to co się powinno z takimi ludźmi stać? L.M.:  Są możliwości dot. wyciągania konsekwencji dyscyplinarnych i one powinny mieć miejsce. Okazuje się, że żadna profesja nie jest wolna od patologii, tu mamy do czynienia z trądem w pałacu sprawiedliwości, żeby użyć literackiego porównania, to wszystko powinno być wypalone gorącym żelazem. Jeżeli coś zostanie zamiecione pod dywan, to dla warszawiaków i opinii publicznej w Polsce będzie to kolejny dowód, że elity potrafią się ze sobą porozumieć. K.G.:  Może pan powiedzieć, że ma czyste sumienie, jeżeli chodzi o reprywatyzację? L.M.: W tym znaczeniu, o którym pan mówi, tak. Natomiast mam skazę na sumieniu w innym przypadku.  Otóż na początku lat 90. trzeba było – wtedy kiedy myśmy rządzili można było spróbować, chociaż jak pan pamięta, SLD nie ma nigdy większości tak jak dzisiaj ma PiS, zawsze musieliśmy mieć koalicjanta, a z koalicjantem różnie było – można było przyjąć ustawę o wygaśnięciu roszczeń reprywatyzacyjnych.  Uznać, że ponieważ Warszawa w 1945 roku to było morze gruzów i żadnych kamienic, które można było odzyskać nie było, to przyjmuje się zasadę, że za niewielkim odszkodowaniem ci, którzy maja pretensje, otrzymują te odszkodowania, a wszystkie inne roszczenia są po prostu umorzone i nie będzie żadnych wypłat.  K.G.: Zabrakło odwagi? L.M.: W tej sprawie były różne pomysły, wówczas przeważył pogląd, który również i prezydent Kwaśniewski prezentował, że ponieważ nie będzie można przyjąć takiej ustawy, a próby były wielokrotnie podejmowane, to niech decydują sądy. No i sądy decydują.  K.G.: Teraz mamy tego efekty; czy pan albo liderzy SLD mają jakieś rachunki do wyrównania z PO? Najpierw prezydent Kwaśniewski mówi o tym, że kupno caracali to rekompensata za mistrale, których Francja nie sprzedała Rosji, chwilę potem pan dodaje, że cały przetarg na caracale to ustawka. Brzmi jak zemsta  za bycie 8 lat opozycją za czasów PO-PSLL.M.: Najpierw  w prasie francuskiej, a potem właśnie po słowach Aleksandra Kwaśniewskiego można wyrobić sobie pogląd, że najpierw kraje NATO z dużym udziałem Polski wymusiły na Francuzach zerwanie kontraktu na dostarczenie okrętów desantowych Rosji, a rekompensatą za to miał być zakup caracali przez Polskę. Po zawyżonej cenie, bo eksperci twierdzą, że mieliśmy kupić 50 śmigłowców za mniej więcej  3 miliardy euro, a również 50 takich samych śmigłowców Brazylia kupiła za 1,8 miliarda, więc różnica jest ogromna, a to otwiera pole do różnych spekulacji. Ale gdyby tak było… K.G.: To też trochę pocałunek śmierci na czole Grzegorza Schetyny? L.M.: Gdyby tak było, to jest niebywały skandal, bo to by oznaczało, że cały ten przetarg był po prostu na niby. Z góry założono - Francuzi nie sprzedadzą Rosji okrętów, a my kupujemy od Francji helikoptery, na dodatek przepłacając. Jeżeli PO mówi, że trzeba w sprawie caracali powołać komisję śledczą, to wszystkie siły w sejmie powinny poprzeć ten wniosek, dlatego że komisja śledcza powinna zbadać i ten wątek.  K.G.:  Teraz wycieczka częściowo w przeszłość, we wtorek kibice Legii bili się z policja w Madrycie, w miniony weekend już z naszą policją w Łodzi i w Katowicach, pan jako szef MSW poszedł na wojnę z kibicami, dlaczego po 20 latach wciąż widzimy te same obrazki? L.M.: Bo brakuje konsekwencji, zarówno ze strony władz, ale też kierownictwa  klubów. Odnoszę wrażenie, że kierownictwa klubów niechętnie idą na wojnę z własnymi kibicami, nawet jeśli to są pospolici chuligani. Brakuje solidarności i konsekwencji.  K.G.: To jest rzeczywiście tylko wina klubów? L.M.: Nie tylko, to musi być też jasna polityka państwa. Z prawdziwą przykrością słuchałem szefa związków zawodowych policji ze Śląska, który mówił, że obecne władze łatwiej godzą się z działalnością środowisk kibolskich, niż mają ochotę popierać policjantów, którzy z tym walczą. Powiedział coś takiego: akceptujecie hasła na koszulkach tych ludzi, ale zapominacie o orłach, które my mamy na czapkach. To jest poważny problem, bo jeśli policja nie czuje wsparcia ze strony władz, boi się interweniować, bo przed oczami stoi kolejna rozmowa z prokuratorem, to jest jak jest i będzie jak będzie. Policja musi wiedzieć, że w starciu z przestępcą cała potęga demokratycznego państwa stoi po ich stronie.  K.G.: Tu stawiamy kropkę, dziękuję bardzo za rozmowęL.M.: Dziękuję",,
"TVP Regionalna – nowa, lokalna telewizja startuje 1 września","1 września br. rozpocznie emisję 16 nowych programów regionalnych, tworzonych przez ośrodki terenowe TVP. Nowatorski projekt – TVP Regionalna – przez 18 godzin na dobę zapewni widzom najwyższej jakości programy mające wspólny wyznacznik: lokalność. Nowe programy regionalne będą dostępne w naziemnej telewizji cyfrowej i aplikacji na urządzenia mobilne TVP Stream.","Dotychczas 16 ośrodków terenowych nadawało swoje programy na jednej antenie w pasmach rozłącznych przez ok. 4 godziny dziennie. Od 1 września br. Telewizja Polska uruchamia Ośrodek Programów Regionalnych, w którego skład wejdzie 16 ośrodków terenowych, tworzących wspólnie TVP Regionalną. Każdy z tych 16 ośrodków na własnej antenie, czyli dla widzów ze swojego regionu, będzie nadawał program własny oraz programy realizowane wspólnie, które będą także emitowane na antenach pozostałych ośrodków.Telewizja regionalna to nasze dobro wspólne ważne dla rozwoju kultury i debaty społecznej, ochrony tradycyjnych wartości, idei budowy społeczeństwa informacyjnego. Nowoczesna programowo i technologicznie, interaktywna (hybrydowa), odbierana poprzez aplikację TVP Stream na urządzeniach mobilnych w kraju i za granicą, a co najważniejsze – bliska ludziom. Dzisiaj także dzięki realizacji takich zadań, jak internetowy teatr TVP dla szkół, czy regionalne systemy ostrzegania. Oddziały terenowe stają się istotą Telewizji Polskiej – mówi Marian Zalewski, członek Zarządu TVP S.A.Program 16 ośrodków terenowych będzie nadawany codziennie od godz. 6.30 do ok. 00.30 (18 godzin). Pasmo wspólne będzie emitowane przez 13,5 godziny dziennie od poniedziałku do piątku oraz 12,5 godziny dziennie w soboty i niedziele. Pasmo własnych programów przygotowywanych przez ośrodki terenowe zajmie 4,5 godziny dziennie od poniedziałku do piątku oraz 5,5 godziny dziennie w soboty i niedziele.Regionalna oferta programowa telewizji publicznej będzie dostępna w naziemnej telewizji cyfrowej oraz aplikacji na urządzenia mobilne TVP Stream.Głównym celem TVP Regionalnej – czyli 16 programów regionalnych TVP – jest szybkie i rzetelne informowanie o wszystkich najważniejszych wydarzeniach w Polsce i jej regionach. Będzie to telewizja informująca o sprawach lokalnych, prospołeczna i proobywatelska.Znajdzie się tu miejsce dla regionalnego reportażu, znajdzie się czas na sprawy społeczne, gospodarkę a nawet poradnictwo. Poświęcimy uwagę sprawom istotnym szczególnie dla małych społeczności., jak np. rynek pracy, samorządność, rozwój regionalny czy ekologia. Nie zabraknie oferty dla ludzi starszych, dla niepełnosprawnych, dla mniejszości narodowych czy wyznawców różnych religii. Widz TVP Regionalnej przede wszystkim dostanie telewizję w skali mikro: bliską, aktualną i przyjazną, a także interaktywną – zapowiada Marek Pasiuta, Dyrektor Ośrodka Programów Regionalnych.TVP Regionalna połączy ze sobą praktyczną i użyteczną informację o najbliższym otoczeniu z atrakcyjnym przedstawieniem wiedzy o współczesnej Polsce, promowaniem dobrych wzorów i rozwiązań.",,
Wiceminister sprawiedliwości: Zatrzymać to się mogą sędziowie,"Środowisko sędziowskie chce wywrócić cały system prawny – mówi czwartkowej „Rzeczpospolitej” Sebastian Kaleta, wiceminister sprawiedliwości.","Kaleta opowiada „Rzeczpospolitej”, do czego prowadzą zmiany, które Zjednoczona Prawica wprowadza w wymiarze sprawiedliwości. Jak podkreślił, „zaproponowanie ustawy wynikało z obserwacji, iż sędziowie będą dążyć do tego, by podważać status innych sędziów”. „Po podpisie prezydenta będą odpowiednie środki prawne, by ocenić takie zachowanie. Jednocześnie ustawa niweluje ryzyko chaosu prawnego” – stwierdził.Dopytywany, czy podczas przygotowywania ustawy i wcześniej nie było pomysłu, by rozwiązać tę sprawę inaczej, wiceszef resortu sprawiedliwości odparł, że „zatrzymać to się mogą sędziowie”. Jak przypomniał, w 2017 r. Sejm przyjął ustawy, z których część prezydent zawetował i zaproponował nowe brzmienie, żeby zaspokoić oczekiwania społeczne względem np. wybierania członków Krajowej Rady Sądownictwa większością trzech piątych. „Ta ustawa weszła w życie, Sejm wybrał zgodnie z nią członków KRS, zaczęła ona pracę, a Trybunał Konstytucyjny ocenił, że taka konstrukcja jest zgodna z ustawą zasadniczą, która nakazuje, żeby sędziowie cieszyli się niezawisłością, niezależnością. Pomimo obowiązywania tych przepisów, pomimo funkcjonowania KRS, część środowiska sędziowskiego nie uznaje tego faktu. Uchwalonych przepisów nie sposób derogować z polskiego porządku prawnego inaczej niż poprzez zmianę ustawy przez parlament” – przypomniał Kaleta.Dodał, że „fakt wprowadzenia chaosu przez część środowiska sędziowskiego powoduje, że bardzo istotne zmiany, na które czekają miliony Polaków, dotyczące sprawności pracy samych sądów, z uwagi na te niepokojące zjawiska czekają, aż sytuacja w sądownictwie się ustabilizuje”. „Bo my jesteśmy w trakcie reformy sądownictwa. Wiele rzeczy już wprowadziliśmy, ale jeszcze wiele propozycji jest opracowywanych” – zaznaczył wiceminister sprawiedliwości.Na pytanie, czy w planach poza zmianą struktury sądów jest np. weryfikacja wszystkich sędziów w Polsce, Kaleta odpowiedział, że w ocenie wielu ekspertów czterostopniowa struktura sądownictwa „jest nazbyt rozbudowana, co powoduje, że sprawność funkcjonowania tego systemu jest niższa, niż mogłaby być przy zaangażowaniu takich samych zasobów”.",,
Korea Północna świętuje 70-lecie. Kim tym razem nie pochwalił się rakietami,"W Pjongjangu odbyła się wielka parada wojskowa z okazji 70. rocznicy proklamacji socjalistycznej Koreańskiej Republiki Ludowo-Demokratycznej (KRL-D). Światowe media zwróciły uwagę, że w czasie imprezy nie zaprezentowano rakiet dalekiego zasięgu.","Przywódca Korei Płn. Kim Dzong Un obserwował defiladę, ale nie zwrócił się z odezwą do narodu. Utrzymane w stosunkowo łagodnym tonie przemówienie wygłosił natomiast przewodniczący parlamentu Kim Jong Nam, który podkreślał w nim cele gospodarcze, a nie potęgę nuklearną reżimu.W przeszłości w czasie parad wojskowych w Korei Płn. często pokazywano nowe uzbrojenie, w tym międzykontynentalne rakiety balistyczne (ICBM). W tym roku rakiety takie nie pojawiły się wśród prezentowanej broni. Potwierdziło to przypuszczenia ekspertów, którzy wskazywali na toczące się negocjacje nuklearne z USA i inne trwające wysiłki dyplomatyczne.Kim Dzong Un dwukrotnie spotkał się w tym roku z prezydentem Korei Płd. Mun Dze Inem i raz – na historycznym szczycie w Singapurze 12 czerwca – z prezydentem USA Donaldem Trumpem. Na szczytach tych deklarował skłonność do „całkowitej denuklearyzacji Półwyspu Koreańskiego” i potwierdzał ogłoszone wcześniej wstrzymanie prób jądrowych i startów rakiet dalekiego zasięgu.Gratulacje od Xi i PutinaNa uroczystości rocznicowe przybyli do Pjongjangu goście z zagranicy, m.in. trzeci najważniejszy urzędnik Komunistycznej Partii Chin (KPCh) Li Zhanshu i przewodnicząca rosyjskiej Rady Federacji Walentina Matwijenko. Prezydenci Chin i Rosji, Xi Jinping i Władimir Putin, przekazali Kimowi gratulacje z okazji rocznicy – podała północnokoreańska agencja KCNA. Przyjechał również wzbudzający dyplomatyczne kontrowersje aktor Gerard Depardieu.Xi podkreślił „tradycyjną przyjaźń” pomiędzy dwoma komunistycznymi krajami i zapewnił, że „skuteczna ochrona, cementowanie i rozwój dwustronnych relacji” są „niezachwianym stanowiskiem” chińskiego rządu i partii. Putin zwrócił uwagę na „przyjazny charakter” stosunków rosyjsko-północnokoreańskich i ocenił, że dalsze rozszerzenie współpracy umocni stabilność i bezpieczeństwo na Półwyspie Koreańskim oraz w całym regionie Azji Północno-Wschodniej.Kim przywrócił w tym roku zwyczaj masowych występów gimnastyczno-tanecznych, w czasie których dziesiątki tysięcy osób poruszają się w całkowitej synchronizacji, przemieniając się w „ludzkie piksele”, z których powstają większe obrazy. Pokazy, które wymagają miesięcy lub nawet lat przygotowań, oceniane są jako kwintesencja ideologii socjalistycznej, w tym „jednomyślnej jedności” – jednego z najpopularniejszych sloganów używanych przez północnokoreańskie władze.                                                    Korea Północna hucznie świętuje rocznicę powstania (fot. PAP/EPA/HOW HWEE YOUNG) DynastiaW ciągu 70 lat w reżimie Kimów urządzono ponad 30 defilad wojskowych, które zdaniem komentatorów służyły propagandzie, zastraszeniu i budowaniu jedności narodowej. Pierwszą z nich założyciel KRL-D Kim Ir Sen zorganizował jeszcze przed proklamacją republiki, w lutym 1948 roku, gdy kraj znajdował się pod kontrolą ZSRR. Potem urządzał je nieregularnie, z przerwą m.in. podczas wojny na Półwyspie Koreańskim.Syn założyciela KRL-D Kim Dzong Il objął absolutną władzę po śmierci ojca w 1994 roku, ale już wcześniej stopniowo przejmował jego obowiązki. W 1992 roku stanął na czele Koreańskiej Armii Ludowej, która jest podstawą władzy rodu Kimów nad krajem, ocenianym jako najbardziej zmilitaryzowane państwo świata, co przełożyło się na częstsze defilady.Kim Dzong Un, który rządzi krajem od 2011 roku, zadebiutował na paradzie w 2010 roku, kiedy stanął u boku swojego ojca na platformie widokowej. 26-letni wówczas „następca tronu” budził skojarzenia z Kim Ir Senem, uśmiechając się i machając, gdy po placu maszerowały tysiące żołnierzy, przejeżdżały czołgi i rakiety dalekiego zasięgu.",,
Cios w rosyjską gospodarkę. Eksport alkoholu spadł o 42 proc.,"Ilość sprzedawanego za granicę rosyjskiego alkoholu spadła w zeszłym roku do najniższego od dekady poziomu. W 2015 roku wyeksportowano 43,5 mln litrów różnego rodzaju mocnych alkoholi. To o 42 proc. mniej niż przed rokiem.","Rosyjscy producenci fatalne wyniki tłumaczą toczącym się konfliktem z Ukrainą. Tamtejsi konsumenci, dotychczas chętnie pijący alkohol wyprodukowany u wschodniego sąsiada, przestali go kupować. Holding Roust, producent popularnych marek wódki Russkij Standard i Zielonaja Marka twierdzi, że spadek zamówień z Ukrainy i Kazachstanu odpowiada za niższy o 29 proc. eksport. Producentów dotykają także zachodnie sankcje i zła prasa rosyjskich produktów. Największym importerem rosyjskiego alkoholu, przede wszystkim wódki, jest Wielka Brytania. W zeszłym roku trafiło tam 9,9 mln litrów rosyjskiego alkoholu, o 59 proc. mniej niż rok wcześniej.",,
Były ambasador USA w Polsce o spotkaniu Duda-Trump: Znak bardzo zdrowych i solidnych stosunków,"Były amerykański ambasador w Warszawie Stephen Mull powiedział, że wizyta prezydenta Andrzeja Dudy w Białym Domu świadczy o bardzo dobrych stosunkach pomiędzy Polską a Stanami Zjednoczonymi. W wywiadzie dla Polskiego Radia dyplomata podkreślił, że to kolejne ważne wydarzenie w relacjach polsko-amerykańskich.","Ambasador zwrócił uwagę, że Donald Trump jest kolejnym prezydentem, który regularnie spotyka się z polskimi przywódcami. – To jest znak bardzo zdrowych i solidnych stosunków pomiędzy naszymi krajami – powiedział. Stephen Mull spodziewa się ogłoszenia przez prezydentów Dudę i Trumpa decyzji o zwiększeniu obecności wojskowej w Polsce. Zaznaczył jednak, że nie musi się to odbywać w formie budowy tradycyjnej bazy wojskowej określanej mianem Fort Trump. – Przychodzi mi na myśl wypowiedź byłego radzieckiego premiera Chruszczowa, który powiedział, że są różne drogi do socjalizmu. Tak samo są różne drogi do zapewnienia bezpieczeństwa Polsce i nam – dodał ambasador. Stephen Mull wyraził przekonanie, że eksperci polscy i amerykańscy powinni rozstrzygnąć, czy lepsza jest stała baza typu Fort Trump, czy bardziej rotacyjna obecność wojsk amerykańskich. Były ambasador w Warszawie spodziewa się, że podczas spotkania prezydentów Dudy i Trumpa pojawi się sprawa zniesienia wiz dla Polaków, która jest problemem w stosunkach Polski z USA.",,
Sauli Niinisto pozostanie prezydentem. Finom odpowiada „polityka szpagatu”,"Obecny prezydent Finlandii Sauli Niinisto odniósł w niedzielę bezapelacyjne zwycięstwo już w pierwszej turze wyborów, zapewniając sobie drugą sześcioletnią kadencję. Po podliczeniu ok. 86 proc. głosów poparcie dla niego wyniosło 62,1 proc.","Głosowanie rozpoczęło się o godz. 9 (godz. 8 czasu polskiego) i potrwa do 20 (godz. 19 czasu polskiego). Wyniki sondaży exit polls poznamy tuż po zamknięciu lokali wyborczych, a ostateczny rezultat zostanie ogłoszony około godz. 22 (godz. 21 czasu polskiego).Urzędujący prezydent, który startuje jako kandydat niezależny, oddał głos w oficjalnym wcześniejszym głosowaniu, zorganizowanym w dniach 17-23 stycznia. Można było wówczas głosować w bibliotekach czy placówkach pocztowych i z tej możliwości skorzystało ok. 36 proc. spośród 3,5 mln uprawnionych Finów.W ostatnich tygodniach przewaga 69-letniego Niinisto w sondażach nieco zmalała, chociaż wcześniej polityk mógł liczyć na 51-63 proc. głosów. Daleko za nim, z 13-procentowym poparciem, plasuje się kandydat Zielonych Pekka Haavisto.Dużą popularność obecny prezydent zawdzięcza przede wszystkim swej roli w polityce bezpieczeństwa w regionie Morza Bałtyckiego oraz umiejętności dialogu z prezydentem Rosji Władimirem Putinem.",,
"Atak na dziennikarkę, gdzie są elity? „Milczą i aprobują łamanie prawa”","– To nie jest demokracja, to nie jest opozycja demokratyczna. To jest właśnie opozycja totalitarna, ponieważ postępowanie tego typu jest przejawem swoistego terroryzmu – tak prof. Kazimierz Kik komentował w programie „Gość Wiadomości” atak na dziennikarkę TVP. Politolog ocenił, że „mamy w Polsce paradoks”.  – Po stronie tych, którzy zarzucają rządowi atak na demokrację, mamy coś jeszcze bardziej niebezpiecznego w postaci postaw, które zagrażają tej demokracji – powiedział.","W piątek przed sejmem została zaatakowana reporterka programu „W tyle wizji”. Podczas protestu jeden z ochroniarzy ruchu Obywatele RP nazwał dziennikarkę „k...”. Tego samego dnia członkowie ruchu na Krakowskim Przedmieściu obrzucili jajkami rządowe limuzyny. – Wcześniej, jeżeli mieliśmy do czynienia z łamaniem prawa, to było to krytykowane przez elity – zauważył dr Norbert Maliszewski. – Teraz mamy do czynienia z bardzo niepokojącą sytuacją, że elity nie tylko milczą, ale to aprobują. Co więcej, te osoby, które powinny być elitami, zachowują się w sposób, który łamie prawo i tym się szczycą – ocenił politolog. Jego zdaniem jest to związane z bardzo głębokim podziałem społecznym. „Postępowanie tego typu jest przejawem swoistego terroryzmu”– Tu nie chodzi tylko o potępienie, tu chodzi o ukaranie – odpowiedział drugi gość programu,  prof. Kazimierz Kik, na pytanie o potrzebę potępienia agresywnych działań. – Myślałem, że elity, że liberałowie, że środowiska lewicy – że to jest kultura polityczna. A dostrzegam dzisiaj ze zdziwieniem, bo to jest moje dawne środowisko, o wiele więcej dogmatyzmu, mniej elastyczności – powiedział profesor. – To nie jest demokracja, to nie jest opozycja demokratyczna. To jest właśnie opozycja totalitarna, ponieważ postępowanie tego typu jest przejawem swoistego terroryzmu. Nie powiem nawet – kulturowego, politycznego.  Mamy w Polsce paradoks – po stronie tych, którzy zarzucają rządowi atak na demokrację, mamy coś jeszcze bardziej niebezpiecznego w postaci postaw, które zagrażają tej demokracji. Jeżeli dziennikarze będą bali się wychodzić na ulice, jeśli wszystko co publiczne będzie niszczone na przekór i tylko dlatego, żeby „dokopać” rządowi, to jaka to jest postawa publiczna, obywatelska. Do czego aspirują ci ludzie, jak mogą nazywać się opozycją demokratyczną – pytał politolog.",,
Policjant z Radomia na wakacjach w Bułgarii uratował Rosjanina,"Policjant z Radomia, który przebywał z rodziną na wakacjach w Bułgarii, uratował życie 55-letniemu Rosjaninowi. Wyciągnął na brzeg nieprzytomnego mężczyznę i przystąpił do udzielania pierwszej pomocy.","Przebywający na wakacjach nad Morzem Czarnym w Bułgarii mł. asp. Sebastian Kosterna, wypoczywając na plaży, zauważył w morzu dryfujące ciało.„Natychmiast do niego podpłynął. Przy mężczyźnie była kobieta. Wspólnie z nią przetransportował mężczyznę na brzeg. Po wydostaniu go na brzeg policjant stwierdził, że mężczyzna nie daje oznak życia, nie oddycha” – poinformowali policjanci. Gdy Rosjanin leżał już na piasku, mł. asp. Kosterna przystąpił do akcji ratunkowej, ponieważ 55-latek nie oddychał. „Mundurowy przystąpił do działania: udrożnił mu drogi oddechowe oraz wykonał pięć wdechów ratowniczych, po których mężczyzna wykrztusił ustami i nosem wodę. Policjant jeszcze przez kilkanaście minut, wspólnie z innymi plażowiczami, zajmował się uratowanym. Na miejsce wezwano służby medyczne, którym przekazano mężczyznę” – dodali funkcjonariusze.",,
Batalia i polityczne naciski o budowę gazociągu Nord Stream 2,"Przedstawiciele niemieckiego biznesu nie ukrywają, że budowa gazociągu Nord Stream 2 jest jednym z ich celów strategicznych. W najbliższych dniach niemieckie urzędy mają wydać administracyjne decyzje o dalszym losie budowy gazociągu.  Ekolodzy protestują i krytykują niemiecką władzę, że przez naciski próbuje wymusić na urzędnikach pozytywne dla siebie decyzje.","Zastrzeżenia do budowy gazociągu zgłosiła Polska, kraje bałtyckie i Ukraina. Teraz Nord Stream 2 ostro krytykują ekolodzy. Także amerykańska administracja Donalda Trumpa zagroziła sankcjami tym firmom, które będą wspierały budowę rosyjsko-niemieckiego gazociągu. Po drugiej stronie barykady stanął niemiecki biznes, wspierany przez Brukselę i federalny rząd w Berlinie. „Gazociąg Nord Stream 2, to nie jest sprawa Donalda Trumpa” – napisał „Frankfurter Algemeine Zeitung”. W podobnym tonie piszą inne niemieckie gazety. Zapowiedź amerykańskich sankcji nie podoba się także w Brukseli.",,
„Kara dla prof. Chazana za mała”;  Kto by oddał Januszowi Korwin-Mikkemu?,"– Sprawa jest tak naganna nie tylko dlatego, że dotknęła mnie. Jest naganna jako przekroczenie pewnej normy w świecie polityki – podkreślił Michał Boni, komentując w programie „Woronicza 17” w TVP Info spoliczkowanie go przez Janusza Korwin-Mikkego. – Ja bym oddał – ocenił Ryszard Czarnecki PiS. Polityków podczas dyskusji podzieliła decyzja prezydent Warszawy nt. profesora Chazana. – Zagony śmierci ruszyły – stwierdził Czarnecki.  Eugeniusz Grzeszczak z PSL podkreślił z kolei, że „co do aborcji jest polityczny kompromis”.","Na pytanie o kwestię zapowiedzi odwołania prof. Chazana przez Ratusz Ryszard Czarnecki zwrócił uwagę na fakt, że za parę miesięcy odbędą się wybory samorządowe. Nazwał decyzję prezydent Warszawy „ruchem pod kątem wyborów”, decyzją stricte polityczną. Przypomniał związki Hanny Gronkiewicz–Waltz z Kościołem i zwrócił uwagę, że „nawet kard. Nycz tę decyzję ostro potępił”. Wiceprzewodniczący PE dodał, że przy okazji dramatu pacjentki profesora „uruchomiły się zastępy” chcące zaostrzyć ustawę dot. aborcji, „przeciwko dzieciom nienarodzonym”. – Zagony śmierci ruszyły –   stwierdził. Z ostatnią kwestią nie zgodził się Józef Oleksy. Powiedział, że SLD, wystąpił o uściślenie prawa przyznającego lekarzom klauzulę, a nie o jej zniesienie. – Na pewno nie wystąpił o zmianę ustawy aborcyjnej – podkreślił. CZYTAJ TAKŻE: Zmarło dziecko pacjentki prof. Bogdana Chazana   teraz odtwarzaneCzarnecki o decyzji Waltz ws. prof. Chazana: ruch pod kątem „Ewolucja Hanny Gronkiewicz-Waltz”  Adam Bielan wrócił do decyzji prezydent Warszawy, dotyczącej prof. Chazana. Nazwał  ją „zwieńczeniem ewolucji Hanny Gronkiewicz–Waltz”. Przypomniał, że Waltz była związana z Ruchem Odnowy w Duchu Świętym. – Podjęła decyzję, żeby uzyskać głosy lewicy w wyborach samorządowych – ocenił Bielan. Eugeniusz Grzeszczak podkreślił, że co do aborcji jest polityczny kompromis. – Szkoda, że próbuje się go naruszyć – dodał. Klauzula sumienia wpisuje się, jego zdaniem w standardy europejskie i nikt tego prawa nie podważy. Michał  Boni zgodził się, że klauzula sumienia jest rozwiązaniem pożytecznym, ale – podkreślił – należy wypełniać procedury wobec pacjentów. Decyzję Gronkiewicz–Waltz ocenił jako dobrą i poza polityką. – Zwolnienie prof. z funkcji dyrektora szpitala to zbyt mała kara – ocenił Artur Dębski (Twój Ruch). Należy go pozbawić prawa wykonywania zawodu – uznał. Wcześniej przedstawiciel Twojego Ruchu spytał rozmówców: „który z was bierze na siebie odpowiedzialność za sytuację rodziców tego dziecka?”. CZYTAJ TAKŻE: Gronkiewicz-Waltz po kontroli w szpitalu: prof. Chazan nie będzie dyrektorem   teraz odtwarzaneGrzeszczak: klauzula sumienia wpisuje się w standardy europejskie Boni: „wszyscy już ochłonęli”;  Czarnecki:  „ja bym oddał”  – Sprawa jest tak naganna nie tylko dlatego, że dotknęła mnie. Jest naganna jako  przekroczenie pewnej normy w świecie polityki – podkreślił Michał Boni, komentując w programie Woronicza 17 spoliczkowanie go przez Janusza Korwin-Mikkego.  Pytany o samopoczucie po starciu z Korwin Mikkem, Boni zapewnił, że „wszyscy już ochłonęli”.  – Ja bym oddał – powiedział poseł Ryszard Czarnecki z PiS, komentując powściągliwą reakcję Boniego. Zwrócił uwagę, że nie było to sportowe starcie, „bo pan Boni to waga piórkowa, a Korwin-Mikke – półciężka”. – Gdyby to się zdarzyło w prywatnym miejscu,  to pewnie i ta reakcja moja byłaby inna, ale  na oficjalnym spotkaniu lepiej powściągnąć emocje – wyjaśnił Boni.  – To jest niecodzienny przypadek w polskiej słabej obyczajowości, tego typu wybryków nie było dotąd.  JKM pozwolił sobie na zachowanie, którego chyba nikt nie akceptuje, najbardziej zadziorni przeciwnicy nie czynią tego, więc całkiem zasadne jest osądzenie sprawy na drodze sądowej – podkreślił Józef Oleksy (SLD).  „Mucha nie wyklucza zachowania się jak dresiarz” Adam Bielan, przedstawiciel Sprawiedliwej Polski,  zwrócił uwagę, że niezależnie od racji, które miał Korwin-Mikke, to nie jest metoda rozwiązywania sporów. –  Nie wystarczy nosić muchę, bo mucha nie wyklucza zachowania się jak dresiarz – podsumował Eugeniusz Grzeszczak (PSL).  Zdaniem Artura Dębskiego (Twój Ruch) zachowanie Korwin-Mikkego było obliczone na zrobienie wrażenia na jego elektoracie i zostało zaplanowane z myślą o zbliżających się wyborach. CZYTAJ TAKŻE: Boni: nadal mam honor i wyjaśniłem już wszystkie swoje sprawy „Klub PSL przyciśnięty żelaznym butem Tuska” Artur Dębski (Twój Ruch) ocenił, że obrona min.  Bartłomieja Sienkiewicza, który ocalał w piątkowym głosowaniu w Sejmie pomimo rozdźwięku w koalicji, była „karygodna”.  – Traktowanie koalicjanta z buta wcześniej czy później się nie opłaci – mówił Ryszard Czarnecki (PiS), komentując odrzucenie wniosku Waldemara Pawlaka (PSL) o przełożenie glosowania nad wotum nieufności wobec ministra SW. Józef Oleksy ocenił natomiast, że klub PSL jest „przyciśnięty żelaznym butem Tuska”. W odpowiedzi na te zarzuty Michał Boni (PO) podkreślił, że głosowania w Sejmie nie zamykają wyjaśnienia sprawy podsłuchów. CZYTAJ TAKŻE: Koalicja obroniła rząd i po dwóch przerwach szefa MSW   teraz odtwarzane„Obrona min. Sienkiewicza karygodna”",,
Łukaszenka: Rosja chce inkorporować Białoruś,"Rosja pod przykryciem „głębokiej integracji” chce inkorporować Białoruś – alarmuje Alaksandr Łukaszenka. Prezydent Białorusi w wywiadzie dla rosyjskich mediów stwierdził, że rozumie sugestie płynące z Moskwy, aby w zamian za tanią ropę Białoruś weszła w skład Rosji.","Prezydent Łukaszenka zwracając się do ponad 100 rosyjskich dziennikarzy zaapelował, aby zastanowili się nad tym, czy Rosja jest w stanie przyłączyć Białoruś. – Wy pomyślcie o następstwach. Wy jesteście gotowi do tego? I jak na to będą patrzeć w naszym kraju i w waszym państwie oraz społeczność międzynarodowa. Ci w Rosji, którzy to proponują jawnie, nie wychodzą naprzeciw wielkim pobudkom jednoczenia Białorusinów i Rosjan – powiedział prezydent Białorusi. Łukaszenka podkreślił, że dla Białorusi niezależność jest rzeczą świętą. Jednocześnie przyznał, że Rosja pozostaje strategicznym partnerem i sojusznikiem Mińska.",,
Burismagate. Jak człowiek Janukowycza kupił sobie kryszę w USA,"Dalsze przesłuchania w ramach dochodzenia ws. potencjalnego impeachmentu Donalda Trumpa więcej problemów niż prezydentowi USA przynieść mogą jego głównemu rywalowi Joe Bidenowi. Dalsze zagłębianie się w historię amerykańskich interesów na Ukrainie wykaże bowiem, jak bardzo politycy i biznesmeni związani z poprzednią administracją angażowali się w osłonę oligarchy hojnie opłacającego syna wiceprezydenta USA.","Fakt pracy Huntera Bidena, kilku innych Amerykanów oraz Aleksandra Kwaśniewskiego w spółce należącej do ukraińskiej oligarchy Mykoły Złoczewskiego ujawniono już w maju 2014 roku. Amerykańskie media spekulowały, że właściciel Burisma Holdings płaci hojnie cudzoziemcom z Zachodu, aby zabezpieczyć swe interesy przed nową ukraińską władzą stawiającą wszak na sojusz z USA i państwami NATO/UE. Afera wybuchła jednak dopiero w tym roku, gdy okazało się, że Trump naciskał na Kijów w sprawie Burismy. Obecny prezydent liczył na to, że ukraińska prokuratura w toku śledztw ustali fakty obciążające Bidenów, syna i ojca. Rzecz ważna w przeddzień wyborów w USA, w których na dzień dzisiejszy najtrudniejszym rywalem dla Trumpa z ramienia Partii Demokratycznej wydaje się właśnie były wiceprezydent.Naciski Trumpa na Wołodymyra Zełenskiego w tej kwestii dały przeciwnikom prezydenta pretekst do wszczęcia w Kongresie postępowania, które może zakończyć się teoretycznie impeachmentem. Na przesłuchania wzywani są kolejni urzędnicy administracji USA, ale sprawa ma przecież charakter międzynarodowy: dotyczy też Ukrainy, ale i obywateli innych państw mających związki z Burismą, choćby byłego prezydenta Polski, wciąż zresztą zasiadającego w radzie dyrektorów spółki.  Wraz z procedurą polityczną w USA, coraz więcej i dogłębniej o sprawie piszą też różne media, od rosyjskich i ukraińskich po amerykańskie. Przybywa informacji, choćby tych dotyczących kontaktów Złoczewskiego w USA, gdzie – widać to coraz wyraźniej – biznesmen związany wcześniej przez długie lata z prorosyjskimi politykami w rodzaju Medwedczuka i Janukowycza, znalazł ochronę przed zakusami nowej ekipy rządzącej Ukrainą. Biden i przyjaciele Złoczewski zaczął się zabezpieczać jeszcze przed upadkiem Wiktora Janukowycza. Z dokumentów rejestrowych Burismy, do których dotarli dziennikarze BuzzFeed, wynika, że Kwaśniewski został członkiem rady dyrektorów już 2 stycznia 2014 roku (na oficjalnej stronie internetowej Burismy jest data kwiecień 2014). Były prezydent Polski znany był z prowadzonych wspólnie z Patem Coxem mediacji w Kijowie. Ale też od lat związany z otoczeniem Leonida Kuczmy, które dobrze znał także Złoczewski. Fakt zatrudnienia byłego prezydenta Polski w firmie oligarchy związanego z poprzednim reżimem wyszedł na jaw dopiero w maju 2014 roku. Kwaśniewski tłumaczył, że rada dyrektorów nie jest związana z działalnością operacyjną firmy, ma jedynie „charakter doradczy”. – Moim zadaniem jest mówienie o prognozach i analizach politycznych, a więc o tym, na czym się znam – powiedział były prezydent RP.  – Jestem byłym politykiem, który to, co ma, to jego wiedza, doświadczenie. I jeżeli ktoś jest tym zainteresowany, a są to ludzie poważni, to nie widzę powodów, by nie dzielić się tym doświadczeniem czy wiedzą. I jeżeli jeszcze są to pieniądze, które mogę zarobić, to też nie widzę w tym żadnego problemu – mówił Kwaśniewski.  „Nie ma powodów, by mówić o Złoczewskim jako człowieku Janukowycza. Powinniśmy pamiętać, że Petro Poroszenko także pracował w rządzie Azarowa, i nie jest w porządku szufladkować go jako człowieka starego reżimu” – tak jeszcze pisał w 2014 roku Kwaśniewski. Gdy media ujawniły fakt jego pracy dla Złoczewskiego, były polski prezydent potwierdził, że zasiada w radzie dyrektorów od stycznia 2014 roku i że od tamtego czasu, do kwietnia 2014, rada ta zebrała się dwa razy.  Podkreślić więc należy, że w chwili gdy Kwaśniewski zaczął pracę dla Burisma Holdings, na kijowskim Majdanie trwał protest opozycji, przeciwko której władze użyły siły. Szefem MSW był wówczas Witalij Zacharczenko, związany z sekretarzem Rady Bezpieczeństwa Narodowego i Obrony Andrijem Klujewem. Zastępcą Klujewa w Radzie był zaś pracodawca Kwaśniewskiego Złoczewski. Klujew od lat współpracował z Wiktorem Medwedczukiem, kiedyś „szarą eminencją” za prezydenta Leonida Kuczmy (z nim i z jego zięciem Wiktorem Pinczukiem Kwaśniewski od wielu lat utrzymuje bliskie relacje), obecnie najważniejszym sojusznikiem Rosji w Kijowie.  Upadek reżimu Janukowycza oznaczał poważne kłopoty dla Złoczewskiego, jednoznacznie kojarzonego z poprzednią ekipą. 26 lutego 2014 r. został on zwolniony ze stanowiska wiceszefa RBNiO przez p.o. prezydenta Ołeksandra Turczynowa. W nowej sytuacji Złoczewski zaczął szukać nowych sojuszników. Obecność Kwaśniewskiego we władzach Burisma Holdings wyszła na jaw przy okazji śledztwa dziennikarskiego na temat powiązań amerykańskich elit z firmą Złoczewskiego. Okazało się, że 18 kwietnia 2014 r., cztery dni przed wizytą w Kijowie wiceprezydenta USA Joe Bidena, Burisma zatrudniła w radzie dyrektorów jego syna Huntera. A jeszcze wcześniej, 1 kwietnia 2014, związanego z sekretarzem stanu Johnem Kerrym inwestora Devona Archera. Informacja o zatrudnieniu Bidena pojawiła się na stronie internetowej Burisma Holdings dopiero 12 maja 2014. Kendra Barkoff, rzeczniczka Joe Bidena, odmówiła komentarza. – Hunter Biden jest prywatną osobą i prawnikiem – powiedziała, podkreślając, że sam wiceprezydent nie ma żadnych związków ani z Burismą, ani z żadną inną firmą.  Z kolei Devon Archer, jak pisał „International Business Times”, to bogaty inwestor, który zbiera fundusze w kampaniach wyborczych Partii Demokratycznej. Politycznie związany z szefem Departamentu Stanu Johnem Kerrym (był m.in. jego doradcą w czasie wyborów prezydenckich 2004). Biden junior i Archer byli wcześniej biznesowymi partnerami pasierba Kerry’ego, Christophera Heinza w spółce inwestycyjnej Rosemont Capital (Archer i Heinz dzielili pokój podczas nauki w college'u). Warto zapamiętać nazwę tej spółki – bo jej biznesowe odgałęzienie Rosemont Seneca Partners to podmiot, na konta którego wpływały z Burismy regularnie duże honoraria dla Huntera Bidena. Lobbyści oligarchy Zatrudnienie Bidena i Archera zbiegło się w czasie z podjęciem przez Burismę nowych wysiłków lobbingowych w Kongresie USA, dotyczących roli spółki na Ukrainie i jej znaczenia dla niezależności energetycznej tego kraju. Biuro wiceprezydenta Joe Bidena zapewniało, że Biden junior nie ma nic wspólnego z kontaktowaniem się Burismy z członkami Kongresu lub administracji Obamy.  Młodego Bidena bronił w kontaktach z amerykańskimi mediami Lawrence Pacheco, pracujący w Waszyngtonie dla FTI Consulting, którą Burisma zatrudniła do komunikacji w USA. Pacheco – który dziś jest rzecznikiem prasowym prokuratora generalnego stanu Kolorado – przyznał w 2014 roku, że Burisma kontaktuje się z kręgami waszyngtońskimi poprzez ML Strategies. To lobbingowa firma należąca do Davida Leitera, byłego szefa sztabu senatora Kerry’ego. Leiter podpisał umowę o lobbingu dla Burismy 20 maja 2014 roku, tydzień po tym, jak Biden junior oficjalnie ogłosił, że zaczyna pracę w spółce. Głównym zadaniem firmy Leitera miało być przekonywanie waszyngtońskich elit, że Burisma odgrywa dużą rolę w uniezależnianiu się Ukrainy od Rosji. W tym właśnie okresie pewni senatorzy z ramienia Partii Demokratycznej lobbowali, aby USA mocniej finansowały, bezpośrednio lub poprzez podmioty pośredniczące w rodzaju Export-Import Banku, zwiększanie krajowego energetycznego potencjału produkcyjnego Ukrainy. Pismo do Obamy w tej sprawie (nagłośnione przez Burisma Holdings) napisał 27 czerwca 2014 r. senator Demokratów z Massachusetts, Edward Markey wraz z trojgiem innych demokratycznych senatorów (Ron Wyden z Oregonu, Jeanne Shaheen z New Hampshire, Christopher Murphy z Connecticut): chodziło o legislację przewidującą dodatkowe 40 mln dolarów na pomoc dla rozwoju ukraińskiej energetyki.  Ze względu na ścisłe związki zaangażowanych w Burisma Holdings Amerykanów z czołowymi postaciami administracji Obamy i Partii Demokratycznej nie dziwi fakt, że wspierali oni finansowo kampanię Hillary Clinton. W kwietniu 2016 r. Greenpeace ustalił, że David Leiter wpłacał znaczące sumy, także Devon Archer miał wpłacić na kampanię Clinton co najmniej 2700 dolarów. Zarzuty o nepotyzm (w kwietniu 2014 Joe Biden wzywał w Kijowie rząd do zmniejszania zależności od Rosji w kwestii dostaw gazu), jakie pojawiły się po ujawnieniu informacji o Hunterze Bidenie w Burisma Holdings, odrzuciły Biały Dom, diaspora ukraińska w USA (Ukrainian Congress Committee of America) oraz US-Ukraine Business Council. Firma Złoczewskiego mogła się chwalić dobrymi relacjami z głównym sojusznikiem nowych władz w Kijowie. W październiku 2014 roku Burisma Holdings podpisała list intencyjny z agencją USAID ws. prowadzonego przez nią Projektu Reformy Samorządowej Energetyki na Ukrainie. W październiku 2015 r. Burisma Holdings przyłączyła się do tego czteroletniego projektu. Co prawda we wrześniu 2015 ambasador USA w Kijowie Geoffrey Pyatt oskarżył prokuraturę generalną o paraliżowanie wysiłków w walce z korupcją, jako przykład podając ciągnącą się sprawę Złoczewskiego, ale już od sierpnia 2015 jego miejsce w ambasadzie zajmowała Marie Yovanovitch.  Amerykańskie tropy Wszystko działało sprawnie do momentu, gdy Burismą zainteresował się prokurator generalny Wiktor Szokin. Po tym, jak wszczął śledztwo przeciwko firmie, Joe Biden naciskał na jego zwolnienie, grożąc wstrzymaniem amerykańskich gwarancji na kredyt 1 mld dolarów dla Ukrainy. Szantaż był skuteczny. Szokin został zdymisjonowany przez Radę Najwyższą 29 marca 2016 roku. Niedługo potem, na początku maja 2016 r., w USA aresztowano Devona Archera w związku z podejrzeniami o malwersacje w obrocie papierami wartościowymi. Miał wraz z szóstką partnerów sprzedać fikcyjne obligacje za 43 mln dolarów. W marcu 2014 roku – a więc kilka miesięcy przed zatrudnieniem Archera w Burisma – Archer wraz ze wspólnikami przekonali spółkę Wakpamni Lake Community Corp., której właścicielami są Dakoci Oglala, do emisji obligacji. W ciągu dziewięciu miesięcy (2014-2015) wypuszczono trzy transze. Uzyskane środki powinny być reinwestowane w spółkę, żeby przynosić dochód, którym zajmowałaby się niezależna spółka. Na jej czele stała podstawiona osoba, poprzez którą uzyskane z obligacji środki szły na konta biznesmenów. Pojawienie się Bidena i Archera we władzach Burisma Holdings najczęściej komentowano jako strategiczny krok Złoczewskiego, który w ten sposób chciał ochronić swoje interesy przed zemstą nowej ekipy rządzącej. Uwagę należy jednak zwrócić na to, że już wcześniej Złoczewski miał niezłe kontakty w USA. Świadczy o tym choćby to, że w przeszłości biznesmen przekazał na pewien czas swoje gazowe aktywa do spółki zarejestrowanej w USA.   Jesienią 2012 r. „Forbes” napisał, że Złoczewski skupuje gazowe spółki, które dostały zezwolenie na eksploatację złóż w latach 2010-2011, gdy takie zezwolenia wydawało ministerstwo kierowane przez niego. Chodziło m.in. o Esko Sever i Pari, w których udziały początkowo miała związana ze Złoczewskim firma Infox. Potem udziałowcem została amerykańska spółka Sunrise Energy Resources, kontrolowana przez Złoczewskiego. W maju 2010 r. Sunrise Energy ogłosiła, że Złoczewski sprzedał udziały firmom z Panamy i USA. Dzięki temu, gdy został ministrem, a potem wiceszefem Rady Bezpieczeństwa Narodowego i Obrony, mógł twierdzić, że nie ma żadnych związków ze swoimi byłym spółkami. „Forbes” ustalił jednak, że od Sunrise Energy gazowe spółki przejęła zarejestrowana na Cyprze firma Burisma Holdings. Jej właścicielem była inna spółka z Cypru o nazwie Brociti Investments. A według cypryjskich rejestrów właścicielem tej z kolei spółki był Złoczewski. Należy pamiętać, że Burisma Holdings jest strategicznym partnerem holdingu Infox, którego bezpośrednim właścicielem jest Złoczewski. Infox skupia aktywa warte ok. 300 mln dolarów (przemysł, nieruchomości, ropa, gaz, finanse). Na Cyprze zarejestrowane są też powiązane ze Złoczewskim Ametosa Investments Ltd. oraz Birtilina Consulting Ltd. To właśnie z Infoxem łączy się sprawa sprzedaży terminalu naftowego w Chersoniu kręgom biznesowym powiązanym z Serhijem Kurczenką, „skarbnikiem” klanu Janukowyczów. Z sumy uzyskanej od Kurczenki Złoczewski dokonał następnie wypłat na konta członków rady dyrektorów Burismy, m.in. Bidena i Kwaśniewskiego. Z akt śledztwa opublikowanych 2 października przez „Nową Gazetę” wynika, że ukraińska prokuratura prowadząca wielowątkowe dochodzenie przeciwko Kurczence (zbiegł do Rosji) uważa te środki za pieniądze pochodzące z przestępstwa.",,
SLD chce zmiany szefa komisji sprawiedliwości,SLD złoży wniosek o zmianę przewodniczącego sejmowej komisji sprawiedliwości i rekomenduje na tę funkcję swoją posłankę Stanisławę Prządkę – poinformował lider partii Leszek Miller po piątkowym posiedzeniu klubu Sojuszu.,"W czwartek Sojusz złożył u marszałek Sejmu wniosek o powołanie do składukomisji sprawiedliwości i praw człowieka dwojga nowych posłów: Prządki iDariusza Jońskiego. Obecnie z rekomendacji partii zasiada w niej tylkoMałgorzata Sekuła-Szmajdzińska.  – Pani Stanisława Prządka i pan Dariusz Joński są dzisiaj proponowani wpunkcie zmiany w składzie komisji, a jeżeli pani posłanka (Prządka) będziemogła zostać wybrana na przewodniczącą, to taka jest nasza rekomendacja –powiedział szef Sojuszu dziennikarzom po posiedzeniu klubu.Zgodnie z ustaleniami klubów parlamentarnych z początku obecnej kadencji,Sojuszowi przysługuje obsada szefa jednej sejmowej komisji. Do niedawnareprezentantem SLD był Kalisz, jednak został on na początku kwietniawyrzucony z partii za „pracę na rzecz innego ugrupowania politycznego”.Chodzi o Europę Plus Aleksandra Kwaśniewskiego, Janusza Palikota i MarkaSiwca. Zarówno marszałek Sejmu Ewa Kopacz, jak i szef klubu PO RafałGrupiński zapewniali w tym tygodniu, że nie będzie przeszkód, by Sojuszzmienił szefa komisji sprawiedliwości.Lider SLD zaprzeczył też w piątek, jakoby Sojusz „zawarł deal” z PO w sprawie piątkowegogłosowania nad obywatelskim projektem ustawy o okręgach sądowych. Wedługinformacji, które w czwartek pojawiły się w mediach, miałby polegać na tym,że SLD pomoże PO odrzucić ustawę w zamian za odwołanie Ryszarda Kalisza zfunkcji szefa komisji sprawiedliwości.  – Będzie tak, jak zawsze miało być – klub SLD od dawna uważał, że trzebapoprzeć obywatelski projekt i poprze obywatelski projekt – powiedział Miller.",,
Adam Bielan o petycji ws. Ludmiły Kozłowskiej: Źle świadczy o debacie publicznej w Polsce,"– Petycja w obronie wydalonej z Polski i z UE szefowej Fundacji Otwarty Dialog Ludmiły Kozłowskiej, pod którą podpisali się m.in. b. prezydent Lech Wałęsa i europarlamentarzyści PO, źle świadczy o debacie publicznej w Polsce – ocenił w TVP1 wicemarszałek Senatu Adam Bielan (PiS).","– Nie chcę publicznie stawiać oskarżeń, bo to jest już rola służb specjalnych, natomiast mogę powiedzieć, że przekonywanie Polaków, że za pieniądze od bardzo podejrzanych oligarchów ze Wschodu, w Polsce ktoś będzie budować demokrację, to jest to dość kuriozalna teza – wskazał Bielan. – To bardzo źle świadczy o polskiej debacie publicznej, że tego rodzaju apele się pojawiają –  powiedział.Przypomniał, że w ostatnich tygodniach doszło do podobnej sytuacji w USA, z których została usunięta „rosyjska agentka wpływu”, według niego – również budująca sobie nieformalne, miękkie poparcie. – Kreowała się na obrończynię praw posiadania broni palnej i w ten sposób próbowała docierać do rozmaitych polityków. Amerykanie w pewnym momencie – bo to jest zawsze decyzja służb specjalnych, kiedy pracę takiego agenta wpływu przerwać, kiedy on staje się już coraz bardziej niebezpieczny - postanowili ją usunąć – mówił Bielan, zwracając uwagę, że opozycja wobec prezydenta Donalda Trumpa nie protestowała.– Wszyscy rozumieli, że dla bezpieczeństwa państwa takie decyzje są czasem konieczne –  podkreślił Bielan. Wicemarszałek Senatu przypomniał, że w sprawie Ludmiły Kozłowskiej jest jednoznaczne oświadczenie ABW. – Trudno, żeby polskie służby specjalne publikowały materiały operacyjne, bo to jest często możliwość ujawnienia jakichś szpiegów - współpracowników naszych służb specjalnych – tłumaczył Bielan. Zastrzegając, że mówi eufemistycznie, dodał, że polskie służby oceniły, że wokół Kozłowskiej były niejasności.Sygnatariusze petycjiPod petycją w sprawie Kozłowskiej, którą można znaleźć na stronie change.org, podpisali się m.in. były prezydent Lech Wałęsa, unijna komisarz Elżbieta Bieńkowska, europosłowie Michał Boni (PO), Róża Thun (PO), Rebecca Harms (Zieloni), Marietje Schaake (ALDE), Christine Revault d'Allonnes Bonnefoy (S&D) oraz profesor prawa europejskiego Laurent Pech czy szef włoskiej federacji na rzecz praw człowieka Antonio Stango.Sygnatariusze petycji domagają się, by umożliwić Kozłowskiej powrót do UE, najlepiej poprzez przyznanie jej obywatelstwa przez któryś z krajów członkowskich. W petycji oskarżono władze polskie o wykorzystanie przepisów dotyczących strefy Schengen do „politycznego prześladowania”. Szefowa Fundacji Otwarty Dialog została wydalona z Polski i UE w ubiegłym tygodniu.W poniedziałek rzecznik prasowy ministra koordynatora służb specjalnych Stanisław Żaryn poinformował, że szef ABW wydał negatywną opinię dotyczącą wniosku Kozłowskiej o zezwolenie na pobyt rezydenta długoterminowego w UE. W rezultacie została ona objęta zakazem wjazdu do Polski i UE. Negatywna opinia związana jest m.in. z „poważnymi wątpliwościami” dotyczącymi finansowania kierowanej przez Kozłowską Fundacji Otwarty Dialog, które „mogą mieć dalsze skutki prawne”.Odnosząc się do komunikatu Żaryna w jej sprawie, Kozłowska napisała w poniedziałek na Twitterze, że przez lata żaden urząd nie miał wątpliwości co do finansowania Fundacji Otwarty Dialog, a wszystkie jej sprawozdania są transparentne i publiczne. – Nagle ABW po naszym udziale (...) w protestach w obronie rządów prawa robi „utajniony” raport. Dlaczego utajniony? Bo brak dowodów – oceniła.Objęcie Kozłowskiej zakazem wjazdu do Polski i UE ona sama i jej mąż Bartosz Kramek uważają za przejaw represji ze strony polskich władz za działania Kramka w obronie wolnych sądów.Do celów statutowych powstałej w 2009 r. Fundacji Otwarty Dialog należy obrona praw człowieka, demokracji i praworządności na obszarze postradzieckim, w tym zwłaszcza w Kazachstanie, Rosji i na Ukrainie. W latach 2013-14 prowadziła m.in. „obserwacyjną misję poparcia” podczas fali protestów na kijowskim Majdanie. Fundacja ma stałe przedstawicielstwa w Warszawie, Kijowie i Brukseli.",,
Znaleźli nieznane filmy z Karolem Wojtyłą. Zobacz niepublikowane materiały,"To niezwykłe znalezisko. W poszukiwaniu dowodów w procesie beatyfikacyjnym Aleksandra Woźnego – księdza z Poznania, więzionego przez Niemców, a następnie komunistów – przeszukano jego parafię. I trafiono na filmy z... przyszłym papieżem Janem Pawłem II. Materiałów nigdy wcześniej nie publikowano.",,,
"Trzaskowski: Nie uważam, by urząd powinien gdziekolwiek zapraszać księdza","Nie jestem osobą, która uważa, że urząd powinien gdziekolwiek zapraszać księdza; urząd powinien być neutralny światopoglądowo – powiedział w środę prezydent Warszawy Rafał Trzaskowski. Według niego religia w szkołach się „nie sprawdziła”, jednak – jak dodał – nie będzie z nią „wojował”.","Trzaskowski został spytany w TVN24, czy za jego prezydentury w stolicy miasto będzie zapraszać księdza np. na uroczystości wmurowania kamienia węgielnego pod miejskie inwestycje.   – Nie jestem osobą, która uważa, że urząd powinien zapraszać księdza gdziekolwiek. Ja nie będę zapraszał księdza. To nie jest żadna wojna światopoglądowa, tylko uważam, że to nie jest taka uroczystość, która powinna być uroczystością o rysie religijnym – odparł.   Według Trzaskowskiego prezydent miasta wraz z całym urzędem nie powinien „pokazywać publicznie swoich poglądów”. – Natomiast jeżeli mamy święta i śpiewamy np. kolędy i gdzieś zaproszony jest ksiądz, ja nie mam z tym żadnego problemu; ja jestem katolikiem, tylko uważam, że urząd powinien być neutralny światopoglądowo i nie powinniśmy się obnosić z tym, kto jest jakiego wyznania – dodał.   Dopytywany, czy jest za pozostawieniem nauczania religii w szkołach, Trzaskowski ocenił, że religia się „nie sprawdziła”. – Natomiast ja nie będę wojował z tym, żeby religię ze szkół wyprowadzić – podkreślił.   Jak dodał, religia powinna być pierwszą lub ostatnią lekcją oraz nie powinno się „stygmatyzować” dzieci, które na nią nie uczęszczają.",,
"„The Economist”: Tusk poradził sobie na szczycie, ale prawdziwy test dopiero przed nim","– Donald Tusk dość dobrze poradził sobie przewodnicząc pierwszemu szczytowi w nowej roli szefa Rady Europejskiej w czwartek, ale prawdziwe testy dopiero przed nim – napisał „The Economist”.","Tygodnik wymienia wśród wyzwań ustanowienie zaproponowanego przez KomisjęEuropejską funduszu inwestycyjnego mającego być kołem zamachowym pobudzającym wzrost działań na rzecz wspólnego rynku, zwłaszcza w zakresie usług cyfrowych, unię energetyczną i umowę o wolnym handlu UE-USA (TTIP).„Każda z tych spraw jest trudna. Zabiegi utworzenia wspólnego rynku usług jak dotąd nie udawały się. Wyobrażenie Donalda Tuska o unii energetycznej może nie odpowiadać oczekiwaniom komisarza ds. energii Marosza Szefczovicza. Nie jest jasne, czy unia energetyczna oznaczałaby utworzenie wspólnej instytucji dla zakupu rosyjskiego gazu. Podziały ws. TTIP idą w trzech kierunkach – wylicza „Economist”.„Rok temu liderzy europejscy byli umiarkowanymi optymistami. Panująca naUkrainie kleptokracja (system faworyzujący zawłaszczanie środków publicznych przez wąską grupę oligarchów) była bliska upadku. W UE występowały oznaki budzenia się gospodarki do życia. Dziś UE stoi w obliczu podobnych problemów, co rok wcześniej, ale w bardziej przybitym nastroju” – ocenia tygodnik. Przywódcy jak uczniowie mający dość szkołyO podejściu Tuska „Economist” napisał, iż „sprawia wrażenie, jakby chciałoddzielić politykę UE wobec Rosji od polityki wobec Ukrainy”. Przytacza jego wypowiedź, że „Rosja jest strategicznym problemem UE, a nie Ukraina” isugeruje, że Tusk chciałby, by polityka UE wobec rosyjskiego zagrożenia była bardziej proaktywna.Ze swej strony tygodnik nie wyklucza, że niektórzy członkowie Unii mogąopowiedzieć się za poluzowaniem sankcji wobec Rosji przy okazji przeglądu wmarcu i lipcu, ponieważ pogorszenie sytuacji gospodarczej w Rosji odbija się negatywnie także na ich własnych gospodarkach.",,
Ojciec Rydzyk stawia na prezydenta,O. Tadeusz Rydzyk zamierza poprzeć w wyborach prezydenckich Lecha Kaczyńskiego – podaje „Gazeta Wyborcza”. Wcześniej Radio Maryja krytykowało głowę państwa.,"Zdaniem „Gazety Wyborczej” o poparciu o. Rydzyka dla Lecha Kaczyńskiego świadczy występ w radiu Antoniego Macierewicza. Oddając mikrofon Macierewiczowi, który bez ogródek uderzył nie tylko w potencjalnych kandydatów PO: Bronisława Komorowskiego i Radosława Sikorskiego, ale także w wyrażającego chęć startowania w wyborach prezydenckich  Marka Jurka, o. Rydzyk  zakończył długotrwały konflikt toruńskiej rozgłośni z prezydentem. Zdaniem dziennika, audycją polityka PiS rozpoczęła się walka o głosy słuchaczy Radia Maryja. Macierewicz nie pozostawił na kandydatach Platformy suchej nitki: pierwszemu wypomniał związki z WSI, a drugiemu - uległość wobec „środowisk agenturalnych"". Zniechęcał także do Marka Jurka (bliższego poglądami Radiu Maryja), uznając głosowanie na niego „marnowaniem głosów”. Jedynym słusznym pretendentem do Pałacu Prezydenckiego okazał się więc Lech Kaczyński. – Jeśli nie wesprzemy pana Lecha Kaczyńskiego, to możemy wszystko stracić. Kto poza prezydentem Kaczyńskim mówi o sprawach społecznych? O biedzie? O prawach robotników? O stoczniach? O rolnikach? Nikt poza urzędem prezydenckim o to nie zabiega. To oligarchiczno-komunistyczny twór, który się upasł na polskich pieniądzach i na rabunku własności, który z bezczelnością Sobiesiaka spycha wszystko, co słabsze, na margines. I jedynie urząd prezydencki stoi temu na przeszkodzie  –  grzmiał w eter polityk PiS.Poparcie Kaczyńskiego to wyraźna zmiana w politycznej postawie Radia Maryja. Stacja wzywała do głosowania na niego w 2005 r., ale potem zaczął się konflikt. Prezydent podpadł – niechęcią do zaostrzenia ustawy antyaborcyjnej, ratyfikacją traktatu z Lizbony oraz priorytetowym traktowaniem relacji z Ukrainą i Izraelem. Oliwy do ognia dolała pierwsza dama Maria Kaczyńska, która w  marcu 2007 r., podczas spotkania w Pałacu Prezydenckim z okazji Dnia Kobiet, podpisała petycję do parlamentu o nie zaostrzanie przepisów antyaborcyjnych. Zbulwersowany  o. Tadeusz Rydzyk publicznie nazwał ją czarownicą wołając by „nie nazywać szamba perfumerią”.Zwrot w dotychczasowej polityce rozgłośni słuchacze przyjęli z pewnymi oporami. Nie brakowało głosów krytycznych pod adresem prezydenta. –  Pan prezydent powiedział, że status quo trzeba zachować w mordowaniu dzieci nienarodzonych. Polska nie pójdzie w tym kierunku!  –  mówił jeden z dzwoniących słuchaczy.  – Prezydent ma nikłe szanse, fajniejszym, konkretniejszym kandydatem byłby minister Ziobro  – dodawał inny.Macierewicz nie dawał za wygraną.   – W sprawach politycznych prezydent Kaczyński znakomicie się ze swej misji wywiązywał. I mam nadzieję, podobnie jak państwo, że w wymiarze katolickiej tożsamości narodu polskiego będzie nas reprezentował w przyszłej kadencji nieporównanie pełniej niż dotychczas –  przekonywał, dodając, że zwycięstwo kandydata PO to gwarancja najgorszych nieszczęść.  – Trzeba sobie zdawać sprawę z konsekwencji dla Polski. Będziemy mieli i premiera, i prezydenta z formacji liberalno-komunistycznej. To rozbije obóz patriotyczny – mówił w Radiu Maryja Macierewicz.",,
"Kruk, Mazurek i Solis na liście kandydatów PiS do PE w okręgu lubelskim","Posłanka i wicemarszałek Sejmu Elżbieta Kruk, rzeczniczka Prawa  i Sprawiedliwości Beata Mazurek oraz radny sejmiku wojewódzkiego Tomasz Solis otwierają listę kandydatów PiS w wyborach do Parlamentu Europejskiego w okręgu lubelskim. 26 maja Polacy wybiorą 52 europosłów.","Na czwartym miejscu listy znalazła się radna Barbara Barszczewska, na piątym – poseł Krzysztof Szulowski, a na szóstym – poseł Sławomir Zawiślak.Na kolejnych miejscach znaleźli się: senator Andrzej Stanisławek z Porozumienia oraz członek zarządu województwa Sebastian Trojak z Solidarnej Polski.Listę zamykają: Ewa Szałachwiej oraz poseł Marcin Duszek.W lutym Komitet Polityczny PiS podjął decyzje dotyczące „jedynek” i „dwójek” na listach w wyborach do PE. Wśród „jedynek” są m.in. minister spraw wewnętrznych Joachim Brudziński, wicepremier Beata Szydło, Jacek Saryusz-Wolski, wicemarszałek Senatu Adam Bielan, były szef polskiej dyplomacji Witold Waszczykowski, Karol Karski, Tomasz Poręba, Zdzisław Krasnodębski, minister edukacji Anna Zalewska i była minister spraw zagranicznych Anna Fotyga.",,
Premier Sri Lanki potępił „tchórzliwe ataki”; zwołał nadzwyczajne posiedzenie rządu,"Premier Sri Lanki Ranil Wickremesinghe potępił „tchórzliwe ataki”, do których doszło na wyspie w Niedzielę Wielkanocną. Liczba ofiar serii eksplozji w kościołach i hotelach wzrosła do 138 zabitych i ponad 400 rannych. Premier zwołał nadzwyczajne posiedzenie rządu.","„Zdecydowanie potępiam dzisiejsze tchórzliwe ataki na nasz naród. Apeluję do Lankijczyków, aby byli zjednoczeni i silni w tym tragicznym czasie” – napisał Wickremesinghe na Tweeterze. Dodał, że jego gabinet wprowadza „natychmiastowe środki, by opanować sytuację”.Jednocześnie policja informuje, że w atakach zginęło co najmniej 138 osób, w tym dziewięciu cudzoziemców. Wcześniej podawano liczbę 127 zabitych.Do eksplozji doszło prawie jednocześnie w trzech kościołach w czasie mszy świętej i trzech hotelach.Źródła w lankijskich służbach bezpieczeństwa podawały, że prawdopodobnie co najmniej dwa z wybuchów były dziełem zamachowców samobójców.",,
"„Opozycja nie ma wizji, jest agresja i nienawiść”. Nowy spot PiS",Totalna awantura to nie program dla Polski – twierdzą politycy PiS prezentując spot pokazujący przykłady agresywnych zachowań i wypowiedzi przeciwników obozu rządzącego. Spot został przedstawiony podczas wystąpienia szefa sztabu wyborczego partii Tomasza Poręby.,"W 30-sekundowym nagraniu można zobaczyć szereg zestawionych ze sobą nagrań, na których uwieczniono poszczególne zachowania i wypowiedzi polityków opozycji, oraz protestujących przeciwników rządu. „Będziesz siedział”, „Won śmieciu”, „Nie zrealizujemy swoich programów”, „Będę upubliczniał nazwiska strażników marszałkowskich, którzy odmówili” – to tylko niektóre wypowiedzi przytoczone w opublikowanym w sobotę spocie.W kolejnych sekundach nagrania można zobaczyć w jaki sposób przeciwnicy rządu protestowali przeciwko legalnie wybranej władzy w Polsce. Pokazano tam wiele skrajnych zachowań, niepanowania nad sobą podczas zgromadzeń KOD-u, czy Obywateli RP lub innych środowisk związanych z opozycją parlamentarną. Na nagraniu pokazano również znanego ze swojego wulgarnego zachowania względem dziennikarki TVP ochroniarza zgromadzeń KOD – Franciszka „Farmazona” J., który zwracał się krzycząc jej w twarz, że „więcej szacunku ma dla ku..y spod latarni”, niż dla niej. Spot opublikowano kilka dni po tym, gdy premier Mateusz Morawiecki ogłosił datę jesiennych wyborów samorządowych. Było to jednoznaczne z rozpoczęciem oficjalnej kampanii wyborczej w Polsce.",,
Nielegalni imigranci zatrzymani w fabryce Volkswagena,W fabryce Volkswagena pod Wrześnią Straż Graniczna zatrzymała trzech obcokrajowców. Nielegalni imigranci wjechali na teren zakładu w naczepie ciężarówki jadącej z Serbii do Polski. Kierowca samochodu i pracownik Volkswagena zauważyli mężczyzn podczas rozładunku tira.,"O zdarzeniu poinformowała rzeczniczka Komendanta Nadodrzańskiego Oddziału Straży Granicznej mjr SG Joanna Konieczniak. Jak tłumaczyła, do zatrzymania cudzoziemców przez Straż Graniczną doszło na terenie fabryki Volkswagena pod Wrześnią (Wielkopolskie).– Zatrzymani mężczyźni podróżowali w naczepie z plandeką samochodu ciężarowego jadącego z Serbii do Polski. Cudzoziemcy zauważeni zostali przez kierowcę samochodu ciężarowego - obywatela Serbii i pracownika zakładu Volkswagena w trakcie prowadzenia rozładunku towaru – wyjaśniła Konieczniak.Podczas przeszukania naczepy natknięto się na trzy prawdopodobnie serbskie karty ID z umieszczonymi tam fotografiami cudzoziemców.",,
"„Lider w NATO”, „niezawodny sojusznik”. Gen. Hodges o Polsce","Polska i Stany Zjednoczone odgrywają znaczącą rolę w budowaniu zdolności NATO do odstraszania – powiedział we wtorek dowódca wojsk lądowych USA w Europie gen. broni Ben Hodges. – Rok temu tutaj, w Warszawie, 28 krajów NATO zgodziło się, że wszyscy musimy robić więcej. Polska była miejscem podjęcia decyzji, że musimy dokonać transformacji w kierunku odstraszania, Polska była też liderem tych wysiłków – mówił generał w Warszawie, w dniu Święta Wojska Polskiego.","– Polska jest liderem w NATO. Widzieliśmy wysokiej jakości sprzęt, ale ważniejsi niż sprzęt są mężczyźni i kobiety, którzy go obsługują – oficerowie, dowódcy – powiedział po defiladzie Hodges. Prezydent Andrzej Duda odznaczył generała Krzyżem Komandorskim z Gwiazdą Orderu Zasługi RP.  Hodges nazwał Polskę „niezawodnym sojusznikiem”, podkreślając jej zaangażowanie na rzecz bezpieczeństwa i inwestycje w obronność. Dodał, że uważa za zaszczyt, iż amerykański pododdział może wziąć udział w defiladzie z okazji Święta Wojska Polskiego. Nawiązując do inicjatywy zwiększenia sojuszniczej obecności w regionie, Hodges powiedział: „Rok temu tutaj, w Warszawie 28 krajów NATO zgodziło się, że wszyscy musimy robić więcej. Polska była miejscem podjęcia decyzji, że musimy dokonać transformacji w kierunku odstraszania, Polska była też liderem tych wysiłków"".– Jestem bardzo dumny, że stany Zjednoczone przyczyniły się do tego batalionową grupą bojową w ramach wysuniętej, wzmocnionej obecności, ale przyczyniło się do tego również wiele innych krajów – Niemcy, Litwa, Wielka Brytania, Francja, Włochy, Rumunia; cały sojusz – podkreślił. Pytany, czy region dzięki obecności wojsk USA i innych sojuszników jest  bezpieczniejszy, dowódca US Army Europe odparł: „Musimy mieć oczy otwarte, pamiętać o historii, ale myślę, że tak długo, jak kraje naszego sojuszu – najskuteczniejszego w historii świata – trzymają się razem i każdy kraj robi to, co Polska, by inwestować we własne bezpieczeństwo, jakikolwiek rodzaj agresji jest mało prawdopodobny. Chcemy ją uczynić nie tylko mało prawdopodobną; chcemy sprawić, by była nie do pomyślenia, ponieważ jesteśmy tak silni razem, że żaden potencjalny adwersarz nie będzie poważnie rozważał ataku na nasz sojusz”.  „Federację Rosyjską zachęcałbym do transparentności” Pytany o planowane na wrzesień rosyjsko-białoruskie ćwiczenie Zapad, które polskie MON oceniło jako zagrożenie, Hodges powiedział, że każde państwo ma prawo do ćwiczeń wojskowych. Wezwał jednocześnie Federację Rosyjską do „większej transparentności”. – Zapad to ćwiczenia, które odbywają się co cztery lata w zachodnim okręgu wojskowym Rosji, w tym roku jego część rozegra się na Białorusi. My też prowadzimy ćwiczenia – w Polsce w tym samym czasie odbędzie się ćwiczenie Dragon, na Ukrainie – Rapid Trident, Aurora w Szwecji – przypomniał. – To wszystko normalne działania profesjonalnych wojskowych. Różnicą jest transparentność. My będziemy mieli setki dziennikarzy, parlamentarzystów i innych obserwatorów oglądających wszystko, co robimy. Zachęcałbym Federację Rosyjską, by okazała tego samego ducha transparentności – dodał. – Gdyby to zrobili, zmniejszyłoby to obawy. Federacja Rosyjska mówi o zagrożeniach. Naprawdę mogliby zmniejszyć niepokoje, jakie mają kraje wschodniej flanki NATO, gdyby byli transparentni i kierowali się nie tylko literą, ale i duchem Dokumentów Wiedeńskich – ocenił generał, nawiązując do porozumień w sprawie budowy środków zaufania i bezpieczeństwa.",,
Ochroniarz saudyjskiego króla zginął w „prywatnej scysji”,Czołowy ochroniarz króla Arabii Saudyjskiej Salmana ibn Abd al-Aziza as-Sauda został zastrzelony podczas – jak to ujmują władze – prywatnej scysji – poinformowała w niedzielę na Twitterze saudyjska telewizja państwowa.,"Jak przekazano, generał dywizji Abdul Aziz al-Fagham zginął w strzelaninie w mieście Dżudda na zachodzie kraju, nad Morzem Czerwonym.              W jednozdaniowym wpisie na Twitterze podano, że al-Fagham był „ochroniarzem Kustosza Dwóch Świętych Meczetów”, czyli znajdujących się na terytorium Arabii Saudyjskiej świętych miejsc islamu: Świętego Meczetu w Mekce i Meczetu Proroka w Medynie. Tytuł taki noszą saudyjscy monarchowie.              Więcej szczegółów nie podano. Saudyjskie ministerstwo spraw wewnętrznych nie skomentowało sprawy.",,
"„Notowania PiS wzrosną”, „to będzie fenomen”. Publicyści o zmianie na stanowisku premiera","– Jest to bardzo szeroka propozycja, w perspektywie powinno to oznaczać wzrost notowań PiS, a ruch ze zmianą premiera odczytuję jako szansę na większość konstytucyjną w następnym parlamencie – powiedział Adrian Stankowski z „Gazety Polskiej” w wypowiedzi dla portalu TVP Info. Komentarza udzielili również inni publicyści.","Adrian Stankowski, publicysta „Gazety Polskiej”, stwierdził, że prawdopodobnym rozwiązaniem będzie objęcie przez Mateusza Morawieckiego teki premiera i pozostanie na stanowisku szefa resortów rozwoju i finansów. – Podobną strukturę dowodzenia tymi resortami prezentował pan premier Morawiecki w czasie, gdy był wicepremierem. Otoczył się gronem bardzo zaufanych i kompetentnych ludzi, wyróżnia się tu na pewno pan minister Kwieciński, ale nie jest to jedyna osoba – zaznaczył.Wyraził przekonanie, że zespół współpracowników premiera Morawieckiego, z którym współpracował dotychczas, będzie w stanie fachowo kierować resortami gospodarczymi pod jego nadzorem.  Odnosząc się do zmian w pozostałych sektorach rządu, stwierdził, że liczy tu na szybką zmianę, „bo przedłuża to okres niepewności w działaniach Rady Ministrów, natomiast pewne korekty wydają mi się nieuniknione”. – Wiąże się to również ze zmianą struktury Rady Ministrów, wiadomo, że np. miałoby zniknąć ministerstwo cyfryzacji, a te zadania mogłyby zostać rozparcelowane między Ministerstwo Spraw Wewnętrznych i Ministerstwo Obrony Narodowej – dodał.   Zaznaczył, że reakcja wyborców na te zmiany w dłuższej perspektywie może skutkować wzrostem w sondażach dla partii rządzącej. Polityka gospodarcza w jednym ręku?Andrzej Stankiewicz, redaktor portalu Onet, stwierdził, że oczywiste jest, że Mateusz Morawiecki będzie koordynatorem polityki gospodarczej, „bo o to w tej zmianie chodzi”. Zwrócił uwagę, że „nigdy nie było w Polsce osoby o tak silnych kompetencjach gospodarczych”, a w przypadku Morawieckiego „to będzie fenomen”.Stwierdził również, że nie wyklucza objęcia przez premiera Morawieckiego jednocześnie teki ministra finansów.– Po usunięciu z rządu poprzedniego ministra finansów Pawła Szałamachy minister Morawiecki był podwójnym ministrem, a to też jest sytuacja rzadka, bo zawsze było tak, że minister zajmuje się jedną określoną branżą – powiedział.Jednocześnie zaznaczył, że w przypadku gdyby nie objął tej teki osobiście, „nie zmienia to faktu, że obsadzi on te stanowiska swoimi ludźmi”.– Należy tu wspomnieć o Jerzym Kwiecińskim, którego Morawiecki przyprowadził do tego rządu i razem pracowali w ministerstwie rozwoju. Wspomina się też Jadwigę Milewicz, podsekretarz stanu w Ministerstwie Rozwoju – stwierdził.Stankiewicz odniósł się również do pozostałych zmian personalnych w nowym rządzie Morawieckiego. Powołując się na informacje od konstytucyjnych ministrów rządu, powiedział, że „przez co najmniej kilka tygodni, a może nawet kilka miesięcy, skład Rady Ministrów się nie zmieni”.– Poważniejsza zmiana jest planowana po Nowym Roku, być może będzie to styczeń albo luty. Naturalnie personalia rządu w sektorach politycznych takich jak Ministerstwo Obrony bądź Ministerstwo Sprawiedliwości będzie musiał ustalić z prezesem Kaczyńskim – zakończył. Technokratyczny język przeszkodą?– Elektorat PiS przyjął zmianę z dużą wstrzemięźliwością – ocenił Paweł Lisicki, redaktor naczelny „Do Rzeczy”. Podkreślił, że „Beata Szydło cieszyła się dużym poparciem społecznym. Potrafiła znaleźć wspólny język z ludźmi. Odpowiadać na emocje.  Bardzo o to dbała”. – Była traktowana jako swoja – powiedział Lisicki.  Zauważył, że  Mateusz Morawiecki tych cech nie ma, także z racji swojego pochodzenia – nie jest z ludu. Używa języka technokratycznego zrozumiałego dla ludzi związanych z przedsiębiorczością. Co w oczywisty sposób narzuca inną formę kontaktu. Lisicki zwrócił też uwagę na mało, jak się wyraził, fortunny sposób przeprowadzenia zmiany na stanowisku premiera. – Długo trzymający w napięciu, niejasne motywy zmian. To także wprowadzało element niepokoju – dodał.  Lisicki nie chciał wróżyć i przewidywać, kto może odejść z rządu, a kto do dołączy do drużyny Mateusza Morawieckiego. Zwrócił uwagę na konflikt na linii Antoni Macierewicz – Andrzej Duda. – Prezydent dawał do zrozumienia, że przy okazji nowego gabinetu nie powoła Macierewicza na szefa MON – powiedział publicysta. Ale dodał, że to z pewnością było tematem wcześniejszych ustaleń. Podkreślił, że jednym z podawanych powodów rekonstrukcji były nie aż tak dobre relacje zagraniczne.  Oczywistym wydaje się więc zmiana na tym kierunku. – Mówiło się, że Witolda Waszczykowskiego może zastąpić Krzysztof Szczerski – przypomniał, ale podkreślił, że spekulowanie jest trudne, bo jeszcze dwa tygodnie temu nikt nie pomyślałby, że Szydło zostanie zastąpiona przez Morawieckiego.  Jego zdaniem doniesienia, że Morawiecki pozostawi sobie tekę ministra finansów, wydają się prawdopodobne. Zastanawiał się jednak, czy z punktu widzenia sprawności rządzenia rozsądne. – Czy to nie za dużo grzybów w barszczu? – powiedział. Podkreślił, że premier to stanowisko polityczne wymagające częstych spotkań, wystąpień i aktywności. Może być trudne do pogodzenia z zarządzaniem resortem.",,
Nowe przepisy ws. „korytarza życia” i jazdy „na suwak”,"Sejm znowelizował prawo o ruchu drogowym, wprowadzając do przepisów tzw. „korytarz życia” i jazdę „na suwak”. Dzięki nowym zasadom ma być sprawniej i bezpieczniej.","Za ustawą było 415 posłów, 6 było przeciw, a 2 wstrzymało się od głosu.Wcześniej zapowiadano, że regulacje dotyczące „korytarza życia” i jazdy „na suwak” zaczną obowiązywać od 1 listopada, jednak termin trzeba było przesunąć ze względu na wydłużony kalendarz prac parlamentarnych obecnej kadencji.  Celem nowych rozwiązań jest zapewnienie krótszego czasu przejazdu służb ratowniczych do poszkodowanych. Nowe regulacje wprowadzają też obowiązek jazdy „na suwak”, co ma zmniejszyć zatory drogowe i poprawić bezpieczeństwo w przypadku wykonywania manewru zmiany pasa ruchu, kiedy na jezdni z co najmniej dwoma pasami w jednym kierunku jeden z nich się kończy.  Zgodnie z ustawą, w razie zwiększenia natężenia ruchu utrudniającego przejazd pojazdów uprzywilejowanych, szczególnie ratowniczych, kierujący poruszający się drogą z dwoma pasami ruchu w tym samym kierunku będą mieli obowiązek zjechać odpowiednio jak najbliżej lewej i prawej krawędzi jezdni.",,
Europejskie episkopaty popierają plan Junckera. „Problem uchodźców wspólnym wyzwaniem”,Ogłoszony przez Komisję Europejską plan rozmieszczenia w państwa UE 160 tysięcy uchodźców spotkał się z ciepłym przyjęciem przez episkopaty krajów Wspólnoty – pisze watykański dziennik „L'Osservatore Romano”.,"W piątkowym wydaniu gazeta przedstawia stanowisko Komisji Konferencji Biskupów Unii Europejskiej (COMECE). W artykule pt. „Wspólne wyzwanie” wymieniono zasadnicze punkty oświadczenia hierarchów. Stawiają oni między innymi pytanie: „Czyż Unia Europejska nie została zbudowana na solidarności Europejczyków?”.Potrzebne wspólne stanowiskoBiskupi liczą na wypracowanie przez polityków wspólnego stanowiska. „Problem uchodźców jest wspólnym wyzwaniem i w konsekwencji wymaga wspólnego europejskiego rozwiązania” – podkreślili. „Przyjmujemy ostatnią inicjatywę Komisji w sprawie bardziej sprawiedliwego rozmieszczenia uchodźców i wspólnych norm w kwestii azylu w Europie” – czytamy w komunikacie COMECE.Duchowni zwracają uwagę, że wydarzenia w Grecji czy na Węgrzech wskazują, iż przestała działać konwencja dublińskiej, zgodnie z którą migranci powinni ubiegać się o azyl w pierwszym kraju Unii, do którego dotrą. Uchodźcy na wszelkie sposoby próbują się bowiem dostać do krajów o lepszych wskaźnikach ekonomicznych, głównie do Niemiec.Ogromne wyzwanieWedług hierarchów plan Junckera, polegający na obowiązkowym rozmieszczeniu 160 tysięcy migrantów, to dobre rozwiązanie, choć przyznają, że program pochłonie dodatkowe środki. „Napływ uchodźców do Europy stawia państwa naszego kontynentu w obliczu ogromnych wyzwań” – zaznaczają.Zgodnie z planem do Polski ma trafić ponad 11 tysięcy uchodźców. Najwięcej mają przyjąć Niemcy – ponad 40 tysięcy. Najmniej Malta – 133. Kluczem przy ustalaniu kwot jest przede wszystkim wielkość PKB poszczególnych krajów oraz liczba ludności. Innymi czynnikami są poziom bezrobocia oraz liczba już przyjętych migrantów.",,
Śledczy: To Rosjanie zestrzelili malezyjskiego boeinga nad Ukrainą,"Międzynarodowa ekipa śledcza ustaliła, że pocisk, który w 2014 roku trafił w samolot pasażerski nad wschodnią Ukrainą, należał do rosyjskiego wojska. Zginęło wówczas 298 osób znajdujących się na pokładzie. Większość z nich była Holendrami.","Według międzynarodowej ekipy śledczej szczegółowa analiza materiałów wideo wykazała, że pocisk rakietowy Buk, który 17 lipca 2014 roku zestrzelił maszynę Malaysia Airlines, pochodził z rosyjskiej jednostki wojskowej.Wilbert Paulissen z policji holenderskiej powiedział, że pocisk pochodził z 53. Rakietowej Brygady Przeciwlotniczej stacjonującej w Kursku. – Wszystkie pojazdy w konwoju wiozącym ten pocisk rakietowy należały do rosyjskich sił zbrojnych – podkreślił Paulissen.Śledczy zrekonstruowali trasę konwoju z systemem rakietowym na podstawie licznych nagrań wideo i zdjęć. 23 czerwca 2014 roku wojskowy konwój wyruszył z Kurska w kierunku Ukrainy. Był w nim pojazd z wyrzutnią rakiet Buk. Został zidentyfikowany „bez żadnych wątpliwości” na podstawie oznaczeń. Paulissen mówił w tym kontekście o „odcisku palca”.Śledczy poinformowali, że przekazali władzom Rosji swe ustalenia i oczekują odpowiedzi, ale dotąd żadnej nie dostali. Międzynarodowa ekipa śledcza zaapelowała o pomoc do świadków, którzy mogą złożyć zeznania w sprawie zaangażowania 53. Rakietowej Brygady Przeciwlotniczej w zestrzelenie malezyjskiego samolotu pasażerskiego. Chodzi o ustalenie, kto wchodził w skład obsługi systemu Buk, kto dowodził i na podstawie czyjego rozkazu system ten został wysłany na Ukrainę.Boeing 777-200ER linii Malaysia Airlines, lecący z Amsterdamu do Kuala Lumpur, został zestrzelony nad wschodnią Ukrainą, na obszarze kontrolowanym przez prorosyjskich separatystów. Zginęło 298 osób, wszyscy pasażerowie i cała załoga. Na pokładzie było 196 Holendrów, a także m.in. obywatele Malezji, Indonezji, Australii i Wielkiej Brytanii. Politycy omawiają ustalenia śledczych – To, że ta nowoczesna broń należąca do rosyjskiej armii została wysłana i użyta do zestrzelenia cywilnego samolotu, powinno być powodem poważnego międzynarodowego zaniepokojenia. Omawiamy te ustalenia z naszymi partnerami i rozważamy nasze opcje – napisała w oświadczeniu australijska minister spraw zagranicznych Julie Bishop.Holenderski minister spraw zagranicznych Stef Blok podkreślił wagę ustaleń ekipy śledczej, a szef belgijskiej dyplomacji Didier Reynders wezwał wszystkie kraje do pełnej współpracy w śledztwie, aby odpowiedzialnych za zestrzelenie samolotu można było pociągnąć do odpowiedzialności.W lipcu 2017 roku MSZ Holandii zapowiedziało, że podejrzani o zestrzelenie malezyjskiego samolotu będą sądzeni zgodnie z prawem holenderskim, przez holenderski sąd. Decyzja ta została podjęta wspólnie przez państwa prowadzące śledztwo w tej sprawie - Australię, Belgię, Holandię, Malezję i Ukrainę - po zablokowaniu przez Rosję prób ustanowienia w tej sprawie trybunału międzynarodowego. Powołanie takiego trybunału proponowała Malezja, ale Rosja zawetowała rezolucję Rady Bezpieczeństwa ONZ w tej sprawie.  Sprawą zajmie się holenderski rządRząd Holandii omówi w piątek nowe ustalenia w sprawie zestrzelenia samolotu nad Donbasem Już w 2016 roku międzynarodowa grupa śledczych z Holandii, Australii, Belgii, Malezji i Ukrainy ogłosiła, że samolot Malaysia Airlines został zestrzelony pociskiem, który pochodził z Rosji. Według śledczych pocisk rakietowy został odpalony z terytorium Donbasu kontrolowanego przez prorosyjskich separatystów. System rakietowy Buk, z którego wystrzelono ten pocisk, powrócił do Rosji –oświadczyli wówczas prokuratorzy.Strona rosyjska zaprzecza, jakoby miała cokolwiek wspólnego z zestrzeleniem tego samolotu.",,
Putin: Amerykańskie rakiety w Rumunii i Polsce mogą zagrażać Rosji,"Przeprowadzenie przez USA testu lądowej wersji rakiety Tomahawk, którą można wystrzeliwać z systemów rozmieszczonych w Rumunii i systemów, które mają być rozmieszczone w Polsce, to nowe zagrożenie dla Rosji – powiedział Władimir Putin. Prezydent Rosji zapewnił jednocześnie, że to „nie pozostanie bez odpowiedzi”.","Rosyjski przywódca mówił o tym na konferencji prasowej w Helsinkach po rozmowach z prezydentem Finlandii Saulim Niinisto. Jego wypowiedź przytacza agencja Interfax. – Stany Zjednoczone mogą wystrzeliwać nowe rakiety Tomahawk z Rumunii i Polski, wystarczy tylko zmiana oprogramowania – powiedział Putin. – Nie jestem przekonany co do tego, że nasi amerykańscy przyjaciele będą informować naszych europejskich partnerów o tym, jakie oprogramowanie znajduje się u nich w tych systemach – wskazał. Oświadczył, że Rosja będzie zmuszona do symetrycznej odpowiedzi na nowe zagrożenia, związane z opracowaniem przez USA pocisku zabronionego przez INF, czyli układ o likwidacji pocisków rakietowych średniego i pośredniego zasięgu. Putin wyraził „rozczarowanie” z powodu testu pocisku i oświadczył, że jest on sprzeczny z INF i zaostrza sytuację „w dziedzinie bezpieczeństwa w ogóle, a w szczególności w Europie”. Prezydent zapowiedział, że Rosja zajmie się opracowaniem rakiet krótkiego i średniego zasięgu, ale nie będzie ich rozmieszczać, dopóki nie zrobią tego Stany Zjednoczone. Putin przekazał też, że podczas wizyty w Helsinkach omówił z prezydentem Finlandii kwestię strategicznej stabilności na świecie. – Podjęliśmy też temat zapewnienia bezpieczeństwa w regionie Morza Bałtyckiego – dodał. Putin wypowiadał się też o gazociągu Nord Stream 2. – Mogę państwa poinformować o tym, że dziś zakończono prace nad układaniem tego systemu rurociągowego na odcinku fińskim, w fińskiej wyłącznej strefie ekonomicznej – oświadczył Putin, dziękując władzom tego kraju za „pragmatyczne podejście” do projektu Nord Stream 2. Rosyjski prezydent zapowiedział także, że 1 października Rosja rozpocznie wydawanie wiz elektronicznych dla niektórych krajów UE. Nie wyjaśnił jednak, o jakie kraje chodzi. Podczas konferencji zapewnił również, że wypadek na poligonie pod Siewierodwińskiem na północy Rosji nie stanowi żadnego zagrożenia dla państw sąsiednich. Podkreślił, że poziom promieniowania pozostaje w normie. Powszechnie uważa się, że na poligonie wybuchł korzystający z nuklearnego źródła energii silnik pocisku manewrującego o prędkości hiperdźwiękowej Buriewiestnik (Skyfall). Rosyjski resort obrony do tej pory tego nie potwierdził.",,
"„Panie marszałku, uratuj GROM”","– Zwracam się z apelem do marszałka Sejmu pana Grzegorza Schetyny i posłów o ratowanie dobra narodowego, jakim jest GROM – powiedział w TVP Info gen. Sławomir Petelicki, twórca i dwukrotny dowódca Grupy Reagowania Operacyjno-Manewrowego.","– Beton Ministerstwa Obrony Narodowej zaczął już 10 lat temu niszczyć GROM, kiedy to gen. Czesław Piątas, obecnie sekretarz stanu w MON, zmienił nazwę z GROM na GRB (Grupa Reagowania Bojowego), z której w sztabie szydzono, nazywając ją Grupą Remontowo-Budowlaną. Ówcześnie GROM uratował śp. Jerzy Szmajdziński oraz premier Leszek Miller – mówił w Poranku TVP Info gen. Petelicki.Jak dodał, „dwa lata temu kierownictwo GROM przedstawiło prokuraturze dowody na przestępczą działalność poprzedników, co skutkowało odejściem ze stanowiska płk. Dariusza Zawadki, bo beton ponownie zwyciężył”.– Z jednej strony mamy GROM, który przynosi Polsce chwałę, z drugiej strony – w pięciu katastrofach za czasów szefa MON Bogdana Klicha zginęło 130 osób, dlatego apeluję do pana marszałka i posłów, aby uratowali chociaż tę jednostkę, bo 36. specpułku nie da się uratować – mówił gen. Petelicki w rozmowie ze Sławomirem Siezieniewskim.– Ci, którzy odchodzą, nie mogą firmować swoimi nazwiskami czegoś, co jest złe – dodał twórca GROM.Jak dowiedziała się „Polityka”, z elitarnej jednostki specjalnej GROM odchodzi 13 żołnierzy. Większość z nich pełniła w oddziale funkcje kierownicze. Odchodzący zarzucają resortowi obrony doprowadzenie do chaosu w jednostce.",,
Banksy chciał sprzedawać swoje obrazy w Wenecji. Strażnicy go przepędzili,"Strażnicy ochraniający weneckie ulice nie pozwolili Banksy'emu sprzedawać na ulicy swoich prac – informują włoskie media i publikują nagranie, jakie zamieścił. Znany na całym świecie, zachowujący anonimowość artysta wybrał się do Wenecji na Biennale Sztuki; nie miał zezwolenia na handel uliczny.","Miliony ludzi na świecie chciałyby dowiedzieć się, kim jest Banksy i z nim porozmawiać. Ten przywilej spotkał weneckich strażników miejskich. Kazali mu złożyć sztalugi i zdjąć obrazy, jakie na nich ustawił. Dziewięć prac w ramach tworzyło jedno dzieło, przedstawiające ogromny statek wycieczkowy – symbol prawdziwego utrapienia Wenecji, do której wpływają wielkie jednostki, zasłaniając widoki miasta i zabytki.Na nagraniu zamieszczonym na Instagramie Banksy'ego widać, jak przy placu św. Marka mężczyzna – prawdopodobnie on sam – rozkłada swą pracę na dużym stojaku i siada przy niej jak zwykły uliczny sprzedawca obrazów. Zarejestrowano również reakcje przechodniów, przyglądających się dziełom i analizujących ich wymowę. – To piękniejsze od tego, co widziałyśmy na Biennale – mówi jedna z kobiet.Następna scena to interwencja funkcjonariuszy straży miejskiej, którzy mówią artyście po angielsku, że jeśli nie ma zezwolenia, nie może wystawiać swych prac i musi odejść. On zaś, szczelnie ukrywając swą twarz kapeluszem i szalikiem, odjeżdża, pchając wózek ze swoją pracą.Nagranie zamieścił na swym profilu w środę, a zdarzenie miało miejsce 9 maja, gdy rozpoczynało się 58. Biennale Sztuki.Nagranie Banksy opatrzył następującym komentarzem: „Ustawiam swoje stoisko na Biennale w Wenecji. Mimo że jest to największe i najbardziej prestiżowe wydarzenie w kulturze na świecie, z jakiegoś powodu nie zostałem nigdy zaproszony”.",,
Mowa nienawiści? „Próbuje się wprowadzić jednostronną cenzurę dotyczącą tylko prawicy”,"Odrzucam pojęcie „mowy nienawiści”, które przy tej okazji próbuje się wprowadzać – mówił prezes PiS Jarosław Kaczyński pytany w „Sieci”, czy tragedia w Gdańsku powinna zmienić atmosferę w kraju. Jego zdaniem za pomocą tego pojęcia „próbuje się wprowadzić jednostronną cenzurę” dotyczącą tylko prawicy.","Prezes PiS został zapytany, czy tragedia w Gdańsku – zabójstwo prezydenta tego miasta Pawła Adamowicza – powinna przynieść zmianę atmosfery w kraju. „Odrzucam pojęcie »mowy nienawiści«, które przy tej okazji próbuje się wprowadzać. To pojęcie, za pomocą którego próbuje się wprowadzić jednostronną cenzurę dotyczącą tylko prawicy” – podkreślił. „Można grać »Klątwę«, można wzywać do zamordowania mnie, a nie można, w skrajnych przypadkach, cytować Pisma Świętego” – dodał.Zdaniem Kaczyńskiego w Polsce jest coś takiego jak „sianie nienawiści”. „To się zaczęło w 1990 r., gdy powstało Porozumienie Centrum, od razu brutalnie zaatakowane” – dodał. „My nigdy nie sialiśmy nienawiści. My jedynie przedstawialiśmy naszą diagnozę sytuacji w Polsce, dziś dość powszechnie zaakceptowaną i potwierdzaną przez licznych badaczy. Czasem się zdarzało, że dosadnie” – powiedział. Komentując atak na dziennikarkę TVP Magdalenę Ogórek, prezes PiS stwierdził, iż „mamy do czynienia ze zdziczeniem, które wyrasta z bezkarności”. „Stare kierownictwo Sądu Najwyższego może sobie pogratulować, może sobie »przybić piątkę«” – powiedział. „Będziemy dalej pracować, by odbudować państwo prawa, ale wcześniej musimy zostać społecznie zweryfikowani” – dodał.Kaczyński na uwagę, że partia według jej niektórych sympatyków zbyt mało mówi o wartościach i nie angażuje się w tzw. „wojnę kulturową”, odparł, że PiS twardo przy swoich wartościach obstaje i nie będzie tego ukrywać. W jego ocenie jednak bezpośrednia polemika z odmiennymi poglądami, która - jak mówił – „przez część Polaków zostanie uznana jako odrzucenie wolności”, nie będzie skuteczna.Prezes PiS ocenił także, że obecnie „bardzo brutalnie atakowany” jest Kościół, czego jego zdaniem przykładem jest film „Kler” w reżyserii Wojciecha Smarzowskiego. Według Kaczyńskiego Kościół jest „nośnikiem jedynego systemu wartości, który jest w Polsce powszechnie znany i który buduje kościec normalnych stosunków międzyludzkich”. „Alternatywną jest nihilizm, w polskich warunkach nie ma innej alternatywy. Tak ułożyła się polska historia” – podkreślił. Kaczyński w wywiadzie wrócił również do zmiany na stanowisku premiera, gdy Mateusz Morawiecki zastąpił Beatę Szydło. Na uwagę, że jednym z powodów tej zmiany było „złagodzenie napięcia”, odparł, że to „rzeczywiście było i jest” celem PiS, ale nie tylko PiS decyduje o tej sprawie. „A zmiana premiera podyktowana była przede wszystkim wiarygodnymi sygnałami o nowej, wielkiej ofensywie przeciwko Polsce, i to o skali międzynarodowej. Chodziło o próby przypisania nam już nie tylko »faszyzmu«, lecz wprost »hitleryzmu«, co na pewno nie było przypadkiem” – podkreślił.Akcentując znaczenie deklaracji polsko-izraelskiej, Kaczyński wskazał, że „tym, który prowadził rozmowy z trudnym partnerem, a więc premierem (Izraela, Benjaminem) Netanjahu, był nasz premier”. „Bardzo sobie cenię zasługi Beaty Szydło, sądzę, że ma ona przed sobą wybitną przyszłość, ale i dziś uważam, że ta zmiana była konieczna” – zaznaczył.W innym miejscu wywiadu polityk zapytany został o obietnice Roberta Biedronia, lidera nowo powstałej partii Wiosna. Na pytanie, czy stanowią one zagrożenie dla PiS, odpowiedział: „Nie sądzę”. „To jest podane w sosie tak wściekłego antyklerykalizmu, że dla naszego elektoratu nie stanowi poważnej propozycji” – powiedział.„To też obietnice tak daleko idące, że jeśli traktować je jako całość, to trzeba by było minimum 200 mld zł. Czyli radykalnego zwiększenia podatków albo gigantycznego zadłużania się. Na takich zasadach można obiecywać marcepany rosnące na brzozach” – podkreślił Kaczyński. Zdaniem prezesa PiS „Wiosna zagraża przede wszystkim Platformie, a także w pewnej mierze Kukizowi, który – jeśli chce przetrwać – musi ruszyć do ofensywy”.Odniósł się także do wypowiedzi byłej premier Ewy Kopacz, która mówiła w jednym z programów pod koniec stycznia, że „kiedy jeszcze dinozaury były”, a ludzie „nie mieli żadnej broni nowoczesnej, która pozwoliłaby ich zabić”, wówczas „rzucali kamieniami”. „Wiadomo, że od jednego rzucenia tym kamieniem dinozaur na pewno nie padł. Ale jeśli przez miesiąc, dwa miesiące rzucali tymi kamieniami, to go na tyle osłabili, że mogli go pokonać"" – powiedziała.Jak stwierdził dziennikarz, „widać nadzieję, że liczne ataki jednak odkładają się w świadomości społecznej i przyniosą zmianę władzy”.„Na razie to wszystko odkłada się dość słabo” – odpowiedział prezes PiS. „Oczywiście nie mogę wykluczyć, że obok rzucanych kamieni pojawi się proca lub że zaczną kopać doły. My jednak jesteśmy zaprawieni” – podkreślił. Na pytanie, czy PiS to „dinozaur z grubą skórą”, prezes partii odparł: „PiS to prawdziwy pancernik, bo przecież są takie zwierzęta”. „Można powiedzieć, mamutopancernik” – dodał.",,
Trump: z bronią atomową Korea Płn. nie ma gospodarczej przyszłości,"Prezydent Donald Trump ocenił w sobotę, że w przypadku osiągnięcia porozumienia z USA Koreę Płn. „czeka świetlana gospodarcza przyszłość”. Zastrzegł zarazem, że ten azjatycki kraj „nie ma żadnej gospodarczej przyszłości” jeśli będzie dysponował bronią atomową.","– Koreę Północną czeka niesamowita, świetlana przyszłość gospodarcza jeśli (Koreańczycy z Północy) osiągną porozumienie, ale nie mają oni żadnej gospodarczej przyszłości jeśli będą mieli broń atomową – powiedział Trump na corocznej Konferencji Konserwatywnej Akcji Politycznej w Oxon Hill w stanie Maryland.Dwudniowy szczyt prezydenta USA z przywódcą Korei Płn. Kim Dzong Unem zakończył się w czwartek wcześniej niż planowano. Po rozmowach obie strony nie podpisały porozumienia, co zapowiadał wcześniej Biały Dom.",,
„Chińczyków mogła interesować gospodarka i polityka z powodu naszych relacji z USA”,"– Polska jest ważnym krajem dla Chin. Oni tutaj otwierają banki, jest koncepcja nowego Jedwabnego Szlaku, Centralnego Portu Komunikacyjnego – to może budować zainteresowanie – mówił w programie „Gość Wiadomości” Jacek Pochłopień redaktor naczelny tygodnika „Wprost”.  – Oni, wiedząc o związkach Polski ze Stanami Zjednoczonymi – i gospodarczych, ale także i militarnych, mogli się interesować także sprawami politycznymi – ocenił Jerzy Jachowicz z tygodnika „Sieci”.","W piątek polskie władze poinformowały o zatrzymaniu przez ABW pod zarzutem szpiegostwa Weijinga W. i Piotra D. – byłego oficera ABW, który ostatnio pracował w Orange. Sąd podjął decyzję o trzymiesięcznym areszcie dla obu podejrzanych. – Polska jest ważnym krajem dla Chin. Oni tutaj otwierają banki, jest koncepcja nowego Jedwabnego Szlaku, a Polska  może się na nim znajdować. Centralny Port Komunikacyjny – to też może budować zainteresowanie. Myślę, że dobrze, że taki sygnał został wysłany: reagujemy zdecydowanie, Polska nie pozwoli na wszystko – tak na pytanie o powód szpiegowskiej działalności na rzecz Pekinu mówił w TVP Jacek Pochłopień.",,
Ciało popularnej pisarki znalezione w lesie. Mąż wśród aresztowanych,"Lindsay de Feliz, brytyjska pisarka została zamordowana na Dominikanie, gdzie mieszkała. Jej ciało zakopano w lesie niedaleko domu w Moncoin. Aresztowano już trzech podejrzanych, w tym jej męża Danilo.","Lindsay de Feliz osiedliła się w końcu na Dominikanie. Pracowała, jako instruktorka nurkowania, badaczka i tłumaczka. Napisała dwie książki.Gdy zaginęła we wtorek, jej przyjaciele rozpoczęli intensywne poszukiwania; zaoferowali 1 tys. dolarów nagrody. W środę policja na Dominikanie potwierdziła, że znalazła zwłoki pisarki.Wśród aresztowanych jest 50-letni Danilo de Feliz, mąż Lindsay, jego 29-letni syn z pierwszego związku Dani Alberto Feliz Martinez, a także  37-letni Aquilino Rosario Sanchez. BProkurator ujawniła, że mąż Lindsay został aresztowany „jako główny podejrzany”. Ciało znaleziono zakopane w zalesionym terenie, było owinięte w czarne worki używane do karmy dla psów. Wokół szyi owinięta była taśma – powiedzieli policjanci.Na Dominikanie zniesiono 10 lat temu karę śmierci, ale za zabójstwo De Felizowi i wspólnikom grozi dożywocie.",,
"Poroszenko: jestem prezydentem pokoju, a nie wojny","– Największe wyzwanie, które stoi przed naszym państwem, to zapewnienie bezpieczeństwa. Sytuacja w Donbasie nie może być regulowana w sposób militarny, wojskowy.   Chcemy  powiedzieć, czego potrzebuje Ukraina – mówił w programie „Dziś wieczorem” Petro Poroszenko, prezydent Ukrainy.","Poroszenko stwierdził, że aneksja Krymu i agresja rosyjska to rujnowanie systemu bezpieczeństwa. Mówił również, że Donbas jest w stanie humanitarnej katastrofy. – Życie w tych regionach dla normalnego człowieka jest straszne.  Na ulicy są bandyci, którzy bez sądu i śledztwa zabijają ludzi. Oni nie ponoszą kary za te działania – powiedział. Zapytany, co według niego jest przyczyną finansowego kryzysu w Rosji, odpowiedział, że jego zdaniem czynniki są trzy. Pierwszy to spadek cen ropy naftowej, a rosyjska gospodarka jest od tego mocno uzależniona. Drugi to sankcje, a trzeci to niezreformowana gospodarka, która opiera się na surowcach.  – Nie ma efektywnych decyzji. Połączenie tych trzech czynników prowadzi do ruiny i dewaluacji waluty. Jest panika na rynku rosyjskim, która ma nieodwracalny charakter – zauważył. Czy jego zdaniem ta zła sytuacja Rosji jest dobra dla Ukrainy, a Putin będzie zmuszony zmienić kurs wobec Ukrainy? – Celem Ukrainy nie jest to,  aby było gorzej dla Rosji. Celem jest doprowadzenie do pokoju na Ukrainie. Nie jestem prezydentem wojny, ale pokoju – mówił.  Zdaniem Poroszenki plan pokojowy musi objąć  m.in. zawieszenie broni, wyprowadzenie obcych wojsk, rozpoczęcie dialogu politycznego z Donieckiem i Ługańskiem, zwolnienie zakładników, a także przejrzyste i uczciwe wybory według ukraińskiego ustawodawstwa i przy obecności obserwatorów z zagranicy.",,
"„Katolicki” rap księdza egzorcysty. „Miłość do Kościoła, tak zostałem wychowany”","– Chrystus Wam Daje Pokój – rapuje ksiądz Adam Anuszkiewicz, kapelan zakładu poprawczego dla młodzieży. Duchowny katolicki nagrał utwór, w którym śpiewając zredefiniowane „CHWDP” przypomina chrześcijanom, jakimi wartościami powinni się kierować. – Skrzynka wódki, beczka śledzi nie zastąpi Ci spowiedzi – brzmi jedno z wyśpiewanych przez księdza „ostrzeżeń”.","Ksiądz Adam Anuszkiewicz, kapelan ośrodka poprawczego i posługujący aktywnie egzorcysta, zaprezentował w sieci nagranie, w którym rapuje o wierze w Boga i problemach, z którymi mierzy się człowiek.– Miłość do Kościoła, tak zostałem wychowany, choć wiedziałem, że niektórzy księża to dzbany. Nie oceniaj jednak, drogi kolego, wszystkich ludzi przez pryzmat jednego – rozpoczyna kapłan swoją raperską „nawijkę”.Ksiądz Anuszkiewicz ze swoim raperskim przesłaniem chce docierać do tych, którzy „są w potrzebie i potrzebują wiary i łaski”. – Nie miałem wprost zamysłu, aby odpowiadać, ale widzę taką potrzebę. Mnie też boli całe zło świata, fakt, że czasami źle się dzieje w Kościele. Nie można jedną miarą sądzić wszystkich – mówił kapłan na antenie telewizji „Republika”.Jak wówczas zaznaczał, chce on „wsadzić kij w mrowisko, aby całe zło zmieniać w dobro”.",,
Prezes PiS: Nie będzie małżeństw homoseksualnych ani adopcji dzieci przez takie pary,"– Nie będzie małżeństw homoseksualnych, a tym bardziej nie będzie adopcji dzieci. Natomiast będzie w Polsce wolność, wolność we wszystkich dziedzinach, wolność nieograniczona przez poprawność polityczną. Ta poprawność już w różnych miejscach Europy bardzo tę wolność ograniczyła. U nas tego nie będzie, nie zmuszą nas byśmy przyjmowali tego rodzaju rozwiązania. Polska będzie wolnym krajem – mówił Jarosław Kaczyński na wiecu PiS w Pile. Prezes partii nawiązał do sprawy prof. Aleksandra Nalaskowskiego, zawieszonego na UMK za krytyczne stanowisko wobec ruchów LGBT. Jak zadeklarował, jeśli partia zwycięży, to „to się skończy”.","Szef PiS wymienił inwestycje, które mają miejsce w regionie, zaznaczając jednocześnie, że zastanawiał się, jak wspólnie je określić. – Jak wspólnie określić te wszystkie przedsięwzięcia wspierane przez rząd? (...) Jak spojrzeć na to przedsięwzięcie, które dzieje się tutaj, w tym okręgu wyborczym, ale także dzieje się w całym kraju? – pytał. Jak podkreślił, jest to realizacja pewnego planu, „wielkiego planu, planu, który składa się z rzeczy mniejszych (...), jak i tych przedsięwzięć ogromnych”.– Chcemy poprzez te plany, poprzez wsparcie biznesu na różne sposoby doprowadzić do tego, by Polska rozwijała się ciągle w dobrym tempie, szybkim tempie, by różnica w poziomie życia i komforcie życia między naszą ojczyzną a tymi, którzy są na zachód od naszych granic, była ciągle redukowana. Żeby w pewnym momencie, nie tak bardzo odległym, była ona zredukowana do zera – podkreślił szef PiS. Kaczyński ocenił, że jest to gigantyczne zadanie, jednak możliwe do realizacji, o czym świadczą także opinie ekspertów. – Za 14 lat poziom przeciętny Unii Europejskiej, za 21 lat – Niemcy. A nasz pełen dynamizmu i znakomitych zdolności premier mówi: to będzie jeszcze szybciej i to powinno być jeszcze szybciej – dodał. Kaczyński podkreślił, że Polska musi dbać o rodzinę. Zaznaczył przy tym, że „monogamiczna rodzina oparta na związku kobiety i mężczyzny (...) jest dziś atakowana na różne sposoby”. – Musimy ten atak odrzucić – dodał. Zapewnił przy tym, że nie zapomina o osobach wychowujących dzieci samotnie. – Z pełnym szacunkiem odnoszę się do rodzin, w których mamy matkę i dzieci, czy rzadziej ojca i dzieci. To też są rodziny i niczego im nie odbieramy – powiedział prezes PiS. Podkreślił też, że rodzina nie jest ze swojej natury instytucją opresyjną. – Rodzina przede wszystkim jest tą komórką społeczną, która nie tylko przekazuje życie, ale także przekazuje podstawowe normy kulturowe i cywilizacyjne. To jest najistotniejsze i dlatego jej bronimy i będziemy jej bronić – oświadczył. Według niego, w Polsce trwa atak na rodzinę, „atak na dzieci, próba ich seksualizacji od najmłodszych lat, próba wyrwania ich rodzinie, podporządkowania ich kulturze edukacji, na którą rodzina się nie zgadza”. – My się nie zgadzamy i się nie zgodzimy – powiedział Kaczyński. – Nie będzie małżeństw homoseksualnych, a tym bardziej nie będzie adopcji dzieci. Natomiast będzie w Polsce wolność, wolność we wszystkich dziedzinach, wolność nieograniczona przez poprawność polityczną. Ta poprawność już w różnych miejscach Europy bardzo tę wolność ograniczyła. U nas tego nie będzie, nie zmuszą nas byśmy przyjmowali tego rodzaju rozwiązania. Polska będzie wolnym krajem – mówił Jarosław Kaczyński na wiecu PiS w Pile. Prezes partii nawiązał do sprawy prof. Aleksandra Nalaskowskiego, zawieszonego na UMK za krytyczne stanowisko wobec ruchów LGBT. Jak zadeklarował, jeśli partia zwycięży, to „to się skończy”. Kaczyński powiedział, że podwyższenie płacy minimalnej to nie jest „gest wyborczy”, ale „racjonalny plan zmierzający do tego, by ta choroba gospodarki, która się nazywa »postkomunizm« – gospodarka postkomunistyczna, a niektórzy mówią postkolonialna – żeby to się raz na zawsze skończyło”. – Polska musi być krajem, gdzie gospodarka opiera się na wysokich technologiach, a nie na niskich płacach – podkreślił prezes PiS. – To nie jest przeciw komukolwiek, to jest za tymi wszystkimi, którzy chcą i potrafią pracować. W różnych rolach społecznych, w różnych miejscach. Ale powtarzam: chcą i potrafią - bo na takich ludziach opiera się rozwój każdego kraju i na takich ludziach musi się opierać także rozwój Polski – powiedział. Prezes PiS mówił, że „wolność także oznacza tolerancję dla innych poglądów i dla innych postaw niż te, które są akceptowane przez większość. I my tę tolerancję i to jest nasza tradycja, bardzo głęboka polskiej kultury, także polskiej kultury życia publicznego, uważamy za coś bardzo ważnego. Zawsze podkreślamy i w żadnym razie nie mamy zamiaru z niej rezygnować” – mówił szef PiS.",,
Tulipan „Aleksander Kwaśniewski”,"Różowo-fioletowy, wysoki i dostojny jest noszący imię Aleksandra Kwaśniewskiego tulipan, który zaprezentowano podczas Międzynarodowych Targów Tulipanów w Chrzypsku Wielkim (Wielkopolskie). W ceremonii w imieniu męża uczestniczyła Jolanta Kwaśniewska.","Przed rokiem swoją premierę w Chrzypsku Wielkim miał różowy kwiat noszący imię Jolanty Kwaśniewskiej. Jak powiedziała ona w środę, cieszy się, że tulipan „Aleksander Kwaśniewski” tak znakomicie komponuje się z odmianą noszącą jej imię.– Z reguły politycy mają tulipany w barwach narodowych, to zwykle biel i czerwień. My mamy tulipany współgrające ze sobą w odcieniach różu – powiedziała. Kwaśniewska przyznała, że kolor kwiatów, ani jednej ani drugiej odmiany, nie był konsultowany z prezydencką parą.– One tak do siebie pasują, jak i my dobraliśmy się z mężem. Mam nadzieję, że już w przyszłym roku w skrzynkach w naszym domu pomieszamy dwa tulipany: „Jolanta” i „Aleksander”, bo wyglądają naprawdę wyjątkowo – powiedziała. Dostojny i piękny  Tulipan „Aleksander Kwaśniewski” to dzieło hodowców z Holandii. Właściciel gospodarstwa ogrodniczego Bogdan Królik z Chrzypska Wielkiego trzymał do dnia premiery kolor i wygląd kwiatu w tajemnicy. – Wiele osób było przekonanych, że będzie to tulipan biało-czerwony, bądź czerwony. Jest podobny do „Jolanty Kwaśniewskiej”, bo to tulipan, który powstał u tego samego hodowcy. Ponad 90 proc. tulipanów ma łodygę zieloną, w tym przypadku obydwa kwiaty mają łodygę koloru ciemnobordowego. „Aleksander Kwaśniewski” jest piękny, wysoki, dostojny, ma sztywną łodygę i mocno osadzony kielich, jest koloru różowo-fioletowego, z przewagą różu – powiedział. Będzie tulipan dla Komorowskiego W gospodarstwie ogrodniczym w Chrzypsku Wielkim hodowane są także tulipany „Maria Kaczyńska”, „Lech Kaczyński” i „Anna Komorowska”. Jak wyjaśnił Królik, kolejne prezentowane u niego odmiany mają imiona par prezydenckich. Zapowiedział, że po zakończeniu urzędowania Bronisława Komorowskiego, również i ten polityk będzie miał tulipana nazwanego jego imieniem.Nowe odmiany tulipanów powstają 15-20 lat. Bogdan Królik powiedział, że o nadaniu tulipanowi imienia Kwaśniewskiego decydowano przed rokiem. Nikt wówczas nie przypuszczał, że premiera tej odmiany zbiegnie się z wzmożoną aktywnością polityczną jego imiennika.W Chrzypsku Wielkim znaleźć można też m.in. tulipany „Jan Paweł II”, „Irena Sendler”, „Mikołaj Kopernik”, „Piękna Polka” czy „Preludium Chopina”.",,
Romney faworytem na Florydzie,"W amerykańskim stanie Floryda odbędą się dziś kolejne prawybory partii republikańskiej. Sondaże wskazują na wysokie zwycięstwo byłego gubernatora Massachusetts, biznesmena Mitta Romneya nad byłym przewodniczącym Izby Reprezentantów Newtem Gingrichem.","Według wszystkich sondaży przeprowadzonych w czasie weekendu, Romney powinienwygrać we wtorek z dwucyfrową przewagą nad Gingrichem. Sondaż Uniwersytetu Quinnipiac daje Romneyowi 43 procent głosów, a Gingrichowi 29 procent. Po 11 procent wyborców chce głosować na byłego senatora Ricka Santoruma i kongresmana z Teksasu Rona Paula. W sondażu American Research Group były gubernator Massachusetts prowadzi z przewagą 11 pkt proc., a w sondażu telewizji NBC News nawet 15 pkt. We wszystkich sondażach wzrosła ona wyraźnie w ostatnim tygodniu.Romney, popierany przez kierownicze elity Partii Republikańskiej (GOP), dysponuje prawie 5 razy większymi funduszami na kampanię. Wykorzystał je na Florydzie na liczne telewizyjne ogłoszenia przedwyborcze atakujące Gingricha, na którego stawia populistyczna prawica GOP skupiona w ruchu Tea Party. Dla republikanów największą zaletą Romneya jest fakt, że ma szanse pokonać Baracka Obamę. Misjonarz i managerFaworyt ma 65 lat. Pochodzi z bogatej rodziny mormońskiej z Detroit. Ukończył prestiżowy uniwersytet Harvarda. Dwa lata spędził we Francji jako misjonarz. Majątku, szacowanego na ponad 200 milionów dolarów, dorobił się jako manager korporacji kapitałowych. W 2002 roku został szefem komitetu organizacyjnego zimowych Igrzysk Olimpijskich w Salt Lake City, które okazały się dużym sukcesem finansowym.Będąc gubernatorem Massachusetts Romney przyjął dość liberalne stanowisko w kwestiach obyczajowych, takich jak aborcja. Później powrócił do wartości konserwatywnych i z tego powodu do Romneya przylgnęła etykietka „flip-flopera”, czyli osoby, która zmienia poglądy w zależności od tego, w którą stronę powieje wiatr.Cztery lata temu przegrał walkę o nominację partii republikańskiej z Johnem McCainem. Tym razem to on jest faworytem.Prawybory decydują, ilu delegatów na partyjną konwencją republikańską pod koniec sierpnia zdobędą kandydaci do nominacji. Głosowania odbyły się dotychczas w trzech stanach: Iowa, New Hampshire i Karolina Południowa. Romney wygrał tylko w New Hampshire – w Iowa przyznano mu remis z Santorumem, ale ten ostatni otrzymał nieco więcej głosów. W Karolinie Płd. wygrał Gingrich.Zwycięzca na Florydzie otrzyma 50 delegatów na konwencję. Do zdobycia nominacji potrzeba minimum  1144 delegatów – ponad połowę z ogólnej liczby 2286.",,
"Partia Korwin-Mikkego chce do PE, żeby „obalać system”","Kongres Nowej Prawicy startuje w wyborach do europarlamentu, aby ośmieszać i pokazywać od środka całe zło Unii Europejskiej – powiedział lider ugrupowania Janusz Korwin-Mikke  na II Kongresie Nowej Prawicy.","W Warszawie w Pałacu Kultury odbyła się konwencja wyborcza KNPoraz II Kongres Nowej Prawicy. Przedstawiono na niej liderów list w wyborach do PE. Na listach nie ma znanych nazwisk, są lokalni działacze KNP. – Parlament Europejski niczego nie załatwi, bo nic nie może, my będziemyośmieszać i pokazywać od środka całe zło (Unii Europejskiej), które jestnarzucane całej Europie – powiedział Korwin-Mikke, który jest „jedynką” KNPna Śląsku. Jak dodał, europosłowie KNP będą też wykorzystywać przywileje wUE, aby „obalać system”.  Zdaniem Korwin-Mikkego, „dobry Europejczyk musi nienawidzić UniiEuropejskiej, która okupuje Europę”.  – Celebryci, którzy występują w mainstreamowych mediach, nie są dla nasidealnymi kandydatami (w wyborach do PE), to ludzie już zdemoralizowani –powiedział Korwin-Mikke, tłumacząc dlaczego na listach KNP nie ma znanychnazwisk. Lider KNP w trakcie kongresu wzywał do poparcia swojego ugrupowania. – Chcemy przekonać Polaków, żeby głosowali na nas, a nie na centroprawicę, Jak walczyć ze złem, to radykalnie – przekonywał. Jak ocenił, siłą prawicy jest różnorodność, a KNP musi zmienić obecny ustrój Polski na normalny.  „Nie będziemy przeszkadzać biednym się bogacić” – Nie będziemy walczyć z biedą, my tylko nie będziemy przeszkadzać biednym się bogacić – zadeklarował Korwin-Mikke.Prawicowy publicysta Stanisław Michalkiewicz przekonywał w trakcie kongresu, że w europarlamencie powinna znaleźć się partia, która „krzewi wolność” – taka jak Nowa Prawica. Gość kongresu Marek Migalski (Polska Razem) zadeklarował, że Nowa Prawicaznajdzie w jego ugrupowaniu sojusznika do „tępienia komuny” w PE. Jak dodał, jego partia różni się od Nowej Prawicy m.in. kwestią podejścia do zakazu posiadania narkotyków. Inny gość kongresu Przemysław Wipler (Republikanie) zauważył, że ideaływolności, własności i sprawiedliwości są bliskie zarówno Nowej Prawicy, jak i jego ugrupowaniu. Jak dodał, oba ugrupowania łączy też sprzeciw wobecpodnoszenia podatków.  Po zakończeniu Kongresu jego uczestnicy przeszli w Marszu Wolności spod Pałacu Kultury na Plac Zamkowy.                                                    Kongres odbył się w Pałacu Kultury i Nauki (fot. PAP/Bartłomiej Zborowski)",,
Zwolennicy Saakaszwilego uwolnili go z rąk policji,"Uwolniony przez swoich zwolenników z rąk policji były prezydent Gruzji Micheil Saakaszwili udał się na czele tłumu ludzi w stronę parlamentu Ukrainy w Kijowie. Polityk oświadczył, że rozpoczyna proces wyzwolenia Ukrainy spod władzy prezydenta Petra Poroszenki. Wcześniej we wtorek ukraińskie służby zatrzymały go w Kijowie.","– Idziemy do Rady (Najwyższej, czyli parlamentu – red.), gdzie będziemy domagać się impeachmentu prezydenta – przemawiał ze schodów kościoła rzymskokatolickiego pw. św. Aleksandra, obok którego znajduje się jego mieszkanie.– Wzywam wszystkich do przyjścia na Majdan (Niepodległości, główny plac Kijowa – red.) i rozpoczęcia procesu uwolnienia kraju od Poroszenki i jego bandy! Nie mamy się czego obawiać, to niech oni boją się nas! – mówił Saakaszwili. Komunikat w tej sprawie wydała już Służba Bezpieczeństwa Ukrainy (SBU). Oświadczyła, że były prezydent Gruzji Micheil Saakaszwili został zatrzymany „w związku z postępowaniem prowadzonym z paragrafu 1 artykułu 256. kodeksu karnego Ukrainy”. Art. 256. mówi o „współpracy z organizacjami przestępczymi i ukrywaniu działalności przestępczej”. Blokada auta z Saakaszwilim Zwolennicy zatrzymanego w Kijowie Micheila Saakaszwilego blokowali własnymi ciałami samochód, którym policja starała się przewieźć go na komisariat. Zatarasowali też ulicę pojazdami. Furgonetka, w której znajdował się Saakaszwili, otoczona była przez dziesiątki funkcjonariuszy sił specjalnych. W końcu Micheil Saakaszwili został uwolniony z rąk policji przez swoich zwolenników. Zatrzymanie Saakaszwilego miało dramatyczny przebieg.  Z relacji w mediach społecznościowych wynika, że gdy funkcjonariusze wkroczyli do jego mieszkania, były prezydent uciekł na dach budynku.",,
"Mordercy, gwałciciele, terroryści. Dwóch na pięciu parlamentarzystów z zarzutami","Ponad 40 procent nowo wybranych parlamentarzystów w Indiach ma zarzuty karne – podało indyjskie Stowarzyszenie na rzecz Reform Demokratycznych (ADR). Niektórzy wybrańców narodu odpowiadają za morderstwa, gwałty, rozboje, kradzieże, a nawet za terroryzm.","Według ADR co najmniej 233 z 534 wybranych parlamentarzystów ma postępowanie karne. Tworzy to – zdaniem organizacji – niepokojący trend wiodący w złym kierunku dla demokracji.Jak wynika z raportu, liczba przypadków osób mających zarzuty i zasiadających w ławach poselskich, jest największa od 2004 roku, kiedy ADR rozpoczęła swój monitoring. W ciągu dekady wzrosła dwukrotnie. Żaden ze 185 członków parlamentu poprzedniej kadencji, którzy stanęli w obliczu spraw karnych nie został skazany. W tym roku indyjska Państwowa Komisja Wyborcza zobowiązała kandydatów do opublikowania w okresie kampanii szczegółów swoich rejestrów karnych.ADR prowadzi kampanię mającą na celu wprowadzenie do indyjskiej polityki normy odpowiedzialności. W Sądzie Najwyższym złożyła petycję, zgodnie z którą kandydaci ubiegający się o elekcję mają przedstawiać publicznie informację o swoim wykształceniu, sytuacji majątkowej i kartotece karnej.",,
Za papierosy i wódkę zapłacimy więcej. Wiadomo ile,"Rząd przyjął w trybie obiegowym i wysłał do Sejmu projekt przewidujący wzrost akcyzy na alkohole i wyroby tytoniowe. Dzięki zmianie w 2020 r. budżet zyska dodatkowe ok. 1,7 mld zł. Za półlitrową butelkę wódki zapłacimy ok. złotówkę więcej. Za paczkę papierosów podobnie.","Z uzasadnienia wynika, że wzrost stawki na alkohol etylowy może oznaczać wzrost ceny półlitrowej butelki wódki o mocy 40 proc. o ok. 1,14 zł (z VAT-em ok. 1,4 zł). Zmiana akcyzy na piwo może oznaczać wzrost ceny półlitrowej puszki tego napoju (o ekstrakcie 12 st. Plato) o ok. 0,05 zł (z VAT-em ok. 0,06 zł).Wina o poj. 0,75 l mogą podrożeć o ok. 0,12 zł (z VAT-em ok. 0,15 zł), a napoje fermentowane, np. wina owocowe o poj. 0,75 l o ok. 0,12 zł (z VAT-em ok. 0,15 zł). Natomiast tzw. wyroby pośrednie, np. wina porto o poj. 0,5 l, mogą zdrożeć o ok. 0,16 zł (z VAT-em ok. 0,20 zł)Ministerstwo Finansów szacuje, że podwyższenie akcyzy związane z wyrobami tytoniowymi może oznaczać, że paczka papierosów (20 szt.) podrożeje przeciętnie o ok. 1,02 zł, a paczka tytoniu do palenia (50 g) będzie droższa o 1,69 zł. Cena cygar może wzrosnąć ok. 0,40 zł za sztukę, a kilograma suszu tytoniowego o ok. 22,93 zł.",,
Szydło: Czas Donalda Tuska w polskiej polityce się skończył,"Czas Donalda Tuska w polskiej polityce się skończył; był on mocno zaangażowany w kampanię do Parlamentu Europejskiego, liczył, że będzie zbawcą, który wjedzie na „białym koniu”, ale Polacy w to nie uwierzyli – powiedziała wicepremier Beata Szydło w wywiadzie dla portalu Onet.pl.","Szydło pytana przez Onet.pl, dlaczego – jej zdaniem – „nie zadziałał efekt Donalda Tuska, który w końcówce kampanii mocno poparł Koalicję Europejską” oceniła, że czas Donalda Tuska w polskiej polityce się skończył. – Rzeczywiście był on w kampanię mocno zaangażowany. Liczył, że będzie tym zbawcą, który wjedzie na białym koniu. Ale Polacy w to nie uwierzyli – powiedziała.Dopytywana, czy – jej zdaniem – Tusk może zastąpić w najbliższym czasie lidera PO Grzegorza Schetynę i poprowadzić Platformę i opozycję w jesiennych wyborach odpowiedziała, że Platforma ma sporo problemów - w tym kwestię pozycji obecnych liderów. – Jednak nie sądzę, aby Donald Tusk wziął teraz odpowiedzialność za przegraną partię – oceniła.Z kolei we wtorek w Radiu Zet Szydło przyznała, że „opozycja sama musi sobie poradzić z klęską, którą poniosła”. – Próba wzbudzania wojny światopoglądowej i ostra próba podziału Polaków przyniosła klęskę Koalicji Europejskiej i bardzo się z tego cieszę – podkreśliła. – Polski Kościół zaparł się Ewangelii, zaparł się Chrystusa i gdyby dzisiaj Chrystus był ponownie ukrzyżowany, to prawdopodobnie przez tych, którzy używają krzyża jako pałki do tego, aby zaganiać pokorne owieczki do zagrody – mówił Jażdżewski.Szydło określiła to wystąpienie jako „żenujący spektakl”, do którego Tusk powinien był się odnieść. – To, że Donald Tusk wyszedł i nie odezwał się ani słowem po tym wystąpieniu jest najlepszym dowodem na to, że to jest przede wszystkim gracz polityczny – powiedziała.Szydło podkreśliła ponadto, że wybór Donald Tuska na przewodniczącego Rady Europejskiej - z punktu widzenia polskiego rządu – był nie do przyjęcia. – Tusk po pierwsze nie miał rekomendacji polskiego rządu (...) Po drugie zwróciłam uwagę, wówczas, w czasie tego głosowania, że Donald Tusk nie gwarantuje bezstronności w pełnieniu swojej funkcji – mówiła wicepremier.",,
"Miller w „Bez retuszu”: nie zatrzymamy podziału UE, tak jak nie zatrzymamy powodzi miotłą","– Będzie budowana Europa dwóch, a może nawet trzech prędkości, uważam to za nieuchronne i potrzebne – powiedział w programie „Bez retuszu”, w TVP Info były premier Leszek Miller, który rozważał różne scenariusze przyszłości Unii Europejskiej.","Według Leszka Millera podział Unii Europejskiej, na kraje bardziej i mniej zintegrowane, niedługo stanie się faktem. Nieuchronny proces– Nie da się zatrzymać podziału UE  na dwie, czy trzy prędkości, tak jak nie da się zatrzymać powodzi miotłą. To jest proces nieuchronny – przewidywał. – Polska albo tę konstatację przyjmie do wiadomości, albo będziemy szli w kierunku tej części UE, która będzie miała najniższą prędkość, czyli będziemy się skazywać na margines – dodał.Były premier podkreślił, że przez reelekcję Donalda Tudka na szefa rady Europejskiej nieco w cieniu znalazło się spotkanie w Wersalu, gdzie rozmawiali przywódcy Niemiec, Francji, Włoch i Hiszpanii. – Uważam to spotkanie za bardzo istotne, bo tam potwierdzono, że będzie budowana Europa dwóch, a może nawet trzech prędkości – wskazywał. Gość TVP Info dodał, że podział jest potrzebny. – Trzeba odrzucić rozmaite złudzenia, że da się dalej prowadzić integrację europejską w gronie tak silnie zróżnicowanych 28, a za chwilę 27 państw. Może kepiej, jeżeli będzie kilka poziomów integracji i Unia Europejska stanie się bardziej elastyczna – dowodził. Co z euro? Leszek Miller przekonywał również, że najlepsze dla Polski byłoby jak najszybsze wejście do strefy euro. – Główna prędkość, jądro UE, to będą kraje strefy euro. Zadajmy sobie pytanie, dlaczego Polska nie jest w tej strefie?  Od roku 2004 minęło sporo czasu. Wtedy do Unii Europejskiej wchodziło 10 państw, z tego siedem jest w strefie euro, a nie ma tylko Polski, Węgier i Czech – wyliczał. – Gdyby Polska była dziś w strefie euro, to mielibyśmy znacznie wyższy poziom bezpieczeństwa integracyjnego, bo bylibyśmy w centrum. To, co polskie władze mogą zrobić, jeśli nie chcą być na marginesie procesów integracyjnych, to rozpoczęcie poważnego procesu wchodzenia do strefy euro – powiedział. Były premier krytycznie odniósł się też do niedawnego listu szefa koncernu medialnego Ringier Axel Springer do dziennikarzy koncernu, w którym ten oczekuje od nich publikowania krytycznych ocen braku poparcia polskiego rządu dla Donalda Tuska przy wyborze na szefa Rady Europejskiej. – Trudno mi sobie wyobrazić  sytuację, w której to polski wydawca, prowadzący aktywność medialną w Niemczech, będzie pisał tego rodzaju listy do swoich niemieckich współpracowników - podkreślił.Pochwalił też Platformę Obywatelską za to, że składając w Sejmie konstruktywne wotum nieufności wobec premier Beaty Szydło wskazała na premiera Grzegorza Schetynę. – Jeśli już PO wystąpiła z tym wnioskiem, to oczywiście dobrze zrobiła, że desygnuje Grzegorza Schetynę. Ja generalnie uważam, że szef partii politycznej powinien być kandydatem na premiera – zakończył.",,
Nowy wielki mistrz Zakonu Krzyżackiego przyjął święcenia opata,"Nowy wielki mistrz Zakonu Braci Niemieckiego Domu Szpitalnego Najświętszej Maryi Panny w Jerozolimie (OT), zwanego Zakonem Niemieckim, a w Polsce – Zakonem Krzyżackim, o. Frank Bayard, otrzymał benedykcję na opata. Uroczystości w katedrze św. Szczepana w Wiedniu przewodniczył kard. Christoph Schönborn OP. Uczestniczyli w niej także członkowie zakonu z Austrii i zagranicy.","W sierpniu kapituła generalna Zakonu Krzyżackiego wybrała 47-letniego o. Franka Bayarda na 66. Wielkiego Mistrza. Jego kadencja będzie trwała sześć lat.W ramach ceremonii wielki mistrz otrzymał księgę zakonną oraz, zgodnie ze specjalnym przepisem z lat 30., insygnia: pastorał i mitrę. Jednym z koncelebransów liturgii był o. Bruno Platter, który przed Bayardem był przez 18 lat Wielkim Mistrzem i generalnym opatem Zakonu Krzyżackiego.Obecni też byli inni opaci i arcyopaci z zakonów na terenie Austrii oraz kończący już swoją kadencję nuncjusz apostolski w Wiedniu, abp Peter Zurbriggen. Na swoje hasło opata Wielki Mistrz o. Bayard wybrał słowa proroka Izajasza: ,,Noli timere – meus es tu” – „Nie lękaj się, jesteś mój”.O. Frank Bayard urodził się 11 października 1971 r. w Püttlingen w Zagłębiu Saary. Zanim w 2000 r. wstąpił do zakonu, ukończył studia z zakresu bankowości. Śluby wieczyste złożył 19 września 2004 r.W latach 2001-08 studiował teologię, historię i „Health Care Management” (zarządzanie służbą zdrowia) w Innsbrucku i Wiedniu. Święcenia kapłańskie przyjął 22 czerwca 2006 r. z rąk ówczesnego arcybiskupa Monachium kard. Friedricha Wettera w „krzyżackim” kościele w Weyarn. W tym samym roku jako radca generalny prowincji niemieckiej wszedł do władz Zakonu Niemieckiego, a od maja 2008 r. był w nim ekonomem generalnym.Zakon Niemiecki jest jednym z trzech zakonów rycerskich, obok templariuszy i Zakonu Maltańskiego, powstałych w okresie wypraw krzyżowych. W czasie oblężenia Akki w Ziemi Świętej przez grupy chrześcijańskie obywatele Lubeki i Bremy założyli szpital w namiocie z żagli statków, dając opiekę, pielgrzymom, chorym i krzyżowcom walczącym z niewiernymi. To bractwo szpitalików zatwierdził 6 lutego 1190 r. papież Klemens III.Wkrótce potem zaczęły powstawać kolejne domy w Ziemi Świętej, którym nadano imię, jakie nosił były szpital Niemców w Jerozolimie, nieopodal Ściany Płaczu, gdzie znajdowała się także mała kaplica. Stąd bierze się długa, oficjalna nazwa zakonu: Zakonu Braci Niemieckiego Domu Szpitalnego Najświętszej Maryi Panny w Jerozolimie (OT). Do Polski krzyżaków sprowadził w 1226 książę Konrad Mazowiecki. W 1230 przybyli oni na ziemię chełmińską, a do 1283 r. podbili Prusy.Obecnie Zakon Niemiecki działa w sześciu krajach: w Austrii, Niemczech, we Włoszech, w Słowenii oraz od niedawna w Czechach i na Słowacji. Liczy ponad 1000 osób, w tym około stu księży, ok. 200 sióstr i 700 tzw. familiantów – świeckich, którzy na ręce wielkiego mistrza składają przysięgę wierności ideałom Zakonu. Dzieli się na pięć prowincji: austriacką, niemiecką, włoską (Południowego Tyrolu), czesko-słowacką i słoweńską. Oficjalnym strojem zakonników jest czarna sutanna z pasem oraz biały wełniany płaszcz z czarnym krzyżem na ramieniu. Od czasów średniowiecznych zakonnicy prowadzą działalność duszpasterską w parafiach oraz oświatową i charytatywną. Tak jest np. w Południowym Tyrolu, skąd pochodzili dwaj poprzedni wielcy mistrzowie. Wielkim mistrzem Zakonu Krzyżackiego, wielce zasłużonym dla jego rozwoju, był w latach 1732-61 wnuk króla Jana III Sobieskiego – Klemens August.Zakon ma zgromadzenia żeńskie i męskie oraz grupy familiantów i rycerzy honorowych. Wśród tych ostatnich byli m.in. arcybiskupi Wiednia, kardynałowie Franz König (zm. w 2004 r.) i obecny – Christoph Schonborn, kard. Joachim Meisner z Kolonii (zm. w 2017), syn ostatniego cesarza Austrii – Otto von Habsburg (zm. w 2011), a także jego najstarszy syn Karol.",,
Były szef NATO za wsparciem Ukrainy bronią,"Nie tylko szkolenie żołnierzy, ale także dostarczenie broni dla ukraińskiej armii - takie działania państw zachodnich zalecił w Kijowie były szef NATO Anders Fogh Rasmussen podczas forum Jałtańskiej Strategii Europejskiej. Zasadność takiego postępowania potwierdził były minister spraw zagranicznych RP Radosław Sikorski.","Według byłego szefa polskiej dyplomacji tylko realna perspektywa wsparcia Kijowa może powstrzymać Rosję. Same słowa mogą nie powstrzymać zapędów Kremla.Sikorski uważa, że Pakt Północnoatlantycki powinien rozmieścić w pobliżu granicy z Ukrainą, na przykład w Rumunii czy w Polsce, składy broni. Po tym powinno się wysłać Władimirowi Putinowi „jasny przekaz”, że jeśli rosyjskie wojska bądź wspierani przez Kreml separatyści posuną się dalej na zachód, wówczas ta broń zostanie szybko przetransportowana na Ukrainę.Potrzebna zdecydowana reakcjaRasmussen zwrócił uwagę, że od ponad tygodnia w Donbasie panuje zawieszenie broni. Przyznał jednak, że jeśli okaże się, iż Rosjanie bądź bojówkarze je naruszą, Zachód powinien zareagować w sposób „zdecydowany”. Były szef NATO ocenił, że wiąże się to z rozważeniem dostarczenia Ukrainie sprzętu wojskowego.Forum Jałtańskiej Strategii Europejskiej, którego prelegentami byli Rasmussen i Sikorski, to coroczne spotkania europejskich i ukraińskich polityków. Dyskusje przez nich toczone poświęcone są przyszłości i europejskim aspiracjom Kijowa.",,
Kijów ogranicza import książek z Rosji. Mogą zawierać antyukraińskie treści,"Ukraina wprowadza ograniczenia na import książek z Rosji. Parlament w Kijowie przyjął ustawę, na podstawie której książki z Rosji będą mogły trafić na Ukrainę dopiero po ustaleniu, czy nie zawierają treści antyukraińskich.","– Wydania książkowe pochodzące, wydrukowane bądź wwożone z terytorium państwa agresora lub z tymczasowo okupowanych terytoriów Ukrainy mogą być wwiezione na obszar celny Ukrainy pod warunkiem posiadania stosownego pozwolenia – głosi ustawa przyjęta w czwartek przez Rade Najwyższą. Wyjątkiem są książki wwożone na Ukrainie indywidualnie i w bagażu podręcznym, jednak nie może być ich więcej, niż dziesięć egzemplarzy. Ustawę, która została opracowana przez ukraiński rząd, poparło w głosowaniu 237 deputowanych w liczącym 450 osób parlamencie. Ograniczenia nie dotyczą książek  wydawanych po rosyjsku przez wydawnictwa ukraińskie. W trakcie omawiania projektu ustawy, przed głosowaniem, wicepremier Wiaczesław Kyryłenko zapewnił, że restrykcje te będą działały do czasu uregulowania relacji z Moskwą, z którą Ukraina jest skonfliktowana w związku z aneksją Krymu przez Rosję i jej poparciem udzielanym prorosyjskim separatystom w Donbasie.",,
Cezary Kochalski nowym przedstawicielem prezydenta w KNF. Zdzisław Sokal odwołany,"Prezydent Rzeczypospolitej Polskiej Andrzej Duda odwołał z funkcji swego przedstawiciela w Komisji Nadzoru Finansowego Zdzisława Sokala, w jego miejsce powołał Cezarego Kochalskiego - poinformowała w poniedziałek Kancelaria Prezydenta.","Decyzja w tej sprawie zapadła 13 grudnia, ale podano ją do wiadomości dopiero w poniedziałek wieczorem. Wiceszef kancelarii prezydenta Paweł Mucha wyjaśnił, że zmiana nastąpiła na prośbę samego Sokala i była związana ze zmianą przepisów o nadzorze na rynku finansowym.– Według nowej konstrukcji KNF z głosem doradczym w Komisji zasiada przedstawiciel BFG, a wiadomym było, że nie można łączyć tego rodzaju statusu, że z jednej strony pan prezes Sokal zasiada jako przedstawiciel w KNF z głosem doradczym, z drugiej strony miałby być zarazem przedstawicielem prezydenta z głosem stanowiącym – takim, który może się wypowiadać w głosowaniu. Stąd to pan prezes Sokal z tego rodzaju inicjatywą wyszedł – wskazał minister.Zaznaczył również, że prezes Bankowego Funduszu Gwarancyjnego pozostaje na stanowisku doradcy prezydenta. – Nowym przedstawicielem prezydenta – i we wtorek będzie pierwsze posiedzenie w KNF, podczas którego tę funkcję będzie wykonywał – jest pan profesor Cezary Kochalski, ekonomista, doradca prezydenta RP, a także człowiek, który ma doświadczenie w bankowości – podkreślił wiceszef KPRP.Wskazał jednocześnie, że w ramach „poszerzonego KNF” Kochalski będzie miał możliwość współpracy „z innym doradcą prezydenta RP, z Zdzisławem Sokalem, który w KNF-ie pozostaje, ale z głosem doradczym, jako przedstawiciel BFG”.Kim jest Cezary Kochalski?Cezary Kochalski jest doktorem habilitowanym nauk ekonomicznych, profesorem nadzwyczajnym Uniwersytetu Ekonomicznego w Poznaniu. Ukończył studia magisterskie w Akademii Ekonomicznej w Poznaniu w zakresie ekonomiki i organizacji produkcji oraz studia podyplomowe w Uniwersytecie w Stirling (Wielka Brytania) w zakresie rachunkowości i finansów.Kochalski jest autorem ponad stu publikacji z zakresu analizy ekonomicznej, analizy finansowej, controllingu, zarządzania strategicznego, rachunkowości zarządczej oraz zarządzania wartością. ",,
„Złoto Polaków sprowadziliśmy do domu”. NBP zakończył sprowadzenie rezerw kruszcu do kraju,"– Złoto Polaków, tak jak obiecaliśmy, sprowadziliśmy do domu. Zakupiliśmy ponad 125 ton, w ten sposób więcej niż podwoiliśmy nasze zasoby złota – poinformowała prezes Narodowego Banku Polskiego Adam Glapiński. Jak podkreślił, osiągnęliśmy poziom średni, jeśli chodzi o europejskie banki centralne.","Narodowy Bank Polski zakończył procedurę sprowadzenia rezerw złota do Polski - poinformował prezes NBP Adam Glapiński. Dodał, że operacja przenoszenia kruszcu była bardzo skomplikowana. – Zakończyliśmy procedurę sprowadzania naszego złota do kraju. W związku z tym mogę powiedzieć, że złoto Polaków sprowadziliśmy do domu. To, co obiecaliśmy jakiś czas temu, się dokonało – powiedział Glapiński Szef NBP wyjaśnił, że polski bank centralny dokonał dodatkowych zakupów złota. – W tym roku kupiliśmy 100 ton, w zeszłym roku ponad 25 ton. W ten sposób bardziej niż podwoiliśmy nasze zasoby złota – wyjaśnił.  Jak dodał, rezerwy złota w Polsce osiągnęły poziom analogiczny do innych „wysoko uprzemysłowionych i cywilizowanych krajów”.  – Doszliśmy do światowego poziomu średniego. I w ten sposób prezentujemy polską gospodarkę i polski bank centralny jako te, które gwarantują pełną stabilność i bezpieczeństwo – zapewnił Glapiński.",,
Mały Franciszek w oknie życia. Trafił tam kilka godzin po porodzie,"We wrocławskim oknie życia pozostawiono kilkugodzinnego noworodka. Dziecko zostało przewiezione do szpitala. To już czternaste niemowlę znalezione w oknie, przy którym dyżurują siostry boromeuszki. Dziecko otrzymało imię Franciszek, gdyż trafiło do okna życia w przeddzień 4. rocznicy wyboru obecnego papieża.","Okno życia to specjalnie przygotowane miejsce, umożliwiające matkom, które nie mogą lub nie chcą opiekować się noworodkiem, anonimowe, bezpieczne pozostawienie go w nim.                                                         Pierwsze współczesne okno życia w Polsce otwarto 19 marca 2006 u sióstr nazaretanek w Krakowie. Do maja 2016 poprzez 60 okien życia w Polsce przyjęto 94 noworodków.",,
Gowin zaprotestował przeciwko sankcjom wobec prof. Nalaskowskiego,"Muszę zaprotestować przeciwko sankcjom, które dotknęły prof. Nalaskowskiego, ale uczelnia w tej sprawie ma autonomię – oświadczył wicepremier, minister nauki Jarosław Gowin pytany o zawieszenie na Uniwersytecie Mikołaja Kopernika (UMK) prof. Aleksandra Nalaskowskiego po jego felietonie na temat społeczności LGBT.","Postępowanie wyjaśniające wobec prof. Nalaskowskiego – jak oświadczono na stronie Uniwersytetu Mikołaja Kopernika w Torunia – dotyczy „sformułowań użytych w artykule prasowym poświęconym osobom o odmiennej orientacji seksualnej”. Chodzi o jego felieton zatytułowany „Wędrowni gwałciciele”, który ukazał się w zeszłotygodniowym numerze „Sieci”. Ze względu na potrzebę wyjaśnienia sprawy rektor UMK zawiesił profesora w obowiązkach nauczyciela akademickiego na trzy miesiące. „Nauczyciele akademiccy zatrudnieni na UMK zobowiązali się okazywać szacunek wobec każdego człowieka” – głosi uzasadnienie tej decyzji.– Mnie się też ta metafora („Wędrowni gwałciciele”) nie podoba. Powinniśmy unikać tak ostrych sformułowań, które mogą ranić wielu ludzi, ale równie mocno, a nawet jeszcze bardziej, nie podoba mi się reakcja władz Uniwersytetu im. Mikołaja Kopernika – powiedział w piątek Gowin w radiowej Trójce. Gowin podkreślił, że „tym bardziej” musi zaprotestować przeciwko sankcjom, które dotknęły prof. Nalaskowskiego.Zastrzegł jednak przy tym, że zgodnie z prawem uczelnia ma autonomię w tej sprawie. – To jest autonomiczna decyzja władz uczelni, natomiast prof. Nalaskowski może się odwoływać do rzecznika dyscyplinarnego działającego przy ministerstwie – zaznaczył szef resortu nauki.O interwencję do premiera Mateusza Morawieckiego ws. zawieszenia na UMK prof. Aleksandra Nalaskowskiego zwrócił się szef Rady Mediów Narodowych, poseł PiS Krzysztof Czabański. Według niego zawieszenie prof. Nalaskowskiego to przejaw represji wobec osób sprzeciwiających się działalności środowiska LGBT. Czabański prosi premiera o interwencjęSzef Rady Mediów Narodowych, poseł PiS Krzysztof Czabański w związku z decyzją władz UMK zwrócił się do premiera o interwencję. „Stanowisko władz uczelni nie ma uzasadnienia merytorycznego, ponieważ prof. Nalaskowski nie naruszył dóbr osobistych konkretnych osób” – oświadczył Czabański w piśmie do premiera. W ocenie szefa RMN naukowiec jedynie „wypowiadał się krytycznie o działalności środowiska LGBT, polegającej na narzucaniu w brutalny sposób swojej ideologii oraz towarzyszącemu temu profanowaniu symboli oraz uroczystości religijnych”.Czabański wskazał ponadto, że zgodnie z Konstytucją RP „zapewnia się wolność wyrażania poglądów oraz pozyskiwania i rozpowszechniania informacji”.",,
Jaki: Nigdy nie będę w 100 proc. wykonywać poleceń partyjnych,"„Ja nazywam się Patryk Jaki i mam swój charakter, temperament. Nigdy nie będę w 100 proc. wykonywać poleceń partyjnych” – powiedział w rozmowie z „Polska The Times” Patryk Jaki, kandydat Zjednoczonej Prawicy na prezydenta Warszawy.","Opozycja jest zdania, że kandydat PiS po zwycięstwie byłby posłusznym wykonawcą zadań prezesa Jarosława Kaczyńskiego. Jaki odpiera te zarzuty. Jako argument świadczący o jego niezależności podaje fakt, że jego kandydatura została wysunięta po negocjacjach, które przeciągały się w czasie. – Spekulowało się, że również dlatego długo nie mogłem uzyskać nominacji, bo każdy wie, że jestem niezależny. I pokazałem to w komisji weryfikacyjnej, gdzie potrafiłem też twardo przesłuchiwać ludzi związanych z naszym obozem – broni się Jaki. Jednocześnie wskazuje, że niezależność jest tą cechą, której brakuje jego głównemu kontrkandydatowi z koalicji wyborczej Platformy i Nowoczesnej. – Czy Rafał Trzaskowski postawił się kiedyś Grzegorzowi Schetynie? Nie! Będzie malowanym prezydentem na pasku prezydent Gronkiewicz-Waltz, Schetyny i Giertycha – twierdzi Jaki. Kandydat PiS wskazuje również na kolejny element, który ma go odróżniać od kandydata Platformy Obywatelskiej. Jaki promuje się jako kandydat stawiający na pragmatyzm. Trzaskowski zaś ma być tym, który skupia się na kwestiach ideologicznych. Według kandydata Zjednoczonej Prawicy Trzaskowski nie potrafi rozróżnić polityki krajowej, podejmującej tematy światopoglądowe, od polityki samorządowej. – To w polityce krajowej jest miejsce na ideologię. W samorządzie nie ma. Rafał Trzaskowski, który nie ma doświadczenia w samorządzie, tego nie rozumie – powiedział Jaki. Wyjaśnia, na czym polega ideologiczne zaangażowanie jego głównego rywala. – On jest skoncentrowany na atakach ideologicznych. Ciągle mówi o marszach równości, że chce udzielać ślubów homoseksualistom – wskazuje polityk Solidarnej Polski.",,
Amerykański niszczyciel przechwycił irańską broń i części rakiet,Załoga amerykańskiego niszczyciela podczas kontroli frachtowca na Morzu Arabskim przejęła znajdująca się na tym statku irańską broń i części rakiet – poinformował Departament Obrony USA.,"Rzecznik Pentagonu powiedział, że „bezpaństwowy” statek został zatrzymany do kontroli 25 listopada na wodach międzynarodowych. Załoga okrętu wojennego USA znalazła w ładowniach frachtowca irańską broń i „zaawansowane elementy rakietowe”. Członkowie załogi frachtowca zostali przekazani jemeńskiej straży przybrzeżnej.Jeden z amerykańskich urzędników powiedział, że według wstępnych informacji broń ta mogła być przeznaczona dla szyickich rebeliantów z jemeńskiego ruchu Huti, wspieranych przez Iran.Według ekspertów ONZ mimo embarga Iran dostarcza broń rebeliantom. Władze w Teheranie zdecydowanie jednak temu zaprzeczają.Wojna w Jemenie trwa od 2015 r.; po stronie prezydenta Abda Rabu Mansura al-Hadiego, którego rebelianci zmusili do schronienia się w Rijadzie, stanęła koalicja sunnickich państw Zatoki Perskiej pod wodzą Arabii Saudyjskiej.W wojnie domowej w Jemenie śmierć poniosły już dziesiątki tysięcy ludzi, a 3,3 mln musiało opuścić swoje domy. Najbiedniejszy kraj Półwyspu Arabskiego został zepchnięty na skraj głodu. 24 mln Jemeńczyków potrzebuje pomocy humanitarnej.",,
O. Rydzyk chce wybudować aquapark,"Fundacja Lux Veritatis, której prezesem jest o. Tadeusz Rydzyk, złożyła wnioski o pozwolenie na budowę w Toruniu kościoła i aquaparku – poinformowała w środę rzeczniczka prezydenta miasta Aleksandra Iżycka.","Rzeczniczka zaznaczyła, że urząd ma 65 dni na wydanie decyzji, ale uchyliłasię od podania szczegółów dotyczących wniosków.Podczas sobotnich uroczystości 20-lecia Radia Maryja, o. Rydzyk poinformował jedynie, że po półtorarocznych staraniach zostały zebrane wszystkie dokumenty potrzebne do pozwolenia na budowę świątyni.  – Wszystko jest załatwione dotąd, teraz tylko jedną pieczątkę potrzebujemy, ostatnią – mówił.Przygotowywany od kilku lat projekt powstania Centrum Polonia in TertioMillennio przewiduje, że w jego skład wejdą m.in. świątynia będąca wotum zapapieża Jana Pawła II oraz aquapark z hotelem.Kościół miałby mieć dwa poziomy i wielką ażurową kopułę zwieńczoną koroną. Na górnej kondygnacji m.in. ma zostać odtworzona prywatna kaplica papieża wWatykanie z obrazem Matki Boskiej Częstochowskiej.Na dole ma zostać usytuowana kaplica, w której znajdą się tablice z nazwami miejsc męczeństwa narodu polskiego i nazwiskami Polaków, którzy zginęli ratując ofiary Holocaustu. Autorem projektu świątyni jest pochodzący z Torunia architekt Andrzej Ryczek, który obecnie mieszka w Stanach Zjednoczonych.Aquapark ma wykorzystywać wody z odwiertów geotermalnych o temperaturze 65stopni. Według planów, składać się będzie z wielu basenów kąpielowych,leczniczych i rehabilitacyjnych pod dachem i na otwartej przestrzeni, a także zjeżdżalni, saun i łaźni parowych. Przy parku wodnym zbudowany zostanie hotel na 80 miejsc ze spa dla gości, a także dwoma restauracjami i kawiarnią.Świątynia i aquapark powstaną na terenie w pobliżu kampusu Wyższej SzkołyKultury Społecznej i Medialnej, niedaleko Wisły i drogi prowadzącej wkierunku Bydgoszczy.",,
"Adwokat, łapówka i podkarpacka piramida finansowa. Operacja CBA","Agenci Centralnego Biura Antykorupcyjnego zatrzymali trzech przedsiębiorców z Rzeszowa za wyłudzenia w piramidzie finansowej i cztery kolejne osoby – w tym adwokata – które w instytucjach publicznych powoływały się na wpływy. Śledczy ocenili, że Skarb Państwa stracił na tym co najmniej 18 mln zł.","Mechanizm piramidy finansowej polegał na pozyskiwaniu od prywatnych osób środków pieniężnych na rzecz różnych podmiotów – poinformował w rozmowie z portalem tvp.info Temistokles Brodowski, rzecznik Biura. Dodał, że zatrzymań dokonali funkcjonariusze rzeszowskiej delegatury CBA. W ramach przestępczej działalności podmiotom prywatnym gwarantowano  zwrot inwestycji na poziomie od 100 do 200 proc. w skali roku. Uzyskane w ten sposób środki były inwestowane i przekazywane na rachunki bankowe innych podmiotów gospodarczych. W toku śledztwa ujawniono także wątek powoływania się na wpływy w instytucjach samorządowych. W tym zakresie zatrzymano cztery osoby – trzech przedsiębiorców ze Śląska i adwokata, który w zamian za 100 tys. zł miał załatwić korzystną decyzję w miejscowym planie zagospodarowania przestrzennego, dotyczącą inwestycji wartej blisko 10 mln zł – informuje Brodowski.Jak dodał rzecznik, sprawa jest rozwojowa i nie wyklucza kolejnych zatrzymań w tej sprawie.",,
Jest zgoda na zatrzymanie i areszt sędziego Sławomira B.,"Warszawski sędzia Sławomir B. stracił immunitet. Izba Dyscyplinarna SN zgodziła się też na to, by pozbawić go wolności, jeśli stawiający mu zarzuty korupcyjne prokurator uzna za stosowne wystąpienie z takim wnioskiem.","O sprawie informuje „Rzeczpospolita”. Wniosek prokuratury miał związek ze śledztwem przeciw syndykowi podejrzanemu o udzielnie sędziemu korzyści majątkowych w zamian za podejmowanie korzystnych decyzji procesowych. Według śledczych dopuścił się ośmiu przestępstw o charakterze korupcyjnym.   Gazeta pisze też, że w śledztwie prokuratura zebrała dowody, że Sławomir B. jako sędzia w Sądzie Rejonowym dla Warszawy Pragi-Północ w Warszawie żądał ikorzyści majątkowych od ustalonego syndyka i przyjmował je, czym dopuścił się przestępstw korupcyjnych. Grozi za nie kara pozbawienia wolności od 8 do 10 lat.",,
"Pavlović, Wałęsa, Korwin-Mikke. Ich pociechy zadarły z prawem","Ostatnio głośno było o pasierbie Iwony Pavlović, jurorki telewizyjnego, tanecznego show, który za pobicie z skutkiem śmiertelnym został skazany na prawie trzy lata pozbawienia wolności. Okazuje się, że to nie jedyna gwiazda, której pociecha ma problemy z prawem.","W sierpniu 2009 roku Jakub O., pasierb Iwony Pavlović, jeden z synów jej obecnego męża, Wojciecha Oświęcimskiego, uczestniczył w pobiciu ze skutkiem śmiertelnym. Ofiarą był 27-letni mieszkaniec Piły, który nad ranem wracał z dyskoteki. Jakub O. wraz z kolegami skatował go, doprowadzając do obrzęku mózgu. Pavlović, broniąc pasierba, mówiła w wywiadach, że zna go na tyle, że wie jak bardzo jest „wspaniały i wrażliwy"". W pierwszej wersji wyroku prokurator zażądał wtedy dla Jakuba O. czterech lat pozbawienia wolności, a sąd pierwszej instancji skazał go na 20 miesięcy więzienia w zawieszeniu na 5 lat, 5400 zł grzywny i 8 tysięcy zadośćuczynienia. Sąd Apelacyjny zakwestionował wyrok i skierował sprawę do Sądu Najwyższego. Ten wyrok skasował i nakazał Sądowi Okręgowemu w Poznaniu zacząć sprawę od nowa. Sprawa miesiąc temu wróciła na wokandę.  Jakub O. skazał go na 2 lata i 9 miesięcy pozbawienia wolności. W uzasadnieniu wyroku sędzia powiedziała, że wina oskarżonego „nie budzi żadnych wątpliwości”. Wyrok nie jest prawomocny. Narkotyki, nóż i brak prawa jazdyTo nie jedyna pociecha znanej osoby, która ma problemy z prawem. Trzy lata więzienia grożą także wnukowi byłego prezydenta Lecha Wałęsy, Michałowi W. W marcu tego roku usłyszał zarzuty posiadania narkotyków. Policja znalazła przy nim woreczek z marihuaną. Drugi wnuk byłego prezydenta we wrześniu 2016 został oskarżony o ugodzenie nożem swojej konkubiny. Za prowadzenie samochodu pod wpływem narkotyków policja zatrzymała także córkę Janusza Korwin-Mikkego. Podczas kontroli drogowej przy ul. Targowej na warszawskiej Pradze w kwietniu tego roku w samochodzie kobiety znaleziono woreczek, w którym było pół grama podejrzanej substancji. Okazało się, że była to heroina. Kobieta jakiś czas temu straciła prawo jazdy, więc odpowiadać będzie także za jazdę bez uprawnień. – Co mnie to obchodzi. Moja córka jest dorosła. Jak usłyszy zarzuty, to będzie musiała sobie z nimi poradzić. Jeżeli pójdzie do więzienia, to pójdzie – tak polityk skwitował wybryki swojej pociechy. Okazuje się, że to nie pierwszy jej zatarg z prawem. W listopadzie 2014 roku zatrzymano ją podczas próby kradzieży w warszawskim hipermarkecie budowlanym. – Kora robiła w tym OBI sporo zakupów, (...) kupiła frezarkę z kompletem frezów - i ten komplet okazał się zdekompletowany. To jak głupia uznała, że prościej jest dokraść – mówił o zaistniałej sytuacji Korwin-Mikke. Gwałt i zatarg z policjąProcesem, który rozpoczął się w kwietniu 2016 roku, zakończyły się także wybryki starszego syna Doroty Zawadzkiej, czyli popularnej psycholog  udzielającej porad w telewizyjnym show. Został on oskarżony o próbę gwałtu na koleżance. Zdaniem śledczych miało do niej dojść podczas imprezy pod koniec 2014 roku. Grozi mu nawet 12 lat więzienia. Sama Zawadzka nie komentowała sprawy, poza tym, że pewnego dnia zamieściła na swoim facebookowym profilu obrazek sugerujący, że nie może spać, a nad nim komentarz „Spokojnej nocy wszystkim. Dziękuję Wam. Wy wiecie”. Bardziej wylewny był aktor Paweł Królikowski, którego syn Antek w marcu 2011 roku został zatrzymany z dwoma kolegami. Wdał się wtedy w awanturę z funkcjonariuszami i miał przy sobie marihuanę. – To była dla niego  najlepsza nauka. Przez ten czas nauczył się dużo o sobie – mówił  Królikowski komentując sprawę. Sprawa została umorzona, a aktor zobowiązał się zapłacić poszkodowanym policjantom zadośćuczynienie w kwocie 8 tys. złotych.",,
„Zboczeńcy chcą zniszczyć religię”,"„Degeneraci, dewianci, zboczeńcy i pedofile chcą zniszczyć religię, rodzinę i podważyć prawo naturalne. Nie uda się!” – taki komentarz zamieściła na twitterze osoba podająca się za Stanisława Piętę, posła PiS. Wpisu dokonano pod oficjalną informacją PE nt. Dnia Walki z Homofobią.","Z okazji przypadającego dziś Miedzynarodowego Dnia Walki z Homofobią PE opublikował w internecie infografikę o skali dyskryminacji osób ze środowisk LGBT w Europie. Wynika z niej m.in., że prawie połowa takich osób (lesbijki, geje, biseksualiści, transgenderyczni) padła ofiarą dyskryminacji lub prześladowania ze względu na swoją orientację.Informacja o tym pojawiła się również na twitterze i tam zamieszczono komentarz. „Degeneraci, dewianci, zboczeńcy i pedofile chcą zniszczyć religię, rodzinę i podważyć prawo naturalne. Nie uda się!” – napisała osoba podająca się za posła Piętę. – Jest mi przykro, że pan poseł używa taki słów, choć znam jego poglądy. To świadczy źle o nim, a nie o osobach LGBT. Ja się o jego orientacji nie wypowiadam – powiedziała portalowi tvp.info Yga Kostrzewa, rzeczniczka Stowarzyszenia Lambda Warszawa i działaczka, związana z ruchami obrony praw osób ze środowisk LGBT.– Ktoś, kto pisze takie rzeczy nie odebrał chyba rzetelnej edukacji i chyba czegoś się boi... To tak, jakby powiedzieć, że wszystkie osoby z niebieskimi oczami są odpowiedzialne za wybuch wojny – dodała Kostrzewa. Na razie nie wiadomo, jak na wpis posła Pięty zareagują organizacje LGBT. 42-letni poseł Stanisław Pięta, urodzony w Bielsku-Białej, to absolwent prawa na Uniwersytecie Jagiellońskim oraz Studium Pedagogicznego UJ z zakresu dydaktyki historii.",,
„Po umieszczeniu jej w książce informacja stała się publiczna”. SE przeprasza premiera,"„Informacja stała się publiczna po umieszczeniu jej w książce Pana Gajdzińskiego, a czytelnicy SE mają prawo do zapoznania się z nią na łamach gazety” – tak redakcja „Super Expressu” usprawiedliwia krytykowaną publikację na temat dwojga adoptowanych dzieci premiera Mateusza Morawieckiego. Wyjaśnienie nie jest pozbawione sprzeczności. Chociaż informacja o adopcji w rodzinie premiera „stała się publiczna”, redakcja podjęła decyzję o napisaniu o tym, kiedy dowiedziała się, że informacje Gajdzińskiego są weryfikowane przez inne media.","Piątkowa informacja „SE” została odebrana jako atak na rodzinę premiera. Powołując się na nieopublikowaną książkę Piotra Gajdzińskiego, byłego współpracownika premiera, gazeta ujawniła, że dwoje najmłodszych dzieci Mateusza Morawieckiego zostało przez niego adoptowanych. Nie wzięto pod uwagę, czy dzieci  są tego faktu świadome. W sobotnim oświadczeniu redakcja gazety przekonuje, że szukała potwierdzenia tych informacji. Z kolejnych zdań wynika, że nerwowość dziennikarzy spowodowała wiadomość, że to samo robią inni.  „Nasza redakcja szukała potwierdzenia tych informacji. W czasie tego procesu dowiedzieliśmy się, że są one weryfikowane także przez inne redakcje. W związku z tym postanowiliśmy przedstawić okoliczności w sposób, który będzie informował o tej sytuacji rzetelnie, zaprezentuje pełen obraz sytuacji i w żaden sposób nie będzie stygmatyzował adoptowanych dzieci i ich rodziny” – przekonuje „SE”. „W związku z zarzutami o publikację wizerunku dzieci, chcemy podkreślić, że zdjęcia dzieci premiera pojawiały się już w takiej formie wielokrotnie, a ich anonimizacja byłaby właśnie  formą stygmatyzacji wszystkich dzieci adoptowanych. Wszelkiego rodzaju inne sugestie wymierzone w wiarygodność i obiektywizm naszej publikacji nie mają nic wspólnego z rzeczywistością” – czytamy także na tronie internetowej gazety. Redakcja „SE” umieściła także przeprosiny. „Publikacja materiału była samodzielną decyzją redakcji. Jest nam przykro, że dla niektórych stała się ona pretekstem do ataku na rodzinę Państwa Morawieckich. Ich decyzję o adopcji i stworzeniu dla swoich przysposobionych dzieci kochającej rodziny uważamy za szlachetną i godną podziwu. Wszelkie próby dyskredytowania ich z tego powodu uznajemy za haniebne.  Jeżeli nasza publikacja uraziła Pana premiera lub jego rodzinę to serdecznie przepraszamy i stanowczo oświadczamy, że nie było to naszą intencją” – napisano.",,
PKW zarejestrowała 25 komitetów w wyborach do PE,"Do Państwowej Komisji Wyborczej zgłosiło się 30 komitetów wyborczych chcących wystawić kandydatów w wyborach do PE. PKW zarejestrowała 25 komitetów, jeden wezwała do usunięcia wady zgłoszenia, a czterem komitetom odmówiła rejestracji.","Termin zgłoszeń do PKW komitetów wyborczych chcących wystawić kandydatów w majowych wyborach do PE minął w poniedziałek.Z 25 zarejestrowanych komitetów wyborczych 16 to komitety wyborcze partii, 6 to komitety wyborcze wyborców, a 3 to komitety wyborcze koalicji partii politycznych.Wśród komitetów wyborczych partii są: KW Ruch Prawdziwa Europa – Europa Christi; KW Związku Słowiańskiego; KW Jedność Narodu; KW Ruch 11 Listopada; KW Prawo i Sprawiedliwość; KW Wiosna Roberta Biedronia; KW Piast-Jedność Myśli Europejskich Narodów; KW Stronnictwa Pracy; KW Normalny Kraj; KW Alternatywa Społeczna; KW Porozumienie Jarosława Gowina; KW Odpowiedzialność; KW Prawica Rzeczypospolitej; KW Stronnictwa Ludowego „Ojcowizna” RP; KW Partii Kierowców; KW II Rzeczpospolita Polska.Komitety wyborcze wyborców to: KWW Kukiz'15; KWW Konfederacja Korwin Braun Liroy Narodowcy; KWW Polska Fair Play Bezpartyjni Gwiazdowski; KWW Konfederacja Polski Niepodległej-Niezłomni; KWW „Wspólnie dla Częstochowy”; KWW Polskie Rodziny Razem.Komitety koalicji partii to: KKW Lewica Razem – Partia Razem, Unia Pracy, Ruch Sprawiedliwości Społecznej; KKW Koalicja Europejska PO PSL SLD .N Zieloni; KKW Polexit-Koalicja. KWW Ruch Odbudowy Polski został wezwany do usunięcia wady.Komisja odmówiła rejestracji 4 komitetom: KWW Kamil Kołobycz; KWW Inżynierów i Techników Stowarzyszeń Naukowo Technicznych – Gospodarka; KW KORWiN; KWW Adam Lech Janowski.Z kolei termin rejestracji przez komitety wyborcze list kandydatów startujących w wyborach do PE mija 16 kwietnia.Komitet wyborczy może zgłosić w okręgu tylko jedną listę kandydatów; liczba kandydatów na liście nie może być mniejsza niż 5 i większa niż 10. Kodeks wyborczy wprowadził ponadto obowiązek umieszczenia przez komitety wyborcze na listach co najmniej 35 proc. kobiet i co najmniej 35 proc. mężczyzn. Lista kandydatów musi być poparta podpisami co najmniej 10 tys. wyborców.Zgodnie z Kodeksem wyborczym, komitet, który zgłosił w co najmniej połowie okręgów wyborczych listy (każda poparta 10 tys. podpisów wyborców stale zamieszkałych w danym okręgu), może zgłosić listy w pozostałych okręgach już bez konieczności dołączania do nich podpisów. Posłowie do Parlamentu Europejskiego są wybierani na pięć lat. Według polskiej ordynacji do PE może startować osoba mająca czynne prawo wyborcze, która najpóźniej w dniu głosowania skończy 21 lat i od pięciu lat stale zamieszkuje na terytorium Polski lub innego państwa Unii. Z kolei głosować mogą pełnoletni polscy obywatele, a także obywatele Unii, którzy stale mieszkają w Polsce.Kandydaci na europosłów, którzy mają polskie obywatelstwo, muszą składać oświadczenie lustracyjne (osoba, która złożyła niezgodne z prawdą oświadczenie lustracyjne, nie może kandydować).Mandatu posła do PE nie można łączyć ze sprawowaniem mandatu posła na Sejm albo senatora. Europoseł nie może być jednocześnie członkiem Rady Ministrów ani sekretarzem stanu; nie może też zajmować stanowiska lub pełnić funkcji, których nie można łączyć ze sprawowaniem mandatu posła na Sejm albo senatora, a więc z funkcją prezesa NBP, prezesa NIK, Rzecznika Praw Obywatelskich, Rzecznika Praw Dziecka i ich zastępców, członka Rady Polityki Pieniężnej, członka KRRiT, ambasadora oraz z zatrudnieniem w Kancelarii Sejmu, Kancelarii Senatu, Kancelarii Prezydenta lub z zatrudnieniem w administracji rządowej (nie dotyczy członków Rady Ministrów i sekretarzy stanu w administracji rządowej). Mandatu również nie mogą piastować sędziowie, prokuratorzy, urzędnicy służby cywilnej, funkcjonariusze policji i służby ochrony państwa.Wybory do PE odbędą się w Polsce 26 maja. Polacy będą wybierać 52 europosłów. W całej UE wybory odbędą się w dniach 23-26 maja; Europejczycy wybiorą w sumie 705 europosłów.",,
Zamach na przyjęciu weselnym. Są dziesiątki ofiar śmiertelnych,"Działająca w Afganistanie filia dżihadystycznej organizacji Państwo Islamskie (IS) przyznała się w niedzielę do przeprowadzenia ataku samobójczego na przyjęciu weselnym w Kabulu. W zamachu zginęły 63 osoby, a ponad 180 odniosło obrażenia.","W oświadczeniu zamieszczonym na stronie internetowej powiązanej z IS przekazano, że dążący do męczeńskiej śmierci pakistański bojownik organizacji zaatakował duże zgromadzenie szyitów w stolicy Afganistanu. Wcześniej podejrzenia o jakiekolwiek związki z wybuchem w stolicy odrzucili talibowie, potępiając zamach. Mimo to prezydent kraju Aszraf Ghani napisał na Twitterze, że „talibowie nie mogą odżegnywać się od winy za ten barbarzyński atak, bo stanowią dla terrorystów platformę (do działania)”. Do samobójczego ataku doszło w sobotę późnym wieczorem na przyjęciu weselnym z udziałem około tysiąca gości, w sali bankietowej w zachodniej części Kabulu. Według osób ocalałych z zamachu zamachowiec w chwili zdetonowania ładunku stał pod sceną, na której zebrały się dzieci i inne osoby. Uroczystość zorganizowana była przez przedstawicieli szyickiej mniejszości Hazarów, którzy stanowią 18 proc. ludności Afganistanu (ponad 5 mln osób). Przedstawiciele tej mniejszości są szyitami zamieszkującymi Afganistan od XIII w. Od wielu dziesiątków lat Hazarowie są celem ataków talibów i bojowników IS działających w imieniu sunnickiej większości. Na początku lipca afgańscy politycy i talibowie zobowiązali się do stworzenia „mapy drogowej na rzecz pokoju” oraz rozpoczęcia kontrolowanego procesu pokojowego, jednak pod koniec lipca talibowie odmówili prowadzenia bezpośrednich rozmów z rządem centralnym w Kabulu. W Afganistanie stacjonuje 20 tys. żołnierzy w ramach misji pokojowej NATO, z czego 8,4 tys. to Amerykanie. Po wycofaniu większości składu ten pomniejszony kontyngent USA zajmuje się głównie doradztwem i szkoleniem afgańskiej armii. Amerykanie stacjonują w bazach w Kabulu, Kandaharze, Bagramie i w Dżalalabadzie. Władze Stanów Zjednoczonych chciałyby możliwie szybkiego zakończenia misji z udziałem armii USA w tej części świata.",,
Angela Merkel o D-Day: Ta operacja przyniosła nam wyzwolenie od nazistów,"Kanclerz Niemiec Angela Merkel w przeddzień 75. rocznicy lądowania sił alianckich w Normandii powiedziała, że „darem historii” jest to, że może uczestniczyć w obchodach D-Day. – W Niemczech doprowadziło to ostatecznie do wyzwolenia od narodowego socjalizmu – powiedziała dziennikarzom.","W obchodach rocznicy D-Day wzięło udział 15 światowych liderów – w tym także m.in. prezydent Francji Emmanuel Macron, kanadyjski premier Justin Trudeau i premier Mateusz Morawiecki. Obecnych było także ponad 300 weteranów i tysiące widzów obserwujących uroczystości na wielkich ekranach na nabrzeżu Portsmouth.Niemiecka kanclerz Angela Merkel możliwość uczestnictwa w obchodach  operacji D-Day nazwała „darem historii”.Merkel powiedziała dziennikarzom, że „ta wyjątkowa operacja wojskowa ostatecznie przyniosła Niemcom wyzwolenie od nazistów”.Z kolei ambasador Niemiec we Francji Nikolaus Meyer-Landrut mówił, że operacja D-Day była „niezapomnianym zerwaniem cywilizacji”, którą „sprowokowały” Niemcy.",,
Trzaskowski chwali twórcę SokuzBuraka: Ma jedne z lepszych kwalifikacji na rynku,"W kwietniu w warszawskim ratuszu została zatrudniona osoba, która ma jedne z lepszych kwalifikacji na rynku, by zarządzać profilami w internecie – oznajmił prezydent stolicy Rafał Trzaskowski, pytany o twórcę hejterskiego profilu SokzBuraka Mariusza Kozaka-Zagozdę.","Prezydent stolicy został zapytany w wywiadzie dla poniedziałkowego „Dziennika Gazety Prawnej”, czy lider PO Grzegorz Schetyna nie ma do niego pretensji za kryzysy, jakie generuje ratusz, w tym awarie ściekowe, „Sok z Buraka”, deklaracja LGBT czy problem z wywozem śmieci.„Nie było żadnego kryzysu śmieciowego, tylko przejściowe problemy w jednej dzielnicy, które wynikały ze zmiany operatora” – powiedział. „Od września weszła w życie zmiana ustawy, która znowu wprowadza chaos. Tym samym PiS sam próbuje wywołać kryzys śmieciowy i przerzucić odpowiedzialność na samorządy” – dodał.Według Trzaskowskiego Schetyna nie ma do niego pretensji. – Jaki wpływ miałem na to, że akurat w trakcie kampanii doszło do awarii w kolektorze odprowadzającym ścieki do Czajki? – zaznaczył. „Od początku było wiadomo, że będę celem nr 1 ataków ze strony PiS” – ocenił.W opinii prezydenta stolicy awaria kolektorów Czajki nie spowodowała „żadnej katastrofy ekologicznej”. „Co więcej, żadna rządowa instytucja nie podaje oficjalnie niepokojących komunikatów. A to, że niektórzy pracownicy rządowych inspektoratów angażują swoje instytucje w bieżącą politykę, to już choroba państwa PiS” – stwierdził prezydent stolicy.„Ze strony rządu jest presja, by szybko wybrać firmę, która naprawi rurociąg, najlepiej w chaosie i bez procedur. A w spółce i biurach miasta CBA tylko czeka, żeby zarządowi spółki udowodnić niegospodarność” – powiedział. Na pytanie, czy stał się „chłopcem do bicia dla PiS”, prezydent odpowiedział: „Nie tylko ja, wielu samorządowców”. – Jesteśmy solą w oku partii rządzącej, bo Jarosław Kaczyński nienawidzi wszystkiego, co niezależne. Ja się już przyzwyczaiłem, że jestem wrogiem nr 1 dla PiS – dodał.Rafał Trzaskowski odniósł się także do sprawy portalu SokzBuraka, którego twórca – Mariusz Kozag-Zagozda – jest zatrudniony w urzędzie miasta. Podkreślił, że „w kwietniu w ratuszu została zatrudniona osoba, która ma jedne z lepszych kwalifikacji na rynku, by zarządzać profilami w internecie”.„Teraz próbuje się sugerować, że wpływaliśmy na to, co ta osoba robi w czasie wolnym od pracy. Bzdura. Zresztą o tym, że ten pracownik jest zatrudniony na stanowisku pomocniczym, dowiedziałem się dopiero wtedy, gdy pojawiły się pytania o portal” – powiedział Trzaskowski. Pytany, czy ta osoba dalej pracuje w ratuszu, odpowiedział, że jej kontrakt był terminowy i jeszcze się nie zakończył.Trzaskowski odniósł się także do podpisanej przez niego deklaracji LGBT i zajęć z wychowania seksualnego. Jak zaznaczył, są dwa rodzaje zajęć. „Pierwszy dotyczy walki z hejtem. Nie chodzi wyłącznie o orientację seksualną, ale o uczenie dzieci tolerancji wobec wszystkich mniejszości” – powiedział.",,
Niemcy ze wszystkimi pozwoleniami na budowę Nord Stream 2,Niemcy jako pierwszy kraj wydał wszelkie potrzebne zezwolenia na rozpoczęcie budowy gazociągu Nord Stream 2 na niemieckich wodach terytorialnych i ekonomicznych. Informację tę potwierdziło biuro prasowe Federalnego Urzędu ds. Żeglugi i Hydrografii (BSH) w Hamburgu.,"Jak ocenia agencja AFP, wydając pozwolenia Niemcy zaryzykowały wzrost napięć międzynarodowych, między innymi ze wschodnimi sąsiadami, którzy obawiają się uzależnienia energetycznego Europy od Moskwy.Budowie gazociągu sprzeciwiają się: Polska, kraje bałtyckie i Ukraina. Nord Stream 2 zwiększyłby bowiem przesył gazu bezpośrednio z Rosji do Niemiec. Państwa Europy Wschodniej wskazują, że projekt jest też zaprzeczeniem idei unii energetycznej.Menedżer do spraw pozwoleń konsorcjum Nord Stream 2 Jens Lange powiedział, że w niemieckiej strefie budowa rozpocznie się już w maju. Przez terytorium Niemiec przebiegał będzie 85-kilometrowy odcinek gazociągu. Jego trasa biegnie z Zatoki Narwalskiej na granicy Rosji z Estonią do Lubmina w północno-wschodnich Niemczech. Wcześniej zgodę na budowę wydał urząd górniczy z siedzibą w nadbałtyckim Stralsund – okręgu wyborczym kanclerz Angeli Merkel.",,
„Timmermans jest funkcjonariuszem na usługach lobby prawników”,"– W moim przekonaniu widzimy wyraźnie, że istnieje w Brukseli bardzo silne lobby branży prawniczych. Tworzą one rodzaj takiej wielkiej korporacji. I tak Frans Timmermans mówiąc, że w Polce wciąż jest problem z praworządnością, jest po prostu funkcjonariuszem na usługach tego lobby i korporacji branżowej prawników – uważa prof. Artur Wróblewski. W ten sposób znawca prawa międzynarodowego skomentował informację, że Frans Timmermans podczas wysłuchania Polski negatywnie ocenił dzielność Krajowej Rady Sądownictwa na podstawie sondażu wśród sędziów przeprowadzonego przez Stowarzyszenie „Iustitia”.","– Trzeba podkreślić wiele gestów dobrej woli, który wykonał rząd w Warszawie, np. ustawą o Sądzie Najwyższym czy wsw. wieku stanu spoczynku. W związku z tym problem między Warszawą a Brukselą powinien wygasać. Tymczasem widać złą wolę i dążenie do konfrontacji po stronie brukselskiej – zauważył prof. Wróblewski.– Tu chodzi o dwie ważne kwestie: od 2016 r. w relacjach między Warszawą a Brukselą toczy się spór związany z praworządnością i uruchomieniem procedury art. 7 Traktatu o UE. Później Komisja Europejska wniosła skargę do TSUE w kontekście zagrożenia rzekomego, działalnością sędziów i ustawy o SN. Tak naprawdę po tych wszystkich kwestiach rząd w Warszawie postawił na kompromis. Natomiast mimo że wydawało się, że od marca będzie wygaszanie problemów, widzimy nowe zacietrzewienie. To pokazuje złą wolę ze strony Brukseli – podkreślił ekspert. Zdaniem prof. Wróblewskiego „z drugiej strony nie widzimy takiego zacietrzewienia i asertywności Komisji Europejskiej np. w badaniu praworządności i poszanowania prawda do demonstracji we Francji”. – KE jest nierychliwa, żeby uruchomić procedury wobec Francji w kontekście używania nadmiernej przemocy przez policję czy przegłosowania nowej ustawy o policji i policji antyterrorystycznej. Były takie głosy we Francji, aby KE to zbadała, ale tak się nie stało – przypomniał prof. Wróblewski.",,
Dorwać UFO. Rządy walczą o kosmiczną technologię,"Odtajnianie dokumentów rządowych to zawsze ciekawy moment. Natychmiast wypływają pasjonujące historie. Tak też dzieje się w przypadku odtajnianych właśnie materiałów brytyjskiego resortu obrony. Okazuje się, że specjalna komórka tropiła kosmitów, licząc na przejęcie technologii, które przysłużą się wojsku. Naturalnie podobne programy prowadziło większość mocarstw, może wszystkie. Niewykluczone nawet, że dalej prowadzą...","Z odtajnionych akt wynika, że brytyjscy szpiedzy przez pół wieku usiłowali złapać UFO, żeby wykorzystać technologię obcych do zbudowania superbroni. Londyn miał też obawiać się, że ZSRR albo Chiny zdołały przejąć już jakiś latający spodek albo inne podobne urządzenie i pracują nad poznaniem jego sekretów, żeby stworzyć ultraszybkie samoloty.Projekt był prowadzony przez pół wieku – od 1947 do 1997 roku. Pierwsza data zapewne nie jest przypadkowa. Zbiega się ze słynnym incydentem w Roswell w amerykańskim stanie Nowy Meksyk, gdzie 2 lipca mieli rozbić się kosmici.Tajemniczą katastrofę potwierdzali liczni świadkowie. Zostawmy jednak cywilów, gdyż nie mniej interesująca była tajna notatka agenta FBI, a więc oficjalnego przedstawiciela agencji rządowej, Guya Hottela do dyrektora FBI J. Edgara Hoovera z 22 marca 1950 roku, w której potwierdzono, że doszło do zdarzenia.Latające spodki„Prowadzący dochodzenie ze strony Sił Powietrznych stwierdził, że w Nowym Meksyku odkryto trzy tak zwane latające spodki. Zostały opisane jako okrągłe w kształcie z podniesiona częścią środkową, mające około 50 stóp średnicy (około 15 metrów). W każdym z nich znajdowały się trzy ciała ludzkiego kształtu, ale o wysokości tylko 3 stóp (niecały metr), ubrane w metaliczne ubrania z bardzo cienkiej tkaniny. Każde z ciał było owinięte w sposób, który przypominał kombinezony pilotów testowych” – odnotował Hottel.Notatka pochodziła z 1950 roku, ale ufomania opanowała Stany Zjednoczone natychmiast po nagłośnieniu incydentu i rozeszła się w błyskawicznym tempie. Latający pojazd bez silników spalinowych, tajemnicza inżynieria – nic dziwnego, że kosmitami i ich nieziemskimi osiągnięciami technologicznymi zainteresowały się wywiady innych krajów. Zimna wojna zbliżała się wielkimi krokami, mocarstwa już szykowały niekonwencjonalne metody prowadzenia działań wojennych. Stratedzy w mig ocenili, że technologie stosowane przez pozaziemskie cywilizacje mogą mieć ogromne znaczenie dla wojska. Zakładając, że zielone ludziki faktycznie istnieją, muszą dysponować niewyobrażalnym potencjałem, skoro są w stanie dolecieć na Ziemię – uznano, mając na uwadze, że szczytem możliwości Ziemian jest zaledwie pokonanie prędkości dźwięku.Swoje poszukiwania prowadził brytyjski Defence Intelligence Staff (DI55), który podzielono na dwa zasadnicze piony. Jedno biuro było dostępne dla wszystkich obywateli, którzy coś zaobserwowali i chcieliby się podzielić radosną nowiną. Wiadomo, że gros telefonów to fałszywe zgłoszenia, ale zawsze mogła się trafić jakaś perełka. Prawdziwa zabawa zaczynała się w drugim biurze, dla którego agenci prowadzili własne działania.Z archiwum XDość nieoczekiwanie po zakończeniu zimnej wojny Londyn stracił zainteresowanie tropieniem UFO. Rząd Tony'ego Blaira wysłał do tajnej instytucji zalecenie zaprzestania zbędnych prac. Wskazano w nim, że „prowadzenie dochodzeń w stylu »Z archiwum X« dotyczących spraw typu porwania przez obcych” zaczęło odciągać agentów od głównych zadań.Na szczęście spraw nie odłożono ad acta. Zlecono przygotowanie raportu, który podsumowałby, czy przez pół wieku nauczono się czegokolwiek od UFO co mogłoby być przydatne dla wojska. Liczący 2,5 tys. stron dokument o nazwie Unidentified Aerial Phenomena in the UK Air Defence Region (UAPS; niezidentyfikowane zjawiska powietrzne w przestrzeni podlegającej Siłom Powietrznym Zjednoczonego Królestwa) jest jednym z trzech odtajnionych właśnie dokumentów. Gratka dla historyków – podobnych rarytasów ma być ponad tysiąc.Raport trafił Narodowego Archiwum w ramach projektu Otwarty Rząd. Jako jeden z pierwszych zajął się nim dr David Clarke z Sheffield Hallam University. Badacz odkrył, że Królewskie Siły Powietrzne wykazywały ogromne zainteresowanie zdobyciem UFO i jego technologii, co miałoby pozwolić RAF-owi na opracowanie innowacyjnych metod pokonania wrogów w trakcie zimnej wojny.                                                    Prawdę o latających spodkach chciał poznać premier Winston Churchill (fot. Imperial War Museum) O istotnym dla Brytyjczyków znaczeniu poszukiwań świadczą odnotowane w raporcie słowa premiera Winstona Churchilla z 28 lipca 1952 roku, gdy po przerwie ponownie został szefem rządu. „O co chodzi z tymi wszystkimi latającymi spodkami? Co to może oznaczać? Jaka jest prawda? Przygotujcie dla mnie raport w dogodnej chwili” – wezwał szef rządu.Są obawyW jednym z dokumentów szef sił powietrznych odnotował, że jego rodzaj wojsk jest „szczególnie zainteresowany każdymi nowatorskimi technologiami, które mogłyby być użyteczne dla własnych programów”. Inny dowódca wyrażał obawę, że wrogowie mogli już przejąć jakieś cudowne technologie.„Monitorujcie wszystkie doniesienia w przypadku gdyby dotychczas nieznane/niezrozumiałe zjawiska były w przyszłości wykorzystywane przez inne narody. Aktualny lub potencjalny wróg mógł opracować urządzenie latające o charakterystyce, które te zjawiska zdają się mieć” – instruował swoich podwładnych.Agenci otrzymywali wskazówki, na co powinni zwracać uwagę szukając niezidentyfikowanych zagranicznych pojazdów, które mogły wykorzystywać pozaziemską technologię. Jeden z oficerów tłumaczył, że należy być szczególne wyczulonym na obiekty, które „zachowują się jak UFO”. Celem były więc pojazdy poruszające się „z dużą prędkością, wykonujące gwałtowne manewry i ciasne skręty, utrzymujące się w powietrzu w pozycji nieruchomej i mylące radary”.„Ministerstwo Obrony przez ponad dekadę desperacko próbowało opóźnić publikację tych byłych już tajnych dokumentów i wrażliwych materiałów” – napisał dr Clarke na swoim blogu. „Choć częściowo udało się utrzymać status tajności, nie udało się ukryć, że brytyjskie wojsko było zainteresowane schwytaniem UFO i jego, jak eufemistycznie nazywano, »nowatorskimi technologiami wojskowymi«” – stwierdził. Niewytłumaczalna decyzjaBadacz wskazuje, że choć Brytyjczycy byli owładnięci pomysłem przejęcia pozaziemskiej technologii – obojętnie czy pochodziła z kosmosu czy z Rosji albo Chin – to jednak zrezygnowali z projektu w dość nieoczekiwanym momencie. „Choć był to rok 1997, Rosja nadal była postrzegana jako niepokonany wróg z programem militarnych traktowanym jako zagrożenie dla Zachodu” – stwierdził dr Clarke.Ocena tej decyzji pozostanie już w gestii akademików. Nas naturalnie najbardziej interesuje, co też zobaczyli, bądź czego doświadczyli agenci DI55 tropiący UFO. Niestety, w tym przypadku wiele się nie dowiadujemy, szczególnie jeżeli chodzi o intrygujący incydent w lesie Rendlesham, w którym w dniach 26 i 28 grudnia 1980 roku wojskowi natknęli się na niezidentyfikowany obiekt latający emitujący tajemnicze światła. Incydent jest znany jako „brytyjskie Roswell”.Warto poświęcić mu odrobinę uwagi. Pierwszego dnia personel w bazach RAF-u Bentwaters i Woodbridge w hrabstwie Suffolk, które były dzierżawione Siłom Powietrznym Stanów Zjednoczonych, odkrył w pobliskim lesie dziwne światła. Oceniono, że mogło dojść do katastrofy lotniczej, wysłano więc patrol. Nie była to jednak katastrofa, a tajemnicze zjawisko, którego pierwszym skutkiem była panika wśród zwierząt na pobliskich farmach. Silne promieniowanieBrytyjskie siły przebadały incydent. Odnotowano wielokrotnie wyższy od normy poziom promieniowania radioaktywnego w miejscu, w którym wylądował tajemniczy obiekt. Sprawą zajęli się też Amerykanie, ale dotąd nie udało się ustalić, co tak naprawdę widziano. Niewykluczone, że tego już nigdy się nie dowiemy. Zdaniem dr Clarke'a, brytyjskie dochodzenia w sprawie UFO zwykle były prowadzone niedbale, w efekcie czego wiele wiarygodnych relacji – być może także incydent w lesie Rendlesham – nie zostało potem należycie zbadanych.Także dziennik „The Guardian”, który dotarł do dokumentów zwrócił uwagę na wiadomości wysyłane między resortami wskazujące, że skupiano się przede wszystkim na „możliwych zagrożeniach dla Wielkiej Brytanii ze strony wrogich sił oraz przechwyceniu technologii”. Śledztwa w stylu „Z archiwum X” dotyczące takich spraw jak domniemane uprowadzenia przez obcych nie były priorytetem.Odtajnienie przez Brytyjczyków akt dotyczących UFO nastąpiło kilka miesięcy po tym jak Pentagon oficjalnie potwierdził, że również miał komórkę zajmującą się poszukiwaniem pozaziemskich pojazdów i technologii. Do oficjalnych dokumentów w tej sprawie dotarli dziennikarze portalu Politico i gazety „New York Times”.Okazuje się, że w latach 2007-12, a zapewne także i później, działał tajny Zaawansowany Program Identyfikacji Zagrożeń Powietrznych (Advanced Aerospace Threat Identification Program; AATIP) z rocznym budżetem w wysokości 22 mln dolarów. Budżet tylko pozornie może wydawać się ogromny, w rzeczywistości to niewiele biorąc pod uwagę astronomiczne środki przeznaczane przez Waszyngton na wojsko.Kontakt z pozaziemską inteligencjąAnalizą materiałów zajmował się oficer wywiadu Luis Elizondo, który rezydował na piątym piętrze w pierścieniu C Pentagonu. Podlegali mu oficerowie, którzy badali wszystkie doniesienia o UFO otrzymane od pilotów wojskowych, innych mundurowych oraz postronnych obserwatorów twierdzących, że mieli kontakt z pozaziemską inteligencją. Komórce pomagała zewnętrzna firma badawcza Bigelow Aerospaces założona przez Roberta Bigelowa, przyjaciela wieloletniego senatora z Nevady, demokraty Harry'ego Reida. Właśnie Reid był jednym z inicjatorów powstania programu AATIP.W ramach odtajniania dokumentów Departament Obrony opublikował frapujące nagranie przedstawiające niezidentyfikowany obiekt latający poruszający się wbrew znanym nam prawom aerodynamiki. Nagranie, które wywołało zamęt w świecie nauki pochodzi z listopada 2004 roku i wykonał je pilot myśliwca F/A-18F Super Hornet David Fravor nieopodal San Diego w Kalifornii.Podczas lotu treningowego Fravor razem z kolegą Jimem Slaightem otrzymali rozkaz przechwycenia obiektu obserwowanego od dwóch tygodni i zorientowania się, czy ma on broń i stanowi zagrożenie.Wbrew prawom fizykiNagranie wykonane przez system celowniczy ATFLIR za pośrednictwem kamer nagrywających obraz w podczerwieni przedstawia owal o rozmiarze około 14 metrów obracający się wokół własnej osi. Początkowo znajdował się na wysokości 24 tys. metrów, ale potem zaczął gwałtownie i w niewyjaśniony sposób przyspieszać, lecąc pod silny wiatr. Obiekt zniknął i natychmiast pojawił się 100 km dalej nieopodal USS Princeton, co oznacza – rachują wojskowi – że musiał się poruszać z prędkością przeszło 6 tys. km/godz.Elizondo odszedł z Pentagonu w ubiegłym roku w proteście przeciwko zbytniemu utajnianiu badań i ograniczanym zakresie prac. W liście do ówczesnego sekretarza obrony Jamesa Mattisa domagał się odpowiedzi na pytanie „dlaczego nie poświęca się na to (tropienie UFO) więcej czasu i wysiłku?”.                                                    Także amerykańska armia chciała wykorzystać pozaziemską technologię (fot. National Museum of the USAF) „Mimo przytłaczających dowodów, zarówno tajnych jak i jawnych, niektóre osoby w Departamencie Obrony pozostają zaciekle przeciwne dalszym badaniom tego, co może stanowić taktyczne zagrożenie dla naszych pilotów, marynarzy i żołnierzy, a być może nawet egzystencjalne zagrożenie dla bezpieczeństwa narodowego” – argumentował były szef AATIP.Nie ma pewnościElizondo opracował m.in. liczący 490 stron raport dotyczący kontaktów z UFO w Stanach Zjednoczonych i innych krajach. Dziennik „Washington Post” wskazuje jednak, że ani pracownicy Pentagonu ani specjaliści z Bigelow Aerospace nie potwierdzają jednoznacznie, że zaobserwowane obiekty faktycznie pochodzą spoza Ziemi.Mimo to prezes firmy Robert Bigelow stwierdził na antenie telewizji CBS, że jest „absolutnie” przekonany, iż pozaziemskie formy życia istnieją. Mało tego – dowodził – przedstawiciele obcych cywilizacji odwiedzają naszą planetę. Oczywiście jego słowa jeszcze niczego nie przesądzają.Zniesmaczony Elizondo wraz z Haroldem E. Puthoffem, inżynierem, który zajmował się badaniem UFO dla CIA i Christopherem K. Mellonem, byłym zastępcą asystenta sekretarza obrony ds. wywiadu założył prywatną firmę zajmującą się poszukiwaniem wizyt przedstawicieli pozaziemskiej cywilizacji na Ziemi. Niedawno nieoficjalnie wyznał, że projektu, którym zajmował się dla Departamentu Obrony nie zamknięto, jak twierdzi Waszyngton, tylko przeniesiono do nowej komórki.Wojskowi nie mieliby żadnej korzyści w zamknięciu programu mającego trudny do oszacowania potencjał. Materiału do badania jest dość, a może trafi się coś, co pozwoli osiągnąć jeszcze większą przewagę w wyścigu zbrojeń? Rosjanie i Chińczycy nie zasypiają przecież gruszek w popiele. Nie tylko jeżeli chodzi o zbrojenia, ale zapewne również tropienie w ścisłej tajemnicy UFO w celu wykorzystania militarnego pozaziemskich technologii.",,
Ukraińscy pogranicznicy zaginęli na granicy z Rosją. Porwanie?,"Na ukraińsko-rosyjskiej granicy zaginęło dwóch ukraińskich pograniczników. Utracono z nimi kontakt wczoraj, gdy pełnili obowiązki służbowe. Ukraińscy żołnierze mogą znajdować się w rękach Rosjan.","Pogranicznicy zaginęli w obwodzie sumskim, podczas monitorowania granicy z Federacją Rosyjską. Są to oficerowie z posterunku granicznego w miejscowości Znob-Nowhorodśkie. Kontakt z nimi urwał się wczoraj ok. godz. 20.00. Ukraińska służba graniczna zwróciła się do Rosji z pytaniem o to, czy pogranicznicy nie znajdują się na terytorium Federacji Rosyjskiej, jednak Rosjanie zaprzeczyli. Tymczasem rosyjskie media podały, że Federalna Służba Bezpieczeństwa w graniczącym z Ukrainą obwodzie briańskim zatrzymała dwie osoby, które nielegalnie przekroczyły granicę państwową. Osoby te miały poinformować, że są żołnierzami ukraińskich wojsk granicznych.",,
Diesel nie wjedzie do centrum Bristolu. W innych miastach trwa dyskusja,"Bristol w południowo-zachodniej Anglii będzie pierwszym miastem w Wielkiej Brytanii, które zakaże samochodom z silnikami diesla wjazdu do części centrum – zdecydowały we wtorek lokalne władze.","Zgodnie z planem, który ma wejść w życie w 2021 r., w centrum miasta wyznaczone zostaną dwie strefy. Do pierwszej, w samym centrum, prywatne samochody z silnikami diesla nie będą mogły wjeżdżać od 7:00 do 15:00, a pojazdy użyteczności publicznej, takie jak taksówki, autobusy, vany i ciężarówki, będą musiały płacić za wjazd. W drugiej, szerszej strefie opłaty nadal będą nakładane na pojazdy użyteczności publicznej, natomiast na samochody prywatne już nie. Opłaty mają wynosić 9 funtów dziennie w przypadku taksówek i vanów oraz 100 funtów dla autobusów i ciężarówek. Do pobierania opłat ma być używany taki sam system rozpoznawania tablic rejestracyjnych, jaki jest używany w Londynie w przypadku wjazdu do strefy płatnej.Rada miejska Bristolu zdecydowała o wprowadzeniu zakazu, ale doprecyzowane muszą być jeszcze jego szczegóły, np. ile będą wynosić kary za nieuprawniony wjazd oraz, jakie kategorie pojazdów mogą być wyłączone z zakazu. Plan musi też jeszcze zostać zatwierdzony przez rząd.Rząd zobligował prawnie władze Bristolu do podjęcia działań na rzecz poprawy jakości powietrza, lecz już dwa razy w wyznaczonym terminie nie przedstawiły planu rozwiązania tej sytuacji. Teraz mają nadzieję, że dzięki zakazowi do 2025 roku uda się obniżyć zanieczyszczenie powietrza w centrum poniżej wyznaczonych przez rząd maksymalnych limitów.",,
"„Dam ci całusa, ale bądź spokojna”. Franciszek żartuje z zakonnicą","Żart papieża Franciszka, który poprosił zakonnicę, by go „nie ugryzła”, odnotowały włoskie media. Do nietypowej wymiany zdań doszło w Watykanie przed papieską audiencją generalną.","Kiedy Franciszek wszedł do Auli Pawła VI , gdzie zgromadziło się 7 tys. osób, dostrzegł wśród nich entuzjastycznie witającą go zakonnicę, która wznosiła okrzyk „Niech żyje papież!”. Franciszek podszedł do niej i zażartował: – Dam ci całusa, ale bądź spokojna. Nie ugryź mnie.W sylwestrowy wieczór podczas spotkania z wiernymi na placu Świętego Piotra papież ostro zganił kobietę, która tak mocno chwyciła go za rękę i nie chciała jej puścić, że mu ją boleśnie wykręciła. Franciszek, aby wyzwolić się z jej uścisku, uderzył ją w dłoń. Dzień później przemawiając do wiernych przeprosił za swoje zachowanie mówiąc: – Ja też tracę cierpliwość.",,
Trybunał w Strasburgu: Litwa i Rumunia umożliwiały torturowanie więźniów przez CIA,"Sędziowie Europejskiego Trybunału Praw Człowieka orzekli, że Litwa i Rumunia naruszyły prawa dwóch podejrzanych o terroryzm członków Al-Kaidy. Obydwa kraje, zdaniem Trybunału, zezwalały CIA na torturowanie terrorystów na swoim terytorium.","Stany Zjednoczone ujęły Abu Zubaydah i Abd al-Rahim al-Nashiri po atakach w USA we wrześniu 2001 r. CIA prowadziło tajne więzienia, między innymi na Litwie i Rumunii. Trybunał w Strasburgu orzekł, że oba kraje naruszyły europejski zakaz tortur. Palestyńczyk Abu Zubaydah uważany był za głównego rekrutera Al-Kaidy w latach 90. Później stał się kluczowym koordynatorem działań organizacji terrorystycznej, łączącym Osamę Bin Ladena z innymi komórkami Al-Kaidy. Zdaniem wywiadu USA, urodzony w Arabii Saudyjskiej Abd al-Nashiri prowadził operacje al-Kaidy w rejonie Zatoki Perskiej. Według Europejskiego Trybunału Praw Człowieka więzienia CIA  znajdowało się na terenie Rumunii w latach 2003-2005, gdzie Abd al-Nashiri został poddany „ekstremalnie surowemu reżimowi zatrzymania”. Trybunał orzekł, że al-Nashiri cierpiał „nieludzkie traktowanie (…), które Rumunia umożliwiła współpracując z CIA”. Ten sam wyrok wydano przeciwko Litwie w przypadku Abu Zubaydah. Więzienie CIA na Litwie miało funkcjonować w latach 2005-2006. Sędziowie cytowali dokumenty CIA, zgodnie z którymi podejrzanym o terroryzm zakładano na nogi kajdany, zawiązywano oczy, zakrywano głowy, izolowano i nadmiernie narażano na hałas i światło.Zarówno Litwa, jak i Rumunia umożliwiły CIA przeniesienie podejrzanych do innych więzień, narażając ich na „przewidywalne poważne ryzyko dalszego złego traktowania”.Cztery lata temu Trybunał uznał, że Polska również naruszyła konwencję prawa człowieka ws. więzień CIA udostępniając Amerykanom więzienie w Starych Kiejkutach.",,
"SLD chce związków gejów, inne kluby przeciw","Projekt ustawy przedstawiony przez SLD w Sejmie przewiduje możliwość zawierania związków partnerskich również przez osoby tej samej płci, prawo do wspólnoty majątkowej, wspólne opodatkowanie i dziedziczenie po zmarłym partnerze. Ale Sojusz nie ma sprzymierzeńca ws. projektu. Szef klubu PO Tomasz Tomczykiewicz ocenia, że narusza on konstytucję. Z kolei zdaniem prezesa PiS Jarosława Kaczyńskiego, propozycja ta to „afirmacja homoseksualizmu”. PSL i PJN mówią o grze wyborczej.","W ocenie szefa klubu PO Tomasza Tomczykiewicza projekt SLD „chociażby zprzyczyn konstytucyjnych” nie może liczyć na poparcie posłów Platformy. Poseł argumentował, że w polskiej konstytucji szczególne miejsce zajmuje małżeństwo rozumiane jako związek kobiety i mężczyzny. Jak zaznaczył, ta wyjątkowa pozycja małżeństwa w polskim porządku prawnymjest wyrażona m.in. szczególnymi prawami podatkowymi i dotyczącymidziedziczenia. Jego zdaniem nie należy zrównywać praw, które w tym zakresiemają małżonkowie, z prawami osób żyjących w związkach partnerskich. W ocenie prezesa PiS Jarosława Kaczyńskiego propozycje zawarte w projekcieSLD są „zupełnie sztuczne” dla polskiej kultury i społeczeństwo ich niezaakceptuje. Kaczyński uważa, że jest to „przenoszenie zzewnątrz spraw, które w istocie Polski w ogóle nie dotyczą”.Zdaniem szefa PiS, domaganie się legalizacji związków partnerskich toafirmacja homoseksualizmu. – Nie ma żadnych społecznych przesłanek, żeby tegorodzaju orientacje były afirmowane przez państwom – ocenił. Jak podkreślił,„trzeba odróżnić wyraźnie dwa pojęcia – tolerancji i afirmacji”.– Żądanie tych środowisk, których reprezentantem dzisiaj jest SLD – możnapowiedzieć, że to jest partia środowisk homoseksualnych – jest żądaniemafirmacji – uważa szef PiS. Natomiast szef klubu PSL Stanisław Żelichowski ocenił, żezłożenie przez Sojusz tego projektu kilka miesięcy przed końcem kadencjiparlamentu to „zagrywka wyborcza”. Również wiceszefowa PJN Elżbieta Jakubiak uważa, że projekt SLD ma „charakterwyborczy”. – Nie będziemy go popierać –  zadeklarowała. Jejzdaniem, jest to projekt, który ma „przeciągnąć debatę publiczną w stronęspraw, za pomocą których lewica chce szukać elektoratu”.",,
Komorowski wygrywa tylko wśród najlepiej wykształconych,"35,8 proc. osób z wyższym wykształceniem głosowało na Bronisława Komorowskiego – wynika z badania exit poll przeprowadzonego przez ośrodek Ipsos dla TVP. Z kolei Andrzej Duda otrzymał 50,5 proc. głosów osób z wykształceniem podstawowym lub gimnazjalnym.","Według tego sondażu pierwszą turę wygrał Andrzej Duda z wynikiem 34,8 proc. Bronisław Komorowski otrzymał 32,2 proc. głosów, Paweł Kukiz – 20,3 proc., Janusz Korwin-Mikke – 4,4 proc.,  Magdalena Ogórek – 2,4 proc.,  Adama Jarubas – 1,6 proc. Janusz Palikot – 1,5 proc., a Grzegorz Braun – 1,1 proc. Pozostali kandydaci otrzymali poniżej 1 proc. głosów. Ciekawie prezentują się wyniki uwzględniające wykształcenie badanych. Jak podaje Ipsos, wśród najgorzej wykształconych wyborców największą popularnością cieszy się Andrzej Duda (50,5 proc.), Bronisław Komorowski (27,2 proc.) i Paweł Kukiz (3,9 proc.). Wśród osób posiadających wykształcenie zasadnicze zawodowe również wygrał Duda (48,9 proc.). Za nim znalazł się Komorowski (28,7 proc.) i Kukiz (12,9 proc.). W przypadku osób z wykształceniem średnim największą popularnością cieszy się Duda (33,1 proc.), Komorowski (31,2 proc.) i Kukiz (22,3 proc.). Kolejność zmienia się dopiero w przypadku najlepiej wykształconych wyborców. 35,8 proc. osób z licencjatem lub innym dyplomem wyższej uczelni głosowało na Komorowskiego, 27 proc. na Dudę, a 23,3 proc. na Kukiza.",,
„Wraca na prezydenta”. Przypominamy słowa Grasia o Tusku sprzed lat,"Nie milkną komentarze po deklaracji Donalda Tuska o niekandydowaniu w wyborach prezydenckich. Interesująco brzmią słowa byłego premiera w zestawieniu z opublikowanymi w 2014 r. przez tygodnik „Wprost” taśmami. – Wraca na prezydenta – mówił w trakcie jednej z nagranych rozmów o swoim szefie rzecznik rządu PO-PSL Paweł Graś. Słowa zostały wypowiedziane w czasie, kiedy Tusk przymierzał się do objęcia posady w Brukseli.","We wtorek były premier ogłosił, że nie będzie ubiegał się o prezydenturę w trakcie wyborów w 2020 r. – Uważam, że możemy te wybory wygrać, ale do tego potrzebna jest kandydatura, która nie jest obciążona bagażem trudnych, niepopularnych decyzji, a ja takim bagażem jestem – wyjaśniał były premier. Słowa te kontrastują z tym, co mówili o nim współpracownicy kilka lat temu.W 2014 r. tygodnik „Wprost” opublikował taśmę z nagraniem rozmowy rzecznika rządu PO-PSL Pawła Grasia z prezesem Orlenu Jackiem Krawcem. Do rozmowy doszło w listopadzie 2013 r. Wynikało z niej, że po zakończeniu kariery w UE, do której się wtedy przymierzał, Tusk planował wrócić do Polski. Miał wystartować w wyborach prezydenckich w 2020 r. Krawiec:  Jest to kuszące, ale ryzykowne chyba trochę. No bo po czterech latach tam, cztery lata kadencja (…) tylko, co on tu może jeszcze więcej zrobić? Graś:  Chyba, że wiesz, wraca na prezydenta. Krawiec:  To też jest jakaś opcja fajna. Graś:  Przy jego sposobie funkcjonowania i aktywności i umiejętności zrobienia z europejskiego stanowiska cymesiku krajowego. Krawiec:  Jeżeli jest taka opcja pogodzenia tego i trzymania partii i wszystkich spraw w ręku, to k**a tak. Chyba, że pójdziesz tam i tutaj się wszystko rozj**bie, no to wtedy się trzeba zastanowić. (…)Krawiec:  Tak naprawdę pytanie jest o motywacje. Można mieć w życiu różne motywacje do życia. Czy ma motywację dla bycia trzecią kadencję premierem? Graś:  [Donald Tusk]  ma motywację jedną, najważniejszą, czyli wygrać wybory w 2015 [roku]. Pytanie, czy taka decyzja pomoże, czy zaszkodzi, tak? Czy jeśli pójdzie tam… Wiesz co, różnie na to… Wiesz, to jest Polska i nigdy nie wiesz, jak ludzie co ocenią, czy powiedzą dobra, super, kurde, świetny dla Polski, rewelacja, dobrze się stało, niech pan walczy o Polskę dzielnie, mamy osłonę, tak? Czy powiedzą k**a zdradził, uciekł, wiesz, poszedł na kasę. Nigdy nie wiesz…(…)Krawiec:   A jakby tam poszedł, to musi się zrzec szefostwa partii formalnie? Graś:  Niby praktycznie nie, bo jak go docisnąłem, kurde… akurat przedwczoraj mieliśmy taką długą rozmowę na ten temat. Jak jest k**a wymóg formalny, to gdzie jest zapisane, że nie może być? K**a nie ma nigdzie zapisane, ale jakby to wyglądało? W rozmowie poruszano również temat motywów, jakie mogły przyświecać Tuskowi, kiedy wybierał się do Brukseli. Krawiec:   Ja ci powiem, że na jego miejscu bym się k**a, ale tak szczerze ci teraz powiem. Oczywiście wolałbym, żeby nie poszedł z osobistych k**a pobudek, natomiast jakbym był nim, to tak k**a 60 na 40, że bym chciał pójść. To jest jednak duża rzecz k**a, inna w ogóle liga, nie? Graś:  To jest duża rzecz, to jest inna liga, to jest oczywiście…Krawiec:  Ryzyko jest takie, że przepier**li Platforma wybory, przyjdą te oszołomy kur** i zrobią tu ku**a kocioł taki, że wszyscy ku**a będą mieli, wiesz… To jest ryzyko. Graś:   Jak patrzysz osobiście, to rodzina też by bardzo chciała. Gosia też by chciała, żeby wreszcie zaczął jakieś pieniądze do domu przywozić, a nie wypłatę tą w kopercie swoją k**a wiesz, która k**a się w 10 rozchodzi na pokrycie rachunków i część, więc… Dzieci by odetchnęły wreszcie k**a, wreszcie by się odpier**lili od nich. Michał mógłby jakąś pracę znaleźć może normalną, bo wiesz… Także z rodzinnych i prestiżowych punktów widzenia, to na pewno jest na tak. Z drugiej strony ta polska polityka go rajcuje. Ostatecznie Tusk zdecydował się nie kandydować w wyborach na prezydenta.– Po głębokim namyśle podjąłem decyzję, że nie będę kandydował w zbliżających się wyborach prezydenckich. Ogłaszam tę decyzję dzisiaj, bo czas nagli, a nie chciałbym w żaden sposób utrudniać opozycji procesu wyłaniania kandydatów – oświadczył we wtorek  Tusk. Jak dodał, uważa że opozycja może te wybory wygrać, ale potrzebny jest jej kandydat nieobciążony „bagażem trudnych, niepopularnych decyzji, a ja takim bagażem jestem”. Szef Rady Europejskiej podkreślił, że będzie wspierał kandydata opozycji.",,
Michnik: bardziej obawiam się rządów partii Jarosława Kaczyńskiego niż Putina,"Redaktor naczelny „Gazety Wyborczej” Adam Michnik udzielił wywiadu kanałowi informacyjnemu czeskiej telewizji publicznej ČT24. W wywiadzie historyk i działacz polityczny spytany został o stosunek Polaków do Rosji i prezydenta Władimira Putina. Wykorzystał to, by po raz kolejny zaatakować rząd Polski, zarzucając mu m.in. „destrukcję wojska” i „destrukcję systemu państwa prawa”.","– Pani doskonale wie, że nie ma jednych Polaków. Jedni się obawiają, drudzy się nie obawiają. Ja myślę, że w tym momencie… Ja pani powiem, strach jest bardzo złym doradcą. Ja się staram postępować nie wedle tego, czego się obawiam, ale wedle tego, co racjonalne – odpowiedział redaktor naczelny dziennikarce, spytany o to, czy Polacy boją się Rosjan i Putina.Uczestnik rozmów w Magdalence, który wielokrotnie w trakcie udzielanych za granicą wykładów atakował obecny rząd Polski, nie przepuścił okazji, by po raz kolejny zrobić „złą prasę” rządowi Prawa i Sprawiedliwości.",,
Szatkowski: Polska po zakupie F-35 trafi do elitarnego klubu w NATO,"Polska po zakupie myśliwców F-35 trafi do elitarnego klubu państw NATO, które dysponują technologiami samolotów niewykrywalnych dla radarów. Decyzja o zwiększeniu liczby żołnierzy USA w Polsce wpisuje się w politykę Sojuszu – mówi ambasador Polski przy NATO Tomasz Szatkowski.","Szatkowski podkreśla, że kwestia lokalizacji rozmieszczenia dodatkowych żołnierzy amerykańskich w Polsce nie jest jeszcze zamknięta. – MON ustala z Amerykanami lokalizację jeszcze innych, istotnych elementów. Pamiętajmy, że to nie tylko zachód kraju, ale też centrum, szczególnie Powidz czy Łask. Jeszcze przynajmniej jedna ważna lokalizacja nie została do końca uzgodniona i upubliczniona. Trwają w tej kwestii rozmowy – wskazał. Ambasador podkreśla, że polsko-amerykańska umowa bilateralna jest zgodna z członkostwem obu krajów w Sojuszu Północnoatlantyckim. – W NATO są różne tryby pracy - współpracujemy na bazie porozumień bilateralnych lub szerszych pomiędzy rożnymi sojusznikami. Chodzi o to, aby takie umowy były częścią ogólnej polityki Sojuszu. W tym kontekście ta polsko-amerykańska decyzja jak najbardziej wpisuje się w decyzje NATO wynikające ze szczytu Sojuszu w Warszawie, które dotyczyły mechanizmów odstraszania i obrony kolektywnej – wskazał. – Warto jednak podkreślić, że jesteśmy transparentni wobec naszych sojuszników. Po uzgodnieniu zasadniczych elementów polsko-amerykańskiego porozumienia zorganizowaliśmy briefing podczas Rady Północnoatlantyckiej, na którym przedstawiono informacje, co w tym porozumieniu jest – wskazał.Ambasador podkreśla, że z polskiego punktu widzenia ważne jest to, aby rozmieszczenie dodatkowych żołnierzy amerykańskich w Polsce poprawiało ogólny bilans bezpieczeństwa regionu. – Nie zamierzamy się w żaden sposób ścigać z Niemcami. Uważamy, że jest potrzeba dla stacjonowania wojsk amerykańskich zarówno w Polsce, jak w Niemczech. Ostateczna decyzja o tym, skąd pochodzą żołnierzy, należy jednak do Amerykanów. Nie zabiegamy, żeby ci żołnierze pochodzili z Niemiec – powiedział. Minister obrony Mariusz Błaszczak w piątek poinformował o decyzji Kongresu USA, który wyraził zgodę na sprzedaż Polsce 32 najnowocześniejszych samolotów F-35. W rozmowie z dziennikarzami minister podkreślił, że po decyzji Kongresu USA „nie ma już wątpliwości”, że Polska będzie miała amerykańskie samoloty. – Nie każde państwo może kupić takie samoloty. Niezbędna jest decyzja władz USA – zauważył minister. Szatkowski podkreśla, że F-35 to myśliwiec wyposażony w unikatowe zdolności, których nie ma żaden inny samolot wielozadaniowy. – Chodzi o zdolności Stealth, które pozawalają mu być samolotem niewykrywalnym dla radarów. (...) W NATO wyodrębnia się grupa państw, które w swoich siłach powietrznych dysponują tego typu technologią. W tym sensie Polska będzie członkiem tego elitarnego klubu, który obejmuje kilka krajów europejskich – wskazał. Szatkowski podkreślił, że samolot jest wyposażony w systemy, które pozwolą mu współpracować z siłami powietrznymi innych krajów europejskich należących do NATO. Pierwsze samolotu F-35 maja trafić do Polski w 2024 r. Dopytywany o fakt, że wiele krajów NATO ciągle nie wydaje co najmniej 2 proc. PKB na obronność, Szatkowski odpowiedział, że mimo tego sytuacja w tym zakresie się poprawia. – Od szczytu w Walii w 2014 r. kraje NATO wydają 100 mld dolarów więcej na obronność. Na szczycie w Londynie w grudniu ogłosimy, że ta suma jest jeszcze większa. Będziemy oczywiście dyskutowali, czy te wydatki rosną wystarczająco szybko. Nie jest tajemnicą, że część państw sojuszniczych ma z tym problem i z tej perspektywy może być to niesatysfakcjonujące – zauważył. Jego zdaniem fakt, że USA naciskają na inne kraje, aby zwiększyły wydatki powoduje, że część stolic jest zmotywowanych na zwiększenie środków. – Z drugiej strony część krajów, w których poziom antyamerykanizmu jest większy, może mieć problemy z tą decyzją. Bilans jednak jest korzystny, skoro widzimy istotne zwiększenie wydatków – powiedział. Szatkowski spodziewa się, że na grudniowym szczycie w Londynie może wrócić sprawa wydatków na obronność poszczególnych krajów. Dyskutowane mają być też sprawy zdolności odstraszania Sojuszu. Ambasador zaznaczył też, że wydatki obronne w ramach UE z unijnych środków nie stoją w sprzeczności z członkostwem w NATO. – Na pewno te wydatki nie powinny prowadzić do tworzenia wysp, wzmacniania championów z pominięciem innych krajów, jak również małych i średnich przedsiębiorstw. Chodzi o to, żeby środki unijne nie trafiały tylko do bogatych krajów – wskazał. Prezydenci Andrzej Duda i Donald Trump podpisali we wrześniu w Nowym Jorku deklarację ws. pogłębiania współpracy obronnej. W ramach umowy USA uzgodniły lokalizacje dla zwiększonej obecności wojsk USA w Polsce.",,
"Premier: Proponujemy normalność, a nie obyczajowe rewolucje","– Proponujemy normalność, a nie ekscentryczne obyczajowe rewolucje, które proponują nasi konkurencji polityczni – powiedział premier Mateusz Morawiecki podczas niedzielnego spotkania z wyborcami w Nidzicy (woj. warmińsko-mazurskie). Dodał, że PiS proponuje życie polskich rodzin na odpowiednim poziomie.","życie polskich rodzin na odpowiednim poziomie. Szef rządu podkreślił, że PiS proponuje „zdrowo rozumianą normalność”. – Normalność jako życie polskich rodzin na pewnym poziomie, jako dobra praca, coraz lepsza płaca, wyraźnie poprawiająca się infrastruktura lokalna, bezpieczeństwo najbliższego otoczenia – wskazał.              – Proponujemy po prostu normalność, a nie ekscentryczne obyczajowe rewolucje, które proponują nasi konkurencji polityczni – dodał premier.              Morawiecki podkreślił też, że przed rządami PiS „mafie VAT-towskie działały jak wirus na cały polski organizm”. – Działania przestępcze mafii vatowskich toczyły gospodarkę polską jak nieznośny wirus, nie mogliśmy się go pozbyć bez usprawnienia instytucji państwa. To właśnie sprawność instytucji państwowych, podatkowych ministerstwa finansów i służb specjalnych, spowodowała, że możemy dzisiaj się cieszyć takimi rozbudowanymi programami społecznymi – zaznaczył premier.              Jego zdaniem „Platforma Obywatelska przez osiem lat doprowadziła do zapaści w finansach publicznych”. – Nie możemy na to ponownie pozwolić. Dlatego musimy bardzo mocno zaangażować się żeby przekonywać wszystkich do pójścia na wybory, do głosowania na PiS – oświadczył premier. Premier podczas swojego wystąpienia apelował do pójścia na wybory parlamentarne i zagłosowania na PiS. –  My jesteśmy gwarancją jako jedyni, którzy wdrożyliśmy wielkie programy za 80 mld zł, jesteśmy jedyni gwarantami, że te programy zostaną utrzymane – powiedział.               – Jeżeli nie chcemy, żeby było tak, jak było, jeśli nie chcemy powrotu do tamtej rzeczywistości, ale jeszcze nawet gorzej, bo okraszonej rewolucjami ideologicznymi, różnymi fanaberiami obyczajowymi, jeśli nie chcemy powrotu do takiej rzeczywistości jeszcze połączonej z tym, co nie pasuje do Polski, te rewolucje najróżniejszego rodzaju, to głosujmy na Prawo i Sprawiedliwość, oddajmy głos na tych, którzy są gwarantami normalności – podkreślał. „Program na lata”– Międzynarodowy Fundusz Walutowy ocenia Polskę jako 22. gospodarkę świata – powiedział Mateusz Morawiecki. – Nasz rozwój gospodarczy to danie szansy wszystkim – zapewniał. – W szczególności tutaj, na Mazurach, w województwie warmińsko-mazurskim, chcę z całą mocą podkreślić – program Prawa i Sprawiedliwości dla Polski na kolejne lata, to zielona Polska, to te zielone płuca – takie jak tutaj. Piękne okolice, turystycznie jeszcze nie do końca wykorzystane. Wielki potencjał, ale muszą być też odpowiednio zagospodarowane i utrzymane właśnie w charakterze zielonych płuc – deklarował Mateusz Morawiecki. – Będziemy zwiększać ten potencjał czystego środowiska, bo Polska jest krajem, który jest jednym z najbardziej zalesionych krajów w Europie. To też warto podkreślić, ale sadzimy kilkaset milionów drzew - są specjalne sadzarki, bo niektórzy sceptycy wątpili, że to jest możliwe – tłumaczył szef rządu. Przypomniał o ułatwieniach dla przedsiębiorców – pakcie dla przedsiębiorców, ryczałcie PIT i CIT, mniejszej składce na ZUS.  – 500 zł obniżki ZUS średnio w zależności od dochodu, nie tylko od przychodu, to wielka pomoc dla mikro przedsiębiorców – ocenił szef rządu.",,
CBA zatrzymało 11 osób ws. GetBack. Nieoficjalnie: Wśród nich pracownicy Lion’s Banku,"Funkcjonariusze Centralnego Biura Antykorupcyjnego zatrzymali 11 osób w związku ze śledztwem dotyczącym firmy GetBack. Chodzi o wątki dotyczące piramidy finansowej, oszustw, fikcyjnych umów i wyprowadzania za pośrednictwem pieniędzy z GetBacku – poinformowało Biuro. Jak dowiedział się nieoficjalnie portal tvp.info, wśród zatrzymanych są byli pracownicy Lion’s Banku, a także znany aktor Piotr A.","Wśród zatrzymanych przez funkcjonariuszy warszawskiej delegatury Biura są byli dyrektorzy i pracownicy należącego do Idea Banku – Lion’s Banku oraz osoba współpracująca z Piotrem B., zatrzymanym do tej sprawy w czerwcu 2018 r. Wśród zatrzymanych jest też aktor Piotr A.Agenci CBA przeszukują ich mieszkania. Te osoby mają zostać przewiezione do stołecznej Prokuratury Regionalnej, gdzie usłyszą zarzuty.Śledztwo w sprawie GetBack dotyczy wyrządzenia tej spółce szkody majątkowej i przestępstw związanych z obrotem giełdowym. Dotychczas w postępowaniu zarzuty usłyszało 38 osób.",,
Rozwiązał się czeski parlament,"Zgodnie z oczekiwaniami deputowani czeskiej Izby Poselskiej uchwalili jej rozwiązanie, co otwiera drogę do przedterminowych wyborów parlamentarnych. To pierwszy przypadek samorozwiązania Izby Poselskiej w dotychczasowej historii samodzielnej Republiki Czeskiej.","Wniosek o rozwiązanie izby został poparty przez złożoną z socjaldemokratów i komunistów lewicową opozycję, jak też przez wchodzące w skład dotychczasowej centroprawicowej koalicji rządowej ugrupowanie TOP 09 oraz drobne ugrupowania centrowe.Formalnego rozwiązania izby niższej musi jeszcze dokonać prezydent państwaMilosz Zeman, który również rozpisze nowe wybory.To pierwszy przypadek samorozwiązania Izby Poselskiej w dotychczasowejhistorii samodzielnej Republiki Czeskiej. Za takim rozwiązaniem głosowało 140 deputowanych czyli znacznie więcej niż wymagane przez konstytucję trzy piąte całego 200-osobowego składu Izby. – Przedterminowe wybory to jedyna droga wyjścia z obecnego kryzysupolitycznego. Rozwiązanie Izby Poselskiej nie ma żadnej politycznejalternatywy. W Izbie nie ma żadnej lewicowej ani prawicowej większości, aizba niższa nie jest zdolna pełnić swych funkcji czyli być miejscem, gdziepowstaje rząd i gdzie gabinet jest kontrolowany. Gdyby Izba nie rozwiązałasię, zapanowałby tutaj chaos – argumentował przewodniczący Czeskiej Partii Socjaldemokratycznej (CSSD) Bohuslav Sobotka.Przeciwne stanowisko zaprezentowali deputowani będącej głównym ugrupowaniemdotychczasowej koalicji Obywatelskiej Partii Demokratycznej (ODS), którzynajpierw postulowali odłożenie debaty nad rozwiązaniem Izby do początkuwrześnia, a przed wtorkowym głosowaniem opuścili salę obrad.Szef klubu parlamentarnego ODS Marek Benda ostrzegł, że w przypadkusamorozwiązania Izby Poselskiej władza skupi się w rękach zdominowanego przez lewicę Senatu, prezydenta i sprzyjającego mu ponadpartyjnego rządu fachowców. Na konferencji prasowej Benda zaapelował do najwyższych władz państwa, by nie nadużywały przysługujących im tymczasowo uprawnień.Sformowany przez prezydenta Zemana rząd fachowców premiera Jirzego Rusnokanie uzyskał  w Izbie Poselskiej wotum zaufania, ale będzie nadal pełnić swefunkcje do czasu powstania po wyborach nowego rządu. Dysponujący poparciemparlamentarnym poprzedni rząd upadł w czerwcu w następstwie afery korupcyjnej z udziałem osób z najbliższego otoczenia premiera i zarazem ówczesnego przewodniczącego ODS Petra Neczasa.Zeman już wcześniej zadeklarował, że jeśli 20 sierpnia dojdzie do rozwiązania Izby, rozpisze nowe wybory z datą 25-26 października (w Republice Czeskiej odbywają się one zawsze przez dwa dni).Lewica od wielu miesięcy prowadzi w sondażach przedwyborczych. Lidersocjaldemokratów Sobotka wyraził przekonanie, że jeśli jego ugrupowanieuzyska w przedterminowych wyborach co najmniej jedną trzecią głosów tomogłoby stworzyć rząd mniejszościowy, korzystając z cichego poparciaKomunistycznej Partii Czech i Moraw (KSCM). Akceptacji takiego rozwiązanianie wykluczył prezydent Zeman.Przeprowadzony w połowie sierpnia sondaż instytutu badania opinii publicznej ppm factum  ujawnił, że na CSSD zamierza głosować 21 proc. elektoratu, natomiast na ODS tylko 6 proc.",,
"Groził, że podpali kościół. To zabytek klasy 0","Policjanci zatrzymali 29-latka, który groził podpaleniem zabytkowego kościoła w Gliniance na Mazowszu.  Świątynia ma ponad 250-letnią historię, jest zabytkiem najwyższej wartości zaliczonym do klasy 0.","Nadkomisarz Daniel Niezdropa z otwockiej policji poinformował, że mieszkaniec gminy Wiązowna udał się na mszę świętą. W pewnym momencie parafianie usłyszeli krzyki. 29-latek zaczął grozić, że podpali drewniany kościół w Gliniance, po czym uciekł.  Świątynia ma ponad 250-letnią historię, jest zabytkiem zaliczonym do klasy 0. Do kościoła natychmiast przyjechały patrole policji. – Kilka godzin później dzielnicowi mieli już wytypowanego podejrzanego. Mężczyznę zatrzymano i osadzono w policyjnym areszcie – przekazał nadkomisarz.  29-latek usłyszał zarzuty użycia gróźb karalnych. Prokuratura zastosowała wobec niego środek zapobiegawczy w postaci policyjnego dozoru.",,
"Izba Dyscyplinarna odpowiada Gersdorf. Prezes SN chciała, by Izba przestała orzekać","„Izba Dyscyplinarna Sądu Najwyższego w dalszym ciągu wykonywać będzie powierzone jej przez konstytucyjne organy RP czynności orzecznicze, mając na uwadze dobro wymiaru sprawiedliwości oraz poczucie odpowiedzialności za bezpieczeństwo prawne” - oświadczył prezes tej Izby Tomasz Przesławski.","Wcześniej I prezes Sądu Najwyższego Małgorzata Gersdorf wezwała sędziów Izby Dyscyplinarnej SN do powstrzymania się od wszelkich czynności orzeczniczych w prowadzonych sprawach.   „W związku z wyrokiem SN z 5 grudnia br., w którym stwierdzono, że Krajowa Rada Sądownictwa w obecnym składzie nie jest organem bezstronnym i niezawisłym od władzy ustawodawczej i wykonawczej oraz uznano, że Izba Dyscyplinarna SN nie jest sądem w rozumieniu prawa Unii Europejskiej, a przez to nie jest sądem w rozumieniu prawa krajowego, należy jednoznacznie stwierdzić, że kontynuowanie działalności przez Izbę Dyscyplinarną stanowi poważne zagrożenie dla stabilności porządku prawnego w Polsce” – twierdziła Gersdorf. Kilka godzin po wydaniu tego komunikatu swe oświadczenie przekazał prezes Izby Dyscyplinarnej.   „Zgodnie z Konstytucją RP Sąd Najwyższy, w tym wchodząca w jego skład Izba Dyscyplinarna, stanowi organ władzy sądowniczej powołany do sprawowania wymiaru sprawiedliwości. Tym samym obowiązkiem sędziów SN jest wykonywanie funkcji orzeczniczych przede wszystkim zgodnie z przepisami prawa i zasadami słuszności” – wskazał sędzia Tomasz Przesławski. Przesławski podkreślił, że wyrok Izby Pracy i Ubezpieczeń Społecznych SN z 5 grudnia, na który powołała się Gersdorf, nie ma wpływu na dalsze funkcjonowanie Izby Dyscyplinarnej, bowiem zapadł na kanwie konkretnego stanu faktycznego, dotyczącego odwołania od uchwały KRS w przedmiocie dalszego zajmowania stanowiska sędziego Naczelnego Sądu Administracyjnego.",,
Polka ze złotym medalem mistrzostw Europy w podnoszeniu ciężarów. To jej trzeci tytuł,Joanna Łochowska (Budowlani Opole) wywalczyła w gruzińskim Batumi złoty medal mistrzostw Europy w podnoszeniu ciężarów w kategorii 55 kg. To jej trzeci tytuł – w dwóch poprzednich edycjach czempionatu Starego Kontynentu Polka triumfowała w kat. 53 kg.,"W niedzielę pozostałe miejsca na podium zajęły Rosjanki Swietłana Jerszowa i Kristina Nowicka. Łochowska, która uzyskała w dwuboju 199 kg, uzyskała wynik lepszy od nich – odpowiednio – o 1 i 9 kg.Po rwaniu Polka z rezultatem 87 kg plasowała się na trzeciej pozycji. Zaliczyła tylko jedną z trzech prób. Nie powiodło się jej przy pierwszym podejściu do 87 kg oraz później do 90 kg. Na półmetku wyprzedzały ją Włoszka Lucrezia Magistris i Jerszowa, które zanotowały po 90 kg. W podrzucie zawodniczka Budowlanych Opole nie miała już jednak sobie równych – najpierw zaliczyła 107, a następnie 112 kg, zapewniając sobie tytuł bez konieczności wykonania trzeciego podejścia, bowiem wszystkie rywalki już wcześniej zakończyły występ. Magistris spaliła wszystkie trzy próby i nie została sklasyfikowana w dwuboju. W tej edycji ME po raz pierwszy obowiązuje 10 nowych, wprowadzonych 1 listopada 2018 roku, kategorii wagowych. Tylko po siedem z nich znajdzie się w programie igrzysk olimpijskich w Tokio w 2020 roku. Zalicza się do nich 55 kg kobiet. 30-letnia Łochowska w dwóch poprzednich czempionatach Starego Kontynentu była najlepsza w kat. 53 kg. W dorobku ma także brązowy krążek wywalczony w imprezie tej rangi w 2016 roku w kat. 58 kg.",,
USA: Rosjanka oskarżona o działania na rzecz Moskwy pozostanie w areszcie,Sąd okręgowy w Waszyngtonie odrzucił w środę wniosek 29-letniej Rosjanki Marii Butiny o zwolnienie jej za kaucją. Przebywająca w USA na wizie studenckiej Butina została oskarżona o działalność na rzecz interesów Moskwy.,"Sędzia Deborah Robinson uzasadniła decyzję tym, że nie ma żadnych gwarancji, że Butina stawi się na proces, jeśli zostanie zwolniona z aresztu. Sędzia zgodziła się z argumentami prokuratorów federalnych, że powiązania Butiny – niedawnej absolwentki American University – z osobami podejrzanymi o szpiegostwo na rzecz Rosji w ambasadzie Federacji Rosyjskiej w Waszyngtonie oraz bliskie kontakty z bogatymi Rosjanami zwiększają ryzyko jej ucieczki w przypadku zwolnienia jej z aresztu. Prokuratorzy poinformowali, że przed jej aresztowaniem podejrzana wymówiła umowę o wynajem mieszkania w Waszyngtonie, spakowała swoje rzeczy i negocjowała wynajęcie bagażówki. Przygotowania do przeprowadzki Rosjanki, obserwowanej przez agentów kontrwywiadu FBI przynajmniej od 2016 roku, przyśpieszyły decyzje prokuratorów o postawieniu jej w stan oskarżenia. Prokuratorzy, zwracając uwagę na „historię oszukańczego zachowania” Butiny, argumentowali, że w przypadku zwolnienia z aresztu wystarczy, by oskarżona wsiadła do samochodu z dyplomatycznymi tablicami rejestracyjnymi ambasady Rosji, aby znaleźć się poza zasięgiem amerykańskiego wymiaru prawa. Stany Zjednoczone nie posiadają umowy o ekstradycji z Federacją Rosyjską. Butinę aresztowano w weekend pod zarzutem infiltracji amerykańskich organizacji politycznych w celu wywierania wpływu na rzecz interesów Moskwy. Ministerstwo sprawiedliwości w swoim komunikacie utrzymuje, że Butina, by wniknąć w amerykańskie konserwatywne organizacje polityczne na czele z Narodowym Związkiem Strzeleckim (NRA), zabiegała o kontakty z działaczami tych organizacji. Jak wynika z aktu oskarżenia, Rosjanki nie oskarżono o szpiegostwo, ale o niezarejestrowanie się – zgodnie z ustawą o rejestracji zagranicznych agentów (Foreign Agent Registration Act) – jako agentka prowadząca działalność na rzecz interesów obcego państwa. Zarzuty przeciw Butinie wysunęli prokuratorzy zajmujący się sprawami bezpieczeństwa narodowego, a nie zespół dochodzeniowy specjalnego prokuratora Roberta Muellera, który został powołany na to stanowisko w celu wyjaśnienia wszystkich wątków związanych z ingerencją Rosji w kampanię przed wyborami prezydenckimi w 2016 roku. W sądzie Butina za pośrednictwem swojego adwokata Roberta Driscolla odparła, że jest niewinna. Grozi jej kara do 15 lat więzienia. Prokuratorzy federalni utrzymują, że Butina, by zdobyć zaufanie i wejść w łaski amerykańskich działaczy konserwatywnych, wykorzystywała seks. W ostatnich latach kamuflażem dla jej działalności był intymny związek z długoletnim konserwatywnym działaczem, dwukrotnie od niej starszym znanym członkiem NRA Paulem Ericksonem, którego nazywała „swoim chłopakiem”. Erickson, w przeszłości m.in. szef kampanii konserwatywnego publicysty i doradcy prezydentów Pata Buchanana o mandat Partii Republikańskiej w wyborach prezydenckich 1992 roku, nie został wymieniony z nazwiska w akcie oskarżenia. Związek z Ericksonem nie przeszkadzał Butinie kusić seksem innych działaczy konserwatywnych, w tym organizatorów Narodowego Śniadania Modlitewnego – dorocznego ekskluzywnego spotkania przywódców politycznych, religijnych i społecznych z całego świata, na które wstęp mają tylko zaproszeni goście. W czasie przeszukania w mieszkaniu Butiny prowadzący śledztwo znaleźli m.in. jej korespondencję z Aleksandrem Torszynem, w przeszłości wiceszefem banku centralnego Rosji. Torszyn, przedstawiający się jako zwolennik posiadania broni palnej w Rosji, jest na liście Rosjan objętych amerykańskimi sankcjami w reakcji na ingerencję służb specjalnych Kremla w wybory prezydenckie w roku 2016. Podczas kampanii wyborczej osobiście spotkał Donalda Trumpa, ówczesnego kandydata Partii Republikańskiej; zdaniem amerykańskiego wywiadu Torszyn ma powiązania zarówno z władzami na Kremlu, jak i ze światkiem rosyjskiej przestępczości zorganizowanej. Butina przesłała mu selfie, na którym stoi w pobliżu Kapitolu 20 stycznia 2016 r., w dzień zaprzysiężenia Trumpa. „Zdystansowałaś nawet Annę Champan” – pogratulował jej Torszyn nawiązując do działalności innej stosującej podobne metody Rosjanki. Chapman została aresztowana w 2010 roku po rozpracowaniu przez FBI rosyjskiej siatki szpiegowskiej. „Mam dobrych nauczycieli” – odparła Butina.",,
Szef KPRM apeluje do Schetyny i Kidawy-Błońskiej o wykreślenie Jachiry z list wyborczych,"Zwracam się z apelem do Grzegorza Schetyny i Małgorzaty Kidawy-Błońskiej o wykreślenie Klaudii Jachiry z list wyborczych Koalicji Obywatelskiej – powiedział na konferencji prasowej szef KPRM Michał Dworczyk. Happening kandydatki PO do Sejmu nazwał „oburzającym i nieakceptowalnym zdarzeniem”, które „sprowadzało się do sprofanowania słów świętych dla tysięcy osób”.","Jachira w piątek zamieściła serię zdjęć z Młodzieżowego Strajku Klimatycznego. Na jednym z nich pozuje z dwiema osobami, które trzymają transparent z napisem „Bób, Hummus, Włoszczyna, Vege”, stojąc przed hasłem „Bóg, Honor, Ojczyzna” umieszczonym na warszawskim pomniku Armii Krajowej i Polskiego Państwa Podziemnego. Obecny na konferencji minister Jan Kasprzyk, szef Urzędu ds. Kombatantów i Osób Represjonowanych, powiedział, że kombatanci są wstrząśnięci tym, co się stało. – Takie same słowa oburzenia płyną ze środowisk Armii Krajowej, Narodowych Sił Zbrojnych, Batalionów Chłopskich czy  żołnierzy Polskich Sił Zbrojnych na Zachodzie – dodał przed pomnikiem Armii Krajowej i Polskiego Państwa Podziemnego, gdzie kilka dni wcześniej Jachira wykonała kontrowersyjne zdjęcie.– Od tego czasu napływają do nas słowa oburzenia i rozżalenia z szeregu środowisk kombatanckich – przyznał z kolei Michał Dworczyk. Szef KPRM zaznaczył, że polska scena polityczna jest spolaryzowana, ale są granice, które nie powinny być przekraczane. Przypomniał także, co o Klaudii Jachirze mówili liderzy PO. Dalej stwierdził, że takie „nie powinny funkcjonować w życiu publicznym na poziomie parlamentu”.– Zwracamy się z apelem, żeby tę sprawę załatwić w poczuciu odpowiedzialności politycznej, za słowa wypowiadane w kampanii, za to, w jaki sposób traktujemy naszą historię i osoby, które historię tworzyły – powiedział.Wcześniej oburzenie profanacją hasła „Bóg, Honor, Ojczyzna” przez Jachirę wyraziło m.in.  Porozumienie Organizacji Kombatanckich i Niepodległościowych działające w Krakowie. Jego działacze również domagają się skreślenia z list wyborczych kandydatki KO.Poseł PO Sławomir Nitras stwierdził z kolei, że za „nieprzyzwoite” zachowanie blogerki może tylko przeprosić. – Zrobiła krzywdę sobie, nam wszystkim – dodał.",,
Wieczorna publicystyka w TVP Info. Wśród gości minister Zbigniew Ziobro,"Zapraszamy na wieczorną publicystykę do TVP Info. Zobacz, z kim porozmawiają nasi dziennikarze.",Wieczorne pasmo publicystyczne  rozpoczyna program „Cztery strony” o godzinie 18. Gościem Krzysztofa Świątka będzie Leszek Miller.O godzinie 19.57 w „Gościu Wiadomości”  Danuta Holecka spotka się z ministrem sprawiedliwości i prokuratorem generalnym Zbigniewem Ziobrą.,,
„Propozycje PiS zwiększają ochronę parlamentarzystów przed nieuzasadnionym aresztem”,"– Propozycje zawarte w programie PiS, uwzględniając Sąd Najwyższy w procedurze uchylenia immunitetu parlamentarzysty, zwiększają ochronę przed ewentualnymi naciskami, nieuzasadnionym aresztem – ocenił wicepremier Jarosław Gowin. – Realizacja postulatu PiS nie dokona się bez udziału opozycji – dodał.","W dostępnym od soboty na stronie internetowej partii programie zapisano, że PiS po ewentualnym uzyskaniu większości w kadencji 2019-2023 „złoży wniosek o zmianę treści art. 105 ust. 2-3, a także ust. 5 Konstytucji RP w ten sposób, iż poseł lub senator będzie mógł być pociągnięty do odpowiedzialności karnej, a także zatrzymany lub aresztowany, decyzją podjętą na wniosek Prokuratora Generalnego skierowany do Sądu Najwyższego”.Prokurator Generalny – według propozycji PiS – „przed podjęciem decyzji będzie miał obowiązek przedstawienia sprawy Prezydium Sejmu i Komisji Regulaminowej Sejmu”.Gowin zaznaczył w radiowych „Sygnałach dnia”, że ta część programu wyborczego została, jak rozumie, przygotowana przez ministra sprawiedliwości Zbigniewa Ziobrę. Zapytany o zapowiadane w programie PiS zniesienie immunitetu sędziów i prokuratorów, Gowin odparł, że to bardzo delikatna kwestia. – I prokuratorzy, i sędziowie są na pierwszej linii frontu (w walce) ze światem przestępczym, w związku z tym na pewno muszą cieszyć się szczególną ochroną – zaznaczył.Gowin dodał jednak, że trudno akceptować sytuacje, w których sędzia jest łapany na gorącym uczynku np. kradzieży, ale korporacja sędziowska nie wyraża zgody na uchylenie mu immunitetu.– Tu jest przestrzeń do debaty, bo realizacja postulatu PiS-u wymagałaby zmiany konstytucji, a więc nic nie dokona się bez udziału opozycji, dlatego że na pewno Zjednoczona Prawica, o ile wygramy wybory 13 października, no to jednak do większości konstytucyjnej się nie zbliżymy – powiedział wicepremier.",,
Czarzasty: Wypowiedź Kidawy-Błońskiej kończy dyskusję w sprawie jej poparcia,"Wypowiedź wicemarszałek Małgorzaty Kidawy-Błońskiej (PO), że nie jesteśmy warci wyboru moim zdaniem kończy dyskusję w sprawie poparcia jej przez polską lewicę – podkreślił w poniedziałek Włodzimierz Czarzasty w rozmowie z Onetem. Szef SLD skomentował w ten sposób ostatnią wypowiedź wicemarszałek Sejmu dla TVN24.","Kidawa-Błońska stwierdziła, że jeśli posłowie klubu Lewicy poprą projekt w sprawie zniesienia limitu 30-krotności składek na ZUS, to będzie oznaczało, że są „nic nie warci"". Według szefa SLD wypowiedź ta jest „niesmaczna, arogancka i niesympatyczna”. – Moim zdaniem kończy dyskusję w sprawie poparcia pani Kidawy-Błońskiej przez polską lewicę – powiedział, nawiązując do zbliżającej się kampanii prezydenckiej. – Skończyły się takie czasy, że my jako lewica mamy zabronioną prezentację swojego stanowiska. Mamy swoje stanowisko, nikt nie będzie na nie wpływał  – podkreślił Czarzasty. Jak dodał, klub Lewicy będzie decydował o kwestiach związanych z projektem w poniedziałek. Jednocześnie Czarzasty zapowiedział, że – jeśli klub Lewicy nie postawi innych zobowiązań –  będzie głosował przeciwko projektowi ustawy w tym kształcie. – Nie uważam, że (ustawa) powinna być wprowadzona w trybie tak szybkim, od 1 stycznia. To wymaga szerszych konsultacji. W zasadzie żadnych nie było – ocenił polityk. Kidawa-Błońska odniosła się do swojej ostatniej wypowiedzi w poniedziałek. Jak przyznała, nie miała zamiaru obrażać Lewicy. – Rzeczywiście może powiedziałam to za mocno, ale sprawa emerytur dla Polaków jest sprawą najważniejszą – powiedziała. Zdaniem szefa Sojuszu, gdyby to rozwiązanie wprowadzono, to  trzeba je zmodyfikować. – Na przykład zmodyfikować o to, żeby była zapisana kwota najniższej emerytury – zaznaczył. Dodał, że propozycją Lewicy jest 1600 zł. – Druga sprawa – można by było wprowadzić rozwiązanie maksymalnej emerytury – wyjaśnił Czarzasty. W środę posłowie PiS złożyli w Sejmie projekt ustawy likwidujący od 2020 r. górny limit przychodu, do którego płaci się składki na ubezpieczenia emerytalne i rentowe - tzw. 30-krotności ZUS. Według autorów projektu ma to przynieść wzrost wpływów do Funduszu Ubezpieczeń Społecznych oszacowany na 7,1 mld zł. Przeciwne takiemu rozwiązaniu jest Porozumienie – koalicjant PiS w Zjednoczonej Prawicy. Rzeczniczka Lewicy Anna-Maria Żukowska poinformowała wcześniej, że w poniedziałek odbędzie się posiedzenie klubu Lewicy, podczas którego wypracowane zostanie wspólne stanowisko dotyczące tego projektu.",,
"Klasa, której nie było. Szwedzcy uczniowie przeciwko nacjonalistom","Jak zaprotestować przeciwko szwedzkiej polityce antyimigracyjnej? Uczniowie jednej ze szkół w Göteborgu postanowili pokazać,  jak wielu imigrantów uczy się w ich klasie. Po wyproszeniu ich z sali, na klasowej fotografii została... trójka uczniów.","„Jimmie wysłał resztę do domu” – z takim hasłem na zdjęciu pojawiło się troje z 25 uczniów w klasie. To forma protestu przeciwko nacjonalistycznym podglądom Szwedzkich Demokratów i ich lidera Jimmie'go Åkessona. „Gwiezdne Wojny” albo puste krzesła – Mieliśmy dwa pomysły na tę fotografię. Jednym z nich było przebranie się za bohaterów „Gwiezdnych wojen”. Drugi pomysł był bardziej drastyczny, ale miał pokazać coś, co nas wyróżni. Tak powstała fotografia prawie pustej klasy – powiedziała Patricia Spång Lundahl, która na zdjęciu trzyma tabliczkę z napisem. Nastolatka podkreśliła, że to pomysł klasy na zaprotestowanie przeciwko Szwedzkim Demokratom, którzy we wrześniowych wyborach otrzymali 800 tys.  głosów.",,
Szabasówka zalała remontowany most,"Intensywne opady deszczu przed świętami sprawiły, że wylała rzeka Szabasówka na południu Mazowsza. W gminie Pawłów woda zalała remontowany most na drodze wojewódzkiej numer 727.","Dziennik „Echo Dnia” informuje, że zamontowane rury nie poradziły sobie z wypompowaniem wzbierającej wody i potrzebna była interwencja straży pożarnej. Na szczęście nie doszło do zalania pobliskich gospodarstw.Na miejscu pracowali strażacy z Szydłowca, Pawłowa, Chlewisk, Dobruta i Woli Lipienieckiej.Remontowany most to element przebudowy DW 727. Wyremontowany będzie tam ponad 6-kilometrowy odcinek, biegnący z miejscowości Zielonka do Chlewisk. Inwestycja opiewająca na 38,4 mln zł ma być zakończona w maju przyszłego roku. Nie wiadomo, czy zalanie mostu spowoduje opóźnienia.",,
Lewicowy aktywista żalił się na pracę policji. Wcześniej szarpał drzwi radiowozu [WIDEO],"Podczas Parady Równości w Warszawie doszło do incydentu.
„Oni mnie trzymali i nagle znalazłem się w radiowozie z rozerwaną koszulą” – tak sympatyk LGBT, w rozmowie z niemieckim radiem, opisywał pracę polskiej policji. Tymczasem na innym nagraniu widać, jak siłuje się z drzwiami policyjnego busa, a jego koszula podczas opuszczenia radiowozu jest w nienaruszonym stanie.","Cała sytuacja miała miejsce podczas Parady Równości w Warszawie, jak wynika z relacji samych aktywistów, chcieli oni złożyć zawiadomienie o popełnieniu przestępstwa przez Roberta Bąkiewicza, prezesa Stowarzyszenia Marszu Niepodległości, który miał „dusić” jednego z lewicowych aktywistów. Policja poprosiła do radiowozu rzekomo poszkodowane osoby w celu wylegitymowania i złożenia zeznań.Wtedy przed radiowozem zebrała się większa grupa uczestników parady, którzy zażądali „uwolnienia” swoich kolegów. Osoby znajdujące się w radiowozie ostatecznie uznały, że nie chcą złożyć zawiadomienia. Wówczas policjanci oddali wszystkim dokumenty i pozwolili opuścić samochód.",,
"Gasiuk-Pihowicz: Stelina jest zależny od PiS, bo dostał tytuł od Dudy. Internauci reagują","Nie jestem związany z PiS; znam osoby z różnych partii, ale nie za dużo, bo po prostu nie funkcjonuję w polityce, ja się polityką nie zajmuję – powiedział w czwartek prof. Jakub Stelina odpowiadając na pytania posłów z sejmowej komisji sprawiedliwości. Zdaniem wiceprzewodniczącej komisji, Kamili Gasiuk-Pihowicz z KO, kandydat na sędziego TK nie jest wcale apolityczny. Jej argumentacja spotkała się z krytyką internautów.","W czwartek prof. Jakub Stelina uzyskał pozytywną rekomendację Sejmowej Komisji Sprawiedliwości i Praw Człowieka na sędziego Trybunału Konstytucyjnego.Wiceprzewodnicząca komisji Kamila Gasiuk-Pihowicz twierdzi, że wbrew złożonym deklaracjom jest on zależny od partii rządzącej. Swoimi wątpliwościami postanowiła podzielić się z użytkownikami Twittera. W jej ocenie o zależności prof. Steliny od PiS mają świadczyć trzy fakty: nadanie mu tytułu profesora przez Andrzeja Dudę, napisanie przez niego rozprawy doktorskiej pod kierunkiem śp. Lecha Kaczyńskiego oraz recenzowanie doktoratu obecnego wiceministra sprawiedliwości.",,
Stołeczna PO trzęsie się w posadach. Właśnie straciła większość w radzie miasta,"Troje radnych Platformy Obywatelskiej: Lech Jaworski, Aleksandra Scheybal-Rostek i Izabela Chmielewska ogłosiło w sobotę odejście z partii. Tym samym klub straci większość w Radzie Warszawy. Radni opuszczający PO w wyborach na prezydenta stolicy poprą Jacka Wojciechowicza, byłego wiceprezydenta Warszawy.","Radni Lech Jaworski, Izabela Chmielewska i Aleksandra Sheybal-Rostek wydali oświadczenie, że żegnają się z Platformą Obywatelską. – Będziemy niezależnymi radnymi do końca tej kadencji – powiedział radny Jaworski.Ich decyzja oznacza, że liczący dotąd 32 radnych klub PO w Radzie Warszawy będzie liczyć tylko 29 radnych. Tym samym Platforma straci większość w 60-osobowej radzie miasta. Opuszczający PO radni zadeklarowali także, że w najbliższych wyborach poprą b. wiceprezydenta stolicy Jacka Wojciechowicza.",,
Bohater afery taśmowej na listach PO. PiS: Nie mają wyrazistych liderów. Jest łapanka,"– Liderem listy jest były minister spraw wewnętrznych odpowiedzialny za kompromitację przy okazji afery taśmowej. Wyszły wtedy informacje, że inspirował podpalenie budki pod ambasadą rosyjską. Na listach Platformy mamy łapankę. Tam nie ma jasnych, wyrazistych, rozpoznawalnych liderów. Jest łapanka i konsolidacja list wokół Grzegorza Schetyny – tak w rozmowie z portalem tvp.info ocenił listy Koalicji Obywatelskiej poseł Prawa i Sprawiedliwości Arkadiusz Mularczyk.","Bartłomiej Sienkiewicz kandyduje do Sejmu z pierwszego miejsca na kieleckiej liście Koalicji Obywatelskiej. Będzie walczył o mandat posła, choć cztery lata temu zapowiadał odejście z polityki. Z nagrania z restauracji Sowa i Przyjaciele wynikało m.in., że negocjował z ówczesnym prezesem Narodowego Banku Polskiego Markiem Belką wsparcie dla rządu. Jak można wnioskować z rozmowy, w zamian za sfinansowanie przez NBP deficytu budżetowego państwa stanowisko miał stracić ówczesny minister finansów Jacek Rostowski. Na innej taśmie były szef Centralnego Biura Antykorupcyjnego Paweł Wojtunik sugerował, że to Sienkiewicz wpadł na pomysł, żeby podpalić budkę strażnika rosyjskiej ambasady podczas Marszu Niepodległości 11 listopada 2013 roku. Koalicji Obywatelskiej kontrowersje związane z Sienkiewiczem jednak nie przeszkadzają. – Równie dobrze można zapytać, czy Antoni Macierewicz, bohater wielu innych afer, powinien w ogóle być politykiem czy nie powinien. Uważam, że każdy, kto ma swój dorobek, powinien wzmacniać listę. Tak jest z panem Bartłomiejem Sienkiewiczem – powiedział portalowi tvp.info poseł Nowoczesnej Witold Zembaczyński.",,
Setki misiów koala w niebezpieczeństwie. „To tragedia narodowa”,"Los setek koali jest zagrożony z powodu pożarów lasów szalejących na wschodzie Australii – poinformowały w środę tamtejsze władze. Strażacy od soboty walczą z ogniem, który wybuchł ok. 400 km na północ od Sydney i zniszczył już ponad 2 tys. ha lasów.","Jak pisze agencja AFP, służby zajmujące się ochroną zwierząt w Nowej Południowej Walii są bardzo zaniepokojone losami „wyjątkowej populacji” koali żyjących na terenach ogarniętych płomieniami. Cytowana przez agencję Sue Ashton, dyrektor kliniki dla tych torbaczy w Port Macquarie podkreśla, że „w pożarze mogły zginąć setki” zwierząt. – To tragedia narodowa, bo ta populacja koali jest unikatowa – podkreśliła. Jak wyjaśniła występuje wśród nich „duże zróżnicowanie pod kątem genetycznym”. W Nowej Południowej Walii strażacy nadal walczą z 70 pożarami, które wybuchły w wyniku suszy. Ashton zapowiedziała, że w czwartek lub piątek do strażaków przyłączą się wolontariusze, którzy będą szacować straty i ratować ocalałe zwierzęta. Jak podała, koale, gdy zagraża im ogień, wspinają się na czubek drzewa i zwijają w kulkę. Jeśli pożar szybko gaśnie, ogień dotyka tylko ich futerka, zwierzęciu nic się nie dzieje. Jednak jeśli ogień dotrze do czubka drzewa, zwierzę ginie – wyjaśnia Ashton.",,
„Trump powinien ujawnić informacje o zamachu na Jana Pawła II”,"Paul Kengor, autor książki o współpracy 40. prezydenta USA Ronalda Reagana z Janem Pawłem II uważa, że prezydent Donald Trump powinien ujawnić posiadane przez CIA informacje o zamachu na papieża. Powinien też wezwać Putina do wyjaśnienia roli Kremla w tym zamachu.","„(Wywiad Moskwy – przyp. red. ) zlecił zamach na papieża i jest to najwyższy czas, abyśmy dowiedzieli się, co naprawdę się zdarzyło” – powiedział Paul Kengor, wykładowca nauk politycznych w Grove City College w Pensylwanii, cytowany w środę przez amerykański portal „Daily Signal”. Profesor Kengor, autor m.in. biografii Ronalda Reagana, ma nadzieję, że poprzez nagłośnienie roli Moskwy w nieudanym zamachu na Jana Pawła II w 1981 roku, nakłoni prezydenta Donalda Trumpa do wykazania odpowiedzialności Kremla za ten zamach, który nazywa „zbrodnią stulecia”.  Supertajne materiały   W wywiadzie dla „Daily Signal”, portalu finansowanego przez waszyngtoński think tank Heritage Foundation, Kengor ujawnił, że dotarł do „supertajnych materiałów wywiadu amerykańskiego”, dotyczących próby zamordowania 13 maja 1981 r. na placu Świętego Piotra w Rzymie Jana Pawła II przez tureckiego zamachowca Mehmeta Alego Agcę. Obawy papieża  Śledztwo potwierdziło podejrzenia amerykańskiego prezydenta i polskiego papieża. Prezydent Reagan, dowodzi Kergon, na prośbę Jana Pawła II nie ujawnił raportu z tego dochodzenia, ponieważ papież obawiał się, że opublikowanie takich prawdziwie „wybuchowych tajemnic” spowodowałoby zwiększenie napięcia pomiędzy Waszyngtonem a Moskwą. Poza tym Jan Paweł II, jak powiedział prof. Kergon, „w swojej wnikliwości był przekonany, że ludzie i tak będą, słusznie, obwiniali Moskwę”. Tajne materiały rządowe w zależności od ich wagi dla bezpieczeństwa państwa mogą być utrzymywane w tajemnicy nawet przez 75 lat. Jednak prezydent ma szerokie uprawnienia do ich ujawnienia już po upływie 25 lat utrzymywania ich w tajemnicy. Tak w roku 2012 uczynił ówczesny prezydent Barack Obama decydując się na ujawnienie amerykańskich tajnych materiałów dotyczących zbrodni katyńskiej. „Uderzenie w blok komunistyczny”  W swojej najnowszej książce zatytułowanej „A Pope and a President: John Paul II, Ronald Reagan, and the Extraordinary Untold Story of the 20th Century” (Papież i prezydent: Jan Paweł II, Ronald Reagan i niezwykła, nieznana historia XX wieku"") Kengor opisuję silne związki 40. prezydenta USA Ronalda Reagana (1981-1989) i Jana Pawła II oraz rolę ich współpracy w obaleniu komunizmu. Kengor, współpracownik wpływowego konserwatywnego think tanku Hoover Institution on War, Revolution and Peace w swojej niedawno opublikowanej książce zwraca uwagę na znaczenie pielgrzymki Jana Pawła II do Polski w 1979 roku. Było to „uderzenie w sam środek bloku komunistycznego” –  powiedział prof. Kengor podczas odczytu w waszyngtońskiej Fundacji Heritage. – Wkrótce na najwyższym szczeblu władz w Moskwie zapadła decyzja o dokonaniu zamachu na papieża – dodał.                                                    (fot. Keystone/Hulton Archive/Getty Images)",,
„Brutalna socjotechnika” to mechanizm działania Brejzy. Wassermann: Zasada zawsze taka sama,"Poseł Platformy Obywatelskiej Krzysztof Brejza jest zamieszany w niewyjaśnioną sprawę przemysłu [hejterskiego], który miał miejsce w Inowrocławiu. Te same metody są i były stosowane. Można było się spodziewać, że na tych metodach PO oprze swoją kampanię wyborczą – powiedziała posłanka PiS Małgorzata Wassermann, odnosząc się do sprawy „wydziału nienawiści” we inowrocławskim magistracie, z którym są związani Krzysztof i Ryszard Brejzowie.","Wassermann w telewizji wPolsce.pl skomentowała aferę hejterską w Inowrocławiu. Jak ujawnił portal tvp.info, w miejskim ratuszu, którym rządzi od lat Ryszard Brejza (ojciec posła Platformy Obywatelskiej Krzysztofa), działał Wydział Promocji i Komunikacji Społecznej, którego pracownicy pisali w internecie pochwały wobec Brejzów oraz hejterskie komentarze i insynuacje na temat adwersarzy politycznych.Jak zaznaczyła posłanka PiS, „poza prostym zaprzeczeniem posła Brejzy i jego rodziny nikt z Platformy Obywatelskiej nie odniósł się do tej sprawy wprost”.– Ja z panem posłem Brejzą miałam okazję współpracować przy okazji komisji śledczej Amber Gold i mogę powiedzieć, że niewiele kojarzę takich sytuacji, w których swój przekaz oparłby na pełnym, wyczerpującym materiale. Zasada jego działania zawsze była taka, że wyciągał jakiś drobny element, odwracał jego sens i powtarzał w kółko – ocenia Wassermann. Wassermann uważa, że Brejza to „człowiek do działań specjalnych w Platformie”. – Gdy został namaszczony na szefa sztabu wyborczego, było dla mnie jasne, że ta technika zostanie nie tylko użyta, ale też użyta z dużo większą siłą – mówiła.– Krzysztof Brejza zawsze doskonal czuł się w Sejmie jako osoba, na którą wszyscy patrzą. To osoba, która rzekomo tropiła jakieś mniej lub bardziej wyimaginowane afery – dodała. Posłanka PiS stwierdziła też, że usunięcie Brejzy z list wyborczych do Sejmu i wpisanie go na listy do Senatu „świadczy o tym, że Grzegorz Schetyna i jego otoczenie zdają sobie sprawę, iż wyniki postępowania prokuratorskiego mogą być kiedyś ciężkie do obrony”.",,
Głośna sprawa kredytu frankowego małżeństwa ponownie trafi przed sąd,"Na 4 listopada warszawski sąd okręgowy wyznaczył termin rozprawy w głośnej sprawie kredytu frankowego państwa Dziubaków, w związku z którą TSUE wydał w zeszłym tygodniu wyrok. Sprawa ta była ostatnio zawieszona w oczekiwaniu na wyrok unijnego trybunału.","O terminie rozprawy poinformowała sędzia warszawskiego sądu okręgowego Sylwia Urbańska. Pytana w zeszłym tygodniu, czy sąd zastosuje się w tej sprawie do wyroku TSUE, podkreśliła, że ostateczne stanowisko zostanie przedstawione w orzeczeniu kończącym postępowania. Wskazała jednak, że zgodnie z orzecznictwem stanowisko TSUE jest wiążące w sprawie, w której sąd krajowy zwrócił się z pytaniem. Chodzi o sprawę kredytu w frankach szwajcarskich, która jest prowadzona przez warszawski sąd okręgowy. Po zadaniu pytań prejudycjalnych przez ten sąd, wyrok w tej sprawie wydał w czwartek Trybunał Sprawiedliwości UE. Stwierdził on, że prawo unijne nie stoi na przeszkodzie unieważnieniu umów dotyczących kredytów we frankach szwajcarskich. Wyrok ten może mieć istotny wpływ na sytuację Polaków, którzy mają kredyty mieszkaniowe w tej walucie. W 2008 r. państwo Dziubakowie wzięli kredyt hipoteczny na 40 lat. Bank dał im kredyt w złotówkach, ale był on indeksowany (przeliczany) we frankach szwajcarskich. Kredytobiorcy wnieśli do Sądu Okręgowego w Warszawie o unieważnienie umowy z uwagi na nieuczciwe według nich postanowienia dotyczące mechanizmu indeksowania. Twierdzili, że postanowienia te były niezgodne z prawem, ponieważ umożliwiały bankowi jednostronne i dowolne określanie kursu walut. Podnosili, że bank jednostronnie określa saldo kredytu, a także wynik przeliczenia raty kredytu w walucie obcej na kwotę w walucie polskiej.",,
"25 lat temu rozpadł się ZSRR. Są tacy, co chcą jego powrotu","25 lat temu rozpadł się Związek Radziecki. 8 grudnia 1991 roku przywódcy Rosji, Białorusi i Ukrainy podpisali dokument o wygaszeniu prawnym państwa radzieckiego i utworzeniu Wspólnoty Niepodległych Państw. 25 grudnia ZSRR formalnie zniknęło z mapy świata.","Po 25 latach od tamtych wydarzeń Rosjanie wciąż z nostalgią wspominają czasy radzieckie. Z najnowszego sondażu Centrum Analitycznego Jurija Lewady wynika, że aż 56 procent respondentów tęskni za Związkiem Radzieckim. Odbudowy dawnego imperium domagają się ugrupowania komunistyczne, a politycy rządzącej partii Jedna Rosja wskazują, że likwidacja ZSRR była błędem.",,
Juszczenko: Lech Kaczyński rozumiał wyjątkową misję Polski na wschodzie Europy,"– Prezydent Lech Kaczyński był ostatnim wielkim liderem naszej części Europy, którego spuścizna nie została jeszcze doceniona – powiedział Wiktor Juszczenko, prezydent Ukrainy w latach 2005-2010.","– Wspominam Lecha i Marię Kaczyńskich jako ludzi bardzo światłych. Jestem przekonany, że byli oni Polakami nowej epoki. Lech Kaczyński spoglądał poza horyzonty, widział projekty europejskie w skali makro. Dla mnie osobiście był on ostatnim wielkim regionalnym liderem Europy Wschodniej, z którym miałem zaszczyt się przyjaźnić – mówił Juszczenko w wypowiedzi udzielonej Polskiej Agencji Prasowej.Zdaniem byłego prezydenta Ukrainy ze świętej pamięci prezydentem Polski łączyły ich poglądy, a przede wszystkim dążenie do wzmocnienia roli naszego regionu w polityce europejskiej. – Lech głęboko rozumiał wyjątkową misję Polski na wschodzie Europy – powiedział i przypomniał w tym kontekście wspólną, wraz z prezydentami Litwy i Estonii, podróż do Tbilisi podczas wojny rosyjsko-gruzińskiej w sierpniu 2008 roku. Solidarność wobec moskiewskiej agresji – Myśleliśmy z Lechem Kaczyńskim bardzo podobnie. Nie pytaliśmy, komu bije dzwon moskiewskiej agresji, bo wiedzieliśmy, że bije on także dla nas. I że my będziemy następni. Gruzini potrzebowali wtedy od nas jednego: solidarności. Bo siła jest właśnie w solidarności. Nie w karabinach czy czołgach - to drobnostka. Uważam, że była to jedna z naszych najważniejszych misji, bo poprzez solidarność pokazaliśmy, że jesteśmy o wiele silniejsi od okupanta. Głęboko wierzyliśmy, że nasza wspólna siła przekracza wszystkie możliwości rosyjskiej armii. Bo po naszej stronie była prawda, a skoro tak, to po naszej stronie był i Bóg – ocenił Juszczenko.Takiej międzynarodowej solidarności było według Juszczenki za mało, gdy sześć lat później Rosja zaatakowała Ukrainę. – Brakowało nam jej bardzo długo i dopiero teraz można mówić, że polityczna Europa zaczyna się budzić i uświadamiać sobie, że Putin nie boi się sankcji ani siły militarnej. On obawia się wyłącznie naszej solidarności – powiedział. Świadomość tego zagrożenia była bardzo istotna w relacjach Wiktora Juszczenki z Lechem Kaczyńskim – ocenił były prezydent Ukrainy, podkreślając, że właśnie dlatego tak wiele czasu obaj poświęcali stosunkom między naszymi państwami. – Ich podstawą była wspólnota interesów ukraińsko-polskich – zaznaczył Juszczenko.Potrzeba porozumienia mimo trudnej przeszłości Zdaniem byłego prezydenta Ukrainy i on sam, i Lech Kaczyński rozumieli, że mimo bardzo trudnej przeszłości muszą dążyć do porozumienia między dwoma narodami. – W naszej historii było wiele wydarzeń, które trudno jest komentować nawet dziś – ocenił, jednak mimo to ówczesne kontakty prezydentów dwóch państw były bardzo intensywne, a w okresie, kiedy stali na czele swoich krajów, „dwa narody potrafiły wyciągnąć do siebie dłoń, przebaczyć sobie winy i otrzymać rozgrzeszenie”.– Pamiętam uroczystości w Pawłokomie, gdzie w 2006 roku upamiętnialiśmy ofiary ukraińskiej tragedii. Kiedy tam przemawiałem, zauważyłem, że po policzku Lecha spływa łza. Pamiętam też uroczystości w 2009 roku ku czci polskich ofiar w Hucie Pieniackiej, gdzie także byliśmy razem. Czekała tam na nas grupa ukraińskich demonstrantów o radykalnych poglądach, którzy krzyczeli w naszą stronę: «Hańba». Dla Lecha było to bardzo bolesne, gdyż naprawdę wiele robiliśmy dla pojednania – wspomina.Mimo takich incydentów w latach 2005-2010 zdaniem Juszczenki Ukraińcy i Polacy stali się sobie „naprawdę bliscy”. – Gdybyście zapytali wtedy Ukraińca, kto jest twoim największym przyjacielem w Europie, to odpowiedziałby, że Polak. Spytalibyście Polaka, kto jest twoim przyjacielem? Ukrainiec. Nie miałem wówczas co do tego żadnych wątpliwości. Teraz je mam – ocenił.Były prezydent Ukrainy zwrócił uwagę na częstotliwość spotkań na najwyższym szczeblu w tamtym czasie. – Nie było okresu, byśmy się z Lechem nie widzieli przynajmniej raz w miesiącu. Byliśmy przekonani, że nie możemy dopuścić do odwrotu od tej polityki – powiedział.– Daleki jestem od myśli, że do 2010 roku wszystkie problemy między nami zostały rozwiązane, ale jestem przekonany, że w tym momencie te relacje były już całkowicie inne, absolutnie lepsze. Dlatego dziś mówię z przykrością, że Polacy nie uświadomili sobie, kim naprawdę był prezydent Lech Kaczyński – dodał Juszczenko.Stosunki między prezydentami Polski i Ukrainy pogorszyły się, gdy na początku 2010 roku, w ostatnich dniach swojej kadencji, Juszczenko uhonorował tytułem Bohatera Ukrainy przywódcę Organizacji Ukraińskich Nacjonalistów Stepana Banderę oraz uznał członków tej organizacji i żołnierzy UPA za uczestników walk o niepodległość państwa. Juszczenko powiedział, że dziś uczyniłby to samo.",,
Amerykańscy pogranicznicy zatrzymują uchodźców. Efekt dekretów Donalda Trumpa,"Amerykańskie służby graniczne zatrzymują uchodźców i posiadaczy wiz z krajów siedmiu muzułmańskich. To efekt dekretów wydanych w piątek przez prezydenta Donalda Trumpa, których celem jest zmniejszenie zagrożenia terrorystycznego.","Nowy prezydent wprowadził czteromiesięczny zakaz przyjmowania przez Stany Zjednoczone wszystkich uchodźców, przy czym w przypadku uchodźców z Syrii zakaz jest bezterminowy.Jednocześnie Trump wstrzymał wpuszczanie na terytorium USA posiadaczy wiz i kart stałego pobytu z siedmiu krajów muzułmańskich – Iranu, Iraku, Libii, Somalii, Sudanu, Syrii i Jemenu.Internowani na lotniskuGdy dekrety weszły w życie niektórzy imigranci, których dotyczą obostrzenia, byli już w samolotach. Na nowojorskim lotnisku JFK pogranicznicy zatrzymali dwóch Irakijczyków. Pierwszy z nich, Hameed Khalid Darweesh, przez 10 lat pracował dla amerykańskiego wojska jako tłumacz i, jak informuje „New York Times”, został siłą odciągnięty na bok razem z żoną i trójką dzieci.Drugi Irakijczyk, Haider Sameer Abdulkhaleq Alshawi, przyleciał do USA by dołączyć do żony i syna, którzy mieszkają w Teksasie.W obu przypadkach prawnicy złożyli do sądu zażalenia na decyzje służb granicznych. Skarżyli się, że nie pozwolono im nawet na kontakt z klientami.",,
Balcerowicz: PO reformą OFE uderzyła w swój elektorat. Premier Kopacz powinna to zmienić,"– Jeżeli premier Ewa Kopacz chce odzyskać zaufanie, to powinna zwrócić się do ludzi, którym Platforma pod wodzą Donalda Tuska zabrała oszczędności emerytalne – uważa prof. Leszek Balcerowicz, gość INFO Rozmowy. – Gdyby zabranie oszczędności emerytalnych było jedynym ratunkiem dla budżetu, oznaczałoby to, że PO doprowadziła do katastrofy finansów – dodaje.","Leszek Balcerowicz jest zdania, że stan finansów państwa nie był tak katastrofalny, by zabierać ludziom oszczędności zgromadzone w OFE. – Ja nie jestem tak krytyczny, jak dotychczasowi liderzy Platformy. Stan finansów był niedobry, ale nie było konieczności, żeby to robić – twierdzi były prezes Narodowego Banku Polskiego. – To był przykład złej kalkulacji politycznej, co pokazał gest Kozakiewicza ze strony 2,5 miliona ludzi, którzy zostali w OFE – uważa Balcerowicz. Emigracja to normalna rzeczBalcerowicz pytany o nieustający proces wyjazdów młodych ludzi z kraju wskazał, że „przy sporej różnicy w poziomie życia nie dziwi fakt, że młodzi Polacy wciąż wyjeżdżają”. – Jeżeli chcemy zmniejszać strumień wyjeżdżających ludzi, to powinniśmy się szybciej rozwijać – zaleca. Jak mówił, tak pokazuje choćby przykład Hiszpanii, gdzie 40 lat temu migracja ludzi do Francji była bardzo duża, ale w miarę doganiania przez Hiszpanię krajów „starej Unii”, ludzie wracali do kraju. Plusy i minusy rządu D. Tuska Były wicepremier i minister finansów w swoich ocenach siedmiu lat działań rządu Donalda Tuska wskazuje na to, co służyło rozwojowi polskiej gospodarki i na to, co było złe. – Nie zgadzam się z opozycją, która zapowiada, że zniesie podniesienie wieku emerytalnego. Również dobrym ruchem było zawężenie przywilejów emerytalnych – uważa. – Podobnie jak wielu ekonomistów nie zgadzałem się z tą wielką reformą, czyli zabraniem ludziom oszczędności emerytalnych z OFE – dodaje były prezes NBP.",,
Europoseł PiS: Robert Biedroń zje teraz własny język,"– Robert Biedroń nie wystartuje w tych wyborach, ponieważ nie będzie chciał rezygnować z mandatu europosła. Zje w ten sposób własny język, bo wcześniej to wyborcom obiecał – powiedział portalowi tvp.info eurodeputowany PiS Ryszard Czarnecki. W rozmowie z portalem tvp.info politycy skomentowali decyzję lidera Wiosny, który wbrew wcześniejszym zapowiedziom nie zrezygnuje z mandatu eurodeputowanego, żeby objąć mandat poselski.","Niektórzy parlamentarzyści sugerują, że wpływ na decyzję lidera Wiosny mogły mieć wyraźnie wyższe zarobki europosłów. – Są politycy, którzy nie przyszli do parlamentu dla pieniędzy. Jest wielu takich polityków. Chyba Robert Biedroń do nich nie należy – stwierdził w rozmowie z portalem tvp.info poseł Porozumienia Zbigniew Gryglas. Jeszcze w lutym Biedroń deklarował, że chce być i będzie premierem, dlatego powalczy o mandat posła. – Robert Biedroń już raz zdradził swoich wyborców obiecując, że nie przyjmie mandatu europosła i przyjął - mówił portalowi tvp.info poseł Kukiz'15 Łukasz Rzepecki. Parlamentarzysta spodziewa się, że nie rola Biedronia, tylko bratobójcza walka na opozycji zdominuje kampanię lewicy. Na razie politycy Platformy Obywatelskiej nie chcą jednak krytykować lewicy. – Myślę, że Robert Biedroń budował swój ruch zapowiadając, że będzie kandydował w wielu miejscach. Wiemy, że nie da się tak zrobić. Wybrał Parlament Europejski. Ja nie uważam, że to jest zdrada. To jest zmiana zdania. Tak bym to nazwał – stwierdził w rozmowie z portalem tvp.info poseł PO Robert Kropiwnicki. O tym, że lider Wiosny nie wystartuje do Sejmu, poinformował na konferencji prasowej przewodniczący SLD Włodzimierz Czarzasty.  W Komitecie Wyborczym Lewica europoseł będzie jednak pełnił funkcję szefa sztabu wyborczego. – Taką podjęliśmy decyzję. Lewica ma na siebie plan nie ttylko krótkofalowy, ale także długofalowy. Podejmujemy decyzje strategiczne, które mają doprowadzić do tego, że lewica wróci na trwałe i z większą mocą na polską scenę polityczną. Dzisiaj Wiosna nie jest sama, startujemy w szerszej formule – tłumaczył na konferencji Biedroń pytany o to, dlaczego nie kandyduje do Sejmu.  Bazą organizacyjno-prawną Komitetu Wyborczego Lewica będzie Sojusz Lewicy Demokratycznej. Nie będzie to start w formule koalicyjnej, ponieważ politycy SLD, Wiosny i Partii Razem zadeklarowali, że próg wyborczy, który muszą przekroczyć to 5 proc., charakterystyczny dla komitetów partyjnych. W przypadku komitetów koalicyjnych to 8 proc. Wcześniej media informowały, że SLD zmieni nazwę na Lewica.",,
Kaleta apeluje o niemanipulowanie wyrokami TSUE i Izby Pracy SN,"Apeluję, aby nie manipulować wyrokiem Trybunału Sprawiedliwości UE i orzeczeniem Izby Pracy Sądu Najwyższego – powiedział wiceminister Sebastian Kaleta. Dodał, że w sprawach związanych z tymi wyrokami powinien ostatecznie wypowiedzieć się Trybunał Konstytucyjny.","Wiceszef MS podczas konferencji prasowej w Sejmie odniósł się do czwartkowego wyroku Izby Pracy i Ubezpieczeń Społecznych, która powołując się na orzeczenie TSUE z 19 listopada uchyliła uchwałę KRS w sprawie z odwołania sędziego Naczelnego Sądu Administracyjnego i oddaliła wniosek prezesa Izby Dyscyplinarnej SN o przekazanie sprawy do tej Izby. Izba Pracy SN uznała też m.in., że KRS nie daje wystarczających gwarancji niezależności od organów władzy ustawodawczej i wykonawczej, a Izba Dyscyplinarna SN nie jest sądem w rozumieniu prawa UE i prawa krajowego.  Kaleta podkreślił, że zgodnie z wyrokiem Trybunału Konstytucyjnego konstytucja jest najwyższym prawem obowiązującym w naszym kraju.  Według niego w tej sprawie – dotyczącej niezależności KRS i statusu Izby Dyscyplinarnej – ostatecznie powinien wypowiedzieć się Trybunał Konstytucyjny. Podkreślił przy tym, że TK jest „sądem ostatniego słowa w Polsce”. Pytany, czy PiS będzie zbierał podpisy pod wnioskiem do TK o zbadanie konstytucyjności przepisów związanych z orzeczeniem TSUE i czwartkowym wyrokiem SN, powiedział, że pewne problemy z tym związane znajdują się w postępowaniach już wszczętych przez TK. – A zatem może TK zdecyduje się, aby ten problem rozstrzygnąć w postępowaniach, które już przez TK zawisły – zaznaczył. Nie wykluczył jednak, że może zaistnieć potrzeba, aby skierować wniosek do TK.  Wiceminister zaapelował też o nie manipulowanie wyrokami TSUE i SN. – Apeluję po raz kolejny, by nie manipulować zarówno wyrokiem TSUE, jego istotnością znaczeniem w zakresie ustroju sądownictwa w Polsce, jak również wczorajszym wyrokiem SN. Jest to wyrok w sprawie jednostkowej, ma charakter wiążący w tej konkretnej sprawie – dodał. Kaleta, odnosząc się do czwartkowego wyroku Izby Pracy SN, powiedział też, że w imię partykularnego interesu środowiska sędziowskiego dokonuje się obecnie pozakonstytucyjnej próby przekazania kompetencji TSUE w sprawach, które nigdy nie były przekazywane UE.",,
Kierowca zamordował klientkę. Sąd skazał go na karę śmierci,Sąd w Libanie skazał w piątek kierowcę Ubera na karę śmierci za zabójstwo w grudniu 2017 r. Rebeki Dykes. Kobieta była  zatrudniona w brytyjskiej ambasadzie w Bejrucie – podała libańska państwowa agencja informacyjna NNA.,"Skazany Tariq Houshieh, obywatel Libanu, przyznał się do zgwałcenia i uduszenia 30-latki.Brytyjskie media informują, że Dykes zamówiła kurs, wracając z przyjęcia u znajomych w Bejrucie. Zwłoki kobiety znaleziono 16 grudnia 2017 r. przy autostradzie, na północ od stolicy. Możliwe, że kara śmierci wymierzona mordercy Brytyjki zostanie zamieniona na dożywocie – zwracają uwagę media. Sędziowie w Libanie regularnie zasądzają karę śmierci za dokonanie morderstwa, jednak w kraju obowiązuje nieoficjalne moratorium i od 2004 r. nie przeprowadzono żadnej egzekucji – twierdzi organizacja praw człowieka Human Rights Watch, cytowana przez agencję Reutera.",,
Kontrowersje po przesłuchaniach komisarzy. Brytyjczyk i Węgier w ogniu krytyki,Pojawiły się pierwsze kontrowersje podczas trwających od poniedziałku przesłuchań kandydatów na członków Komisji Europejskiej. Wątpliwości europosłów wzbudzili potencjalni komisarze z Węgier i Wielkiej Brytanii. Drugi z nich będzie musiał jeszcze raz stawić się przed Parlamentem Europejskim.,"Choć formalnie europarlament nie ma uprawnień do odrzucenia pojedynczego kandydata, w praktyce pod naciskiem europosłów czasami dochodzi do zmiany. Pierwsze wątpliwości pojawiły się w środę. Węgierski kandydat na komisarza UE Tibor Navracsics przekonywał w środę europosłów, że jako członek Komisji Europejskiej będziebronić zasad demokracji i w razie potrzeby nie zawaha się działać nawet wbrew rządowi w Budapeszcie, z którego się wywodzi. Konflikt interesówZ kolei Brytyjczyk Jonathan Hill, kandydat na komisarza ds. finansowych, będzie musiał jeszcze raz spotkać się z europosłami. – Zaproponowanie go na to stanowisko to żart – komentowała część deputowanych. Członkowie PE zarzucali mu reprezentowanie interesów londyńskiego City oraz przeszłość w firmie lobbingowej.",,
Agenci wpływu wykonywali rozkazy Moskwy. Siatka została rozpracowana,"Estoński wywiad wykrył siatkę rosyjskich agentów wpływu, w ramach której działali dziennikarze, dyplomaci, biznesmeni i politycy – informuje „Gazeta Polska Codziennie”. Z ustaleń śledczych wynika, że Rosjanie zapewniali im wsparcie medialne, polityczne, wyjątkowe możliwości biznesowe, a w niektórych przypadkach pomoc finansową.","O wykryciu agentów poinformował dyrektor generalny departamentu wywiadu zagranicznego Estonii (Välisluureamet) Mikk Marran.– Wpadliśmy na trop siatki składającej się z polityków, dziennikarzy, dyplomatów, biznesmenów, w rzeczywistości agentów wpływu Rosji, których instruowano, co mają robić. Widzimy wyraźnie, że ci ludzie realizowali rosyjski plan działań – oświadczył Marran.Szef Välisluureamet ostrzega, że mimo wrażenia ocieplania stosunków Rosji z Zachodem, jakie można by wywnioskować z przebiegu niedawnego szczytu prezydentów Donalda Trumpa i Władimira Putina, zagrożenie ze strony Moskwy nie minęło.",,
Najstarsza Europejka skończyła 116 lat. „Nigdy żadnego wina i papierosa”,"116 lat skończyła najstarsza kobieta w Europie, Włoszka Maria Giuseppa Robucci. Razem z nią świętowała cała jej rodzinna miejscowość Poggio Imperiale w Apulii.","Superstulatka urodziła się 20 marca 1903 r., gdy papieżem był Leon XIII. Jest drugą najstarszą osobą na świecie, po Japonce Kane Tanaka, urodzonej 2 stycznia 1903 r.Robucci, nazywana „babcią całych Włoch”, jest trzecią najdłużej żyjącą osobą, jaka urodziła się w tym kraju. Należy do niej też inny rekord – jest najstarszym burmistrzem w Italii. W 2012 r., gdy miała 109 lat, otrzymała tytuł honorowego burmistrza Poggio Imperiale, gdzie spędziła większość swego życia, pracując w gospodarstwie rolnym i w barze.W czasie uroczystych obchodów 116. urodzin przypominano wielokrotnie słowa jubilatki, która pytana niedawno o sekret długowieczności odparła: „Jeść mało i zdrowo, nigdy nawet kieliszka wina i nigdy żadnego papierosa”.Kobieta z Apulii urodziła pięcioro dzieci. Ma dziewięcioro wnuków i 16 prawnuków.W bardzo sędziwym wieku, 111 i 114 lat przeszła pomyślnie dwie operacje.",,
„Powstaje dojrzała grupa lotnicza. Naprawiamy błędy”. Prezes LOT o przejęciu Condora,"Przejęcie przez Polską Grupę Lotniczą linii Condor oznacza dwukrotne zwiększenie skali działalności PGL, a dla LOT-u dostęp do nowych kierunków wakacyjnych, typów samolotów we flocie jak Airbus, atrakcyjne sloty i lepsze wykorzystanie zasobów ludzkich – mówi prezes Polskiej Grupy Loticzej i LOT Rafał Milczarski. Jak dodaje, najbardziej wymierną korzyścią będzie powrót przewozów czarterowych do LOT, z których niegdyś firma zrezygnowała.","Należąca w 100 proc. do Skarbu Państwa, Polska Grupa Lotnicza (PGL), właściciel Polskich Linii Lotniczych LOT, ogłosiła w piątek podpisanie umowy przejęcia linii Condor. Jak poinformowano w komunikacie spółki, LOT i Condor, działające wspólnie w ramach Grupy PGL, „będą jednym z wiodących podmiotów lotniczych w Europie, z kluczowymi rynkami w Polsce i Niemczech”.  – Dzięki tej transakcji PGL dwukrotnie zwiększa skalę swojej dotychczasowej działalności. W grupie PGL będzie linia sieciowa, czyli PLL LOT, oraz czarterowo-wakacyjna, czyli Condor. To znakomita kombinacja, coś, czego nam brakowało – powiedział Milczarski.  Zapewnił, że wspólnie z liniami Condor, PGL będzie dynamicznie rosnąć i rozwijać współpracę zarówno w lotach rozkładowych, jak i czarterowych. Zdaniem Milczarskiego, bardzo rzadko w branży lotniczej zdarzają się okazje przejęcia tak atrakcyjnego podmiotu.  – Przejmujemy podmiot prowadzący długotrwale rentowną działalność. W momencie, kiedy Condor spłaci zobowiązania wynikające z upadłości spółki matki, stanie się całkowicie zdrową spółką, gotową do dalszego rozwoju – powiedział. I jak dodał, transakcja ta to „wielki dzień polskiego lotnictwa”.  Spółka w komunikacie przekazała, że inwestycja PGL pozwoli Condorowi w pełni spłacić zobowiązania względem niemieckiego banku rozwoju KfW.  Według prezesa, transakcja ta dla PGL oznacza „powstanie dojrzałej grupy lotniczej”. – Kiedy pod koniec 2017 roku powstawała Polska Grupa Lotnicza, mieliśmy wizję i ambitne plany rozwoju. Dzięki tej transakcji, dzisiaj nabrało to realnego kształtu – mówi.  Dopytywany, gdzie jeszcze widzi potencjalne synergie, Milczarski wskazał m.in. na flotę, sloty (godziny startów i lądowań samolotów na lotnisku) i destynacje Condora. – Na pewno nastąpi lepsze wykorzystanie zasobów. Np. w zakresie możliwości przepustowości na lotniskach, można dołożyć kolejne rejsy. Ponadto np. w tych portach, głównie w Niemczech, gdzie operują oba podmioty, będą już inne stawki za obsługę czy tankowanie samolotu. Jeśli chodzi o aspekt kosztowy – tu widzimy ogromne możliwości synergii – powiedział.  Jak podkreślił prezes, najbardziej wymierną korzyścią będzie powrót przewozów czarterowych do LOT.  – Mieliśmy kiedyś czartery. I wskutek chybionych strategii, nagle tych połączeń czarterowych się pozbyliśmy. Moim zdaniem fakt, że tego biznesu kiedyś zaniechaliśmy – był wielkim błędem. Dzisiaj ten błąd naprawiamy – powiedział Milczarski. Zapewnił, że LOT nadal będzie współpracował z touroperatorami w ramach działalności czarterowej.  – Ta transakcja oznacza jeszcze jedno. Z pewnością działając razem z Condorem uzyskamy lepsze warunki z dostawcami samolotów – powiedział Milczarski.  W sumie PGL przejmie od Condora ok. 60 samolotów, zarówno maszyn typu Airbus A320 i A321 do obsługi rejsów średniego zasięgu, jak również Boeingi 757 i 767 do obsługi połączeń transkontynentalnych. Rząd Niemiec ocenia, że kupno linii lotniczych Condor przez LOT, to „dobry sygnał”.  Rzecznik ministra gospodarki RFN Petera Altmaiera przypomniał w piątek, że warunkiem przejęcia przez PGL niemieckich linii lotniczych Condor jest spłacenie zaciągniętych przez nie państwowych kredytów pomocowych w łącznej kwocie 380 mln euro. Wsparcia tego udzielił niemiecki państwowy bank KfW korzystając z gwarancji finansowych rządu federalnego i władz kraju związkowego Hesja. Dzięki państwowej pomocy Condor mógł dalej funkcjonować po ogłoszeniu we wrześniu 2019 roku upadłości przez swego właściciela, czyli brytyjskie biuro podróży Thomas Cook i oczekiwać na oferty nabywców.  Grupa PGL osiągnęła w 2019 roku przychody na poziomie 1,9 mld euro.  PLL LOT w 2019 roku przewiózł ponad 10 mln pasażerów, ponad dwa razy więcej niż cztery lata wcześniej. LOT dysponuje flotą 80 samolotów, w tym 15 Boeingami 787 Dreamliner. W swojej ofercie ma ponad 120 połączeń, w tym 18 połączeń dalekodystansowych z Ameryką Północną i Azją.  Condor lata do wakacyjnych miejsc na świecie od 1956 roku. Każdego roku około 9,4 mln pasażerów podróżuje na pokładach Condora z ośmiu niemieckich lotnisk do około 90 miejsc w Europie, Afryce i Ameryce, jak. np do Las Vegas czy Havana. Jego głównym hubem jest lotnisko we Frankfurcie. W roku obrotowym 2018/19 Condor Flugdienst GmbH zanotował około 57 mln euro zysku operacyjnego, przy przychodach na poziomie około 1,7 mld euro.  Flota niemieckiego przewoźnika utrzymywana jest przez spółkę zależną Condor Technik GmbH. Według ankiety przeprowadzonej przez niemiecki instytut jakości usług na zlecenie kanału informacyjnego n-tv, Condor od wielu lat jest najpopularniejszą wakacyjną linią lotniczą w Niemczech.",,
Rzeczniczka rządu: Zawiadomienie do prokuratury ws. prezesa PiS to kolejna forma ataku politycznego,"– Prezes Jarosław Kaczyński jest osobą publiczną i parlamentarzystą od wielu lat. Składa stosowne dokumenty i oświadczenia majątkowe. Jest pod każdym względem przez wiele osób „prześwietlony”. Nie widzę żadnych podstaw, by takie zawiadomienia kierować, i traktuję to jako kolejną formę ataku politycznego na przywódcę partii, która skutecznie zmienia Polskę – powiedziała rzeczniczka rządu Joanna Kopcińska, pytana w Sejmie o publikację „Gazety Wyborczej”.","„Gazeta Wyborcza” opublikowała we wtorek stenogram nagrania rozmowy z lipca 2018 r. m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna.W związku z publikacją posłowie Platformy Obywatelskiej złożyli w środę w prokuraturze zawiadomienie o możliwości popełnienia przestępstwa przez prezesa PiS.Zdaniem PO zostało popełnionych kilka przestępstw, m.in. płatnej protekcji, powoływanie się na wpływy oraz przekroczenia uprawnień przez funkcjonariusza publicznego, czyli posła.Z kolei Partia Razem złożyła wniosek do PKW o przeprowadzenie kontroli finansowej PiS. – Zachodzi podejrzenie, że został złamany przepis zakazujący partiom politycznym prowadzenia działalności gospodarczej – powiedziała rzeczniczka ugrupowania Dorota Olko. Lider Partii Razem Adrian Zandberg zapowiedział też, że jeszcze w środę jego partia zwróci się do CBA o kontrolę oświadczenia majątkowego Jarosława Kaczyńskiego.Doniesienia te skomentowała w Sejmie rzeczniczka rządu Joanna Kopcińska. – Stenogram, który opublikowała „Wyborcza”, pokazuje, jak transparentnie pracuje prezes PiS. To potwierdzają wszystkie osoby, które miały z nim kontakt. Żeby zapłacić, trzeba mieć ku temu podstawy prawne – mówiła. Jej zdaniem „to kolejny atak na osobę prezesa Jarosława Kaczyńskiego, by przedstawić go inaczej, niż jest faktycznie”. – Prezes Kaczyński jest osobą niesamowicie uczciwą, traktuje kobiety z szacunkiem, czego nie ma na innych taśmach polityków – mówiła.",,
„Wakacje z agentem”. Tą aferą żyła cała Polska,"– Ta publikacja pokazywała, jak dalece elity wywodzące się jeszcze z czasów PRL-u są uwikłane w różnego rodzaju dziwne kontakty ze służbami dawnego Związku Radzieckiego – powiedział w rozmowie z portalem tvp.info Jacek Łęski, współautor opublikowanego 20 lat temu artykułu „Wakacje z agentem”.","Artykuł ukazał się 24 sierpnia 1997 roku w nieistniejącym już dzienniku „Życie”.  W tej i w serii kolejnych publikacji dziennikarze napisali o wczasach Aleksandra Kwaśniewskiego z rosyjskim szpiegiem Władimirem Ałganowem w pensjonacie „Rybitwa” na terenie Centralnego Ośrodka Sportu we Władysławowie-Cetniewie w 1994 roku. Aleksander Kwaśniewski, w 1994 r. przewodniczący Klubu Parlamentarnego SLD, w chwili publikacji artykułu był już prezydentem. Nazwał publikację stekiem bzdur i zapewnił, że nigdy nie spotykał się z Ałganowem. W odpowiedzi „Życie” opublikowało serię zdjęć przedstawiających prezydenta z radzieckim szpiegiem. W odpowiedzi Kwaśniewski pozwał „Życie” do sądu. Argumentował, że nie mógł przebywać 12 sierpnia 1994 r. we Władysławowie-Cetniewie, bo tego dnia przyjmował w stolicy delegację parlamentarzystów z Tajlandii. Łęski: publikacja pokazywała uwikłanie elit – To, co myśmy wtedy opublikowali, to był wynik długiej i żmudnej pracy dziennikarskiej. Ta publikacja pokazywała, jak dalece elity wywodzące się jeszcze z czasów PRL-u są uwikłane w różnego rodzaju dziwne kontakty ze służbami dawnego Związku Radzieckiego – powiedział w rozmowie z portalem tvp.info autor artykułu „Wakacje z agentem” Jacek Łęski. –  To, jak gwałtownie oni wtedy odżegnywali się od tych kontaktów, to też był pewien sygnał tego, że czasy się zmieniły. Okazało się, że w Polsce kontakty tego rodzaju, zwłaszcza zażyłe, przechodzące ze sfery zawodowo-publicznej do czysto prywatnych kontaktów, to jednak jest okoliczność bardzo obciążająca, i oni rękami i nogami się przed tym bronili – powiedział. Zwrócił uwagę, że był to czas, w którym Polska starała się o wejście do NATO i nawet  postkomunistyczni działacze państwowi gorliwie zabiegali o kontakty i współpracę ze stroną NATO-wską, a ujawnienie kontaktów ze służbami dawnego ZSRR było wyjątkowo niekorzystne.  – Stąd tak gigantyczny opór i tak gigantyczna afera wokół tekstu, który wtedy opublikowaliśmy – powiedział Jacek Łęski.",,
Rzeczniczka rządu: Dialog z Komisją Europejską będzie prowadzony,"– Reforma wymiaru sprawiedliwości jest w Polsce konieczna. Spór, który wokół tej reformy narasta, jest absolutnie zbędny, a staje się wspólnym problemem Warszawy i Brukseli – mówiła w programie „Kwadrans polityczny” TVP1 rzeczniczka rządu Joanna Kopcińska. Zapewniła, że Polska jest przywiązana do zasady praworządności tak samo, jak Unia Europejska, a premier Mateusz Morawiecki  będzie w Brukseli przedstawiał nasze racje.","Komisja Europejska zdecydowała o uruchomieniu art. 7.1 traktatu unijnego wobec Polski. Wiceszef Komisji Frans Timmermans, który poinformował o tej decyzji, podkreślił, że KE daje Warszawie trzy miesiące na wprowadzenie rekomendacji dotyczących praworządności. Przewodniczącym Komisji Europejskiej Jean-Claude Juncker zaprosił polskiego premiera do Brukseli. Mateusz Morawiecki potwierdził udział w spotkaniu, do którego ma dojść 9 stycznia.– Komisja Europejska podjęła decyzję w naszej ocenie nieuzasadnioną. My jesteśmy gotowi do rozmów. Pan premier Morawiecki rozmawiał już wcześniej z komisją, ten dialog będzie prowadzony. Mamy nadzieję, że dojdzie do wyjaśnienia zaistniałej sytuacji.  Jesteśmy w każdej chwili przygotowani, aby przedstawić Unii Europejskiej szczegółowo proces legislacyjny reform, które w naszym kraju przebiegają – powiedziała Joanna Kopcińska. „Niepotrzebny spór” Rzeczniczka rządu podkreśliła, że „Polska jest przywiązana do zasady praworządności tak samo, jak Unia Europejska, jak wszystkie kraje członkowskie”. – Reforma wymiaru sprawiedliwości jest w Polsce konieczna. Spór, który wokół tej reformy narasta, jest absolutnie zbędny i niepotrzebny, a staje się wspólnym problemem Warszawy i Brukseli – powiedziała. Oceniła, że wprowadzane zmiany w żaden sposóbnie naruszają praworządności w Polsce, a „każdy kraj członkowski ma prawo do tego, żeby w swoich granicach przeprowadzać reformy”.  – Dobrze by było, żeby tam, gdzie pojawiają się zastrzeżenia co do zgodności prawa krajowego z prawem unijnym, rutynową drogą takie wątpliwości trafiały do Europejskiego Trybunału Sprawiedliwości, bo wtedy być może uniknęlibyśmy upolitycznienia tych zbędnych emocji,  a Polska jest gotowa na to, aby swoje racje przedstawić – dodała Joanna Kopcińska.",,
Sędzia SN pyta TK o powołanie Małgorzaty Gersdorf,"Sędzia Izby Cywilnej Sądu Najwyższego Kamil Zaradkiewcz skierował do Trybunału Konstytucyjnego pytania dotyczące prawidłowości powołań sędziów tego sądu przez poprzednią KRS. Zaradkiewicz pyta Trybunał m.in., czy rozstrzygnięcia tych sędziów mają moc wiążącą i czy prezes Małgorzata Gersdorf jest uprawniona do kierowania Sądem Najwyższym.","Jak poinformował zespół prasowy Sądu Najwyższego cztery pytania prawne do TK sędzia Zaradkiewicz wystosował na kanwie rozpatrywanej w jednoosobowym składzie na posiedzeniu niejawnym sprawy dotyczącej usunięcia niezgodności pomiędzy stanem prawnym w księdze wieczystej a rzeczywistym stanem prawnym.W postanowieniu Izby Cywilnej wydanej przez Zaradkiewicza zapytano TK, czy zgodne z konstytucją jest powołanie sędziów Sądu Najwyższego przez Krajową Radę Sądownictwa sformowaną na podstawie przepisów, których konstytucyjność Trybunał zakwestionował w czerwcu 2017 r.Zaradkiewicz zwrócił się również do TK o wstrzymanie toczących się przed SN postępowań ws. uchwał obecnej KRS ws. powołań sędziów Sądu Najwyższego.W sentencji postanowienia zawieszającego rozpatrywaną sprawę i zawierającego pytania do Trybunału powołano się m.in. na wyrok TK z 20 czerwca 2017 r.",,
Ukrainę obudził wpis na Facebooku. Tak zaczął się Euromajdan,"Rok temu pierwsi protestujący stanęli na placu Niepodległości w Kijowie, zaczynając rewolucję, która trwa do dzisiaj. Przypominamy jak doszło do wydarzeń, które zmieniły Ukrainę i wywróciły na drugą stronę politykę zagraniczną kilku państw. A wszystko zaczęło się od wpisu na Facebooku...","Bezpośrednim powodem do rozpoczęcia „rewolucji godności” było niepodpisanie przez Wiktora Janukowycza umowy stowarzyszeniowej z Unią Europejską. On i jego Partia Regionów obiecywali to od kilku lat. Ale co chwila pojawiały się przeszkody. Najpierw Unia Europejska tłumaczyła, że nie może zgodzić się na podpisanie umowy, ponieważ Janukowycz nie wypuścił z więzienia byłej premier Julii Tymoszenko. Papierowe państwoAle atmosfera do buntu narastała od dawna. Ukraińcy mieli dosyć państwa, które objawiało się w postaci skorumpowanego do cna milicjanta, sędziego wydającego wyrok zgodnie z poleceniem władz czy polityków dbających wyłącznie o interes swój i oligarchów, których reprezentują. Złamanie przez Janukowycza obietnicy w sprawie umowy stowarzyszeniowej było tylko kroplą w morzu upokorzeń, których doznawali codziennie Ukraińcy ze strony władzy. Ale to właśnie wtedy zdecydowali się powiedzieć „dość”.                                                    Milicjanci z owianej złą sławą jednostki specjalnej Berkut przy koksownikach Rewolucja z komórkiImpuls do Euromajdanu był bardziej niż niepozorny. Zaczęło się od wpisu na Facebooku Mustafy Najema, wówczas popularnego dziennikarza portalu „Ukraińska Prawda”, a obecnie deputowanego Werchownej Rady. „No dobra, a teraz poważnie. Kto dzisiaj przed północą jest w stanie wyjść na Majdan? Lajki się nie liczą. Tylko komentarz pod tym wpisem o treści >Jestem gotowy Taka jest legenda początków Euromajdanu. Rzeczywistość wyglądała nieco inaczej. Choć trudno zaprzeczyć, że rewolucja zaczęła się w sposób spontaniczny, podstawy „infrastrukturalne” dla niej były już wcześniej. Tak było choćby z nazwą – o „Euromajdanie, który czeka Janukowycza” mówił na początku listopada 2013 roku Jurij Łucenko, więziony wcześniej przez reżim były minister spraw wewnętrznych w rządzie Julii Tymoszenko i przywódca organizacji Trzecia Ukraińska Republika. Planował zresztą organizację dużej manifestacji proeuropejskiej na… 24 listopada. Mieli na niej wystąpić przywódcy partii opozycyjnych oraz kilka zespołów. To właśnie scena na manifestację Łucenki posłużyła jako główna scena Euromajdanu. Opowieść o dwóch MajdanachNa samym początku funkcjonował nie jeden, a dwa Majdany. Równolegle funkcjonował tzw. Majdan społeczny – w którym uczestniczyli głównie działacze organizacji pozarządowych, studenci i dziennikarze – oraz „partyjny”, na którym występowali głównie politycy. To właśnie uczestnicy tego pierwszego gromadzili się na właściwym Majdanie. Nie mieli sceny i nagłośnienia, cała organizacja odbywała się po partyzancku. Przemówienia wygłaszano ze schodów centralnej kolumny placu przez megafony. Dopiero później zorganizowano normalny sprzęt nagłaśniający. Na początku mógł korzystać z niego każdy, kto miał coś do przekazania tłumowi. I tak przez ponad tydzień oba Majdany funkcjonowały obok siebie. Wydawało się wówczas, że władze nie za bardzo wiedziały co zrobić z protestującymi. Ówczesny minister spraw zagranicznych Łeonid Kożara mówił nawet, że mógłby wziąć udział w protestach, a inni przedstawiciele władzy zapowiadali, że są gotowi do dialogu. Jak pokazały dokumenty odnalezione już po ucieczce Janukowycza i jego świty w ich domach, władza nie panowała wówczas nad sytuacją.  Nie było żadnego scenariusza działań, a poszczególne instytucje państwowe robiły, co chciały. Także sam Janukowycz zachowywał się, jakby nie potrafił ocenić sytuacji.SamopomocJak na ironię, to właśnie reżim połączył oba Majdany. W nocy z 30 listopada na 1 grudnia milicjanci z oddziału specjalnego Berkut, wyszkolonego do tłumienia zamieszek, pobili pałkami tłum w centrum Kijowa. Wszystko na żywo pokazywały internetowe telewizje. Do aresztów trafiło ponad 30 osób, kilkadziesiąt zostało rannych. Protestem w protestWładze zorganizowały „antymajdan”. Do parku nieopodal siedziby Werchownej Rady ściągnięto kilka tysięcy osób, które deklarowały poparcie dla polityki władz. W porównaniu z barwnym, wielotysięcznym tłumem, śpiewającym ukraiński hymn, grypa smutnych zwolenników Janukowycza wyglądała jak prawdziwa antyreklama jego działań.W tym czasie dochodziło do prób likwidacji Euromajdanu, ale dopiero pobicie znanej dziennikarki Tetiany Czornowił stało się symbolem nadchodzącej tragedii. Zdjęcia opuchniętej od ciosów twarzy kobiety obiegły światowe media.  Najgorsze miało jednak dopiero nadejść. Wtedy na Majdanie zaczęli ginąć ludzie. Cały czas dochodziło do starć z milicją, były pierwsze ofiary śmiertelne. Wolontariusze, którzy do niedawna roznosili lekarstwa i ciepłe ubrania zamienili się w medyków opatrujących rannych i zanoszących ich do szpitali polowych. Powstała samoobrona Majdanu, dowodzona przez deputowanego Andrija Parubija. Politycy z całego świata przyjeżdżali wówczas do Kijowa, ale poza dodawaniem otuchy protestującym niewiele to dało. Z zagranicy przysyłano pomoc: ubrania, leki, wszelką pomoc medyczną. Przyjeżdżali lekarze, najciężej rannych transportowano m.in. do Polski.Na ulicach wciąż bito protestujących, ranni byli porywani ze szpitali. Protestujący zorganizowali się w sotnie z komendantami jako dowódcami.Strzały z hotelu UkrainaOd 18 lutego walki zamieniły się w prawdziwą bitwę. Milicjanci strzelali do tłumu z broni gładkolufowej, która zabiła kilkanaście osób. Dwa dni później do tej pory nieustaleni sprawcy strzelali z okien hotelu Ukraina przy Placu Niepodległości oraz z ulicy Instytuckiej z karabinów snajperskich. Do tej pory nie wiadomo ile osób zginęło od ran spowodowanych przez kule i pałki. Oficjalne dane mówią o 106 osobach, ale organizacje pozarządowe donoszą, że ofiar mogło być kilkakrotnie więcej. To Niebiańska Sotnia Majdanu.                                                    Tak w kwietniu tego roku wyglądał sam środek placu Niepodległości Od 21 lutego wszystko potoczyło się błyskawicznie: mediacje z Janukowyczem pod kierownictwem Radosława Sikorskiego, zawarcie porozumienia, ucieczka prezydenta, powołanie tymczasowego rządu. Euromajdan obalił władzę Janukowycza.Ludzie nie zniknęli jednak z centralnego placu Kijowa. Namioty wciąż stały na Hreszczatyku, głównym deptaku Kijowa. Nie zniknęła także scena, z której wciąż występowali politycy, aktywiści, a także zespoły muzyczne. Euromajdan stał się nową władzą, której zawodowi politycy nie byli w stanie kontrolować. DziedzictwoFormalnie nikt nie zakończył Euromajdanu. Część stojących na placu Niepodległości wstąpiła do armii albo ochotniczych batalionów i pojechała walczyć do Donbasu. Część aktywistów i dziennikarzy stała się politykami, wchodząc do Werchownej Rady. Data wybuchu rewolucji stała się świętem narodowym: od tego roku 21 listopada jest obchodzony jako Dzień Wolności i Godności.W sobotę na tvp.info opublikujemy listę 20 symboli Euromajdanu. W poniedziałek będzie można przeczytać o tym, co udało się zmienić na Ukrainie od 21 listopada 2013 roku.",,
"Wiceminister za czasów PO-PSL: Nie analizowałem, czy dochody z podatków są za wysokie, czy za niskie",– W ramach współpracy z Narodowym Bankiem Polskim jego przedstawiciele mówili o niedoszacowaniu przychodów z podatków – zeznał w środę przed komisją śledczą ds. VAT b. wiceminister finansów Dominik Radziwiłł.,"Radziwiłł pracował w Ministerstwie Finansów w latach 2009–2015. Jak zeznał, podlegały mu departamenty: długu publicznego, gospodarki narodowej oraz polityki regionalnej i rolnictwa. – Z szeroko pojętymi podatkami: VAT–em, akcyzą, poborem tych podatków czy pracami legislacyjnymi w tym obszarze nie miałem nic wspólnego – zaznaczył.Przewodniczący komisji Marcin Horała (PiS) zapytał świadka, czy uczestnicząc w posiedzeniach resortu lub rozmawiając nieformalnie z ministrem finansów czy wiceministrami był świadkiem, aby temat poboru podatku VAT i prawidłowości poboru się pojawiał. – Nigdy takich rozmów nie prowadziłem – odpowiedział Radziwiłł. Przyznał jednak, że w ramach współpracy z NBP jego przedstawiciele mówili o „niedoszacowaniu przychodów z podatków”. – Oni oczywiście starali się uzasadnić to, wyjaśnić, skąd ten niedobór w stosunku do planu, stąd ta moja wiedza wówczas na ten temat – mówił.Dopytywany, czy w posiedzeniach kierownictwa pojawiał się temat ściągalności podatków, odpowiedział: „nie przypominam sobie takiej sytuacji”. Watek dot.  Renaty HayderRadziwiłł został zapytany również, czy znał Renatę Hayder. Jej osobę przywołano 21 listopada przed sejmową komisją śledczą, jako społeczną doradczynię ówczesnego ministra finansów Jacka Rostowskiego i partnera w firmie doradczej Ernst & Young. Wiceminister finansów z rządu PO–PSL Elżbieta Chojna–Duch zeznała wówczas przed komisją, że według niej proces legislacyjny przejmowali od urzędników resortu finansów zewnętrzni doradcy. W resorcie finansów – jak mówiła – gabinet miał „superpracownik” – Renata Hayder zatrudniona w firmach doradczych – Arthur Andersen i Ernst & Young.Świadek przyznał, że jej nie zna i nie spotkał jej w trakcie swojej pracy w MF.Mówił również, że sam nie miał doradców społecznych. Dopytywany, czy ktoś z kierownictwa miał stałego doradcę społecznego, odpowiedział, że „nigdy się nie spotkał z żadnym doradcą społecznym”. „Spadek dochodów z VAT–u był powodem zmartwienia w MF”O świadomość powagi sytuacji w związku z pojawieniem się luki VAT pytał Radziwiłła Błażej Parda (Kukiz15).– Czy w ministerstwie panowało przekonanie, że stagnacja, spadek dochodów z VAT było spowodowane tylko kryzysem (...) i dlatego +nieszczególnie+ badano inne przyczyny? – dociekał. Nawiązał do wtorkowego zeznania innego b. wiceszefa resortu Ludwika Koteckiego, który dowodził, że wielkość luki VAT związana jest z cyklem koniunkturalnym, a unikanie płatności i oszustwa stanowią od 20 do 35 proc. luki VAT.Radziwiłł zaprotestował przeciwko tak postawionemu pytaniu. – Nie powiedziałbym, że nieszczególnie badano. Jestem przekonany, że bardzo głęboko badano – zapewniał. Choć – jak zastrzegł – problematyka podatkowa nie była w zakresie jego kompetencji, to jednak w resorcie „na pewno było to duże zmartwienie. – Był problem i szukano rozwiązania – powiedział.Parda chciał poznać opinię Radziwiłła na temat wielkości luki VAT. – Nie należę do grupy wybitnych ekonomistów, o której wspominał minister Kotecki, nie jestem podatkowcem, zajmuję się zupełnie innymi problemami niż podatki. Nie mam opinii na temat luki budżetowej ani VAT-owskiej – mówił Radziwiłł, nawiązując do wtorkowej wypowiedzi Koteckiego przed komisją. Kotecki powiedział wówczas, że jest niewielu ekonomistów, którzy zajmują się problematyką luki VAT i są gotowi na jej temat wyrazić „jakąkolwiek opinię”.Radziwiłł zapewnił podczas przesłuchania, że nigdy podczas pracy nad procedowanymi w resorcie projektami ustaw nie spotkał się z ministrem Sławomirem Nowakiem. – W żadnym procesie legislacyjnym nie współpracowałem z ministrem Nowakiem – podkreślił. „Nie analizowałem, czy dochody z podatków są za wysokie, czy za niskie” Świadek był wiceministrem finansów w latach 2009–12. Jak przyznał, zajmował się m.in. nadzorem nad długiem Skarbu Państwa.Wiceszef komisji Kazimierz Smoliński (PiS) pytał Radziwiłła, czy mógł zajmować się kwestiami długu nie wiedząc, jakie będą ostateczne przychody z podatków.Świadek powiedział, że dane na temat spodziewanych wpływów z podatków były dostępne, a on i podległe mu służby nie analizowały struktury przychodów i dynamiki poboru podatków, tylko przyjmowały dane, które dostarczały odpowiednie departamenty. – Nie analizowałem, czy poziom dochodów z akcyzy czy VAT jest wysoki, czy niski, a także, czy spada, czy rośnie – mówił Radziwiłł.Smoliński zwrócił uwagę, że w okresie urzędowania Radziwiłła „karuzele VAT–owskie hulały powszechnie” i pytał, czy nie skłoniło go to do zwrócenia uwagi na ten problem. Świadek odpowiedział, że „to interpretacja pana przewodniczącego”.Mówił zarazem, że bardzo wysoko ocenia fachowość podlegającego mu departamentu długu publicznego.Dopytywany, czy w ramach swoich obowiązków w MF zajmował się kiedykolwiek kwestią podatków, Radziwiłł odpowiedział, że tylko w kontekście Specjalnych Stref Ekonomicznych. Jak dodał, chodziło o „racjonalność przyciągania firm do SSE, gdzie stawały się beneficjentami ulg podatkowych”.",,
"Rzecznik Episkopatu: światowy dzień ubogich ma sens wtedy, gdy prowadzi do spotkania z ubogimi","Światowy dzień ubogich ma sens tylko wtedy, gdy prowadzi do spotkania z ubogimi, a nie ograniczy się tylko do dawania – ocenił rzecznik Konferencji Episkopatu Polski ks. Paweł Rytel–Andrianik.","W niedzielę, 19 listopada obchodzony jest pierwszy światowy dzień ubogich.Ks. Rytel-Andrianik zwrócił uwagę na potrzebę większej wrażliwości wobec potrzebujących. – Papież Franciszek mówił, że chciałby, aby wspólnoty chrześcijańskie na całym świecie stawały się coraz wyraźniejszym i konkretnym znakiem miłości Chrystusa do tych ostatnich i najbardziej potrzebujących – dodał.Rzecznik Episkopatu przypomniał też, że papież Franciszek w specjalnym orędziu wskazał, że „jesteśmy wezwani do wyciągnięcia ręki do biednych, do spotkania się z nimi, popatrzenia im w oczy, przytulenia, aby poczuli ciepło miłości, która przełamuje krąg samotności”.W jego ocenie Polacy są wrażliwi na potrzeby innych. W ciągu roku Caritas oraz ponad 800 kościelnych instytucji było zaangażowanych w różne działania na rzecz ubogich. – Przed nami czas Adwentu i Bożego Narodzenia. To szczególny okres, gdy mamy okazję do wspomagania ubogich i wykluczonych, którzy często są pozostawieni samym sobie – zaznaczył rzecznik.Ks. Rytel-Andrianik przekazał, że w ramach światowego dnia ubogich ponad 4 tys. potrzebujących osób z całego świata ma wziąć udział w papieskiej mszy św. w bazylice św. Piotra. Następnie 1,5 tys. wiernych spotka się z papieżem Franciszkiem na obiedzie.",,
Antoni Macierewicz: Europa Środkowa musi zostać na nowo zdefiniowana,"Europa Środkowa musi zostać na nowo zdefiniowana, a zadanie to spada na wszystkie narody obszaru, a na przede wszystkim na Polskę ze względu na jej na wielkość i siłę gospodarczą – powiedział Antoni Macierewicz. Wskazał przy tym na ideę Trójmorza.","– Oczywiście Unia Europejska ma tutaj swoje istotne znaczenie, ale nie ma wątpliwości, że Europa Środkowa odznacza się pewnymi szczególnymi cechami charakterystycznymi, które sprawiają, że w ramach UE tworzy istotny obszar mający własne zobowiązania, zadania i cechy. Nie jest przypadkiem, że to Polska wyszła wraz z Chorwacją z ideą Trójmorza, kontynuując przedwojenną tradycję Międzymorza, czyli łączenia wspólnoty interesów między Bałtykiem, Morzem Czarnym i Morzem Adriatyckim – mówił szef MON w felietonie „Głos Polski” w Radiu Maryja i TV Trwam.Minister dodał, że „ta tendencja będzie najważniejszym naszym zadaniem na najbliższy rok – odbudowa i zorganizowanie Europy Środkowej w sojuszu ze Stanami Zjednoczonymi”.– To nie oznacza w żaden sposób zerwania z Unią Europejską, ale oznacza, że te państwa o wspólnej przeszłości, wspólnej historii i wspólnych obawach i wspólnych interesach gospodarczych ze wsparciem Stanów Zjednoczonych dadzą nowy impuls przyszłym zmianom w Europie i przyszłemu jej wzmocnieniu – zaznaczył. Macierewicz nawiązał też do przypadającej w tym roku setnej rocznicy odzyskania przez Polskę niepodległości. Zaznaczył, że często w rozmowach z cudzoziemcami słyszy, iż myli się odzyskanie niepodległości przez Polskę z uzyskaniem niepodległości.– Rzeczywiście niektóre państwa obszaru Europy Środkowej w 1918 r. uzyskały niepodległość. Polska nie była nowo powstającym państwem. (...) Polska walczyła o swą niepodległość i odzyskała niepodległość, którą utraciła na skutek zaborów – zmowy trzech wielkich mocarstw przeciwko państwu polskiemu. Trzeba zawsze podkreślać, że nasze korzenie, tożsamość, historia to nie ostatnie sto lat, ale ostatnie 1050 lat co najmniej, nie licząc okresu przedchrześcijańskiego, o którym też przecież warto pamiętać – mówił minister.Zwrócił uwagę, że stulecie niepodległości będzie owocowało wielkimi wydarzeniami.– Przed nami naprawdę wielki wysiłek, zarówno dla wojska, jak i całego narodu uczczenia niepodległości i kontynuowania tego wielkiego czynu niepodległościowego. Ale to jest też moment refleksji na naszym miejscem w historii i naszym miejscem geopolitycznym – podkreślił szef MON.",,
Zderzenie autokaru z ciężarówką. Jest wielu zabitych,"Co najmniej 20 osób zginęło, a 25 zostało rannych w wypadku, do którego doszło we wschodniej części Gwatemali. Zderzyły się autokar z ciężarówką – podały tamtejsze służby.","Do incydentu doszło nieopodal miasta Gualan. Autokar przewoźnika Rápidos del Sur jadący do miasta Santa Elena niedaleko granicy z Meksykiem zderzył się z ciężarówką. Siła uderzenia była tak duża, że ciężarówka się przewróciła.Prawdopodobną przyczyną wypadku była nadmierna prędkość. Według świadków, kierowca ciężarówki stracił kontrolę nad pojazdem i uderzył w autobus. Kierowcom nic się nie stało. Obydwu aresztowała policja.„Głębokie ubolewanie” z powodu wypadku wyraził na Twitterze prezydent elekt Gwatemali Alejandro Giammattei.",,
Sprawa „agenta Tomka”: prokuratura wszczęła kolejne śledztwo. Chodzi o fałszywe zeznania,Prokuratura Regionalna w Katowicach wyłączyła materiał dowodowy i wszczęła postępowanie dotyczące składania przez świadka Tomasza Kaczmarka fałszywych zeznań – poinformował rzecznik prasowy Prokuratury Regionalnej w Katowicach.,"Jak przekazał rzecznik, Prokuratura Regionalna w Katowicach wyłączyła materiał dowodowy i wszczęła postępowanie dotyczące składania przez świadka Tomasza Kaczmarka od lipca 2009 r. do 12 grudnia 2019 r. fałszywych zeznań w toku postępowań przygotowawczych prowadzonych w Prokuraturze Okręgowej Warszawa-Praga w Warszawie i Prokuraturze Regionalnej w Katowicach. Rzecznik Prokuratury Regionalnej w Katowicach podał, że wyłączone dowody – w tym również wielokrotne zeznania składane przez świadka Tomasza Kaczmarka – zostaną poddane wnikliwej analizie, w zestawieniu z pozostałym materiałem dowodowym. W zależności od ustaleń zostaną podjęte dalsze decyzje procesowe. Były agent CBA Tomasz Kaczmarek, znany jako „Agent Tomek”, w wyemitowanym 25 stycznia w TVN24 reportażu oskarżył szefa MSWiA, ministra koordynatora służb specjalnych, byłego szefa CBA Mariusza Kamińskiego, a także byłego wiceszefa Biura Macieja Wąsika o wywieranie na niego nacisków podczas operacji dotyczącej rzekomej willi Kwaśniewskich. 27 stycznia do sprawy odniósł się na Twitterze Maciej Wąsik. – Agent Tomek to człowiek małej wiary. Nie uwierzył, kiedy mówiliśmy, że nie ma świętych krów. Dlatego ciążą na nim ciężkie zarzuty prokuratorskie wyłudzenia środków poprzez stowarzyszenie Helper. Wszystko inne to pokłosie tej sprawy – napisał obecny wiceszef MSWiA. Z kolei rzecznik koordynatora Stanisław Żaryn przekazał, że minister koordynator służb specjalnych Mariusz Kamiński zwrócił się do prokuratora generalnego Zbigniewa Ziobry o przekazanie opinii publicznej materiałów ze śledztwa w sprawie „willi Kwaśniewskich”. Śledztwo w sprawie majątku Aleksandra i Jolanty Kwaśniewskich toczy się w Prokuraturze Regionalnej w Katowicach. Postępowanie jest prowadzone „w sprawie”. Dotychczas nikomu nie przedstawiono zarzutów.",,
Premier: Nie powinniśmy pozwolić na protekcjonizm wewnątrz UE,"– Deklaracja w sprawie przyszłości UE jest dobra, warto ponadto pamiętać o deklaracji warszawskiej – powiedział w czwartek premier Mateusz Morawiecki po nieformalnym szczycie szefów państw i rządów UE w Sybinie w Rumunii.","Premier poinformował, że podczas rozmów w Sybinie, które określił jako „strategiczną debatę dotyczącą przyszłości UE”, poruszył wszystkie „kluczowe i ważne dla Polski” tematy. W tym kontekście wymienił: obronę granic zewnętrznych, związaną – jak wskazał – „z migracją i uchodźcami”, a także wspólny rynek, swobodę świadczenia usług oraz politykę przemysłową i gospodarczą.Podkreślił, że polityka przemysłowa „jest teraz mocno dyskutowana” w Unii Europejskiej, co ma jego zdaniem związek z zewnętrznymi działaniami protekcjonistycznymi, „w tym Chin czy USA”. – Podkreślam też, że nie powinniśmy pozwolić na protekcjonizm wewnątrz UE – zaznaczył Morawicki.Premier dodał, że podczas dyskusji opowiedział się za poszerzeniem strefy Schengen i przypomniał, że strefa ta to nie tylko swoboda przemieszczania się ludzi, ale też towarów między państwami UE. Postulaty Polski ws. Nord Stream 2 W kwestii bezpieczeństwa premier podkreślił, że mówił o postulatach Polski związanych z gazociągiem Nord Stream 2 między Rosją a Niemcami. – Wskazałem na to, że tak naprawdę jest to finansowanie polityki zbrojeniowej (prezydenta Rosji Władimira) Putina i jako takie jest czymś odwrotnym od solidarności europejskiej – ocenił.Jak dodał, mówił również o Ukrainie i bezpieczeństwie granic zewnętrznych oraz poruszył tematykę podatkową i budżetową UE, a także kwestię funduszy strukturalnych. – To jest coś, co w przyszłości będzie bardzo ważnym tematem negocjacji w kontekście budżetu UE na lata 2020-2027 – dodał. Zapewnił, że w tym temacie jest pozytywnie zbudowany wstępnymi dyskusjami.W kontekście przyjętej w Sybinie deklaracji w sprawie przyszłości UE – którą nazwał „dobrą, ogólną deklaracją o przyszłości Europy – premier powiedział: „Warto przypominać też deklarację warszawską, sprzed kilku dni, gdzie w Warszawie 13 państw podpisało się pod postulatami związanymi z polityką spójności, inwestycjami w drogi i infrastrukturę i czymś, co jest bardzo ważne, żeby kraje Europy środkowej dogoniły za kilkanaście lat kraje Europy Zachodniej”. „Europa Środkowa powinna mieć swego kandydata na jedno z kluczowych miejsc w UE” – Europa Środkowa powinna mieć swojego bardzo ważnego kandydata na jedno z kluczowych miejsc - w Radzie Europejskiej albo w Komisji Europejskiej - powiedział premier Mateusz Morawiecki. Premier zapytano na konferencji prasowej, czy w czasie szczytu była okazja do rozmowy o stanowiskach, kto jest polskim faworytem na szefa Rady Europejskiej czy szefa Komisji Europejskiej.– Na ten temat na forum rozmawialiśmy bardzo niewiele. Można powiedzieć, że o personaliach wcale nie rozmawialiśmy, ponieważ wszyscy uznali, że to jest jeszcze przedwczesne w związku z tym, że wybory do Parlamentu Europejskiego są jeszcze przed nami i trzeba poczekać na ich rezultat – odpowiedział.Pytany, czy Grupa Wyszehradzka będzie miała wspólnego kandydata np. na szefa Rady Europejskiej czy szefa KE, odpowiedział: „Raczej wskazujemy na to, że Europa Środkowa powinna mieć swojego bardzo ważnego kandydata na jedno z kluczowych miejsc – w Radzie Europejskiej albo w Komisji Europejskiej”. – Jest kilka innych, 4-5 kluczowych pozycji i jest taka niepisana zasada, że one są regionalnie dzielone. Regionalnie tzn. Europa Południowa, Europa Centralna, Europa Północna, kraje strefy euro, kraje poza strefą euro – to będzie przedmiotem negocjacji – mówił.Zaznaczył, że nie chce wchodzić w personalia, bo – jak podkreślił – „nie było na ten temat rozmowy”.",,
Świętują tydzień po Polsce. Łotwa obchodzi Dzień Niepodległości,"18 listopada – 7 dni później niż Polska – swoje święto niepodległości obchodzi Łotwa. Jak co roku, w Rydze i w innych miejscowościach przez cały dzień będą się odbywać okolicznościowe uroczystości. Po południu brzegiem Dźwiny w łotewskiej stolicy przejdzie uroczysta defilada, w której wezmą udział polscy żołnierze.","Z okazji 101. rocznicy proklamowania niepodległości, w Rydze zaplanowano liczne uroczystości państwowe. Rano (godz. 8.00 czasu obowiązującego w Polsce) w tamtejszej katedrze została odprawiona uroczysta msza święta z udziałem przedstawicieli władz.  Przed południem odbędzie się ceremonia złożenia kwiatów przed Pomnikiem Wolności. Monument w centrum łotewskiej stolicy jest symbolem niepodległości państwa. Budowany przez cztery lata, został odsłonięty w 1935 i przetrwał czasy komunizmu. W południe (godzina 11.00 czasu obowiązującego w Polsce), łotewski Sejm zbierze się na uroczystym posiedzeniu.  Najbardziej widowiskowym akcentem obchodów będzie defilada z udziałem wojsk NATO, która odbywa się na brzegu Dźwiny, tuż obok ryskiej starówki. Podobnie jak w latach poprzednich wezmą w niej udział polscy żołnierze.  – Od kiedy polski kontyngent wojskowy stacjonuje na Łotwie, bierze udział na zaproszenie strony łotewskiej we wszystkich uroczystościach, jakie się tutaj odbywają – powiedział mjr Daniel Stanicki, dowódca Polskiego Kontyngentu Wojskowego na Łotwie.",,
Mobilizacja w amerykańskiej armii. „Gotowość do konfrontacji”,"Sekretarz obrony USA James Mattis zalecił, by amerykańska armia była w gotowości do prowadzenia działań wojennych. – Najlepszym sposobem uniknięcia wojny jest przygotowanie się do niej – wyjaśnił jego zastępca Elbridge Colby.","Colby omawiał założenia przedstawionej w grudniu nowej Strategii Bezpieczeństwa Narodowego (National Defence Strategy – NDS) na 2018 r. Kładzie ona nacisk na militarną rywalizację USA z Chinami, Rosją, Iranem i Koreą Płn. oraz kontynuowanie walki z terroryzmem. Zastępca sekretarza obrony ds. strategii i rozwoju dodał, że państwa muszą być świadome, że amerykańska armia jest gotowa i przygotowana do konfrontacji.W NDS podkreślono, że w ciągu ostatnich lat Chiny i Rosja aktywnie pracowały nad rozwojem swoich sił, systemów i doktryn militarnych, by osłabić amerykańską dominację militarną na świecie. Jako przykład podano działalność tych krajów w tzw. szarych strefach, militaryzację przez Chiny Morza Południowochińskiego, użycie przez Rosję swojego wojska, by zmienić istniejące granice pomiędzy państwami oraz mieszanie się przez nią w wewnętrzne sprawy Ukrainy i innych sąsiadów.Zastępca Mattisa zapewnił, że USA niezmiennie dysponują najsilniejszym wojskiem na świecie, ale jednocześnie są świadome erozji swojej przewagi militarnej nad innymi państwami. Pentagon podkreśla, jak ważne jest dopilnowanie, aby nikt nie miał wątpliwości, że w razie zagrożenia Stany Zjednoczone są w stanie obronić swoich sojuszników. By ten cel osiągnąć, resort obrony skupił się na trzech aspektach działań. Pierwszym jest rozwój odporniejszych, bardziej śmiercionośnych i mobilnych sił, zawsze gotowych do działania, by armia mogła sobie poradzić z potencjalnymi wrogami i realiami pola walki. Po drugie – USA będzie dążyć do wzmocnienia istniejących więzi z partnerami i szukać nowych potencjalnych sojuszników wśród krajów, z którymi nie było do tej pory zawiązanej głębokiej współpracy. Colby poinformował, że każde państwo, które tak jak USA ma wizję wolnego i otwartego porządku świata, zostanie zaproszone do współpracy. Trzecim aspektem wdrażania nowej strategii ma być reforma struktur resortu obrony.Colby podkreślił, że strategia na 2018 r. zwiększa asertywność USA i zakłada utrzymanie pokoju poprzez demonstrację siły. – Rzeczywistość jest taka, że wojska Chin, Rosji, Iranu i Korei Północnej konkurują z armią USA. NDS zakłada, że współzawodnictwo pozwoli uniknąć konfrontacji – wyjaśnił.",,
Areszt i zakazy stadionowe. Członkowie Pussy Riot skazani,"Członkowie grupy Pussy Riot, którzy wtargnęli na murawę moskiewskiego stadionu Łużniki w trakcie niedzielnego finału mistrzostw świata w piłce nożnej, zostali skazani na 15 dni aresztu. Weronika Nikułszyna, Olga Kuraczewa i Piotr Wierziłow dostali dodatkowo trzyletni zakaz wstępu na imprezy sportowe w Rosji.","Czworo członków Pussy Riot wtargnęło na murawę Łużników w trakcie drugiej połowy niedzielnego meczu Francja – Chorwacja (4:2). Byli przebrani za policjantów. Szybko zostali zatrzymani przez ochronę i wyniesieni poza boisko.Tego samego dnia przedstawiciele Pussy Riot opublikowali oświadczenie w mediach społecznościowych, w którym wzięli odpowiedzialność za incydent na stadionie. Zawarli w nim także listę sześciu żądań politycznych. W pierwszym domagali się uwolnienia więźniów politycznych, w kolejnych – zaprzestania aresztowań podczas pokojowych wieców i zezwolenia na „polityczną konkurencję” w Rosji.W poniedziałek sąd uznał ich za winnych naruszenia zasad imprezy sportowej i nielegalnego noszenia policyjnych mundurów. Otrzymali najwyższe kary przewidziane za tego rodzaju wykroczenie. Do osądzenia została jeszcze czwarta osoba, która zakłóciła niedzielny finał – Olga Paktuszowa.Grupa Pussy Riot powstała w 2011 roku. Protestuje przeciw polityce Władimira Putina. Zorganizowała dziesiątki nielegalnych demonstracji i happeningów.",,
"Żegnaj, Kobe. Dlaczego tak krótko?","W niedzielę zmarł Kobe Bryant. Mąż, ojciec czterech córek, wspaniały koszykarz, legenda sportu. Miał 41 lat.","Oczy mu się szkliły. Stał o kulach, opierał się o ścianę, cierpliwie odpowiadał na pytania otaczających go reporterów. Choć łamiącym głosem powtarzał, że jest wściekły, jego twarz wyrażała raczej smutek niż złość. Wiedział, że pewna podróż dobiegła końca.  Chciał coś wszystkim udowodnić, znowu, pokonywał wszelkie przeciwności, znowu, ale tej się nie dało. Dopytywany, czy to na pewno Achilles, czy nie ma żadnej nadziei, że za moment wróci, zrezygnowany kręcił głową. „Nie mogę chodzić”.Miał wtedy 35 lat i kibicowałem mu jeszcze bardziej niż wcześniej. To był zmierzch kariery. Coraz więcej urazów, coraz więcej problemów. A przecież miało być tak pięknie... Tamtych Lakers, z Nashem, Howardem i Gasolem, ukoronowano jeszcze przed rozpoczęciem sezonu. Po kilku chudych latach, Kobe dostał drużynę na miarę oczekiwań. Chciał jeszcze raz wejść na szczyt. Podporządkował temu wszystko i... przegrał. To był dziwny czas. Gwiazdorski projekt – z wielu przyczyn, nad którymi nie ma sensu się teraz pochylać – nie wypalił. Lakers zaczęli sezon z jedną wygraną w pięciu meczach. W pewnym momencie zaliczyli serię sześciu kolejnych porażek, zwolniono trenera, a sportowa Ameryka żyła konfliktem Bryanta z Howardem. Kobe, ambitny do bólu, nie mógł znieść trybu życia młodszego kolegi, jego wątpliwej etyki pracy i zbyt lekkiego podejścia do kolejnych klęsk. Drużyna nie była drużyną, grali słabo. Zamiast bić się o mistrzostwo, do ostatnich chwil walczyli o to, by awansować do fazy play-off. Wtedy Kobe wziął sprawy w swoje ręce.Przejął zespół. Właściwie nie schodził z parkietu, pracując ciężko po obu jego stronach. W lidze, w której młodzieniaszkowie rzadko grali więcej niż 40 minut w meczu, on, podstarzały weteran, walczył średnio przez 46. Wielu pukało się w czoło, ponaciągane, obciążone mięśnie musiały w końcu odmówić posłuszeństwa, ale Kobe uwielbiał udowadniać, że jest – w pewnym sensie – nadczłowiekiem. On naprawdę w to wierzył.Do dramatu doszło w końcówce meczu z Golden State Warriors. Lakers, dzięki staraniom swojego lidera, wygrali sześć z siedmiu spotkań, zbliżali się do kolejnego zwycięstwa i upragnionego awansu. To nie były obrazki mrożące krew w żyłach: prosty manewr, upadek, pozornie nic groźnego. Bryant wiedział od razu. Kręcił głową. Koledzy odprowadzili go z parkietu. Wrócił po chwili, by wykonać rzuty wolne. Na jednej nodze. Kuśtykający, zrezygnowany, przy aplauzie publiczności, trafił dwukrotnie i zszedł do szatni. Kobe Bryant nie był nadczłowiekiem. To był koniec kariery. Jasne, wrócił po kilku miesiącach, grał, wygrywał, ale nie było w tym wszystkim tej pasji, ikry, wiary w to, że wciąż jest najlepszy. Lakers nie mieli szans na sukces, a on nie był już w stanie w pojedynkę pchać ich na szczyt. Gdyby wtedy, w kwietniu 2013 roku, nie doznał najgorszej z możliwych kontuzji... Nie wiem, czy Lakers powalczyliby o mistrzostwo. Pewnie nie. Uczucie niedosytu pozostanie ze mną jednak na zawsze. Dokąd zaprowadziłby go ten żar? Jak długo trwałby ostatni taniec? Legenda Kobe'ego Bryanta rodziła się w czasach, gdy internet przyspieszał, powstawał YouTube, a idoli zza oceanu można było podziwiać noc w noc. Budził skrajne emocje. Chodził i powtarzał, że chce być najlepszy, że chce skończyć karierę jako najwybitniejszy zawodnik w historii. Za dużo rzucał, za mało podawał, a fani dzielili się na tych, którzy wpatrzeni byli w niego jak w obrazek, i na tych, którzy powtarzali, że nigdy nie będzie Jordanem. Zawodnicy darzyli go szacunkiem, ale niewielu chciało z nim grać. Kobe wymagał od siebie i innych. Niektórzy myśleli, że się popisuje. Jak koledzy z reprezentacji olimpijskiej, gdy na śniadanie przyszedł po trzech godzinach treningu. Oni, wielcy mistrzowie, wciąż w piżamach, ziewający, on – spocony, zmęczony, gotowy do kolejnych zajęć. To był jego reżim. Tak trafił na szczyt. Miał w sobie coś magicznego. Aurę, której nie da się opisać słowami. Biegali po halach NBA lepsi od niego, będą biegać, ale większy wpływ na koszykówkę wywarł tylko Michael Jordan. Gra stała się namacalna, bohaterów – za pośrednictwem mediów społecznościowych – można śledzić niemal dwadzieścia cztery godziny na dobę, porozmawiać, dotknąć... Kobe Bryant unosił się ponad parkietami. Był ostatnim z bogów. Nieosiągalnym, niedostępnym, którego sama obecność wystarczyła, by rywalom uginały się nogi. Emeryturę znosił godnie. Nie opowiadał w mediach, że kiedyś było lepiej, trudniej, a obecne gwiazdy mogłyby mu wiązać sznurówki. Mecze oglądał rzadko. Jeśli to robił, miał u boku 13-letnią Giannę. Chwalił się nią, cieszył, widać było, że aż pęka z dumy. Widział w niej samego siebie. Ten sam błysk w oku, tę samą zadziorność i potrzebę rywalizacji. Powtarzał, że zagra w WNBA. Gdy kilka dni wcześniej oglądali w akcji jej ulubionego Trae Younga, cierpliwie tłumaczył zawiłości dyscypliny. Krótkie, wymowne nagranie z trybun obiegło świat. Czekałem na jej debiut. Chciałem przekonać się, czy – jak ojciec – wejdzie na szczyt. Musiała, prawda?",,
Prezydent nie złożył życzeń z okazji Bożego Narodzenia. Opozycja oburzona,"Politycy prawicy francuskiej oburzeni zachowaniem prezydenta w związku z  „brakiem wiadomości świątecznej” od Emmanuela Macrona – informuje „Le Parisien”. Wytykają mu, że nigdy nie zapomniał o życzeniach z okazji świąt muzułmańskich.","„Bez rozejmu świątecznego. Od środy wielu dyrektorów Zjednoczenia Narodowego wskazuje w sieciach społecznościowych na brak wiadomości świątecznej od Emmanuela Macrona” – pisze dziennik, odnosząc się do nagrania zamieszczonego przez prawicowego polityka Jordana Bardelli, wiceprzewodniczącego Zjednoczenia Narodowego. – Prezydent Republiki nie raczył życzyć swoim obywatelom wesołych świąt. Ani słowa, ani tweeta, absolutnie nic - mówi na nagraniu polityk. - Bardzo się cieszymy, że regularnie celebruje w sieciach społecznościowych każdego roku koniec ramadanu, ale chcielibyśmy, aby uczynił to dla tradycji wymienionych w kalendarzu. Oburza mnie to i myślę, że nie jestem jedyny – dodaje Bardella.",,
Premier Słowenii Miro Cerar podał się do dymisji,"Premier Miro Cerar podał się do dymisji kilka godzin po tym, jak Sąd Najwyższy anulował wynik wrześniowego referendum. Zatwierdzono w nim projekt kolejowy o wartości miliarda euro – największy program inwestycyjny rządu centrolewicowego – podała Agencja Reutera.","– Partnerzy koalicji od dawna próbują osłabić niektóre projekty – powiedział Cerar na konferencji prasowej.Cerar dodał, że będzie pełnił obowiązki, dopóki nie powstanie nowy rząd.Słowenia ma przeprowadzić wybory w czerwcu. Nie wiadomo, czy rezygnacja Cerara wpłynie na przyśpieszenie terminu wyborów.",,
Amerykańskie cła na towary z Chin mogą się utrzymać latami,"Przedstawiciel USA ds. handlu Robert Lighthizer oświadczył w Izbie Reprezentantów, że Waszyngton będzie musiał utrzymać cła na chińskie dobra przez lata, nawet jeśli osiągnie porozumienie z Pekinem, które zakończy wojnę handlową.","Lighthizer, który wystąpił przed komisją ds. budżetu, podatków i taryf Izby Reprezentantów, powiedział, że trzeba będzie jeszcze włożyć bardzo wiele pracy nie tylko w podpisanie paktu, który zakończy spór handlowy, ale też we wdrożenie porozumień. – Rzeczywistość jest taka, że te wyzwania istnieć będą jeszcze przez długi, długi czas – powiedział o spornych kwestiach w relacjach handlowych z Pekinem.– Trzeba jeszcze wiele zrobić, by osiągnąć porozumienie. Jeżeli zdołamy tego dokonać i znajdziemy dobre rozwiązanie w sprawie jego wdrożenia, to może uzyskamy pakt, który zmieni nasze gospodarcze relacje z Chinami – zastrzegł Lighthizer. Stawką w tych negocjacjach jest – jego zdaniem – to, czy w sektorach, które będą miały największe znaczenie w przyszłości, najważniejszym graczem na rynku będą Stany Zjednoczone i Chiny.Giełda zareagowała na wystąpienie Lighthizera spadkami, zwłaszcza że prezydent Donald Trump powiedział niedawno, że w negocjacjach z Pekinem „osiągnięto znaczący postęp”. Oznajmił, że Chiny i USA chcą szybko osiągnąć porozumienie i że „za tydzień lub dwa świat obiegną wielkie wieści”.Napisał też na Twitterze, że z tego względu „odkłada w czasie termin ponownego nałożenia ceł na sprowadzane do USA chińskie towary”. Termin ten miał upłynąć 1 marca, gdy zakończy się moratorium, określane w mediach jako „zawieszenie broni” w wojnie handlowej między Stanami Zjednoczonymi i Chinami.",,
"Huawei: Amerykańskie oskarżenia bezpodstawne, a zachowanie – szokujące","„Niedawno mała grupa amerykańskich urzędników próbowała wywrzeć presję na kraje europejskie, aby z uwagi na kwestie bezpieczeństwa wykluczyły Huawei z ich rynków. Ich oskarżenia są całkowicie bezpodstawne, a zachowanie Huawei : Amerykańskie oskarżenia bezpodstawne, a zachowanie – szokujące” – pisze Huawei w oświadczeniu. To komentarz do zarzutów, jakie Departament Sprawiedliwości USA sformułował wobec działań koncernu.","„Niedawno mała grupa amerykańskich urzędników próbowała wywrzeć presję na kraje europejskie, aby z uwagi na kwestie bezpieczeństwa wykluczyły Huawei z ich rynków” – pisze rzecznik Huawei CEE & Nordic Region Austin Zhang. Jak podkreśla, „oskarżenia są całkowicie bezpodstawne, a zachowanie szokujące”. Jego zdaniem wykluczenie firmy ma nie tylko podłoże czysto polityczne, ale i stanowi przeszkodę dla „otwartej i uczciwej konkurencji” na rynku. Ich zdaniem sytuacja doprowadzi do zwiększenia zagrożenia dla bezpieczeństwa cybernetycznego, zwiększy koszty komunikacji w krajach europejskich, opóźni proces ich cyfryzacji, zahamuje innowacje technologiczne. „Nie musimy wybierać między bezpieczeństwem a rozwojem”, pisze rzecznik Huawei. Kończąc oświadczenie, autor podkreśla swoją wiarę w to, że kraje europejskie podejmą decyzje „w oparciu o własne długoterminowe interesy i zapewnią równe szanse dla wszystkich przedsiębiorstw”. Pod koniec stycznia Departament Sprawiedliwości USA przedstawił Huawei 13 zarzutów związanych z łamaniem amerykańskich sankcji przeciwko Iranowi oraz dotyczących licznych oszustw, w tym bankowych, elektronicznych i kradzieży technologii. Chińskie MSZ oświadczyło, że zarzuty są „niesprawiedliwe i niemoralne”. Wcześniej polskie władze informowały o zatrzymaniu przez ABW pod zarzutem szpiegostwa Weijinga W. i Piotra D. – byłego oficera ABW, który ostatnio pracował w Orange. Sąd podjął decyzję o trzymiesięcznym areszcie dla obu podejrzanych. Obaj są podejrzewani o szpiegostwo na szkodę Polski. Grozi im za to kara od roku do 10 lat więzienia. Polskie władze analizują ewentualność wykluczenia Huawei z budowy infrastruktury sieci 5G. Do tej pory na taki krok zdecydowały się USA, Australia i Nowa Zelandia, a według mediów nad podobną decyzją zastanawiają się Niemcy, Wielka Brytania i Norwegia. Niedawno chińska firma została też wykluczona z przetargu na budowę portalu podatkowego w Czechach. Mimo rosnącej na świecie nieufności wobec firmy, nie notuje ona spadków sprzedaży. Dzieje się tak również w Polsce. – Nie widzimy tutaj spowolnienia sprzedaży sprzętu Huawei (…), ale jeśli ta sytuacja będzie trwała, w pewnym momencie wpłynie ona również na naszą działalność – mówił na konferencji prasowej w Warszawie dyrektor Huawei ds. standardów na Europę Georg Mayer.",,
Jest wniosek Ordo Iuris o uchylenie immunitetu Guyowi Verhofstadtowi,„Na zarządzenie warszawskiego sądu stowarzyszenie Ordo Iuris złożyło na ręce Przewodniczącego Parlamentu Europejskiego wniosek o uchylenie immunitetu Guyowi Verhofstadtowi” – poinformował na Twitterze prezes instytutu Ordo Iuris Jerzy Kwaśniewski.,"Wniosek dotyczy toczącej się przed polskim sądem sprawy karnej. Dr Bawer Aondo-Akaa, polski czarnoskóry patriota, oskarżył Guya Verhofstadta o znieważenie. Chodzi o słowa Belga w trakcie debaty dotyczącej praworządności w Polsce. Verhofstadt stwierdził, że „na ulice Warszawy wyszło kilka tysięcy faszystów, neonazistów, białych suprematystów”. – Marsz ten miał miejsce 300 km od obozu koncentracyjnego Auschwitz-Birkenau. To nie powinno nigdy wydarzyć się w Europie – stwierdził szef Porozumienia Liberałów i Demokratów na rzecz Europy i krytyk posunięć rządu PiS.",,
"Prezes PiS: Jeśli nasi konkurenci wygrają wybory, to programy społeczne zostaną odebrane","Jeśli nasi konkurenci wygrają wybory, to wprowadzone przez PiS programy społeczne zostaną odebrane; żeby je kontynuować trzeba umieć rządzić i trzeba zachować porządek w państwie, nasi konkurenci nie są do tego zdolni – powiedział  prezes PiS Jarosław Kaczyński w czwartek w Rykach (woj. lubelskie).","To, że  programy społeczne „zostaną odebrane”, nie budzi „najmniejszej wątpliwości” – mówił Kaczyński. – Nie ma najmniejszej wątpliwości dlatego, że słyszymy takie deklaracje i to jest przesłanka, do której można się odwoływać. Ale też dlatego, że, żeby tego rodzaju transfery społeczne mogły być stosowane, to po prostu trzeba umieć rządzić, panować nad finansami publicznymi, ściągać podatki i trzeba zachować pewien porządek w państwie – kontynuował polityk. – Do tego nasi konkurenci są całkowicie niezdolni. Władza PO i PSL pokazała, że ta niezdolność jest czymś trwałym i immanentnym – ocenił. Szef PiS powtórzył, że wybory do Parlamentu Europejskiego są pierwszymi w cyklu wyborczym, po których będą miały miejsce wybory parlamentarne i prezydenckie. – W ciągu tego roku, który można liczyć od dzisiejszego dnia, zdecydują się dalsze losy naszego kraju i to kwestia ogromnie istotna – mówił.Kaczyński ocenił, że jedną z najistotniejszych kwestii jest stosunek do przyjęcia przez Polskę euro. – Nasi przeciwnicy, chociaż oczywiście, jak w wielu sprawach, mówią raz jedno, raz drugie, to jednak wielu z nich deklaruje i to na takich forach, gdzie trzeba traktować te deklaracje bardzo poważnie, iż Polska będzie przyjmowała euro. To oznacza straty dla polskiej gospodarki, dla polskiej suwerenności i polskich gospodarstw domowych – dodał. Podczas wystąpienia prezes PiS nawiązywał do problemów miejscowości, takich jak Ryki. Jak mówił, jeśli do władzy dojdzie opozycja, wówczas „znów będziemy mieli zwijanie komisariatów, poczt, będziemy mieli zwijanie tego wszystkiego, co jest poza wielkimi miastami, bo na tym polega polityka naszych politycznych konkurentów”.– Jest taki wybór: czy społeczeństwo wybierze taką politykę, czy tą którą my z sukcesem (...) prowadzimy – oświadczył. – Mylą się, ci którzy mówią: poprzemy was w wyborach parlamentarnych, ale te nie są takie ważne, to my na nie nie chodzimy. Te europejskie, też są bardzo ważne – podkreślił.Podczas czwartkowego spotkania wyborczego Kaczyński zachęcał do głosowania na kandydatów PiS w wyborach do Parlamentu Europejskiego. Pierwsze miejsce listy kandydatów PiS woj. lubelskim zajmuje posłanka Elżbieta Kruk.Według szefa PiS, to, iż Kruk jest „jedynką” listy „to wynik chłodnego rozumowania, kto będzie najlepszy”. Zdaniem polityka, Elżbieta Kruk będzie w PE „doskonale bronić polskich interesów w najważniejszych, najbardziej fundamentalnych sprawach”.",,
KRS wzywa do demonstracji. „Została złamana zasada apolityczności sędziów”,"Na stronach Krajowej Rady Sądownictwa ukazał się komunikat wzywający do demonstracji przez Pałacem Prezydenckim i wszystkimi sądami. „W ten sposób wyrazimy naszą opinię o niszczeniu demokratycznego państwa prawa” – napisał sędzia Waldemar Żurek, rzecznik KRS. – To nie powinno mieć miejsca. Została złamana zasada apolityczności sędziów – mówi prof. Piotr Kruszyński.","Komunikat Krajowej Rady Sądownictwa ukazał się w środę. „Informujemy wszystkich, dla których ważne są niezależne instytucje gwarantujące prawa obywatelskie, że spotykamy się w piątek (24.11.2017)  o godzinie 19:00 przed Pałacem Prezydenckim i przed wszystkimi sądami w całym kraju. W ten sposób wyrazimy naszą opinię o niszczeniu demokratycznego państwa prawa” – czytamy. Pod informacją podpisał się rzecznik KRS, sędzia Waldemar Żurek. – Rzecznik jest od publikacji stanowiska rady. Jeśli podejmiemy jakieś uchwały itd. W tej sprawie nic takiego nie miało miejsca. Sędzia Żurek używa strony rady do prywatnej wojny – powiedziała portalowi tvp.info prof. Krystyna Pawłowicz, posłanka PiS i członkini KRS. Sędzia Waldemar Żurek twierdzi, że komunikat zawiera tylko tezy z pism, które KRS wysyłał przy okazji przygotowywanych projektów ustaw o Sądzie Najwyższym i KRS. Sędzia zapytany, czy wzywanie do demonstracji nie jest złamaniem zasady apolityczności sędziów, odpowiedział, że „sędzia ma prawo wyrażać swoje opnie”. – Te demonstracje organizują organizacje społeczne i dwie organizacje sędziowskie. Gdyby robiły to partie polityczne, to wtedy byśmy mogli mówić o złamaniu zasady apolityczności – powiedział portalowi tvp.info sędzia Żurek.Innego zdania jest prof. Piotr Kruszyński. – Sędzia ma być apolityczny. Wzywanie do demonstracji jest złamaniem tej zasady i nie powinno mieć miejsca – powiedział. #wieszwiecej Polub nasSędziemu Żurkowi za wzywanie do demonstracji jednak nic nie grozi. W KRS brak jest bowiem procedur dyscyplinarnych wobec zasiadających tam osób. – My na posiedzeniach rady zgłaszamy swoje zastrzeżenia, ale nas nikt tam nie słucha – mówi prof. Pawłowicz. – Sędzia Żurek mógłby być pociągnięty do odpowiedzialności dyscyplinarnej tylko przez swój macierzysty sąd w Krakowie – dodała.Rzecznik KRS jest sędzią Sądu Apelacyjnego. Kilka miesięcy temu miał wszczęte postępowanie dyscyplinarne za udział w demonstracji KOD. Został przez tamtejszego rzecznika dyscyplinarnego uniewinniony.                                                    (fot. krs.pl)",,
Biały Dom: Odpowiemy na wydalenie przez Rosję dyplomatów USA,Decyzja Rosji wydalenia grupy amerykańskich dyplomatów oznacza dalsze pogorszenie stosunków dwustronnych i nie była dla USA czymś nieoczekiwanym. Waszyngton jest gotów odpowiedzieć na to posunięcie - głosi opublikowany właśnie komunikat Białego Domu.,"Jak głosi komunikat przekazany przez rzeczniczkę Białego Domu Sarah Huckabee Sanders, „dzisiejsze posunięcie Rosji wydalenia amerykańskich dyplomatów oznacza dalsze pogorszenie stosunków między Stanami Zjednoczonymi i Rosją”.Komunikat podkreśla, że „wcześniejsze wyrzucenie przez USA i ponad 20 państw partnerskich i sojuszników z NATO działających niejawnie rosyjskich agentów było adekwatną odpowiedzią na rosyjski atak na brytyjskiej ziemi”. „Rosyjskie posunięcia odwetowe nie były nieoczekiwane i USA zajmą się nimi” - głosi komunikat.Wcześniej podobne oświadczenie wygłosiła rzeczniczka Departamentu Stanu Heather Nauert, która zapowiedziała, że Stany Zjednoczone rezerwują sobie prawo do podjęcia kolejnych kroków w odpowiedzi na decyzję Moskwy o zamknięciu konsulatu i wydaleniu amerykańskich dyplomatów.",,
„Nasz Dziennik”: Twitter ocenzurował „Tygodnik Solidarność”,"Twitter zablokował redakcyjne konto „Tygodnika Solidarność” – informuje „Nasz Dziennik”. Cezary Krysztopa wskazał, że portal tysol.pl bez żadnego ostrzeżenia dostał informację o „czasowym ograniczeniu konta”.","– Konto udało się odblokować, po czym dostaliśmy z kolei „wskazówkę” o konieczności przestrzegania „zasad Twittera”. Oczywiście nie mamy pojęcia, w jaki sposób te zasady naruszyliśmy ani czy Twitter usunął nam jakieś treści, ani tym bardziej dlaczego – przekonuje Krysztopa.Zdaniem politologa dr. Krzysztofa Kawęckiego, ten rodzaj postępowania to ograniczanie wolności słowa i powrót do cenzury. Ekspert uważa, „że istnieje prawdopodobieństwo, iż w tym przypadku pewne treści zostały uznane za niepoprawne politycznie”.– Blokowane są treści niepoprawne politycznie, szeroko rozumiane jako prawicowe, a nie odwrotnie. Jest to jednostronna blokada. Tymczasem druga strona może obrażać i pisać często w sposób wulgarny – ocenia dr Kawęcki.Profil Tysol na Twitterze zgromadził 13,4 tys. obserwujących.",,
Wołodźko ostrzega: Lewica jedno mówi (w opozycji) drugie robi (u władzy),"W czasach słusznie minionych największą ambicją krajów tak zwanej demokracji ludowej było „doścignąć i prześcignąć” państwa kapitalistycznego Zachodu. Dziś, przynajmniej na naszym podwórku, lewica stawia sobie skromniejsze cele. Chce doścignąć i prześcignąć Platformę Obywatelską i zostać drugą siłą polityczną w Polsce.","Szczerze w to wierzy cytowany niedawno przez portal tvp.info Krzysztof Śmiszek z Wiosny. Jak mówi: „Jeszcze parę tygodni i będziemy drugą siłą polityczną w Polsce, jeśli chodzi o sondaże, ponieważ Lewica jest konsekwentna. Nie boi się mówić o prawach socjalnych i o prawach człowieka. Wyborcy i wyborczynie widzą, że w nas mają oparcie”.  Przyznam szczerze, trochę mnie zdziwiła wypowiedź posła Śmiszka, ponieważ nie jest to człowiek aż tak młody (urodził się pod koniec lat 70.), powinien zatem pamiętać, że z tą konsekwencją lewicy w kwestiach społecznych bardzo różnie bywa. Owszem, jest pryncypialnie prosocjalna, gdy grzeje w Sejmie opozycyjne ławy. Któż nie pamięta Leszka Millera skrupulatnie wyliczającego w czasach rządów Akcji Wyborczej „Solidarność” każdego zamarzniętego bezdomnego w zimowych miesiącach. Ten sam Leszek Miller chętnie twierdził, że rynek ma zawsze rację. I taką właśnie politykę jego rząd prowadził. Żadna to tajemnica: antyspołeczny, ultraliberalny charakter SLD całkiem jeszcze niedawno chętnie podkreślali, gdzie się da czy to Adrian Zandberg, czy to Marcelina Zawisza, obecnie poseł i posłanka Lewicy. Mówiąc publicystycznym skrótem: Lewica w opozycji, która dużo obiecuje w sprawach socjalnych i jest pod tym kątem arcy-pryncypialna wobec rządzących, to nigdy w III RP nie jest ta sama lewica, co u władzy – choć twarze jakby te same. Zresztą, Wiosna, z którą słusznie kojarzymy pana Śmiszka, nawet w środowiskach lewicowo-liberalnych uważana jest za lewicę „mocno rozcieńczoną”, budującą swój lewicowy wizerunek nie na drugim i trzecim szeregu, ale na postaci lidera, Roberta Biedronia, który też nigdy nie słynął z przesadnej socjalnej wrażliwości. To wszystko nie znaczy jednak, że Lewicy nie uda się prześcignąć Platformy Obywatelskiej. W realiach demokracji napędzanej przekazem medialnym pamięć krótkoterminowa (to metafora nawiązująca do pierwotnego znaczenia terminu) ma o wiele większe znaczenie niż pamięć długoterminowa. Szczególnie dla młodszych roczników nie ma większego znaczenia, jakie były realia władzy Sojuszu Lewicy Demokratycznej w latach 90. i w pierwszej dekadzie millenium. Dla części z nich postkomunizm nie jest żadnym problemem politycznym czy ustrojowym. Boleśnie przekonało się o tym właśnie Razem, przynajmniej u swoich początków próbując postawić na inną od SLD politykę historyczną. Okazało się to jednak dla większości wyborców Lewicy mało istotne.Lewicę napędza jej wyrazistość w sprawach obyczajowych i pryncypialna krytyka czterech lat rządów Prawa i Sprawiedliwości – mniej oklepana niż to, co mają do zaoferowania politycy Platformy Obywatelskiej. Dużym walorem jest też wrażenie świeżości – choć do Sejmu powróciła również stara SLD-owska gwardia, widać wyraźnie, że to nie ona nadaje ton, przynajmniej w ramach politycznego spektaklu. Politycy PiS również będą musieli nauczyć się dyskutować i szukać argumentów w polemice z tym nowym lewicowym zaciągiem. Z całą pewnością zmęczenie widoczne w Platformie i wewnętrzne konflikty działają na korzyść Lewicy. Problem będzie miał jednak bardziej liberalny gospodarczo elektorat PO. Jeśli Lewica zdecydowanie postawi na przekaz, jaki proponuje Adrian Zandberg, niemała część wyborców Platformy poczuje się zagrożona w swoich realnych lub wyobrażonych interesach. Polityczne wybory polskiego społeczeństwa od lat pokazują  jedno: nie popieramy partii, których retoryka jest radykalnie ultraliberalna, jesteśmy też coraz bardziej sceptyczni wobec prywatyzacji tego, co jeszcze zostało w domenie publicznej, ale też alergicznie reagujemy na wszystko, co kojarzy się z nadmierną ingerencją państwa w reguły rynkowe. Choć wiele można dyskutować nad tym, co znaczy „nadmierna ingerencja”  w kraju, w którym trzeba odbudowywać z ruin choćby autobusową komunikację publiczną. W każdym razie: wyborca Platformy boi się „socjalizmu” i „bolszewizmu”, utożsamianych z Adrianem Zandbergiem i starszymi i młodszymi posłami i posłankami sejmowej lewicy, chyba jeszcze bardziej niż socjal-konserwatywny elektorat Prawa i Sprawiedliwości. I ten elektorat nigdy na lewo nie przejdzie, chyba że ktoś zacznie do niego solidnie mrugać okiem, że na serio jest tylko konieczność odsunięcia PiS od władzy, a reszta to żart. Taka opcja w relacjach PO-SLD też jest możliwa: choć znamy ją dotąd raczej z życia samorządów, niźli polityki na szczeblu krajowym.Prawdopodobne jest, że poparcie dla Lewicy i PO osiągnie dość podobne rozmiary. I ustabilizuje się na wyrównanym poziomie w nadchodzących latach. Nie wyklucza to koalicji PO-SLD za cztery lata. Dlatego dziś Prawo i Sprawiedliwość powinno raczej szukać dobrych argumentów (najlepiej w formie realnie prowadzonej polityki) w dyskusjach z młodą lewicą, a nie oglądać się jedynie na słabości Platformy i konflikty między Lewicą a PO.",,
Tony polskich jabłek na wysypisku śmieci w Rosji. „Wwiezione nielegalnie”,"Rosyjskie służby sanitarne utylizowały 60 ton polskich jabłek. Rosyjska Agencja Nadzoru Weterynaryjnego i Fitosanitarnego  poinformowała, że owoce wwieziono nielegalnie.","Jabłka znaleziono w ciężarówkach, które przyjechały z Białorusi. Według inspektorów Rossiechoznadzoru, przemytnicy wpadli w trakcie rutynowej kontroli. Towar prawdopodobnie miał zostać rozładowany w Moskwie. Skonfiskowane owoce trafiły na wysypisko śmieci i tam poddano je utylizacji. Jabłka z Polski stały się w Rosji symbolem embarga odwetowego, które Moskwa nałożyła na produkty spożywcze z krajów Unii Europejskiej w ramach retorsji za zachodnie sankcje gospodarcze. Embargo wprowadzono na polecenie prezydenta Władimira Putina w sierpniu 2014 roku.",,
"Dary od pierwszej damy, Kuby Błaszczykowskiego i Ronaldo. Polonia zbierała na leczenie polskich dzieci","Amerykańska Polonia zebrała ponad 311 tysięcy dolarów podczas 22. Radiotonu. Pieniądze z akcji, której organizatorami są Fundacja Dar Serca i chicagowskie Polskie Radio 1030, są przeznaczane na leczenie polskich dzieci z rzadkimi schorzeniami. Dla większości z nich pobyt w USA to jedyna szansa na ratowanie zdrowia i życia.","Radioton jest coroczną, dwudniową kwestą prowadzoną na antenie polonijnego radia. Na ten czas zawieszana jest ramówka, a jedynym tematem są apele o wsparcie.Częścią Radiotonu są też aukcje przedmiotów ofiarowanych przez znane osoby. W tym roku licytowano między innymi naszyjnik, który Darowi Serca ofiarowała zaprzyjaźniona z fundacją pierwsza dama – Agata Kornhauser-Duda. Wśród gadżetów były też podarunki od polskich siatkarzy oraz piłkarzy – Jakuba Błaszczykowskiego i Cristiano Ronaldo. Niespodziewanym prezentem była licytacja piosenki z dedykacją od Jacka Wójcickiego. Aktor będąc na wakacjach w Chicago, usłyszał o zbiórce i spontanicznie pojawił się w studiu radiowym. Polonijna fundacja pomogła dotychczas niemal tysiącu dzieci z Polski. Środki zebrane w tym roku pozwolą na wsparcie kolejnych kilkudziesięciu.",,
"„Kiedy Sikorski kierował polską dyplomacją, Putin przeprowadzał takie same ataki”","Prezydent Rosji Władimir Putin, podczas obchodów 70. rocznicy wybuchu II wojny światowej na wspólnej konferencji z Donaldem Tuskiem, atakował w podobny sposób jak teraz. – Pakt Ribbentrop-Mołotow był ostatnim dokumentem między ZSRR a hitlerowskimi Niemcami. Przedtem było zawarte porozumienie między Polską a Niemcami z 1934 r. – mówił wtedy Putin.","„Kiedyś prezydent Rosji Władimir Putin honorował Polskę na Westerplatte i w Katyniu, teraz wyzywa od kolaborantów. Strach pomyśleć, jaki będzie kolejny pisowski sukces” – napisał europoseł Platformy Obywatelskiej, były minister spraw zagranicznych w rządzie PO-PSL Radosław Sikorski.   Polityk skomentował w ten sposób sytuację związaną z wypowiedziami prezydenta Rosji i jednoznaczną reakcję polskiej dyplomacji. Chodzi o słowa rosyjskiego prezydenta, w których próbował obarczać winą za wybuch II wojny światowej Polskę.   – Kiedy Radosław Sikorski kierował polską polityką zagraniczną, Władimir Putin będąc zapraszanym do polski przeprowadzał dokładnie takie same ataki, co teraz – ocenił w programie „Jedziemy” Michał Rachoń. Chodzi o słowa Putina podczas obchodów 70. Rocznicy wybuchu II wojny światowej.   – Trzeba rozpatrywać cały ten obraz we wszystkich aspektach. Na czym to polega? My w Rosji widzimy, że podejmowane są stałe próby, żeby uczynić takie wrażenie, że II wojna światowa zdarzyła się wyłącznie w wyniku paktu Ribbentrop-Mołotow. Chciałbym zwrócić uwagę, że ten pakt był ostatnim dokumentem między ZSRR a hitlerowskimi Niemcami. A przedtem było zawarte porozumienie między Polską a Niemcami z 1934 r., były dwustronne o pakty nieagresji praktycznie takie same, zawarte przez inne mocarstwa europejskie – mówił Putin podczas konferencji z Donaldem Tuskiem w Sopocie, w 2009 r.",,
Kreml „w szoku”. Oskarża Londyn o łamanie zasad przyzwoitości,"Kreml uznał za „szokujace i niewybaczalne” oskarżenia kierowane przez władze Wielkiej Brytanii pod adresem prezydenta Rosji. Brytyjski minister spraw zagranicznych Boris Johnson powiedział w piątek, że jest wielce prawdopodobnie, iż Władimir Putin osobiście zlecił otrucie byłego podwójnego agenta, Rosjanina Siergieja Skripala, na brytyjskim terytorium.","Rzecznik Kremla Dmitrij Pieskow oświadczył, że obwinianie prezydenta Władimira Putina o atak na Siergieja Skripala „jest szokujące i stanowi naruszenie zasad dyplomacji”. Johnson oświadczył nieco wcześniej: „Sądzimy, że to niezmiernie prawdopodobne, iż to była jego (Putina) decyzja, by użyć środka paraliżującego na ulicach Wielkiej Brytanii”. Pieskow nazwał oskarżenie Johnsona „niewybaczalnym naruszeniem dyplomatycznych zasad przyzwoitości”. – Deklarowaliśmy wielokrotnie, na różnych szczeblach, że Rosja nie ma nic wspólnego z tą historią – powtórzył.  Wcześniej rzecznik Kremla powiedział, że Londyn „będzie musiał prędzej czy później przedstawić sensowne, a nie hipotetyczne dowody”, na których podstawie oskarża Rosję. Zaapelował, by nie używać „takich apokaliptycznych zwrotów, jak zimna wojna” do opisu relacji Rosji z Zachodem. Pieskow odniósł się też do czwartkowej wypowiedzi rzeczniczki Białego Domu Sary Sanders, która powiedziała, że Rosja musi sama postanowić, czy jest przyjacielem, czy rywalką Stanów Zjednoczonych. Pieskow odpowiedział: „Rosja jest zainteresowana budową, wspieraniem i dalszym rozwojem dobrych stosunków ze wszystkimi krajami, które gotowe są to odwzajemnić”.",,
Grzegorz Schetyna: We wtorek rozmowy wewnątrz opozycji ws. wotum nieufności,"We wtorek odbędą się rozmowy ws. poparcia wniosku o wotum nieufności dla rządu – zapowiedział szef PO Grzegorz Schetyna. Zapytany, kto będzie kandydatem na premiera odpowiedział, że „sensacją polityczną” byłoby, gdyby nie był nim szef partii składającej wniosek.","Szef PO w zeszłym tygodniu zapowiedział, że jeśli Beata Szydło nie poda rządu do dymisji, PO razem z Nowoczesną i PSL zgłosi wniosek o konstruktywne wotum nieufności. Argumentował, że rząd PiS jest odpowiedzialny za przyzwolenie dla mowy nienawiści podczas Marszu Niepodległości. W niedzielę na Twitterze Schetyna zapowiedział, że wniosek taki zostanie złożony w tym tygodniu.– Jutro będę rozmawiał z prezesem PSL (Władysławem) Kosiniakiem-Kamyszem, będę chciał też rozmawiać z przewodniczącym (Nowoczesnej) Ryszardem Petru – rozmawialiśmy o tym telefonicznie – i będę ich zapraszał, namawiał do debaty, a wcześniej do poparcia tego wniosku – powiedział Schetyna pytany przez dziennikarzy, kiedy zostanie złożony wniosek o konstruktywne wotum nieufności. Kto kandydatem na premiera?We wniosku takim musi zostać też wskazane nazwisko kandydata na kolejnego premiera. Schetyna pytany o nazwisko kandydata, odpowiedział: – Jeszcze nie przesądziliśmy, ale wydaje mi się, że jeżeli nie będzie to nazwisko przewodniczącego partii, która będzie składać wniosek, to będzie to sensacja polityczna. Sensacji politycznych chcielibyśmy unikać – dodał szef PO. Schetyna zaznaczył, że wniosek o konstruktywne wotum nieufności „to broń najpoważniejsza z arsenału opozycyjnych środków”. – I zdajemy sobie z tego sprawę, ale też sytuacja, szczególnie ta z 11 listopada, to nie jest przypadek i to nie jest coś, nad czym przechodzi się do porządku dziennego – zaznaczył.",,
„Tylko potwór atakuje cywilów”. USA o ataku chemicznym w Syrii,"Podczas posiedzenia Rady Bezpieczeństwa ONZ w Nowym Jorku amerykańska ambasador przy tym organie zapowiedziała, że USA odpowiedzą na atak chemiczny w Syrii „niezależnie od tego, czy Rada Bezpieczeństwa zdecyduje się działać czy też nie”. Ambasador Rosji Wasilij Niebenzja przekonywał, że wydarzenia w mieście Duma to prowokacja.","Ambasador Haley w ostrych słowach skrytykowała działania władz Syrii, które obarczyła odpowiedzialnością za atak bronią chemiczną na cywilów.  – Kto robi takie rzeczy? Tylko potwór. Tylko potwór atakuje cywilów i zapewnia, by na miejscu nie było ambulansów, by nie można przewieźć ofiar do szpitala, by nie było lekarzy mogących im pomóc i leków, które uśmierzyłyby ich ból – mówiła Haley. Dyplomatka oskarżyła Rosję o to, że chroni reżim Baszara al-Asada i wezwała do przyjęcia rezolucji o umożliwieniu nieograniczonego dostępu do Dumy dla pomocy humanitarnej i prowadzących śledztwo. – Historia zanotuje ten moment, gdy Rada Bezpieczeństwa wypełni swoje zobowiązania albo odniesie porażkę w ochronie mieszkańców Syrii. Niezależnie od tego Stany Zjednoczone odpowiedzą. Nie pozostaną bezczynne – zapewniła Nikki Haley. Rosyjska deklaracjaAmbasador Rosji Wasilij Niebenzja przekonywał, że wydarzenia w Dumie zostały wyreżyserowane. Przekonywał, że syryjskie siły rządowe nie miały żadnego interesu by atakować cywilów. Zadeklarował też, że władze w Damaszku gotowe są umożliwić dostęp do miejsca rzekomego ataku inspektorom Organizacji ds. Zakazu Broni Chemicznej.Po posiedzeniu RB prezydent Donald Trump zapowiedział, że USA „odpowiedzą rozwiązaniem siłowym na atak chemiczny w Syrii”. – Stany Zjednoczone mają przed sobą wiele opcji militarnych, gdy chodzi o Syrię. Wybiorę jedną z nich w poniedziałek w nocy lub wkrótce – dodał.",,
Premier: „Korytarzy życia” i jazda „na suwak” to dopiero początek zmian,Jeszcze w tym roku czeka nas intensywna praca nad bezpieczeństwem na drogach; dostałem już gotowy projekt zawierający przepisy dotyczące pierwszeństwa pieszych – poinformował w piątek premier Mateusz Morawiecki.,"W piątek wchodzi w życie nowelizacja Prawa o ruchu drogowym, która wprowadza obowiązek tworzenia „korytarzy życia” i jazdy „na suwak”. Wprowadzenie obowiązku tworzenia ""korytarzy życia"" ma zapewnić krótszy czas przejazdu służb ratowniczych do poszkodowanych. Z kolei wprowadzenie obowiązku jazdy „na suwak”, ma zmniejszyć zatory drogowe i poprawić bezpieczeństwo w przypadku wykonywania manewru zmiany pasa ruchu, kiedy na jezdni z co najmniej dwoma pasami w jednym kierunku, jeden z nich się kończy.Premier we wpisie na Facebooku zwrócił uwagę, że grudzień jest miesiącem, w którym wiele osób wyrusza w drogę na święta. Dlatego – jak dodał – dobrze się składa, że właśnie teraz jazda „na suwak” i „korytarz życia” wchodzą na stałe do kodeksu drogowego.– Wiem, że oba rozwiązania są od dłuższego czasu dobrym zwyczajem wielu kierowców. Teraz stają się także dobrym prawem. Chciałbym, by w ten sposób kultura uprzejmości i solidarności na stałe zagościła na polskich drogach. Zróbmy wszystko, aby podróż minęła każdemu spokojnie i bezpiecznie. Zwłaszcza w tak szczególnym czasie jak święta – podkreślił szef rządu.  „Czeka nas intensywna praca nad bezpieczeństwem na drogach”  Premier zaznaczył, że to dopiero początek zmian. – Przed nami ciąg dalszy. Jeszcze w tym roku czeka nas intensywna praca nad bezpieczeństwem na drogach. Dostałem już gotowy projekt zawierający przepisy dotyczące pierwszeństwa pieszych – poinformował premier.Jak dodał, zmianie ulec musi nie tylko prawo, lecz także nasze własne przyzwyczajenia. – „Ale na razie zacznijmy od suwaka i korytarza życia:). Niech staną się naszym naturalnym odruchem. A my po prostu bądźmy dla siebie dobrzy - na Święta i na co dzień, jako piesi i jako kierowcy” – napisał Morawiecki.Zgodnie z ustawą, w razie zwiększenia natężenia ruchu, utrudniającego przejazd pojazdów uprzywilejowanych, szczególnie ratowniczych, kierujący poruszający się drogą z dwoma pasami ruchu w tym samym kierunku będą mieli obowiązek zjechać odpowiednio jak najbliżej lewej i prawej krawędzi jezdni. Gdy pasów w jednym kierunku jest więcej, kierowcy poruszający się lewym skrajnym pasem mają obowiązek zjechać na lewo, a poruszający się pozostałymi pasami – na prawo.Nowe przepisy wprowadzają też rozwiązanie dotyczące kolejności przejazdu samochodów w warunkach znacznego zmniejszenia prędkości poruszania się pojazdów, gdy kończy się przynajmniej jeden pas ruchu. Wtedy kierowcy mają kontynuować jazdę naprzemiennie wpuszczając przed siebie jeden pojazd. ",,
„Bez Tuska Platforma by się rozwaliła w cztery godziny”,"– Chciałbym, żeby premier Tusk został szefem Rady Europejskiej, gdyby miało to służyć Polsce. Tak się jednak nie stanie, ponieważ Platforma by się rozwaliła w ciągu czterech godzin. Tusk popełnił pewien błąd – nie ma swojego następcy. Mój polityczny umysł podpowiada mi więc, że premier na razie się na taki krok nie zdecyduje – mówił Włodzimierz Czarzasty (SLD) w  programie „Gość poranka” w TVP Info.","– SLD osiągnęło niezły wynik. Masa partii w Polsce marzy i składa ręce do Boga, żeby mieć tych 10 proc – komentował wyniki wyborów do PE Czarzasty.  – Leszek Miller jest zwycięzcą, jeżeli brać pod uwagę lewicę – dodał polityk SLD.  Pytany o pomysły dotyczące współpracy SLD z Twoim Ruchem, Czarzasty odpowiedział: „Chcieliśmy spróbować, jak elektorat odbierze ewentualne rozmowy na poziomie klubów parlamentarnych w określonej sprawie”.  – Dajcie nam się dogadywać, tak jak chcemy się dogadywać – tak jak każe nam serce – mówił.  Tusk przewodniczącym RE?  Pytany o kwestię przewodniczenia Radzie Europejskiej przez Donalda Tuska, polityk SLD odpowiedział, że chciałby, by do tego doszło, gdyby miało to służyć interesom Polski, ale zaznaczył, że jest niemal przekonany, że premier nie zdecyduje się na taki krok. – Bez Tuska Platforma by się rozwaliła w ciągu czterech godzin – powiedział.  Donald Tusk dostał w trakcie spotkania z niemiecką kanclerz Angelą Merkel propozycję przewodniczenia RE – donosi „Rzeczpospolita”. Rzecznik rządu Małgorzata Kidawa-Błońska powiedziała , że Polska będzie zabiegała, aby przynajmniej jedno z unijnych stanowisk – szefa Rady Europejskiej czy szefa unijnej dyplomacji – przypadło przedstawicielowi państwa z naszego regionu.  CZYTAJ TAKŻE  Donald Tusk na czele Rady Europejskiej?",,
Miller o karach KE za nieprzyjęcie uchodźców: to się nie mieści w głowie,"– Nie ma solidarności bez dobrowolności. Jeśli Komisja Europejska ma zamiar zmuszać państwa, wyznaczać im kontyngenty i żądać specjalnej opłaty w postaci kar, to ja to wszystko muszę ocenić negatywnie – powiedział w programie „Dziś wieczorem” w TVP Info Leszek Miller. Były premier skrytykował projekt KE, aby za nieprzyjęcie uchodźców pobierać od krajów kary pieniężne.","Komisja Europejska przygotowała w środę plan reformy podziału uchodźców między unijne kraje na wypadek sytuacji kryzysowych. Zakłada on, że jeśli jakiś kraj nie będzie chciał przyjąć uchodźców, będzie musiał zapłacić 250 tysięcy euro za każdą odmowę.Inne czasy – To się w głowie nie mieści – powiedział Leszek Miller. Według niego przez 12 lat obecności Polski w Unii Europejskiej, ta mocno się zmieniła. – Mam wrażenie, że w tamtych czasach, gdy wchodziliśmy do UE i podpisywałem traktat akcesyjny, wspólna Europa wyglądała inaczej – wskazywał. – Było nie do pomyślenia, że grupa urzędników z Komisji Europejskiej wpadnie na taki pomysł – dodał. Były premier podkreślił, że powinniśmy poznać opinię w tej sprawie komisarz ds. Rynku Wewnętrznego Elżbiety Bieńkowskiej. – To zbyt poważna propozycja, żeby ją traktować niepoważnie – dowodził.Leszek Miller przypomniał, że gdy kanclerz Niemiec Angela Merkel „otworzyła ramiona i powiedziała, że zaprasza wszystkich, którzy chcą”, KE nie pytała nikogo, jak ocenia taką propozycję. – Teraz konsekwencjami tego chcą obarczyć, znów bez pytania, inne kraje członkowskie – zauważył. Według niego może to skutkować wzrostem eurosceptyzmu i kolejną falą migracji. Były szef SLD krytycznie odniósł się też do pomysłu, aby znieść wizy dla obywateli tureckich. – To kolejna zła decyzja. Najpierw proponuje się, aby Turcję przekupić, żeby przyjmowała imigrantów. Teraz obiecuje się ruch bezwizowy państwu, które nie spełnia wielu unijnych kryteriów – powiedział. – Jestem zniesmaczony, że liderzy europejscy tej doby wyglądają tak, jak widzimy – mówił. Normalne słowa Millera nie zaskoczyły też słowa szefa MSZ Witolda Waszczykowskiego, który pomysł KE porównał do żartu na prima aprilis. – Nie dziwie się reakcji ministra. Usłyszymy jeszcze wiele słów kpiących i szydzących z tej decyzji, bo jak inaczej można się do tego odnieść? – pytał. – To wszystko prowadzi do rozbieżności w Unii, które być może doprowadzą do dalszych konsekwencji, jakiejś formy rozpadu, czy podziału UE na Europę A,B,C – dodał. Leszek Miller odniósł się też do marszu KOD, który ma być zorganizowany 7 maja. – SLD i wiele innych organizacji maszerowało 1 maja. Nie tylko z okazji Święta Pracy, ale z okazji rocznicy wejścia do UE – przypomniał.Zapowiedział też, że nie weźmie udziału w marszu KOD, z powodu zawłaszczania go przez PO. – Pewna oprawa propagandowa wskazuje, że to jest przedsięwzięcie finansowane i organizowane przez PO. To jaki mam interes wzięcia udziału w popieraniu konkurencyjnej partii. Z tych powodów się nie wybieram. Co zrobią inni. to ich sprawa – zakończył.",,
"„No, sorry”, czyli Putin triumfuje na trybunach",Władimir Putin oglądał mecz Rosji z Arabią Saudyjską (5:0) w towarzystwie Gianniego Infantino (prezesa FIFA) i saudyjskiego następcy tronu - szejka Tamima al-Thaniego. Kamery uchwyciły jego reakcje po kolejnych golach rodaków...,,,
Błaszczak w Libanie: chcemy zapewnić żołnierzom jak najlepsze warunki,"Wizyta w Polskim Kontyngencie Wojskowym w Libanie ma pokazać, że władze chcą, aby żołnierze służący za granicą mieli jak najlepsze warunki – powiedział szef MON Mariusz Błaszczak.","Minister zapewnił, że misje ONZ mają poparcie władz i armii  Libanu. Mówił o znaczeniu udziału w misjach Narodów Zjednoczonych dla międzynarodowej pozycji Polski.  – Tą wizytą chcę udowodnić, że polskie władze starają się, aby nasi żołnierze, którzy swoją służbę sprawują poza granicami kraju, mieli jak najlepsze warunki – powiedział w piątek w Libanie minister obrony.  Z lotniska, po rozmowie z przedstawicielami libańskiego resortu obrony, Błaszczak udał się na polski cmentarz w Bejrucie.  – Zacząłem od odwiedzenia cmentarza, gdzie spoczywają nasi rodacy, którzy zostali wypędzeni z Rzeczypospolitej okupowanej w czasie II wojny światowej zarówno przez Niemcy, jak i przez Rosję. To cmentarz, na którym spoczywają także ich potomkowie, a więc to jest kawałek polskiej ziemi w Libanie – powiedział.  – Rozmawiałem z szefem gabinetu ministra obrony Libanu. Dziękował za to, że Wojsko Polskie dołączyło do misji ONZ w Libanie. Uważam, że bardzo ważne jest dla polskiej pozycji międzynarodowej, aby Polska była aktywna również w misjach pokojowych – powiedział Błaszczak. Minister ponownie wyraził przekonanie, że zawieszenie udziału w tych misjach było błędem.  – Po 10 latach przerwy Wojsko Polskie wróciło do misji pokojowych. To jest naprawienie błędu, jaki został popełniony.  Wracamy do misji oenzetowskich, dlatego że miarą naszej pozycji międzynarodowej jest aktywność. Im większa aktywność, tym wyższa międzynarodowa pozycja Polski. Było to widać, kiedy Polska została wybrana jako niestały członek Rady Bezpieczeństwa ONZ; zostaliśmy poparci jednogłośnie – powiedział.  Dodał, że członkostwo Polski w RB ONZ doprowadziło obecne władze do wniosku, że należy wrócić do misji pokojowych.  – Polska ma bardzo mocną markę, jeżeli chodzi o misje pokojowe. To jest kapitał, który odtwarzamy, który został zmarnotrawiony przez 10 lat przerwy – stwierdził szef MON.  Wyraził zadowolenie, że Polacy, którzy wchodzą w skład wielonarodowego batalionu pod irlandzkim dowództwem, będą służyć także z żołnierzami z Węgier.  Podkreślił, że żołnierze misji UNIFIL (United Nations Interim Force in Lebanon – (Tymczasowe Siły Narodów Zjednoczonych w Libanie), których zadaniem jest wspieranie ludności cywilnej oraz zapewnienie bezpieczeństwa, cieszą się „dużym wsparciem ze strony wojska libańskiego, ze strony władz Libanu”. W sobotę szef MON weźmie udział w świątecznym spotkaniu z żołnierzami PKW UNIFIL. Od listopada ponad 200 polskich żołnierzy ponownie uczestniczy w tej misji – jednej z najdłużej działających misji ONZ, utworzonej na mocy rezolucji ONZ z 1978 r.  Zadanie Polskiego Kontyngentu Wojskowego to kontrola pogranicza libańsko-izraelskiego, pomoc humanitarna, wsparcie libańskich władz w utrzymaniu bezpieczeństwa, stworzenie warunków do przekazania władzom libańskim odpowiedzialności za południowy rejon kraju.  Polacy służą w batalionie, którego państwem ramowym jest Irlandia. Pierwsze dwie zmiany PKW wystawiła 12. Brygada Zmechanizowana ze Szczecina, kontyngent tworzą żołnierze 3. batalionu piechoty zmotoryzowanej ze Stargardu oraz specjaliści łączności i logistycy. Dowódcą I zmiany jest ppłk Paweł Bednarz. Polscy żołnierze są wyposażeni m.in. w pojazdy Rosomak i Humvee.",,
Prezydent Wenezueli ostrzega Trumpa przed „powtórką z Wietnamu”,"Prezydent Wenezueli Nicolas Maduro ostrzegł przywódcę USA Donalda Trumpa przed „powtórką z Wietnamu” dla Amerykanów, jeśli władze w Waszyngtonie zdecydują się na „brudny imperialistyczny spisek”, by obalić obecne władze w Caracas.","„Stop, stop, Trump! Zatrzymaj się. Popełniasz błędy, które spowodują, że splamisz swoje ręce krwią i odejdziesz z urzędu prezydenta poplamiony krwią” – mówił Maduro w wyemitowanym w niedzielę wywiadzie dla hiszpańskiej TV La Sexta. – Dlaczego miałbyś chcieć powtórzyć Wietnam? – retorycznie pytał amerykańskiego przywódcę. Maduro zastrzegł zarazem, że jeśli USA zdecydują się na interwencję zbrojną, to „będziemy musieli się bronić” i „nie oddamy Wenezueli”.  Konflikt swego rządu z władzami w Waszyngtonie porównał do biblijnego starcia Dawida z Goliatem. – Też mamy nasze sekrety i mamy naszą procę. Proca Dawida jest w naszych rękach – powiedział Maduro. Ocenił, że Amerykanie „używają młota kowalskiego zamiast rękawic bokserskich”. Zaprzeczył, że w jego kraju panuje kryzys humanitarny, przyznając jednak że Wenezuela pogrążona jest w kryzysie politycznym i gospodarczym. Wezwał lidera opozycji i szefa parlamentu Juana Guaido do „rezygnacji ze strategii zamachu stanu”. Maduro oświadczył też, że nie zamierza stosować się do ultimatum w sprawie rozpisania nowych wyborów prezydenckich, jakie 26 stycznia pod adresem Caracas wystosowało kilka krajów UE. – Nie można opierać polityki międzynarodowej na ultimatach. To narzędzia imperialistyczne, z czasów kolonialnych – mówił w tym kontekście. W wyemitowanym również w niedzielę obszernym wywiadzie dla telewizji CBS News prezydent Trump powiedział, że wysłanie amerykańskich wojsk do pogrążonej w kryzysie politycznym Wenezueli „jest opcją”. Dodał, że odrzucił prośbę Maduro o spotkanie. Podkreślił też, że Wenezuela była „najbogatszym państwem” w regionie, a teraz jej problemem jest „bieda, cierpienie oraz przestępczość”. Na fali masowych wystąpień przeciwko prezydentowi Maduro szef parlamentu Guaido ogłosił się 23 stycznia tymczasowym prezydentem kraju. Prezydenturę Maduro uznał za nielegalną. Przejęcie władzy przez Guaido uznały USA, Kanada, większość państw Ameryki Łacińskiej (z wyjątkiem m.in. Meksyku, Boliwii, Kuby i Nikaragui), Izrael i Australia, a spośród państw europejskich – Albania, Kosowo i Gruzja. Unia Europejska na razie wstrzymała się z taką deklaracją, a kilka państw członkowskich – Francja, Niemcy, Wielka Brytania, Hiszpania, Portugalia i Holandia – zapowiedziało, że jeśli Maduro w najbliższym czasie nie rozpisze nowych, uczciwych wyborów prezydenckich, również uznają Guaido. Maduro, który na początku stycznia został zaprzysiężony na drugą kadencję po wygraniu niespełniających standardów demokratycznych wyborów prezydenckich w 2018 roku, oskarża USA o kierowanie puczem mającym na celu odsunięcie go od władzy i przejęcie kontroli nad największymi rezerwami ropy naftowej na świecie.",,
"Miller: gender to nauka, nie ideologia","– Gender to nie ideologia, gender to nauka, która
powinna się rozwijać bez żadnych kagańców i bez żadnych prób ograniczenia –
przekonywał w sobotę szef SLD Leszek Miller podczas debaty „Gender dla
wszystkich - w 95 rocznicę uzyskania przez Polki praw wyborczych”.","Konferencję na temat gender, która odbyła się w Sejmie, zorganizował Sojusz.  – Widzimy, że dla Kościoła gender jest substytutem diabla, szatana – zauważyłMiller. – Kościół z reguły nie może żyć bez wroga i zawsze kogoś sobieznajdzie. Teraz w Polsce znalazł sobie gender – podkreślił polityk.Według niego w innych krajach podejście Episkopatu do teorii gender jest„bardziej rozsądne”.  – Wydaje się, iż można postawić tezę, że mniej więcej od śmierci Jana Pawła IIpoziom polskiego Episkopatu wyraźnie obniża się systematycznie. To szkodarzecz jasna, ponieważ życie społeczne traci możliwość kooperacji w niektórychsprawach tam, gdzie instytucja państwa i Kościoła mogą współpracować –ocenił Miller. Szef Sojuszu zapowiedział, że jeśli po wyborach parlamentarnych w 2015 rokujego formacja będzie miała możliwość współrządzenia, hasła zwolennikówgender, związane z równością staną się elementem programowym ewentualnejkoalicji rządzącej.",,
Posłanka PiS ma przycisk do kontaktu z policją,"Specjalny przycisk, który pozwala wezwać na miejsce policjantów, zamontowała w swoim biurze poselskim w Sycowie (woj. dolnośląskie) parlamentarzystka PiS Beata Kempa. – To efekt pogróżek, które dostawałam – wyjaśnia serwisowi tvp.info.","We wtorek w biurze PiS w Łodzi uzbrojony napastnik zastrzelił Marka Rosiaka, asystenta europosła Janusza Wojciechowskiego. Ciężko ranił też innego z pracowników biura. Od tego czasu na światło dzienne wypływają informacje o pogróżkach pod adresem polskich parlamentarzystów. Okazuje się, że niektórzy z nich boją się o swoje życie. – Pogróżki dostawałam przez cały okres pracy w hazardowej komisji śledczej – mówi serwisowi tvp.info Beata Kempa z PiS.  – Dlatego ustaliłam z miejscowym komendantem policji, że zamontuję w moim biurze przycisk, który będzie służył do natychmiastowego wezwania funkcjonariuszy. Urządzenie emituje sygnał radiowy. Kosztowało tylko 200 złotych, ale daje mi bezcenne poczucie bezpieczeństwa – zaznacza. Pogróżki dostawało też kilku innych parlamentarzystów.  – Hofman, już nie żyjesz. Masz 2-3 dni. Nie więcej. Żegnam. Jestem tym, który wyrywa chwasty. Cześć – telefon o takiej treści otrzymał Adam Hofman, poseł PiS z Konina. Sprawę pogróżek zgłosił do prokuratury. Posłanka PiS z Olsztyna Iwona Arent twierdzi z kolei, że w swoim biurze poselskim została zaatakowana. Dostaje również groźby i anonimy. Zgłosiła sprawę na policję, ta jednak umorzyła postępowanie. W dniu zabójstwa Marka Rosiaka śmiercią grożono na jednym z forów internetowych szefowej biura poselskiego posła PiS z Rybnika Bolesława Piechy. Tego samego dnia nieustalony sprawca przebił opony w samochodzie parlamentarzysty. W związku z pogróżkami kilku polityków dostało ochronę BOR, m.in. wicemarszałek Sejmu Stefan Niesiołowski (PO), europoseł PiS i były premier Leszek Miller (SLD). Nad propozycją ochrony zastanawiają się też szef SLD Grzegorz Napieralski i europoseł PiS Zbigniew Ziobro.",,
Kartofle i słonina dla Putina. Łukaszenka miał gest,"Cztery worki ziemniaków i słonina – taki prezent otrzymał prezydent Federacji Rosyjskiej Władimir Putin od prezydenta Białorusi Aleksandra Łukaszenki. Darczyńca zapewnił, że warzywa zostały wyhodowane na jego działce.","Telewizja Biełsat informuje, że prezent został wręczony na szczycie Wspólnoty Niepodległych Państw pod koniec września, jednak dopiero teraz rzeczniczka prasowa białoruskiego prezydenta pokazała zdjęcia z tej ceremonii.Natalla Ejsmant wystąpiła w 1. kanale białoruskiej telewizji i opowiedziała, że Łukaszenka wcześniej zapytał się rosyjskiego lidera, co mu podarować. A ten zażyczył sobie tego, z czego słynie Białoruś – czyli ziemniaków. W efekcie otrzymał cztery worki napełnione ziemniakami różnych gatunków, do których przyczepiono kartki z opisem i przeznaczeniem.Czym są jednak ziemniaki bez okrasy, zwanej na Białorusi „szkwarką”. I dlatego, jak poinformowała Ejsmant, rosyjski prezydent trzymał również połeć słoniny. Wszystko zapakowane, wszystko swoje – podkreślił Łukaszenka w czasie wręczania prezentu i dodał, że warzywa wyhodowano na jego działce. W odpowiedzi Putin uścisnął mu rękę i objął prezydenta Białorusi.W innym programie białoruskiej telewizji pokazano również zdjęcie Łukaszenki przytulającego swojego psa. Ejsmant wskazała, że oddaje ono charakter prezydenta. – Na tym zdjęciu szef państwa jest w całej krasie. To prawda, że on lubi przyrodę, wszystko, co żyje. I tu widać absolutnie naturalny, a nie zainscenizowany kadr. To jakiś pies, nie prezydencki, który przybiegł i przytulił się do prezydenta – relacjonowała.",,
Poznańska radna lewicy przyszła na sesję w stroju pszczoły [WIDEO],Poznańska radna lewicy Halina Owsianna pojawiła się na sesji rady miasta w stroju pszczoły. Chciała w ten sposób zwrócić uwagę na projekt budowy ogrodu miododajnego na poznańskiej Cytadeli.,"Na Sesji Rady Miasta Poznania odbywa się pierwsze czytanie projektu przyszłorocznego budżetu miasta. Przebrana za pszczołę radna Halina Owsianna chciała zwrócić uwagę na projekt budowy ogrodu miododajnego na poznańskiej Cytadeli. Według niej środki zapisane na budowę ogrodu i pomoc pszczołom w wysokości ok. 900 tys. zł są niewystarczające. Jej zdaniem na realizację projektu potrzeba nawet trzy razy większej kwoty. – Wiem, że budżet jest bardzo trudny, że będą cięcia – mówiła. Podziękowała jednocześnie prezydentowi Poznania Jackowi Jaśkowiakowi za to, „że zauważył, że pszczoły są ważne i obiecał, że ten ogród miododajny na Cytadeli powstanie”. Według ostatnich badań przeprowadzonych na Cytadeli, teren ten zamieszkuje ponad 90 gatunków pszczół, w tym 8 objętych ochroną. W 2019 roku miasto rozpoczęło program „Poznań dla pszczół”, którego głównym celem jest edukacja mieszkańców w zakresie roli i znaczenia pszczół oraz innych owadów zapylających dla środowiska i gospodarki oraz zwiększanie ich populacji w mieście.",,
Fundusz rozwoju kraju rozkradziony. Policja strzela do demonstrantów,"Mieszkańcy Haiti protestują przeciwko „zaginięciu” 2 mld dolarów, czyli całości funduszu rozwoju kraju. W demonstracjach, do których w ostatnich dniach dochodzi w stolicy kraju Port-au-Prince, i innych miastach rannych zostało kilka osób. W połowie października zginęło sześć osób.","W czasie czwartkowego protestu w centrum Port-au-Prince co najmniej trzy osoby zostały ranne, gdy policja otworzyła ogień do demonstrujących. Dzień wcześniej obrażenia odniosło sześć osób.Organizatorami kolejnych w ciągu ostatnich tygodni demonstracji przeciwko korupcji na najwyższych szczeblach władzy były komitety obywatelskie powołane przez ludność kraju. Domagają się one wszczęcia dochodzeń prokuratorskich w sprawie tzw. Funduszu Petrocaribe przeznaczonego na inwestycje gospodarcze w jednym z najmniej rozwiniętych krajów świata, jakim pozostaje Haiti.17 października podczas gwałtownych protestów w stolicy Haiti policja zabiła sześciu uczestników demonstracji. 25 października premier Haiti Jean Henry Ceant oświadczył, że rząd zbada „rzekome niedociągnięcia w wydatkowaniu funduszu rozwoju Petrocaribe” i powoła w tym celu „niezależną komisję”. W odpowiedzi na tę obietnicę komitety obywatelskie zapowiedziały na 18 listopada kolejną masową demonstrację, której uczestnicy „ocenią” działania rządu.",,
"Horała:  Wszyscy obecni na sali zagłosowali, jak chcieli","– To jest rzecz naturalna, że jeżeli w trakcie głosowania posłowie sygnalizują, że coś nie działa, to system jest resetowany i zliczamy od nowa – powiedział w programie „Woronicza 17” w TVP Info Marcin Horała (PiS), komentując sejmowe głosowanie nad kandydaturami do KRS. W ocenie Dariusza Jońskiego sytuacja, w której jeden z posłów podchodzi do marszałka i mówi, że „trzeba anulować”, jest nie do przyjęcia.  Natomiast Karol Rabenda (Porozumienie) całe zamieszanie z głosowaniem  nazwał „burzą w szklance wody”.","Sejm w czwartek w nocy wybrał posłów PiS Marka Asta, Arkadiusza Mularczyka, Bartosza Kownackiego i Kazimierza Smolińskiego na członków Krajowej Rady Sądownictwa. Głosowanie miało burzliwy przebieg. Po licznych zgłoszeniach z sali plenarnej o problemach z maszynkami do głosowania, marszałek Elżbieta Witek zarządziła anulowanie głosowania i jego powtórzenie.              Na nagraniu z obrad słychać, jak jedna z posłanek PiS w trakcie głosowania mówi, że „trzeba anulować, bo przegramy”. Część mediów sugeruje, że marszałek Witek podjęła decyzję o anulowaniu głosowania z tego właśnie powodu.  „Sytuacja nie do przyjęcia”               – Byłem na sali obrad. Ani ja, ani nikt z koleżanek i kolegów obok nie miał w tym głosowaniu żadnych problemów. Ale zdarza się, że maszynka może zawieść albo ktoś źle włoży kartę. W tym przypadku myślę, że wielu (posłów) nie  potrafiło zagłosować – powiedział Dariusz Joński (Koalicja Obywatelska). Wskazał, że w takiej sytuacji można wystąpić o reasumpcję głosowania, ale dopiero po podaniu wyników głosowania.              – Nie zdarzyło mi się, żeby ktokolwiek z posłów dochodził do marszałka i mówił, że „trzeba anulować, bo mogą być wyniki nie po naszej myśli”. To jest absolutnie nie do przyjęcia – podkreślił. „Zarzuty o fałszerstwo absurdalne”              Inaczej sytuację ocenił  Marcin Horała (PiS). – Widziałem posłów, którzy mieli kłopot. To było innego rodzaju  głosowanie niż zazwyczaj; mamy dużo posłów I kadencji. To jest rzecz naturalna i dzieje się kilkadziesiąt razy w trakcie kadencji, że jeżeli w trakcie głosowania jest jakieś zamieszanie, posłowie sygnalizują, że coś nie działa, to system jest resetowany i zliczamy od nowa – podkreślił.              Padające ze strony opozycji zarzuty o fałszowanie wyników uznał za absurdalne.  – Minutę potem było głosowanie. (…) Wszyscy obecni na sali zagłosowali tak, jak chcieli, są wyniki tego głosowania. I po co robić tutaj zbędne zamieszanie – powiedział. Przyznał jednocześnie, że słowa posłanki z prośbą o anulowanie głosowania były niefortunne. „Archaiczni posłowie”              Jakub Kulesza wskazał, że „to nie archaiczny system do głosowania, tylko archaiczni posłowie byli przyczyną całego tego zamieszania. Przypomniał, że posłowie przeszli wielogodzinne przeszkolenie, co jednak niektórych z nich nie uchroniło przed błędami. – Jest problem z posłami, że nie potrafią słuchać ze zrozumieniem – ocenił.              Krytyczny był również Paweł Bejda (PSL) który powiedział, że nie było wniosku 30 posłów o reasumpcję głosowania, a „pani marszałek Witek, kolokwialnie mówiąc, dała ciała”.   „Burza w szklance wody”              Karol Rabenda (Porozumienie) całe zamieszanie z głosowaniem nazwał „burzą w szklance wody”, spowodowaną kwestiami technicznymi.              Marek Balt (SLD) zwrócił natomiast uwagę, że przegłosowano czterech kandydatów PiS, podczas gdy prezes Jarosław Kaczyński nawoływał do współpracy i  posłowie powinni dzielić się stanowiskami.",,
Posłanka PO w TVP: Nie pokazujecie Trzaskowskiego,"– Pokazujecie tylko Jakiego, nie Trzaskowskiego – zarzuciła Telewizji Polskiej posłanka PO, której przypomniano, że sam kandydat PO nie wpuszcza ekip TVP na swoje spotkania. Zaskoczyła również posła Kukiz’15, twierdząc, że głosował inaczej, niż było faktycznie.","– Widzimy ciągle w Państwa telewizji każdy ruch Patryka Jakiego, który ubiega się o fotel prezydenta Warszawy, i widzimy go ciągle w pozytywnym świetle. Zdziwiłabym się, gdyby u Państwa był materiał przedstawiający Rafała Trzaskowskiego również w pozytywnym świetle – powiedziała w „Minęła 8” (TVP Info) posłanka PO Marzena Okła-Drewnowicz. – Gdyby Rafał Trzaskowski wykazał się jakąś działalnością w Warszawie, organizował spotkania, konferencje, z których TVP nie byłaby wyrzucana albo na które byłaby wpuszczana, to nie ma problemu, my to bardzo chętnie pokażemy – deklarował w odpowiedzi prowadzący program. – Są takie działania: ławeczka… – próbowała oponować reprezentantka PO. – Ławeczki już nie ma – przypomniał redaktor. W końcu posłanka zarzuciła publicznemu nadawcy chęć „manipulacji materiałem”.",,
Noblista popiera protesty na Wall Street,"Protesty przeciw chciwości i bezkarności Wall Street są uzasadnione, postulaty opodatkowania najbogatszych są zasadne, a agresywne reakcje na demonstracje i na żądania ruchu Okupuj Wall Street są bezpodstawne – pisze Paul Krugman, publicysta „The New York Timesa” i laureat ekonomicznej nagrody Nobla.","Ekonomiczny publicysta w poniedziałkowym wydaniu dziennika napisał, że reakcja bankierów i prawicowych polityków na pokojowe demonstracje ruchu Okupuj Wall Street jest „paniką plutokracji”. Zdaniem Krugmana ruch jest demonizowany. Przypisuje mu się walkę z amerykańskimi wartościami, podczas gdy postawa finansistów z Wall Street jest „moralnie nie do obronienia”. Zdaniem noblisty, amerykańscy finansiści to ludzie, których skomplikowanefinansowe intrygi pomogły pchnąć kraj w otchłań kryzysu, którego długotrwałe reperkusje wciąż niszczą życie milionów Amerykanów. „Czas pokaże, czy organizowane przez ruch akcje pchną Amerykę w jakimś nowym kierunku – pisze Krugman - ale już widać, że powstała jakaś siła społeczna przeciwna zachłanności i bezkarności Wall Street. Niezadowolenie republikańskiej Ameryki zamanifestowało się w 2009 roku powstaniem ultraprawicowego ruchu Tea Party. Teraz przeciw finansistom, którzy nie zapłacili ceny za swe nieodpowiedzialne manipulacje finansowe występuje nowy ruch, który powoduje niepotrzebną histerię prawicy” – uważa noblista. Prawica histeryzuje  Eric Cantor, lider republikanów w Kongresie, nazwał członków akcji „gangami”. Z kolei Mitt Romney, ubiegający się o nominację w przyszłorocznych wyborach prezydenckich stwierdził, że ruch ten „rozpoczyna w Ameryce walkę klas”. Burmistrz Nowego Jorku Michael Bloomberg, który sam jest miliarderem, oskarżył protestujących o to, że próbują zabrać pracę ludziom pracującym w mieście. Senator Rand Paul zaczął się martwić, że demonstranci zaczną zabierać ludziom iPady, ponieważ sądzą, że bogaci na nie zasługują. Inni krytykują organizatorów protestów za duch kolektywizmu.Według Paula Krugmana głosy te, to reakcje polityków, finansistów i politologów, którzy wiernie służą interesom najbogatszej, jednej setnej procenta Amerykanów. Noblista zwraca uwagę, że Wall Street nadal korzysta z luk prawnych, które pozwalają finansistom płacić mniejsze podatki niż amerykańska klasa średnia, podczas gdy instytucje, które reprezentują zostały uratowane przed bankructwem za pieniądze podatników. Wall Street nadal okupowane W minioną środę kilka tysięcy ludzi protestowało pod nowojorskim ratuszem. Demonstranci nieśli transparenty z napisami „Opodatkujcie Wall Street” czy „Niech banki zapłacą”. Do członków ruchu dołączyli związkowcy, stowarzyszenia grup zawodowych,  lokalne organizacje, np. wspólnoty sąsiedzkie i związki lokatorów.Fala pokojowych demonstracji przeciw finansowym elitom uprzywilejowanej pozycji banków, skutkom kryzysu gospodarczego i nierównościom społecznym rozpoczęła się w Nowym Jorku kilka tygodni temu i ogarnęła inne amerykańskie miasta. Zawiązała się akcja Occupy Wall Street (Okupuj Wall Street) przeciw uprzywilejowanej pozycji banków, skutkom kryzysu gospodarczego i nierównościom społecznym.„Czy to jest antyamerykańskie zachowanie, jak sugerują krytycy z prawej strony sceny politycznej?” – pyta Krugman i konkluduje: „Nie, prawdziwymi ekstremistami są amerykańscy oligarchowie, którzy chcą uciszyć wszelką krytykę kwestionującą źródła ich bogactwa.”",,
"Ziobro: pedofil to zawsze pedofil, prawo jest równe dla wszystkich","– 97-letni esesman został niedawno wydany przez Stany Zjednoczone do Niemiec. Do polskich zakładów karnych trafiają osoby, które są po osiemdziesiątce, bo na przykład dopuściły się zabójstwa.  Chodzi o zasadę – mówił w programie „Gość poranka” TVP Info minister sprawiedliwości i prokurator generalny Zbigniew Ziobro. Odpowiedział w ten sposób na pytanie, czy jest sens ścigania 83-letniego Romana Polańskiego, w sprawie którego zapowiedział kasację.","W październiku Sąd Okręgowy w Krakowie zdecydował, że nie wyda Stanom Zjednoczonym reżysera, skazanego zaocznie za gwałt na nieletniej. We wtorek minister sprawiedliwości poinformował, że skieruje do Sądu Najwyższego kasację w sprawie tej decyzji.  Chodzi o wydarzenia z 1978 roku, kiedy to Roman Polański został oskarżony o zgwałcenie 13-letniej Samanthy Gailey. Reżyser zawarł ugodę z prokuraturą, w której przyznał się do stosunków seksualnych z nieletnią. Sąd pozostawił mu 90 dni na dokończenie projektu filmowego, ale przed ogłoszeniem wyroku reżyser uciekł z kraju. Teraz Stany Zjednoczone domagają się jego ekstradycji.  Prawo równe dla wszystkich – Jestem człowiekiem konsekwentnym, uważam że prawo jest równe wobec wszystkich – powiedział min. Ziobro Ziobro w TVP Info. Podkreślił, że gdyby w tej sprawie nie chodziło o celebrytę,  to sprawca „z każdego cywilizowanego kraju dawno zostałby wydalony do Stanów Zjednoczonych”.  – Jeżeli ktokolwiek: czy ksiądz, czy znany terapeuta, lekarz albo osoba nieznana dopuści się takiego przestępstwa, to będzie tak samo traktowany i karany. Chciałbym, żeby media nie domagały się, by osoby z jednych grup zawodowych czy społecznych były bezwzględnie ścigane, a kiedy mamy do czynienia z fajnym celebrytą, to żeby stosować inne kryteria. Możemy szanować dorobek artystyczny Romana Polańskiego, natomiast musimy też szanować reguły prawa – powiedział. – Pedofil to jest zawsze pedofil – podkreślił minister. – Dlaczego mamy dawać gwarancje osobie, która dopuszcza się ciężkiego przestępstwa, a później ucieka przed wymiarem sprawiedliwości? – pytał prokurator generalny.  „Chodzi o zasadę” Zapytany o sens ścigania 83-letniego Romana Polańskiego, odpowiedział: „97-letni esesman został niedawno wydany przez Stany Zjednoczone do Niemiec. Do polskich zakładów karnych trafiają osoby, które są po osiemdziesiątce, bo na przykład dopuściły się zabójstwa.  Chodzi o zasadę. (…) Pozwólmy, aby niezawisły amerykański sąd; to nie jest sąd Korei Północnej czy Białorusi,  mógł wypowiedzieć się w tej sprawie”. Zwrócił uwagę, że takie przestępstwa jak gwałt na dziecku nie powinny się przedawniać. Zapowiedział, że zaproponuje wprowadzenie takiego rozwiązania również w Polsce.                                                teraz odtwarzaneZiobro: chcemy wprowadzić pracę więźniów jako zasadę Więzienia jak sanatoria? Minister sprawiedliwości mówił również o konieczności zmian w polskim systemie penitencjarnym.  – Chcemy wprowadzić pracę więźniów jako zasadę i w ten sposób obniżyć też koszty odbywania kary – poinformował. Ocenił, że obecnie „często niestety zakłady karne bardziej przypominają sanatoria, jeżeli chodzi o warunki i standardy”. – Ja nie odmawiam prawa do godnego odbycia kary, ale też uważam, że nie należy popadać w przesadę. A przede wszystkim uważam, że resocjalizacja ma szansę tylko wtedy, kiedy jest gwarancja pracy dla więźniów – powiedział gość TVP Info.",,
„W Polsce jest pełna demokracja”. Kaczyński odpowiada Macronowi,"– W Polsce jest pełna demokracja, możliwe, że najlepsza ze wszystkich w Europie – podkreślił prezes PiS Jarosław Kaczyński podczas wizyty w Białej Podlaskiej. Skomentował w ten sposób poniedziałkową wypowiedź kandydata na prezydenta Francji Emmanuela Macrona, który zrównał byłego premiera z Władimirem Putinem i Viktorem Orbanem.","Macron nazwał Kaczyńskiego „przyjacielem i sojusznikiem” swojej kontrkandydatki, liderki Frontu Narodowego Marine Le Pen, stawiając go w jednym szeregu z premierem Węgier Viktorem Orbanem i rosyjskim prezydentem Władimirem Putinem.– Znacie przyjaciół i sojuszników pani Le Pen. To reżimy panów Orbana, Kaczyńskiego i Putina. To nie są ustroje otwartej i wolnej demokracji. Codziennie łamane są tam liczne swobody, a wraz z nimi nasze zasady – mówił Macron na wiecu w Paryżu.Sankcje dla Polski?Wcześniej, w opublikowanym w wywiadzie dla dziennika „Voix du Nord” powiedział, że jeśli zostanie prezydentem opowie się za sankcjami Unii Europejskiej wobec Polski, która „naruszyła wszystkie zasady Unii”. Macron udzielił wywiadu po spotkaniu w Amiens ze strajkującymi pracownikami zakładów Whirlpool, które zostaną zamknięte ze względu na przeniesienie produkcji do Łodzi.Według poniedziałkowego badania Instytutu OpinionWay na Macrona zagłosowałoby dziś 61 proc., a na Le Pen 39 proc. wyborców. W piątek sondaż tego instytutu dawał Macronowi 59 proc. głosów, a Le Pen 41 proc.",,
NATO przygotowuje się na największe manewry od czasów zimnej wojny,"– To będzie trudne wyzwanie dla wszystkich uczestników. Norwedzy kazali przygotować się na chłód i wilgoć – mówi ppłk Stephan Dirr, główny oficer odpowiedzialny za ćwiczenia Trident Juncture 2018. Ich zasadnicza, poligonowa część odbędzie się na w dniach 25 października – 7 listopada w Norwegii, na północnym Atlantyku i na Morzu Bałtyckim.","W ćwiczeniach Trident Juncture 2018 weźmie udział 44 tys.  żołnierzy z 31 państw (wszystkich członków NATO oraz Szwecji i Finlandii), 4 tys. pojazdów, 70 okrętów i  130 statków powietrznych. Aż 10 tys. żołnierzy wyśle na manewry Bundeswehra. To właśnie Niemcy od początku 2019 r. przejmują dowodzenie tzw. szpicy NATO czyli połączonych siłach zadaniowych bardzo wysokiej gotowości (ang. Very High Readiness Joint Task Force, VJTF). – To będzie trudne wyzwanie dla wszystkich. Norwedzy kazali przygotować się na chłodną i wilgotną pogodę. Jednym z najważniejszych celów tych manewrów jest pokazanie wszystkim, że jesteśmy NATO – zapowiada główny oficer odpowiedzialny za manewry, niemiecki podpułkownik  Stephan Dirr.",,
Awans Polski w rankingu FIFA. Wyprzedziliśmy Hiszpanię i Chile,"Polacy przystąpią do rozpoczynającego się 14 czerwca mundialu w Rosji jako ósmy zespół rankingu Międzynarodowej Federacji Piłki Nożnej. Na prowadzeniu w najnowszej edycji zestawienia utrzymali się Niemcy, którzy będą bronić tytułu.","Z rywali biało-czerwonych na mistrzostwach świata najwyżej sklasyfikowana jest Kolumbia, która zajmuje 16. miejsce. Senegal awansował z 28. na 27. lokatę, a Japonia spadła z 60. na 61.W ostatnich meczach towarzyskich przed rosyjskim mundialem polski zespół spotka się z Chile (9. miejsce w rankingu FIFA) i Litwą (126. miejsce).Kolejny ranking opublikowany zostanie 19 lipca, cztery dni po finale mistrzostw świata.Czołówka rankingu FIFA - stan na 7 czerwca 2018 r. (w nawiasach miejsce w poprzednim notowaniu): 1. (1) Niemcy  1558 2. (2) Brazylia 1431 3. (3) Belgia 12984. (4) Portugalia 12745. (5) Argentyna 12416. (6) Szwajcaria 11997. (7) Francja 11988.(10) Polska 11839. (9) Chile 113510. (8) Hiszpania 1126...16. (16) Kolumbia 98627. (28) Senegal 83861. (60) Japonia 521126. (133) Litwa 239",,
Twarde stanowisko Unii Europejskiej w sprawie Brexitu,"– Żaden kraj, który jest poza UE, nie może liczyć na takie przywileje, jak państwa we Wspólnocie –  oświadczył we wtorek główny negocjator KE ds. wyjścia Wielkiej Brytanii z UE Michel Barnier.","Na konferencji prasowej w Brukseli, pierwszej od objęcia stanowiska, Barnier mówił o założeniach dotyczących przyszłych negocjacji z Londynem. Zaznaczył, że jest jeszcze zbyt wcześnie, by mówić o szczegółach. Dodał jednocześnie, że negocjacje nie powinny przekroczyć osiemnastu miesięcy, a Unia europejska jest gotowa, by uruchomić artykuł 50 traktatu, który mówi o opuszczeniu UE przez państwo członkowskie. – Praca będzie prawnie skomplikowana, politycznie delikatna i będzie mała poważne konsekwencje zarówno dla gospodarki, jak i obywateli Unii Europejskiej i wielkiej Brytanii – podkreślał Michel Barnier.",,
Deficyt budżetowy w USA najwyższy od siedmiu lat,"Stany Zjednoczone zamknęły zakończony 30 września rok podatkowy 2019 najwyższym od siedmiu lat deficytem budżetowym, wynoszącym 984 mld dolarów czyli 4,6 proc. produktu krajowego brutto – poinformowało w piątek ministerstwo finansów USA.","Zaznaczyło w związku z tym, że zwiększenie wpływów podatkowych nie sprostało wzrostowi wydatków oraz kosztów obsługi zadłużenia. Jak wskazuje Reuters, był to drugi pełny rok budżetowy za prezydentury Donalda Trumpa i dotyczył okresu, w którym dzięki silnemu wzrostowi gospodarczemu i najniższemu od blisko 50 lat bezrobociu rozszerza się baza podatkowa.Deficyt za poprzedni rok podatkowy był wyraźnie mniejszy, gdyż sięgnął tylko 779 mld dolarów, stanowiących 3,8 proc. PKB. Wpływy budżetowe wzrosły w 2019 roku o 4 proc., natomiast wydatki aż o 8,2 proc.Rekordową przewagę wydatków nad wpływami w finansach publicznych USA odnotowano w 2009 roku, wyniosła ona wtedy 1,4 biliona dolarów. Było to następstwem przedsięwzięć ratunkowych podjętych przez prezydenta Baracka Obamę oraz Kongres w obliczu globalnego kryzysu bankowego i gospodarczej recesji.",,
Miller przeprasza za Kopycińskiego,"Leszek Miller przeprosił wyborców Lewicy za postawę Sławomira Kopycińskiego, który zdecydował się dołączyć do partii Janusza Palikota. Nowy szef Sojuszu przedstawił także część założeń, jakie SLD zaplanował na najbliższe cztery lata.","Podczas konferencji prasowej Miller podkreślił, że na przejściu Sławomira Kopycińskiego najbardziej stracili wyborcy. Wybrali go bowiem do Sejmu z list Sojuszu Lewicy Demokratycznej.Nowy szef klubu SLD przeprosił wszystkich, którzy oddali swój głos na Kopycińskiego. Odnosząc się to tego transferu, Leszek Miller zaznaczył, że w polityce – podobnie jak w małżeństwie – dochodzi czasem do rozwodów. Dodał, że zawsze w takich sytuacjach tracą obie strony. Według Millera, Kopyciński powinien zrezygnować z mandatu poselskiego , podobnie jak Janusz Palikot, gdy odchodził z PO.„Kościelne” zmiany LewicySLD będzie koncentrować się na sprawach wolności politycznej, światopoglądowej i gospodarczej. Przedstawiciele SLD będą starali się forsować w Sejmie nowe rozwiązania dotyczące: waloryzacji progów uprawniających do świadczeń społecznych, likwidacji funduszu kościelnego oraz odrębnego świadectwa szkolnego z religii.Poseł SLD Artur Ostrowski powiedział, że jednym z najważniejszych projektów jest ten o odrębnym świadectwie dla uczniów z religii. Dodał, że świadectwo jest państwowe i nie powinno być na nim ocen związanych z wiarą. Ocena z religii nie powinna być też wliczana do średniej.",,
"Zabił swoją dziewczynę i zjadł jej serce. Myślał, że to zapewni mu bogactwo",23-letni Owolabi Adeeko z Nigerii przyznał się do zamordowania swojej o rok młodszej partnerki Favor Daley-Oladele. W zabójstwie mieli mu pomóc jego matka oraz pastor lokalnego kościoła afrochrześcijańskiego.,"Do zabójstwa doszło na początku grudnia 2019 r. w kościele Pana „Aladura”(afrochrześcijańskiej wspólnocie związanej z ruchem zielonoświątkowym) w Ikoyi-Ile. Dopiero teraz wychodzą jednak na jaw szczegóły tego zdarzenia; ujawniono też zeznania oskarżonych.  Owolabi Adeeko powiedział policji, że uderzył swoją partnerkę tłuczkiem do mięsa, a następnie wraz z matką i pastorem Segunem Philipem poćwiartowali jej ciało. Wycięte fragmenty ugotowali i zjedli.  Według relacji 23-latka był to mord rytualny przeprowadzony za radą pastora. Jak wyjaśnił, jego rodzina znajdowała się w trudnej sytuacji finansowej, a według afrykańskich wierzeń zjedzenie ludzkiego serca zapewnia bogactwo.  Oskarżona o współudział matka mężczyzny przedstawiła jednak inną wersję wydarzeń. Z jej relacji wynika, że poszła do pastora z prośbą o modlitwę w intencji poprawy poziomu jej życia. Ten miał jej wręczyć mydło i odesłać do pokoju hotelowego. Następnie – jak twierdzi kobieta – pastor przyniósł jej do pokoju „lokalny przysmak”.  Kobieta powiedziała, że była przekonana, iż zjadła kozie mięso. Tymczasem zarówno podwieczorek, jak i mydło, miały być wykonane z fragmentów zamordowanej 22-latki.  We wtorek 7 stycznia odbędzie się kremacja Daley-Oladele. Zrozpaczony ojciec zabitej dziewczyny powiedział, że śmierć córki wpędziła jego żonę w poważną chorobę.",,
Poseł Konfederacji atakuje PO za niekrytykowanie 500 Plus. „Są tchórzami”,"Poseł Konfederacji Jacek Wilk uważa, że Koalicja Obywatelska przegrała wybory m.in. dlatego, że nie krytykowała programu „Rodzina 500 Plus”. – Są tchórzami. To było bardzo ewidentnie widać w tej kampanii. Wszyscy poza Konfederacją byli sterroryzowani tym 500 Plus i bali się powiedzieć, że to jest program na dłuższą metę szkodliwy – powiedział portalowi tvp.info Wilk.","Konfederacja postulowała likwidację programu 500 Plus i zastąpienie go programem 1000 Plus, czyli ulgą podatkową dla pracujących. – Politycy Koalicji Obywatelskiej w taki czy inny sposób próbowali ukryć to, że mają różne oceny programu 500 Plus i wręcz starali się pokazać, że są za. Myśmy jako jedyni mówili, że są dużo lepsze rozwiązania, a pójście w kierunku rozdawnictwa zawsze źle się kończy. To się odbiło dobrze na wynikach Konfederacji i negatywnie na wynikach Koalicji Obywatelskiej – mówił nam Wilk.  Podobnego zdania jest przyszły poseł Konfederacji Dobromir Sośnierz. – Docelowo uważam, że 500 Plus jest do likwidacji. To wyjątkowo demoralizujący sposób prowadzenia polityki PiS. To kupowanie wyborców – stwierdził w rozmowie z portalem Onet.  Za krytyką 500 Plus opowiada się również Jakub Bierzyński, były doradca Ryszarda Petru i Roberta Biedronia. – Należało zaatakować program 500 Plus, podważyć jego wiarygodność i przez to podważyć PiS – mówił w programie „Tomasz Lis”, ku wyraźnemu zdziwieniu prowadzącego. Jak opozycja patrzy w takim razie na rady Konfederacji i Bierzyńskiego? – Jest jeden poseł, który krytykował 500 Plus. Nazywa się Ryszard Petru, ale z tego, co wiemy, jest już poza przestrzenią polityczną – mówił Szczerba.  Parlamentarzysta zapewnia też, że jego formacja nie będzie rywalizować z Konfederacją na krytykę świadczeń na dzieci. – Platforma Obywatelska nie będzie w sprawie 500 Plus nic robiła. Uznajemy, że ten projekt zyskał jakąś formę akceptacji społecznej – stwierdził poseł PO. Poseł Jan Mosiński z PiS nie kryje satysfakcji, że zdecydowana większość posłów nowego Sejmu popiera sztandarowy program jego partii, a tylko nieliczni krytykują. – Na szczęście są to głosy z marginesu wypowiedzi. Prawo i Sprawiedliwość wprowadzało programy prospołeczne w swoim programie w 2015 r. Podobnie będzie czynić w tej kadencji Sejmu. Będziemy bronić programu 500 Plus i innych. Okazały się one prorozwojowe. Z samego tego programu mamy pół punktu procentowego więcej w PKB – powiedział. Czy w nowym Sejmie krytyka świadczeń na dzieci będzie częsta? – Im więcej takich głosów, tym bardziej negatywnie będzie oceniać to społeczeństwo. Badania na pewno pokażą, że ci politycy bardziej szkodzą swoim formacjom niż pomagają, głosząc tego typu nierozsądne wnioski – mówił Mosiński. Z przeprowadzonego w lutym sondażu SW Research dla rp.pl wynikało, że 55 proc. Polaków popierało rozszerzenie świadczenia 500 Plus na pierwsze dziecko, przeciwnych było 32 proc., a zdania nie miało 13 proc. badanych.",,
"„Dostaję pogróżki, ale nie traktuję ich poważnie”","– Pogróżki dostaję, ale znikome i traktuję je raczej jako rodzaj paranoicznych żartów niż czegoś realnego. Pewna psychoza strachu nas blokuje, powodując autocenzurę. Ja staram się żyć tak, by tego strachu się wyzbywać – powiedział w odpowiedzi na pytania internautów tvp.info Jan Pospieszalski, gospodarz programu „Bliżej”. Opowiedział też, co robił w pierwszy dniach stanu wojennego i jak wygląda wigilia w jego muzykalnej rodzinie.",,,
Sfałszowali dokumenty. Warszawski sąd oddał spółkę w ręce przestępców,Na podstawie całkowicie sfałszowanych dokumentów sąd gospodarczy w Warszawie oddał spółkę w ręce przestępców – pisze poniedziałkowa „Rzeczpospolita”.,"W artykule „Rz” można przeczytać o przypadku okradzenia Sabri Bekdasa – „najbardziej znanego tureckiego biznesmena prowadzącego interesy w Polsce”, właściciela kilku spółek, centrum handlowego, hotelu i przez pewien czas klubu Pogoń Szczecin – przez nieznanych sprawców, którzy w majestacie prawa przejęli kierowaną przez niego spółkę deweloperską Reformer Development należącą do tureckich właścicieli.„Przestępcy podstawili warszawskiemu sądowi fałszywy akt zmian właścicielskich, nowego zarządu i adresu siedziby – na ich podstawie sąd KRS, niczego nie weryfikując, dokonał zmian, które zalegalizowały przestępstwo, a oszustom pozwoliły całkowicie przejąć spółkę” – czytamy w gazecie.Jak dowiadujemy się, oszustwo zajęło przestępcom zaledwie trzy tygodnie, a fakt przestępczego przejęcia spółki wyszedł na jaw przez przypadek.11 stycznia do korespondencyjnego biura spółki w Raszynie (mieści się tu księgowość) zadzwoniła pracowniczka ING Banku z prośbą o uzupełnienie danych do otwarcia rachunku spółki w banku – podania dokładnego adresu przy Marszałkowskiej 111 w Warszawie – zlecenie złożył prezes spółki Kennet Markus Ljung. Główna księgowa, która odebrała telefon, powiedziała, że to pomyłka, że spółka ma konto w PKO BP, nie mieści się na Marszałkowskiej, a prezesem jest Sabri Bekdas – opisuje historię fałszerstwa „Rz”. „Pomyśleliśmy wtedy, że doszło do nieporozumienia” – mówi w rozmowie z „Rz” Bekdas – „jednak następnego dnia pracowniczka z ING zadzwoniła raz jeszcze i potwierdziła, że takie dane są w KRS”. W spółce Reformer Development nastąpiło trzęsienie ziemi. Prezes z prawnikami sprawdzili dokumenty spółki w warszawskim KRS. I oniemieli. Okazało się, 20 listopada 2018 r. doszło do nadzwyczajnego zgromadzenia wspólników w siedzibie spółki. Przybyć na nie mieli właściciele z Turcji – Sabri Sami Yilmaz i Cork Bekdas. Zgromadzenie protokołować miała Elżbieta Dyś, dyrektor spółki. Wspólnicy usunęli poprzedni zarząd i powołali jednoosobowy - prezesem został 48-letni Kennet Markus Ljung. Szkopuł w tym, że takie zgromadzenie w ogóle nie miało miejsca, a protokół, który wysłano do sądu rejestrowego przy Czerniakowskiej 100, był sfałszowany – podrobiono podpisy Elżbiety Dyś i dwóch właścicieli i Sabri Bekdasa – pisze gazeta. „Rzeczpospolita” informuje powołując się na oświadczenie warszawskiego sądu, że choć protokół rzekomego zgromadzenia nie miał potwierdzenia notarialnego, sąd „ocenił, że przedstawione dokumenty są zgodne co do formy i treści z przepisami kodeksu spółek handlowych; nie powziął także wątpliwości co do zgodności ze stanem rzeczywistym złożonego podpisu wspólnika – przewodniczącego zgromadzenia, z uwagi na jego podobieństwo do już znajdującego się w aktach rejestrowych, i dokonał wpisu”. Sąd nie sprawdził też prawdziwości jego paszportu, którego numer podał w dokumencie – pisze dziennik. „Rzeczpospolita”, która opisuje szczegółowo dalszą historię sprawy, pisze także, że o „kradzieży spółki Reformer Development wie ambasador Turcji w Polsce, który poprosił o pilną interwencję ministra Zbigniewa Ziobry”.",,
Kalisz: działam dla dobra SLD,"– SLD to moja partia, działam dla jej dobra – powiedział w Radiowej Trójce Ryszard Kalisz. Poseł SLD zapewnił też, że nie przystąpi do Ruchu Palikota.","Kalisz powtórzył, że tylko zaangażuje się w tworzenie wspólnej listy lewicy do Parlamentu Europejskiego.  – Jeśli odniesie ona sukces w wyborach, będziemy myśleć, co dalej – podkreślił poseł. Zdaniem Ryszarda Kalisza, obecnie w SLD panuje zastój, partia nie przyciąga ludzi młodych i dynamicznych, a on chce to zmienić. Kalisz powtórzył, że nie złamał regulaminu SLD, angażując się w inicjatywę Europa Plus, której patronuje Aleksander Kwaśniewski.Poseł jest przekonany, że wygra sprawę przed sądem partyjnym. 6 marca zbierze się zarząd SLD, który ma zdecydować o losach Ryszarda Kalisza.",,
Erdogan nie odpuszcza. „Wkrótce wniosek o ekstradycję Gulena”,"– W najbliższych dniach Turcja wystąpi do USA z oficjalnym wnioskiem o ekstradycję muzułmańskiego kaznodziei Fethullaha Gulena – poinformował w poniedziałek, w wywiadzie dla stacji CNN, prezydent Turcji Recep Tayyip Erdogan.","Władze w Ankarze oskarżają Gulena o to, że stał za próbą zamachu stanu w Turcji. On sam zdecydowanie temu zaprzecza.Wróg numer 1Żyjący na dobrowolnym wygnaniu w USA Gulen to niegdysiejszy sojusznik, a obecnie wróg numer 1 prezydenta Erdogana, który oskarża go o budowanie w instytucjach państwa, w tym w wojsku, „struktur równoległych”, dążących do przejęcia władzy. Taką próbę – zdaniem Erdogana – miała w nocy z piątku na sobotę podjąć „klika” żołnierzy i oficerów będących zwolennikami Gulena.– Stany Zjednoczone nie powinny trzymać terrorysty – powiedział Erdogan. Amerykańskie władze oświadczyły w poniedziałek, że gdy wpłynie oficjalny wniosek, będzie on przeanalizowany. USA wezwały też do przedstawienia dowodów przeciwko kaznodziei.Prezydent Turcji zaprzeczył jakoby próba puczu wojskowego była dla niego pretekstem do represji wobec opozycji.Wróci kara śmierci?Erdogan powtórzył, że jest gotów do przywrócenia kary śmierci w Turcji. Wymaga to jednak - jak zaznaczył - dokonania zmiany w konstytucji. – Jako prezydent zaakceptuję każdą decyzję parlamentu w tej sprawie – podkreślił. Przemawiając w niedzielę do tłumów zebranych w Stambule i domagających się kary śmierci dla puczystów, prezydent Erdogan powiedział: „Jako rząd i jako państwo znamy waszą prośbę i się w nią wsłuchujemy. Nie możemy zignorować takiej prośby”.Kara śmierci została w Turcji zniesiona 12 lat temu.",,
„Lewica musi się odnowić”,"– Lewica na starym kontynencie musi się odnowić i stawić czoła prawicowym rządom, które doprowadziły do kryzysu ekonomicznego – przekonywali w Warszawie liderzy ugrupowań, wchodzących w skład Partii Europejskich Socjalistów – w tymi byli i obecni premierzy.","Rada PES – drugiej po centroprawicowej Europejskiej Partii Ludowej (EPP), siły w europarlamencie – odbywa się raz do roku, a w Polsce gości już po raz drugi. Na jej posiedzenie do Warszawy przyjechało kilkuset przedstawicieli europejskich partii lewicowych, w tym dwóch obecnych premierów: Grecji – Jeorjos Papandreu i Słowenii – Borut Pahor, a także m.in. byli szefowie rządów: Słowacji – Robert Fico i Bułgarii – Sergiej Staniszew. Obrady potrwają do piątku. Głównymi tematami są m.in. kryzys ekonomiczny oraz rozważania jak odbudować pozycję lewicy,  w rządzonej w większości przez chadeków i liberałów Europie. – Musimy się odnowić i zjednoczyć, by wygrywając wybory w krajach UE wyrwać Europę z kryzysu i fali strachu – przekonywał szef PES Poul Nyrup Rasmussen.Z kolei lider PES w Parlamencie Europejskim, Martin Schulz, który w II połowie kadencji ma zastąpić Jerzego Buzka na funkcji przewodniczącego PE, mówił o zagrożeniu, jakim dla Europy jest wzrost popularności skrajnie prawicowych ugrupowań takich jak: włoska Liga Północna, francuski Front Narodowy, holenderska Partia Wolności czy węgierski Jobbik. „Rozwój nie kosztem obywateli”Premier Papandreu prosił, aby pamiętać o zwykłych obywatelach. –  Głęboka recesja ma miejsce w wielu krajach Europy, w których cięcia wydatków uderzają w najsłabszych i zwiększają niestabilność na rynkach europejskich. (...) Europa potrzebuje zrównoważonego rozwoju, lecz nie kosztem obywateli, tak jak chcą tego konserwatyści – mówił. Głos podczas obrad zabrał też szef SLD Grzegorz Napieralski. Według niego lewica w Polsce „złapała wiatr w żagle”, o czym świadczą: jego wynik w wyborach prezydenckich (prawie 14 proc.) i wynik SLD z wyborów samorządowych (ponad 15 proc.).PES zrzesza ugrupowania socjalistyczne i socjaldemokratyczne z państw UE oraz krajów z nią stowarzyszonych takich jak: Turcja, Albania czy kraje bałkańskie.",,
Prezes Julia Przyłębska „Człowiekiem Wolności” tygodnika „Sieci”,"Wolność jest darem, ale również nieustannym zadaniem, dlatego nagrodę odbieram jako zobowiązanie – powiedziała prezes Trybunału Konstytucyjnego Julia Przyłębska. Właśnie odebrała nagrodę „Człowieka wolności” 2017 przyznawaną przez tygodnik „Sieci”.","Wyróżnienie zostało wręczone podczas uroczystej gali w Warszawie. W uroczystości wzięli udział m.in.: marszałek Sejmu Marek Kuchciński, marszałek Senatu Stanisław Karczewski, wicepremierzy Piotr Gliński i Beata Szydło, inni ministrowie, a także prezes PiS Jarosław Kaczyński.– Wolność jest darem, ale również nieustannym zadaniem, dlatego nagrodę odbieram jako zobowiązanie – podkreśliła w swoim przemówieniu prezes TK. – Nagrodę przyjmuję jako wyróżnienie dla mnie i moich kolegów sędziów - sędziów TK (...), którzy podobnie jak ja znoszą wszystkie ataki, upokorzenia, właśnie w poczuciu wolności – zaznaczyła Przyłębska, wymieniając nazwiska Mariusza Muszyńskiego, Grzegorza Jędrejki, Andrzeja Zielonackiego, Justyna Piskorskiego, Jarosława Wyrembaka i Zbigniewa Jędrzejewskiego. Wspomniała też dwóch zmarłych w zeszłym roku sędziów Trybunału – Lecha Morawskiego i Henryka Ciocha, którzy – jak mówiła  – „też na co dzień zmagali się ze smutną rzeczywistością i niesprawiedliwymi, brutalnymi atakami”. – Autorzy tej obrzydliwej nagonki nie rozumieją, że wolność nie oznacza dowolności działania – oceniła. Przyłębska odwołała się w swoim wystąpieniu m.in. do słów prezydenta Lecha Kaczyńskiego, który wręczając nominacje sędziowskie w kwietniu 2007 r. zwracał uwagę, że sędziowie otrzymują „olbrzymią władzę nad innymi”, pozostając jednocześnie „ludźmi ze swoimi słabościami”. – I dlatego też roszczenie, żeby władza sądownicza nie podlegała ocenom i krytyce, jest roszczeniem całkowicie nieuzasadnionym – przekonywała prezes TK.Podkreśliła zarazem, że Lech Kaczyński „w każdym obszarze swojej publicznej działalności” dawał inspirację, „jak najlepiej korzystać z wolności, z wyboru, jaki ta wolność nam – pełniącym ważne funkcje w imieniu społeczeństwa, w imieniu narodu – daje”. Czytelnicy i kapituła nagrody honorują co roku osoby szczególnie zasłużone w dziele troski o niezależną i wolną Polskę. Człowiekiem Wolności tygodnika w roku 2015 został wybrany prezydent Andrzej Duda, w roku 2016 – prezes PiS Jarosław Kaczyński.W poprzednich latach tytułem Człowieka Wolności Tygodnika zostali uhonorowani też: prof. Krzysztof Szwagrzyk, historyk IPN kierujący pracami archeologicznymi na warszawskiej Łączce, oraz poeta i pisarz Jarosław Marek Rymkiewicz.Po zakończeniu kadencji Andrzeja Rzeplińskiego, na mocy trzech nowych ustaw o Trybunale Konstytucyjnym ogłoszonych w Dzienniku Ustaw, Przyłębska została powołana przez prezydenta na p.o. prezesa Trybunału.21 grudnia 2016 r. prezydent Andrzej Duda powołał sędzię Julię Przyłębską na prezesa TK. Przyłębska jest ósmym prezesem w historii TK i pierwszą kobietą na tym stanowisku.",,
Bieńkowska wezwana do prokuratury. CBA zatrzymało jej brata i b. asystenta,"Unijna komisarz i była senator Elżbieta Bieńkowska oraz jej mąż Artur Bieńkowski zostali wezwani w charakterze świadków na przesłuchanie w katowickiej prokuraturze. Mają zeznawać w sprawie brata Bieńkowskiej i jej byłego asystenta, których zatrzymało CBA. Według śledczych mieli brać udział w zorganizowanej grupie przestępczej.","Na początku marca br. CBA zatrzymało sześć osób, m.in. w sprawie wyłudzenia 2 mln zł na szkodę Narodowego Centrum Badań i Rozwoju. Grupa miała działać od października 2012 r. do grudnia 2018 r. i dokonywać m.in. przestępstw korupcyjnych, skarbowych i przeciwko obrotowi gospodarczemu, a także wyłudzeń kredytów i dotacji z funduszy unijnych. Miała się też dopuścić prania pieniędzy pochodzących z tych przestępstw. Wśród zatrzymanych był brat komisarz UE Elżbiety Bieńkowskiej, Jarosław M. Kolejnym z zatrzymanych był Lech B., były asystent Bieńkowskiej w czasach, gdy była ona senatorem. Z ustaleń śledczych wynika, jako współpracownik senator RP Elżbiety Bieńkowskiej, powoływał się na swoje wpływy w instytucjach i urzędach państwowych oraz bankach. „Aby uwiarygodnić swoje szerokie kontakty i dowieść, że może załatwić każdą sprawę, umawiał się na spotkania w biurze senatorskim i posługiwał służbowymi wizytówkami” – przekazała prokuratura.Prokuratura przypomniała, że jedna z oszukanych osób straciła 715 tysięcy złotych, które wpłaciła na prywatne konto Lecha B., w przekonaniu, że jest to rachunek powierniczy i dokonując takiej operacji, uzyska kredyt na zakup nieruchomości w Katowicach. Nie dostała obiecanego kredytu ani zwrotu wpłaconych pieniędzy. Lech B. twierdził, że zostały one zaliczone na poczet jego roszczeń z tytułu zawartej umowy. W innym przypadku przestępstwo polegało na wprowadzeniu w błąd banku, który udzielił jednej ze spółek kredytu obrotowego w wysokości 2,5 miliona złotych, mimo że nie miała ona zdolności kredytowych. Pieniądze zostały rozdysponowane niezgodnie z przeznaczeniem. Zarzucane podejrzanym przestępstwa zagrożone są karą do 15 lat pozbawienia wolności. W ocenie prokuratury przesłuchanie Elżbiety Bieńkowskiej ma na celu weryfikację zgromadzonego w tej sprawie materiału dowodowego, w tym przede wszystkim wyjaśnień Lecha B. m.in. dotyczących współpracy podejrzanego z ówczesną senator. Celem przesłuchania Artura Bieńkowskiego jest uzyskanie jego wiedzy na temat funkcjonowania spółki, której prezesem był członek ww. grupy przestępczej – Jarosław M. Zeznania te mogą dostarczyć istotnych dla dobra postępowania informacji, ponieważ świadek zasiadał w Radzie Nadzorczej tego podmiotu.",,
Burza fleszy. Rex Tillerson w Warszawie,"Prezydent Andrzej Duda spotkał się w piątek wieczorem w Belwederze z sekretarzem stanu USA Rexem Tillersonem. Spotkanie trwało około godziny. – Politycy uzgodnili polsko-amerykańską mapę działań,  dotyczącą relacji gospodarczych i politycznych, w tym w zakresie bezpieczeństwa międzynarodowego – poinformował Krzysztof Szczerski, sekretarz stanu w Kancelarii Prezydenta.","– Rozmowa trwała godzinę, a więc dłużej niż było to zaplanowane. To co pokazała, to daleko idącą zbieżność poglądów i stanowisk między Polską a Stanami Zjednoczonymi w kluczowych dzisiaj elementach polityki międzynarodowej – powiedział po piątkowym spotkaniu Szczerski.Zaznaczył, że obaj politycy rozmawiali m.in. o problemach związanych z sytuacją w Afganistanie, na Bliskim Wschodzie, w Syrii. – Rozmawiano także o konflikcie na Ukrainie oraz o sankcjach wobec Rosji jako tym elemencie, gdzie Polska i Stany Zjednoczone mają wspólne stanowisko mówiące o konieczności podtrzymania tych sankcji aż nie przywrócimy ładu międzynarodowego opartego na prawie w relacjach między państwami w naszym regionie – podkreślił minister. Polsko-amerykańska mapa działańPrezydent Andrzej Duda i sekretarz stanu USA Rex Tillerson uzgodnili polsko-amerykańską mapę działań w najbliższym czasie dot. wspólnych stosunków gospodarczych i politycznych, w tym w zakresie bezpieczeństwa międzynarodowego - poinformował szef gabinetu prezydenta. – To bardzo ważne, będziemy mogli się spodziewać w najbliższym czasie kolejnych rozmów polsko-amerykańskich, które by nas doprowadziły do coraz bardziej zaawansowanego partnerstwa polsko-amerykańskiego - podkreślił Szczerski.Według ministra pierwszymi punktami tej mapy jest to, co „zarysowali prezydenci Andrzej Duda i Donald Trump podczas spotkania w Warszawie w lipcu 2017 r., czyli partnerstwo militarne, gospodarcze w tym energetyczne i partnerstwo globalne w tym Rada Bezpieczeństwa Narodów Zjednoczonych”.Szczerski dodał, że są to bloki spraw łączące politykę polską i amerykańską. – To są trzy duże bloki spraw i region czyli Trójmorze, które łączą dzisiaj politykę amerykańską z polityką polską i pozwalają nam mówić o zawiązanym partnerstwie – powiedział. Wsparcie dla projektu TrójmorzaJak zaznaczył minister, Duda i Tillerson rozmawiali też o współpracy gospodarczej, w tym współpracy energetycznej. – Oraz o dwóch wielkich projektach, które możemy wspólnie ze Stanami Zjednoczonymi realizować, to znaczy z jednej strony regionalny projekt, czyli Trójmorze: bardzo wyraźne wsparcie administracji amerykańskiej dla tego projektu, dla tej inicjatywy, zainteresowanie jej rozwojem – powiedział Szczerski. Jak dodał, prezydent Duda i Tillerson rozmawiali o szczegółach tej inicjatywy.Obaj politycy rozmawiali też o „wspólnym koordynowaniu prac i działań na forum Rady Bezpieczeństwa ONZ”. – Obaj rozmówcy mówili, jak ważne dla realizacji wspólnych wartości, którym hołduje Polska i Stany Zjednoczony, jest działanie razem na forum globalnym, czyli w Radzie Bezpieczeństwa – zaznaczył Szczerski. Spotkanie Tillerson - Morawiecki W sobotę rano z sekretarzem stanu USA będą rozmawiali premier Morawiecki i Jacek Czaputowicz. Po spotkaniu planowana jest wspólna konferencja prasowa szefów dyplomacji.  Amerykański polityk przyleciał do Polski prosto ze Światowego Forum Ekonomicznego w Davos, na którym przebywał też polski prezydent.",,
Polacy poza podium w Vikersund. Stoch najsłabszym ogniwem,Polscy skoczkowie narciarscy zajęli czwarte miejsce w drużynowych zawodach Pucharu Świata w Vikersund. Zwyciężyli Słoweńcy.,"Zawodnicy trenera Stefana Horngachera, w składzie: Piotr Żyła, Jakub Wolny, Dawid Kubacki i Kamil Stoch, na półmetku plasowali się na szóstej pozycji. Po drugiej próbie Żyły awansowali na trzecie miejsce, na którym utrzymywali się do ostatniej kolejki.Słabszy skok oddał jednak ponownie Stoch i biało-czerwoni spadli o jedną lokatę. By znaleźć się po raz 25. na podium zawodów PŚ zabrakło im 16,6 pkt. Był to szósty konkurs drużynowy PŚ w tym sezonie, ale pierwszy na mamucim obiekcie. Biało-czerwoni triumfowali dwukrotnie - 17 listopada 2018 w Wiśle i 15 lutego w niemieckim Willingen. W pozostałych trzech zwyciężyli Niemcy, Austriacy i Norwegowie.",,
Cimoszewicz poparł Komorowskiego,"– Mój głos w wyborach prezydenckich oddam na Bronisława Komorowskiego – powiedział Włodzimierz Cimoszewicz podczas konferencji prasowej po spotkaniu z kandydatem Platformy Obywatelskiej na to stanowisko. Według przytaczanych przez „Gazetę Wyborczą” dwóch niezależnych źródeł, politycy PO prowadzili rozmowy z Cimoszewiczem od kilku tygodni. – Tak po ludzku jest mi przykro – skomentował decyzję byłego premiera lider SLD Grzegorz Napieralski.","Włodzimierz Cimoszewicz podkreślił, że mimo iż jest politykiem kojarzonym z lewicą, nie ma wątpliwości, że wybór Komorowskiego jest właściwy. Jak powiedział: – Polska potrzebuje oddechu. – Wybierając w niedzielę kandydata PO możemy naszemu krajowi zapewnić okres spokoju i sprawną współpracę na linii rząd - prezydent – podkreślił Cimoszewicz.Senator zaznaczył, że ma nadzieję, że wiele osób przed podjęciem swojej decyzji wyborczej zechce takżerozważyć jego wybór, dotyczący poparcia dla Bronisława Komorowskiego.Podkreślił też, że w jego przekonaniu wybory prezydenckie nie powinny być plebiscytem partyjnym.Cimoszewicz dodał, że do podjęcia decyzji o poparciu Komorowskiego „zdopingowały go” sondaże, pokazujące zmniejszającą się przewagę kandydata PO nad kandydatem PiS. – A nie ukrywam, że nie chciałbym, żeby pan Kaczyńskizostał prezydentem. Więc, jeżeli mogę pomóc i przekonać kogoś jeszcze dodatkowo do wsparcia pana Komorowskiego, to robię to z chęcią – powiedział.Pytany, czy podcina skrzydła kandydatowi SLD Grzegorzowi Napieralskiemu, powiedział, że nie jest to jego intencją. Dodał, że „pan Grzegorz Napieralski (...)nie tyle walczy o prezydenturę, co o swoją pozycję w partii”.Bronisław Komorowski dziękując za poparcie podkreślił: – Dla mnie jest to kolejna zachęta, aby uznać, że podziały natury historycznej – w obliczu nie tylko wspólnych zadańna przyszłość, ale również wspólnych dokonań (...) – te podziały tracą na znaczeniu. Zyskują na znaczeniu wszelkie działania na rzecz porozumienia ponad podziałami. Komorowski wyraził nadzieję, że poparcie Cimoszewicza będzie „jednoznacznym sygnałem”, że obaj myślą o tym, aby przyszłość Polski „oznaczała mniej konfliktów, a więcej wspólnoty działania”. Zapewnił, że tak widzi swojąprezydenturę. Włodzimierz Cimoszewicz – według badań zleconych przez Platformę – jest dla lewicy autorytetem nawet większym niż Kwaśniewski – podkreśla we wtorek „Gazeta Wyborcza”.Pierwsza tura wyborów prezydenckich odbędzie się w najbliższą niedzielę. Napieralskiemu jest przykro    –  Tak po ludzku jest mi po prostu przykro  – powiedział kandydat SLD na prezydenta Grzegorz Napieralski.   –  Dzisiaj Bronisław Komorowski ma jeden głos więcej, zdobył go w Senacie. Ja wierzę głęboko, jestem o tym przekonany, że dzisiaj zdobyłem kilka tysięcy głosów więcej. Dzisiaj o 5.30 byłem w Krakowie pod Hutą Sendzimira,rozmawiałem tam z pracownikami tej huty. Wierzę głęboko, że przekonałem ich do siebie  – zaznaczył Napieralski.  Według szefa sztabu lidera SLD Marka Wikińskiego,  Cimoszewicz „bardzo krytycznie” wypowiadał się okompetencjach Bronisława Komorowskiego na urząd prezydenta. –  Jest to zagranie taktyczne – Włodzimierz Cimoszewicz nie pamięta tego, że przed pięciu laty pani Anna Jarucka wraz z przyjaciółmi z PO zniszczyła karierę pana premieraCimoszewicza. Ale to już decyzja wolnego człowieka, w wolnym kraju  – zaznaczył Wikiński.   Były prezydent Aleksander Kwaśniewski uważa, żedecyzja Włodzimierza Cimoszewicza  jest trochę przedwczesna.Zadeklarował, że sam w I turze zagłosuje na Grzegorza Napieralskiego.  –  Włodzimierz Cimoszewicz zawsze zachowywał dużą suwerenność decyzji i niezależność. Ja bym bardziej jej oczekiwał między pierwszą a drugą turą wyborów  – powiedział Kwaśniewski.   Szef klubu PO Grzegorz Schetyna ocenił, że poparcie Cimoszewicza dla kandydata Platformy jest gestem symbolicznym, pokazującym, że „Komorowski jest kandydatem całej Polski, że będzie dobrym prezydentem, odpowiedzialnym, takim, który będzie reprezentował wszystkich Polaków”. Dodał, że PO nieplanuje koalicji z SLD, bo ma dobrego koalicjanta.   Z kolei premier Donald Tusk stwierdził, że jeśli wyborcy lewicy chcą wspomóc tych, którzy „mogą na serio zatrzymać recydywę tego, co nazywa się umownie IVRP, to powinni wesprzeć Komorowskiego”.  Kandydat PSL, wicepremier Waldemar Pawlak mówił, że PO przesadza, biorąc kolejnego polityka SLD. –  Boimy się, czy starczy ludzi w SLD  – ironizował.  Rzecznik sztabu Jarosława Kaczyńskiego Paweł Poncyljusz ocenił, że udzielenie wsparciadla Komorowskiego przez Cimoszewicza oznacza, że kandydat PO słabnie.",,
Gowin: Porozumienie odrzuci senackie weto ws. reformy sądownictwa,"Wicepremier, minister nauki i szkolnictwa wyższego Jarosław Gowin powiedział w Polskim Radiu, że parlamentarzyści Porozumienia są gotowi do rozmów na temat systemowych zmian w sądownictwie. Przyznał, że spodziewa się, iż prezydent podpisze ustawy wprowadzające zmiany w wymiarze sprawiedliwości oraz że  posłowie kierowanej przez niego partii Porozumienie odrzucą senackie weto w tej sprawie.","Wicepremier odniósł się też do inicjatywy przedstawicieli Polskiej Akademii Nauk, dotyczącej przeprowadzenia okrągłego stołu dotyczącego przełamania pata w sprawie ustaw sądowych. Do rozmów mieliby zasiąść przeciwnicy i zwolennicy nowelizacji, w tym przedstawiciele stowarzyszeń sędziów i opozycja.  Zaznaczył, że zmiany, nad którymi pracuje, dotyczą też innych kwestii. Zdaniem Jarosława Gowina do okrągłego stołu trzeba zasiąść bezwarunkowo. Wicepremier odrzuca możliwość wycofania się obozu rządzącego z procedowanych zmian w prawie. We wtorek do ustaw sądowych odniósł się także na antenie TVN24 szef KPRM Michał Dworczyk. Polityk zwrócił uwagę, że wprowadzane zmiany są zbliżone do rozwiązań obowiązujących w Europie, np. Hiszpanii i Niemczech. – Formułowane zarzuty pod adresem reformy sądownictwa, którą prowadzi PiS, są po prostu nieprawdziwe – oświadczył. Szef KPRM pytany, czy list kongresmenów nie robi wrażenia na PiS, powiedział, że „oczywiście robi na nas zawsze wrażenie, kiedy pojawia się nieprawdziwa informacja na temat Polski, kiedy rozpowszechniane są nieprawdziwe informacje na temat naszego kraju”. Jak dodał, część tych informacji rozpowszechniana jest intencjonalnie i w złej wierze przez oponentów politycznych PiS. Dworczyk stwierdził, że w sprawie reformy sądownictwa amerykańscy kongresmeni mają nieprawdziwe informacje. – Martwię się, że autor tego listu nie ma dokładnej wiedzy na temat istoty zmian w sądownictwie, które są wprowadzane w Polsce. Powinniśmy zrobić wszystko, aby nasi zagraniczni partnerzy mieli pełną informację co do tego, jakie reformy w Polsce są wprowadzane w obszarze sądownictwa – podkreślił Dworczyk. List dotyczący zagrożeń, jakie zdaniem amerykańskich deputowanych niosą ze sobą reformy sądownictwa dla instytucji demokratycznych w Polsce, w niedzielę został opublikowany na stronie komisji spraw zagranicznych Izby Reprezentantów, w którym większość mają deputowani z Partii Demokratycznej. Obaj sygnatariusze listu są również deputowanymi z ramienia tej partii. Również zastępca rzecznika Prawa i Sprawiedliwości Radosław Fogiel oświadczył, że jego partia nie wycofa się z reformy sądownictwa. Polityk powiedział w Polskim Radiu, że PiS będzie się przyglądać ewentualnemu okrągłemu stołowi w sprawie nowelizacji ustaw sądowych. – Zobaczymy, na czym ta propozycja, ta inicjatywa miałaby polegać i podejmiemy decyzję – powiedział Radosław Fogiel. Dodał, że nawet gdyby PiS nie zdecydowało się na udział w rozmowach, to będzie w nich uczestniczył przedstawiciel Zjednoczonej Prawicy. W piątek Senat odrzucił uchwaloną przez Sejm nowelizację ustaw sądowych. Pojutrze Sejm ma głosować nad wetem Senatu.",,
Fiasko amerykańsko-rosyjskich rozmów. Likwidacji arsenału rakietowego nie będzie,Rosja i Stany Zjednoczone nie osiągnęły postępu w czwartkowych rozmowach w Pekinie na temat sporu dotyczącego traktatu o całkowitej likwidacji pocisków rakietowych pośredniego i średniego zasięgu (INF) – poinformował wiceszef rosyjskiego MSZ Siergiej Riabkow.,"Dyplomata wypowiadał się po spotkaniu w stolicy Chin z podsekretarz stanu USA ds. kontroli zbrojeń i bezpieczeństwa międzynarodowego Andreą Thompson; wypowiedzi Riabkowa przekazały media rosyjskie.– Nie osiągnęliśmy postępu – poinformował wiceminister, dodając, że stwierdza to „z głęboką troską o los umowy i los bezpieczeństwa międzynarodowego w Europie”. W ocenie Rosji – jak oświadczył – „rozpoczyna się teraz kolejny etap, czyli etap wstrzymania przez Stany Zjednoczone swych zobowiązań w ramach INF”.Riabkow zapewnił, że Rosja „będzie kontynuowała pracę” i że jest gotowa „poszukiwać rozwiązań, chociaż teraz uczynienie tego będzie znacznie trudniejsze”.Układ INF o całkowitej likwidacji pocisków rakietowych pośredniego i średniego zasięgu podpisali przywódcy USA i ówczesnego ZSRR, Ronald Reagan i Michaił Gorbaczow w 1987 r. w Waszyngtonie. Przewiduje on likwidację arsenałów tej broni, a także zabrania jej produkowania, przechowywania i stosowania. Układem objęte są pociski o zasięgu od 500 do 5500 km.",,
"Terroryści uderzają tam, gdzie rutyna może zgubić","Wczoraj Afganistanie zginęło pięciu polskich żołnierzy. Wydaje mi się, że polskie dowództwo powinno zastanowić się nad ograniczeniem liczby patroli przed nadejściem świąt katolickich. Muzułmanie wiedzą, że podstawą ich działań jest dokonanie wstrząsu psychicznego.",,,
GW krytycznie o kandydaturze Von der Leyen na szefa KE. Przyczyną jest jej stosunek do Rosji?,"– Potrafi czarować, ale poza zmianami w niemieckiej polityce rodzinnej nie ma czym się pochwalić. Trudno mi sobie ją wyobrazić jako szefową Komisji Europejskiej – pisze Bartosz Wieliński, szef działu zagranicznego „Gazety Wyborczej” o szefowej niemieckiego MON, typowanej na nowego szefa KE. Internauci przypominają mu krytyczny stosunek Ursuli von der Leyen do Rosji.","Niemiecka minister obrony Ursula von der Leyen jest jednym z kandydatów rozważanych na stanowisko przewodniczącego Komisji Europejskiej. – Dla Polski byłaby ona do zaakceptowania – powiedział jeden z dyplomatów. Okazuje się, że poprzeć ją mogą także pozostałe państwa Grupy Wyszehradzkiej. Niemiecka minister obrony od lat prezentuje krytyczne stanowisko wobec Rosji, czasem wbrew współkoalicjantom. W kwietniu 2014 r. minister Von der Leyen po spotkaniu ministrów obrony UE w Luksemburgu stwierdziła, że rząd Niemiec niezmiennie domaga się od Rosji sygnałów deeskalacji konfliktu wokół Ukrainy i wyraziła pełną solidarność z sąsiadami Ukrainy: Polską, Rumunią i krajami nadbałtyckimi w tej sprawie.  Kiedy rosyjska flaga zawisła na gmachem parlamentu Krymu w 2014 r., niemiecka minister obrony wyraziła zaniepokojenie i solidarność. Stwierdziła, że dla krajów NATO graniczących z Rosją ważne jest, by Sojusz „pokazał tam swoją obecność” – przypomniał na początku maja br. portal Politico, pisząc, że „za swoją deklarację Ursula von der Leyen została wręcz rozjechana”, m. in. przez Sigmara Gabriela, ówczesnego socjaldemokratycznego ministra gospodarki i wicekanclerza. – Nie wolno czynić wrażenia, że rozpatrujemy jakieś opcje militarne, nawet w kategoriach teoretycznych – stwierdził Gabriel. Gdy w połowie czerwca br. – w kontekście licznych wypowiedzi prezydenta USA, Donalda Trumpa – kanclerz Angela Merkel chwaliła się, że w budżecie państwa na 2020 rok na obronność przewidziano o 2 mld euro więcej niż w roku obecnym, media zwracały uwagę, że to i tak mniej niż pierwotnie żądała minister obrony. Czy to jest przyczyna krytycznej oceny niemieckiej minister ze strony szefa działu zagranicznego „GW”? Zdaniem Bartosza Wielińskiego Ursula von der Leyen „z trudem ogarniała strukturę, jaką jest niemiecki MON”, czemu dał wyraz na Twitterze.",,
Szef KRS: Sprawa wyznaczona w TSUE na 19 marca może być kluczowa dla reformy,"Sprawa, którą Trybunał Sprawiedliwości UE wyznaczył na 19 marca, może być kluczowa dla reformy wymiaru sprawiedliwości w Polsce – powiedział przewodniczący Krajowej Rady Sądownictwa Leszek Mazur. Dodał, że Krajowa Rada Sądownictwa „nie czuje się zahamowana” w swych działaniach.","– Wszystko zależy od tego, jakie to będzie rozstrzygnięcie. Do tego czasu nie czujemy się w swoich działaniach zahamowani, ponieważ nasze działania nie ograniczają się tylko do kwestii Sądu Najwyższego, co do którego konkurs został wstrzymany – zaznaczył sędzia Mazur. W połowie grudnia Sąd Najwyższy poinformował, że w Trybunale Sprawiedliwości UE 19 marca 2019 r. odbędzie się rozprawa w sprawie pytań prejudycjalnych SN dotyczących m.in. zdolności Krajowej Rady Sądownictwa do wykonywania konstytucyjnego zadania stania na straży niezależności sądów. SN otrzymał postanowienie prezesa TSUE, w którym zdecydowano o objęciu trybem przyspieszonym spraw tych pięciu pytań skierowanych do TSUE 30 sierpnia oraz 19 września br. TSUE zdecydował o połączeniu tych pytań do wspólnego rozpoznania. Zdaniem przewodniczącego Mazura, kwestie rozstrzygane przez TSUE 19 marca mogą okazać się bardziej kluczowe dla zmian w wymiarze sprawiedliwości, niż zagadnienia związane ze stanem spoczynku sędziów SN i statusem I prezes tego sądu. Jak ocenił, jeśli takie ewentualne orzeczenie TSUE byłoby niekorzystne dla statusu KRS i zostałoby ono uznane przez państwo polskie, „to chyba jeden z kluczowych elementów reformy, jakim było ukształtowanie sędziowskiej części KRS, zostałby podważony”. – Kiedy będzie finalne rozstrzygnięcie, trzeba będzie je ocenić. Jeśli status KRS miałby zostać podważony, to będzie należało odpowiedzieć na pytanie, czy państwo polskie takie orzeczenie uznaje, czy go nie uznaje – mówił. – Dlatego temat, co będzie później, to bardziej zależy od tego, jakie stanowisko zajmie państwo wobec tego orzeczenia, bo to państwo jest stroną postępowania. Trudno sobie wyobrazić nieskoordynowane działanie, że parlament lub prezydent powie jedno, a my powiemy coś innego – ocenił Mazur. Jak jednocześnie przypomniał, KRS zastosowała się już do zarządzenia zabezpieczającego TSUE z października, zapadłego w sprawie wniosku Komisji Europejskiej. Ostatnio – 17 grudnia – TSUE podtrzymał w ostatecznym orzeczeniu te środki tymczasowe, polegające na zawieszeniu części przepisów ustawy o SN. TSUE przychylił się do wniosku KE o to, aby sędziowie SN, którzy ukończyli 65 lat, mogli powrócić na stanowiska i żeby wstrzymane zostało mianowanie nowych sędziów na miejsca tych, którzy zostali odesłani w stan spoczynku. Zgodnie z tą decyzją Polska ma też powstrzymać się od powołania nowego I prezesa SN. Przewodniczący KRS był również pytany, czy zadawanie przez sędziów pytań prejudycjalnych może być powodem inicjowania wobec nich postępowań dyscyplinarnych. – Jeśli określone postępowanie jest tylko pretekstem do zadania pytania prejudycjalnego, to można zaszkodzić stronie postępowania. Tego rodzaju nadużycie procedury i funkcji pytania prejudycjalnego może być deliktem dyscyplinarnym – ocenił Mazur.  Jednocześnie sędzia podkreślił, że nie można kwestionować samego prawa do zadawania pytań prejudycjalnych przez sędziów. Jak dodał, „jest to oczywiste uprawnienie sędziów”. – Natomiast można sobie wyobrazić taką sytuację, że pytania prejudycjalne są zadawane w celu pozamerytorycznym. Wtedy rzeczywiście możemy mieć do czynienia z nadużyciem. Problem leży nie w tym, że ktoś zadał pytanie prejudycjalne, tylko w tym, co leżało u podstaw tego pytania i czy nie mamy do czynienia z wyjściem poza ramy sytuacji uprawniającej do zadania pytania – zaznaczył Mazur. Sąd Najwyższy 30 sierpnia skierował dwa pytania do TSUE w ramach sporu toczącego się między sędzią Naczelnego Sądu Administracyjnego a KRS, w sprawie wydanej przez Radę opinii w przedmiocie dalszego zajmowania stanowiska sędziego NSA. – SN zastanawia się, czy sposób powoływania sędziów do KRS jest zgodny z polską konstytucją i standardami europejskimi. (…) SN pyta TSUE, jaki jest standard europejski w tej sprawie i czy można obecną sytuację pogodzić z tym standardem – mówił we wrześniu rzecznik prasowy SN sędzia Michał Laskowski. – Drugie pytanie jest konsekwencją pierwszego pytania. Kiedy TSUE orzeknie, że nie jest to zgodne ze standardem, bo wtedy powstaje pytanie, jaki jest status sędziów wskazanych przez nową KRS wyłonioną w taki, a nie w inny sposób. To jest pytanie, czy są to sędziowie prawidłowo powołani na swoje stanowiska – dodawał sędzia Laskowski.",,
O. Rydzyk: jedna telewizja to nic,"Przyznanie TV Trwam miejsca na platformie cyfrowej zdominowało 21. Pielgrzymkę Rodziny Radia Maryja na Jasną Górę. – Uważam, że jedna telewizja to jest nic – powiedział o. Tadeusz Rydzyk do wiernych. Dodał, że „będzie normalnie”, jeżeli będzie „tyle procent polskich mediów, ile jest procent Polaków”.","Tysiące pielgrzymów, którzy przybyli na Jasną Górę z całego kraju, modliło się na błoniach jasnogórskich za dar kanonizacji Jana Pawła II, a także za miejsce dla TV Trwam na platformie cyfrowej. Uroczystej mszy przewodniczył metropolita gdański abp Sławoj Leszek Głódź –delegat Konferencji Episkopatu Polski ds. TV Trwam. Głódź, odnosząc się domiejsca dla TV Trwam na multipleksie powiedział, że jest „to wielkiezwycięstwo” oraz podziękował członkom Krajowej Rady Radiofonii i Telewizji,że „taką decyzję jednogłośnie podjęli”. Homilię wygłosił metropolita częstochowski oraz przewodniczący Rady ds.Środków Społecznego Przekazu KEP abp Wacław Depo. –  Cieszę się, że w tym Roku Wiary wykazaliście się odwagą opowiedzenia się za miejscem katolickich środków społecznego przekazu na forum publicznym, a zwłaszcza TV Trwam na multipleksie.  Abp Depo, powołując się na słowa kardynała Karola Wojtyły zaznaczył, żekomunikacja społeczna nie powinna być traktowana tylko jako źródło rozrywki i zadowolenia, co obserwuje się w kulturze konsumpcji, ale „powinna służyćprawdziwemu rozwojowi osoby ludzkiej”. –  Kościół uważa za swój obowiązek bronić prawdy i wolności mediów, a także zdecydowanie i z odwagąprzeciwstawiać się wszelkim formom monopolizacji i manipulowaniu, (...)jesteśmy więc tutaj po to, żeby przyczyniać się do tworzenia cywilizacjiprawdy  – mówił abp Depo. Podczas mszy zaprezentowano również nagranie, na którym papież Franciszekpozdrawia pielgrzymów Radia Maryja oraz odnosi się do zbrodni wołyńskiej.Przeczytano też telegram do papieża, w którym znalazły się m.in. „wyrazy synowskiego oddania” oraz informacja o zapowiedzi przyznania TV Trwam miejsca na pierwszym multipleksie. Poinformowano, że telegram podpiszą obecni na mszy biskupi oraz dyrektor i założyciel Radia Maryja o. Tadeusz Rydzyk. –  Przed nami wiele zadań, i – jak tak myślę sobie o tej TV Trwam, no to musimy wielki skok zrobić jeszcze. To będzie nowa era. Ale uważam, że jednatelewizja to jest nic  – mówił do pielgrzymów o. Rydzyk. Dodał, że „będzie normalnie”, jeżeli będzie „tyle procent polskich mediów, ile jest procent Polaków”. –  I jak dotąd to jeszcze daleko i mamy nadzieję, że jednak dadzą  – mówił o. Rydzyk. –  Razem można uczynić wiele, ale tylko razem i nie dajmy się podzielić  – powiedział o. Rydzyk. –  Pamiętam jak powiedzieli: ten Rydzyk jeździ maybachem. Pamiętam to dodzisiaj, a powiem wam, że mam dwa  – powiedział o. Rydzyk. Jednego – jak to ujął – dostał z „Londynu pocztą”, a drugi przyniosła mu jakaś „rodzina z Torunia”. –  I stoją na takim małym stoliczku, dwa  – dodał.  A po co to powiedzieli? – kontynuował o. dyrektor – żeby zniechęcić. Bo wszystko by ludziewybaczyli, ale pieniędzy nie wybaczą.  Przemawiając na błoniach jasnogórskich zwrócił się do abp. Henryka Hosera: –  Pozdrawiamy bardzo serdecznie księdza arcybiskupa Hosera i dziękujemy, że mówi prawdę.  Tegoroczna 21. Pielgrzymka Rodziny Radia Maryja przebiegała pod hasłem „Mocni wiarą”. Uczestniczyli w niej politycy, m.in. PiS i Solidarnej Polski.  –  Przed nami droga do rzeczywistej równowagi sił, także w mediach  – powiedział na Jasnej Górze prezes PiS Jarosław Kaczyński. Prezes PiS podkreślił, że „nie ma Polski bez Kościoła”, bo „Kościół jest jedynym w Polsce dzierżycielem systemu wartości, który Polacy znają”. –  Ci, którzy chcą zniszczyć Kościół, którzy odrzucają ten system na różne sposoby, a dziś próbuje się już to robić w przedszkolach, ci mają do zaproponowania tylko i wyłącznie nihilizm, a więc odrzucenie wszystkiego co reguluje cywilizowane stosunki między ludźmi. Powtarzam, to jest droga do zagłady naszej kultury, do zagłady naszego narodu i zgodzić się na to w żadnym wypadku nie możemy  – mówił.",,
Iran wypowie układ o nieproliferacji broni atomowej? „Rozważamy to”,"Władze Iranu nie wykluczają możliwości wypowiedzenia układu o nierozprzestrzenianiu broni jądrowej (NPT) w razie zaostrzenia sankcji, nałożonych na Teheran przez USA – oświadczył w niedzielę irański minister spraw zagranicznych Mohammad Dżawad Zarif.","Napięcie między obu państwami wzrosło po tym, gdy w 2018 roku prezydent Donald Trump wycofał USA z międzynarodowej umowy, przewidującej stopniowe znoszenie sankcji wobec Teheranu w zamian za demontaż jego programu uzyskania broni nuklearnej. W tym miesiącu Trump odmówił przedłużenia zgody na czasowe zakupywanie ograniczonych ilości irańskiej ropy przez jej największych importerów. Prezydent Iranu Hasan Rowhani i niektórzy tamtejsi wyżsi dowódcy wojskowi zagrozili wtedy zakłóceniem dostaw ropy z państw regionu Zatoki Perskiej, gdyby Waszyngton próbował zablokować irański eksport naftowy. – Republika Islamska ma wiele rozwiązań do wyboru i władze państwowe rozważają je, a wystąpienie z NPT jest jednym z nich – głosi wypowiedź Zarifa, zacytowana na stronie internetowej irańskiego nadawcy państwowego IRIB. Iran groził wycofaniem się z NPT już wcześniej, gdy Trump podjął kroki w kierunku unieważnienia zawartej w 2015 roku międzynarodowej umowy na temat likwidacji irańskiego wojskowego potencjału nuklearnego. Poza USA i Iranem, stronami tej umowy są również Rosja, Chiny, Niemcy, Wielka Brytania i Francja.",,
Dłuższe śledztwo w sprawie „agenta Tomka”,"Śledztwo w sprawie książki o byłym agencie CBA Tomaszu Kaczmarku będzie przedłużone, co najmniej do listopada – dowiedział się portal tvp.info. Prokuratorzy badają czy doszło do ujawniania tajemnicy państwowej przez „agenta Tomka”, a także wykorzystania niejawnych informacji przez autora książki Piotra Krysiaka.",,,
"„SLD zawsze był za tym, żeby Unia Europejska była jednej prędkości”","– Myślę, że mamy problem z Unią Europejską, z tym, jak ona będzie wyglądała. SLD zawsze był za tym, żeby to była UE jednej prędkości. Ale wydarzyło się, że są dwie prędkości – powiedział w programie „Gość poranka” TVP Info szef SLD Włodzimierz Czarzasty. Zwrócił uwagę, że w 2020 roku tylko 15 procent BKB Unii będzie poza strefą euro. – Jeśli zostaniemy wśród tych 15 procent, to zostaniemy w ogonie, nie w szpicy – ocenił.",,,
Ponad 70 śmiertelnych ofiar pożarów w Kalifornii. Rejon klęski odwiedzi prezydent Trump,"Po odnalezieniu w piątek kolejnych ośmiu ciał w północnej Kalifornii bilans dotychczasowych ofiar pożarów lasów w tym regionie wzrósł do 71 osób – poinformował w piątek szeryf hrabstwa Butte, Kory Honea podczas briefingu transmitowanego przez stację ABC.","W ocenie władz lokalnych liczba zaginionych od 8 listopada, gdy wybuchł Camp Fire szalejący w północnej części stanu Kalifornia, wynosi 1011 osób; w czwartek mówiono o 631 osobach. Zniszczonych jest ok. 12 tys. budynków, w tym - 9,7 tys. domów mieszkalnych.– Chciałbym podkreślić, że to jest bilans prowizoryczny, lista zaginionych wciąż podlega zmianom –  zaznaczył szeryf Honea podczas konferencji prasowej. – Możliwe, że niektóre nazwiska zaginionych zostały wpisane dwukrotnie, bo zakładano, że chodzi o różne osoby - dodał.Służby poszukiwawcze cały czas przeczesują spalony teren. Władze oceniają, że jest to najbardziej niszczycielski pożar w historii USA od początku bieżącego stulecia.W południowej Kalifornii szaleje drugi, mniejszy pożar, który spowodował co najmniej trzy ofiary śmiertelne i zniszczył ponad 500 budynków (w tym wiele luksusowych rezydencji znamienitości) w rejonie kurortu Malibu. W piątek wieczór agencje podawały, że życie w południowej części Kalifornii powoli powraca do normy.",,
Laicyzacja w Niemczech. Nasi sąsiedzi nie chcą krzyży w urzędach,"Dwie trzecie Niemców jest przeciwna obecności krzyży w urzędach państwowych – wynika z badania przeprowadzonego przez instytut Emnid. Sondaż przygotowano po decyzji rządu Bawarii, który nakazał w landzie zawiesić krzyże w urzędach.","Według sondażu, 64 proc. Niemców nie chce krzyży w urzędach. Pomysł bawarskiego rządu popiera jedynie 29 proc. ankietowanych. Nawet wśród katolików decyzja ta nie spotkała się w większości ze zrozumieniem. 48 proc. katolików jest przeciwna krzyżom w urzędach, 38 proc. popiera ich obecność. Krzyży nie chce natomiast 62 proc. protestantów.Sondaż, którego wyniki publikuje niedzielne wydanie „Bilda”, przeprowadzono po decyzji rządu Bawarii, który nakazał zawieszenie krzyży we wszystkich podległych mu urzędach. Postanowienie wywołało wiele kontrowersji. Premier Bawarii Markus Söder tłumaczył wprawdzie, że krzyż nie jest w tym przypadku symbolem religijnym, a znakiem bawarskiej tożsamości i dziedzictwa kulturowego, ale jego przeciwnicy zarzucili mu naruszanie konstytucyjnego rozdziału Kościoła od państwa.Pojawiły się również zarzuty, że decyzja jest elementem kampanii wyborczej rządzącej w Bawarii CSU przed wyborami do parlamentu krajowego zaplanowanymi na październik.",,
"Premier: Przed nami walka, która będzie decydowała o losach Polski na kolejne co najmniej 10 lat","Wchodzimy teraz w okres kilku miesięcy najostrzejszej walki politycznej; ten bój będzie jak bitwa pod Salaminą – mówił w sobotę w Spale premier Mateusz Morawiecki. Zaznaczył też, że jesienne wybory „zadecydują, czy będziemy dalej mogli wytyczać kurs ku silnej, sprawiedliwej Polsce”.","– To jest bardzo ważne, żeby była anglojęzyczna telewizja polska, która mówi prawdę o Polsce, polskiej kulturze, polskich historii, architekturze i polskiej gościnności – powiedział Morawiecki odpowiadając na pytania członków klubów „GP”. Zapewnił, że „taka telewizja powstanie w drugiej naszej (PiS-u – PAP) kadencji”.  Premier zwrócił uwagę na ważną rolę kultury, w tym szczególnie filmu, w kształtowaniu pozytywnego obrazu Polski za granicą. – (...) Filmy są bardzo ważne, ponieważ one poprzez popkulturę budują dostęp do szerokiej świadomości społeczeństw zachodnich – ocenił. – Teraz będzie bój o wszystko, jak tamta bitwa pod Salaminą. I my mamy mniejsze środki niestety, niż ówcześni Grecy, również jak inni spadkobiercy wolności. Mamy mniejsze siły, nie mamy biznesu międzynarodowego, nie mamy tylu przedsiębiorców w kraju – mówił premier podczas swojego wystąpienia w Spale. Morawiecki dodał, że ma ambicje „wedrzeć się na szczyt państw najbardziej zaawansowanych, które są silne: silną armią, silną demografią i silną gospodarką”. – To są trzy główne wyznaczniki siły państw – dodał. W ocenie premiera, zwycięstwo wyborcze będzie oznaczało dalszą naprawę Rzeczpospolitej, dalsze przywracanie sprawczości i sprawności państwa. Jak mówił, jego rząd „przywrócił sprawczość instytucjonalną, goniąc mafie vatowskie, przestępców podatkowych i tworząc przestrzeń dla rozwoju gospodarczego”. Dodał, że „sprawność przywracana jest też w polityce zagranicznej i w polityce społecznej, która się rozwija cały czas”. Ponadto, jak mówił szef rządu, jego obóz polityczny przywraca „elementarną sprawiedliwość historyczną, przywraca imiona tych, którzy polegli w katowniach ubeckich, którzy byli mordowani przez Niemców”. – Przywracamy naszych bohaterów z przeszłości na piedestał – dodał. – To oni mają świecić swoim przykładem a nie zdrajcy naszej ojczyny, jak to często bywało przed rokiem 2015 – stwierdził. – Za dwa tygodnie, dla wszystkich pierwszych dzieci, które nie otrzymywały do tej pory wsparcia ze strony państwa (...), do 3 milionów rodzin zawita nasz główny sztandarowy program 500+ dla każdego dziecka – powiedział. Premier zwrócił też uwagę na ważną rolę kultury, w tym szczególnie filmu, w kształtowaniu pozytywnego obrazu Polski za granicą. – (...) filmy są bardzo ważne, ponieważ one poprzez popkulturę budują dostęp do szerokiej świadomości społeczeństw zachodnich – ocenił.  Szef rządu wskazał, że obecny gabinet przeznacza „coraz więcej środków na promocję filmową”. – Oprócz środków, które zwiększyliśmy na Instytut Sztuki Filmowej, mamy fundusz (...) promocji wsparcia filmów, które uczciwie przedstawiają polską rację stanu, polską historię – wyjaśnił. W jego ocenie „te rzeczy (realizacja filmów przedstawiających polską rację stanu i polską historię – dop. red.) idą też jak po grudzie”. – Spójrzcie na środowisko aktorów. Nie chcę wymieniać ich po nazwisku, ale czy większość rozumie polską racje stanu, tak jak my ja rozumiemy? No, niestety nie za bardzo. Wręcz często gardzą polskim społeczeństwem. Spójrzcie na te inwektywy, które padają z ust celebrytów, aktorów, (jak – dop. red.) wypowiadają się na temat Polaków z małych miejscowości z terenów wiejskich. Nie wolno dzielić Polaków – oznajmił Morawiecki.",,
"POKiN: Usunąć z PO radnych, którzy zagłosowali za pozbawieniem ulic „Łupaszki” i „Nila”","Porozumienie Organizacji Kombatanckich i Niepodległościowych w Krakowie zwróciło się w sobotę z apelem do władz PO o usunięcie z partii radnych z Białegostoku i Żyrardowa, którzy głosowali za zmianą nazw ulic w tych miastach upamiętniających „Łupaszkę” i „Nila”.","W poniedziałek Rada Miasta Białystok przegłosowała zmianę nazwy ulicy im. mjr Zygmunta Szendzielarza „Łupaszki” na ulicę Podlaską. Głosowanie w tej sprawie poprzedziła burzliwa dyskusja, również z udziałem mieszkańców miasta.Z kolei Rada Miasta Żyrardów przywróciła ostatnio nazwę ulicy Jedności Robotniczej, która do tej pory nosiła nazwę Generała Nila-Fieldorfa. O sprawie na Twitterze poinformował między innymi sekretarz stanu w Kancelarii Prezesa Rady Ministrów Maciej Wąsik (PiS), który w czwartek zamieścił post na Twitterze. „W Żyrardowie rada miasta głosami Platformy Obywatelskiej przyjęła uchwałę zmieniającą ulicę Generała Nila-Fieldorfa na ulicę Jedności Robotniczej” – napisał Wąsik. W piątek rzecznik Porozumienia Organizacji Kombatanckich i Niepodległościowych w Krakowie Jerzy Bukowski wystosował oświadczenie, w którym „apeluje do statutowych władz Platformy Obywatelskiej o wyciągnięcie surowych konsekwencji – aż do usunięcia z partii włącznie – wobec wszystkich jej radnych z Białegostoku i z Żyrardowa, którzy zagłosowali za pozbawieniem ulic w tych miastach majora Zygmunta Szendzielarza i generała Emila Fieldorfa”. Do sprawy w rozmowie z PAP odniosła się przewodnicząca struktur PO w Żyrardowie Beata Rusinowska. – Pan Wąsik nie zna historii miasta Żyrardowa i nie zna w ogóle całych korzeni nazwy Jedności Robotniczej. Nazwa ta nawiązuje absolutnie do tradycji żyrardowskich, którymi się szczycimy, że w 1883 roku w Żyrardowie był pierwszy strajk Szpularek w Królestwie Polskim w zakładach lniarskich – powiedziała Rusinowska. Dodała też, że nazwa Jedności Robotniczej nigdy nie miała nic wspólnego z tym co przypisuje między innymi pan Wąsik jeśli chodzi o tzw. komunizm. – Jedność Robotnicza dotyczyła od samego początku historii Żyrardowa, co jest w świadomości mieszkańców i czym się szczycimy. To u nas ruch robotniczy strajkował w kontekście o godność i o lepsze warunki pracy w byłych już zakładach lniarskich – poinformowała. Wskazała również, że Wojewódzki Sąd Administracyjny odrzucił pomysł poprzedniej rady miasta, która korzystając z ustawy dekomunizacyjnej między innymi nazwę tej ulicy, która nie była w spisie IPN-u, zmieniła nazwę na ul. Fieldorfa „Nila”. – Od samego początku mieszkańcy, zwłaszcza tej ulicy, ale też mieszkańcy Żyrardowa byli przeciwni temu i prosili o przywrócenie nazwy Jedności Robotniczej – tłumaczyła. Przekazała, że klub Koalicji Obywatelskiej „przychylił się do wniosku mieszkańców, ponieważ skorzystano w Żyrardowie z inicjatywy obywatelskiej, podczas której zebrano ponad 530 podpisów pod przywróceniem nazwy”. – Jednocześnie zapowiedzieliśmy jako Koalicja Obywatelska złożenie wniosku, który wpłynie w poniedziałek do przewodniczącego rady miasta, aby nadać nazwę Fieldorfa „Nila” innej ulicy, skwerowi czy parkowi w Żyrardowie na zasadzie uhonorowania – zapowiedziala Rusinowska. Nazwa ulicy im. Zygmunta Szendzielarza „Łupaszki” od początku wzbudza emocje w Białymstoku. Ulicę na osiedlu Skorupy imieniem mjr Łupaszki Rada Miasta nazwała w kwietniu 2018 r. Inicjatorami byli radni PiS, którzy mieli wtedy większość w tej radzie. Radni nadali ulicy nazwę mjr Szendzielarza, mimo że prezydent miasta Tadeusz Truskolaski proponował inną nazwę: Podlaska. W obecnej kadencji samorządu PiS jest w opozycji w białostockiej radzie miasta. Większość ma Koalicja Obywatelska, w skład której wchodzą radni Forum Mniejszości Podlasia (FMP), którzy już wcześniej zapowiadali starania o zmianę nazwy tej ulicy. Odnosząc się do działań „Łupaszki” wskazywali, że na szlaku jego oddziałów „były spalone wsie i ludność cywilna”.",,
Republikańscy senatorowie  przeciw zniesieniu sankcji wobec Rosji,"Lider republikańskiej większości w Senacie USA Mitch McConnell oświadczył w piątek, że jest przeciwny zniesieniu sankcji wobec Rosji – informuje opiniotwórczy portal Politico. Zniesienie sankcji wynikające z czegoś innego niż zmiana zachowania się Rosji, byłoby niebezpiecznym sygnałem – stwierdził z kolei senator republikański Rob Portman.","– Te sankcje wprowadzono z powodu ich (Rosji) działań na Krymie, we wschodniej Ukrainie, a obecnie wiemy, że i wokół naszych wyborów – powiedział McConnell. – Jeśli jest jakiś kraj na świecie, który nie zasługuje na złagodzenie sankcji, to jest to Rosja – podkreślił republikański senator.Lider republikańskiej większości w Senacie już w grudniu potępił ingerowanie przez Rosję w przebieg amerykańskich wyborów prezydenckich. Zapowiedział śledztwo w tej sprawie. Zaznaczył, że potępia kierowane z zagranicy cyberataki na USA i ma najwyższe zaufanie do amerykańskich agencji wywiadowczych, w tym zwłaszcza do CIA. – To nie może być sprawa partyjna – podkreślił McConnell.Odnosząc się do możliwości zniesienia przez prezydenta Trumpa sankcji wobec Rosji, inny senator republikański Rob Portman powiedział w piątek, że ich zniesienie wynikające z czegoś innego niż zmiana zachowania Rosji byłoby niebezpiecznym sygnałem dla świata.Na sobotę zaplanowano rozmowę telefoniczną Trumpa z prezydentem Rosji Władimirem Putinem. Portman: znieść sankcje wobec Rosji, gdy ta się zmieni Senator Rob Portman, który współprzewodniczy senackiej komisji ds. Ukrainy, oświadczył, że Senat powinien zająć się sankcjami nałożonymi na Rosję po zaanektowaniu przez nią Krymu i zmienić je w obowiązujące ustawy; sankcje te były wprowadzane dekretami poprzednika Trumpa w Białym Domu – Baracka Obamy.– Musimy trwać przy naszych sojusznikach w regionie, w tym przy Ukrainie – oświadczył republikański senator.",,
Komorowski: stawiam na współpracę,"– My nie chcemy nikogo ustawiać „tam, gdzie stoi ZOMO” – mówił w poniedziałek Bronisław Komorowski (PO) na konwencji wyborczej w Kaliszu. Przekonywał, że chce postawić na „współpracę pomimo różnic”.","– My nie chcemy nikogo ustawiać tam, gdzie nas próbowano ustawić – tam gdzie stoi NATO, tam gdzie stoi ZOMO. My chcemy proponować wszystkim: chodźcie z nami. My idziemy tą samą drogą od 21 lat. Idziemy przez rozwój Polski, przez wolność, demokrację, wolny rynek, likwidując księżycową gospodarkę socjalistyczną. Idziemy ku silnym związkom ze światem zachodnim a nie wschodnim. Dlatego mówię: chodźcie z nami, bo to jest dobra, mądra Polska droga – mówił Komorowski.Kandydat PO na prezydenta podkreślał także rolę rozwoju gospodarczego kraju, tak aby „dogonić ten świat, który kiedyś drogą rozwoju szedł szybciej od nas”. Dodał, że taki jest narodowy cel przyszłej prezydentury w Polsce.Jak mówił, to od nas, Polaków zależy, czy będziemy tracili energię narodową „w sporach i kłótniach o krzesło, o samolot, o kwestie prestiżowe, a nie o sprawy polskie”. Przekonywał, że musimy wykorzystać pewną „koniunkturę na łagodniejszą, spokojniejszą formę demokracji, na współpracę pomimo różnic, na współpracę między środowiskami, które się od siebie różnią”.Komorowski ocenił, że media publiczne utraciły swoją misję publiczną na rzecz misji „czysto partyjnej”. Jak zaznaczył, w Polsce potrzeba przywrócić ład demokratyczny, także w mediach publicznych.Kandydat PO podkreślił, że zaprasza w dalszym ciągu „swojego głównego konkurenta, nie przeciwnika przecież” do debaty, która – jak mówił – może zakończy się tym, że razem pójdą. – Chodźmy razem, bo zgoda buduje – to mam do przekazania wszystkim konkurentom i po lewej stronie, i po prawej, mówiąc cały czas: potrzebna jest lewica, potrzebna jest prawica, ale najbardziej potrzebni są ludzie ci, którzy idą środkiem polskiej drogi. My jesteśmy na tej trasie, my jesteśmy i idziemy nią od 89 roku po dzień dzisiejszy – powiedział Komorowski.Jak zaznaczył, nic nie muszą udawać, nie muszą się podobać, nie muszą mówić innym językiem niż miesiąc temu. – My to samo mówiliśmy 20 lat temu i mówimy dzisiaj. Mówimy tak jak 20 lat temu „chodźcie z nami, bo to jest słuszna, dobra, prosta polska droga. Zapraszamy” – powiedział marszałek na zakończenie swojego wystąpienia.",,
"Rosja promuje kibiców, którzy są kremlowskimi propagandystami","Piłkarskie mistrzostwa świata mają dla Rosji ogromne znaczenie propagandowe. Moskwa liczy na zmianę wizerunku kraju na arenie międzynarodowej. Temu służy również pokazywanie rosyjskich kibiców jako sympatycznych, otwartych ludzi. W meczu Sbornej z reprezentacją Hiszpanii telewizja uchwyciła trójkę osobliwych fanów, którzy okazali się być… milionerami zarabiającym na kremlowskiej propagandzie.","Uchwycona w meczu 1/8 finału trójka była przystrojona w ludowe kobiece czepce, tzw. kokoszniki, co ciekawe – używane niezależnie od płci. Fani obżerali się hot dogami. Szybko odkryto, że nie są to zwykli kibice, tylko Dmitrij Gnatiuk, jego żona Inna Kaleńska i kuzyn Jurij. Dmitrij Gnatiuk to jeden z właścicieli firmy PR-owej IMA, która obsługujące kampanie wyborcze najważniejszych kremlowskich polityków.IMA powstała jeszcze w ostatnich latach ZSRR. Telewizja Biełsat zwraca uwagę, że w czasach Władimira Putina wyrosła na potężną korporację konsultingową i PR-ową. Obsługuje partię władzy Jedna Rosja.Jeszcze dekadę temu robiła kampanie wyborcze moskiewskiego mera Jurija Łużkowa. Produkowała billboardy, organizowała koncerty, spotkania z wyborcami i zajmowała się przekazywaniem do mediów „czarnego PR-u” na przeciwników Łużkowa. Gdy Łużkow wypadł z łask, IMA natychmiast przestawiła się na nowego faworyta władzy w stolicy: obecnego mera Siergieja Sobianina.",,
Mija sześć lat od wyboru papieża Franciszka,"27 podróży do 41 krajów, dwie encykliki, pierwsze miejsce w rankingach zaufania we Włoszech z około 80-procentowym poparciem, nadal nieukończona reforma Kurii Rzymskiej – to bilans sześciu lat pontyfikatu papieża Franciszka. Został wybrany 13 marca 2013 roku.","Miniony rok uważany jest przez watykanistów za najtrudniejszy od chwili wyboru Jorge Bergoglio – Argentyńczyka włoskiego pochodzenia. Doszło do niego w okolicznościach dla Kościoła wyjątkowych; po rezygnacji Benedykta XVI z urzędu.Jednocześnie dominuje przekonanie, że równie trudny może być i rok siódmy, bo rocznica wyboru przypada w kluczowym momencie dla Kościoła i jego wiarygodności.82-letni papież wykazując determinację, stoi przed wyzwaniem realizacji powziętego na historycznym, bezprecedensowym szczycie w Watykanie na temat walki z pedofilią zobowiązania stanowczego pociągnięcia do odpowiedzialności sprawców i tych, zwłaszcza biskupów, którzy przez lata tuszowali te czyny. W związku ze skandalem wokół McCarricka sam papież stał się celem wyjątkowo ostrego ataku ze strony byłego nuncjusza w USA arcybiskupa Carlo Marii Vigano, który zarzucił mu, że lekceważył otrzymywane sygnały na temat zachowania dostojnika. Atak był tak mocny, że abp Vigano zażądał latem zeszłego roku wręcz dymisji Franciszka.Papież rozwiązując inny ciężki kryzys, w Kościele w Chile, odniósł spektakularny sukces. Za taki komentatorzy uważają to, że wszyscy wezwani przez niego do Watykanu biskupi z tego kraju złożyli dymisję na jego ręce. Rezygnację niektórych z nich już przyjął.Kryzysom tym nie ma, jak się zauważa, końca, bo w minionych miesiącach wstrząs wywołał raport opublikowany w amerykańskim stanie Pensylwania, w którym mowa jest o kilkuset księżach pedofilach i tysiącu ich ofiar.Twarzą w twarz z konsekwencjami skandalu papież stanął w sierpniu 2018 roku podczas wizyty w Irlandii, jednym z najbardziej niegdyś katolickich krajów Europy, gdzie zanotowano masowe odejście od Kościoła.Drugim ważnym i oczekiwanym zadaniem Franciszka jest dokończenie reformy Kurii Rzymskiej, nad którą z grupą swych doradców pracuje od ponad pięciu lat. W jej wyniku ma zostać przebudowana struktura „rządu” Kościoła w duchu oszczędności, walki z biurokracją i racjonalizacji pracy. Prace nad zmianą funkcjonowania centralnych kościelnych instytucji przebiegają jednak powoli i wciąż nie wiadomo, kiedy zostaną sfinalizowane. Watykaniści zwracając uwagę na dramatyczne wyzwania, przed jakimi stanął papież, i jego walkę o odzyskanie wiarygodności przez Kościół, podsumowują szósty rok pontyfikatu najczęściej określeniem „l’annus horribilis” (straszliwy rok).Ale z drugiej strony był to kolejny rok, w którym miliony wiernych na kilku kontynentach, od Ameryki Południowej po Azję i Europę, witały go entuzjastycznie, dając dowody szacunku, uznania i podziwu. W styczniu w Panamie Franciszka gorąco przyjęło ponad ćwierć miliona pielgrzymów z całego świata przybyłych na Światowe Dni Młodzieży. Młodzi wierni słuchali papieża w skupieniu i z entuzjazmem, a także podziwem dla sposobu myślenia i nowoczesnego języka jego wystąpień.Jedną z najbardziej zaskakujących decyzji Franciszka była lutowa podróż do Abu Zabi w Zjednoczonych Emiratach Arabskich. Jako pierwszy papież w dziejach odwiedził kolebkę islamu - Półwysep Arabski. Podpisał tam z wielkim imamem kairskiego uniwersytetu Al-Azhar szejkiem Ahmadem al-Tajebem wspólną deklarację o ludzkim braterstwie dla pokoju na świecie i zgodnego współistnienia. Dokument uważany jest za kamień milowy w relacjach między chrześcijaństwem i islamem. Wyrażane są nadzieje, że dokument ten odegra też pozytywną rolę w dziedzinie wolności religijnej.Przez część środowisk katolickich i publicystów Franciszek uważany jest za „rewolucjonistę”, który łamie schematy, decyduje się na gesty i kroki, także wobec innych religii – zwłaszcza właśnie wobec islamu – które jeszcze niedawno wydawały się nie pomyślenia. Za ważne osiągnięcie tego roku pontyfikatu uważa się zawarte we wrześniu przełomowe porozumienie Watykanu z władzami Chin w sprawie nominacji biskupów, co stanowi krok na drodze do ustanowienia wzajemnych oficjalnych relacji.Jeszcze w marcu opublikowany zostanie papieski dokument podsumowujący zeszłoroczny synod na temat młodzieży.Siódmy rok pontyfikatu Franciszka upłynie pod znakiem jego licznych podróży. 30 marca udaje się do kolejnego muzułmańskiego kraju, Maroka. Na początku maja odwiedzi Bułgarię i Macedonię Północną, a kilka tygodni później – Rumunię. Jak sam zapowiedział, w listopadzie pragnie pojechać do Japonii. W czasie tej podróży, jeszcze oficjalnie nie ogłoszonej, papież upamiętni ofiary zrzucenia bomb atomowych na Hiroszimę i Nagasaki oraz wystosuje monit do społeczności międzynarodowej, która – jak sam powtarza – doświadcza „trzeciej wojny światowej w kawałkach”.Dziennikarze podróżujący z Franciszkiem przekonują się zawsze o jego spontaniczności i naturalności oraz o tym, jak mocno stąpa po ziemi. To papież, który potrafi objąć dziennikarza, pocałować w policzek, pocieszyć, żartować, ale i dać jasno do zrozumienia w czasie konferencji prasowej, że irytuje go zadane pytanie.",,
"Morawiecki w Sejmie: Nie ma podatku, którego nie obniżyliśmy","– Część pytań chyba pisaliście cztery lata temu – oświadczył premier Mateusz Morawiecki, odpowiadając na pytania posłów zadanych po expose. – Nie ma takiego podatku, którego nie obniżyliśmy – dodał szef rządu. Wykazał przy tym, że dochody z podatków znacznie wzrosły. Po odpowiedziach premiera posłowie zadecydują o udzieleniu nowemu rządowi wotum zaufania.","Przykładem wzrostu przychodów podatkowych jest podatek dochodowy od osób prawnych, o który pytali posłowie opozycji.  – Uwielbiam słuchać głosów z PO które upominają się o CIT. Nie wiem, czy państwo śledziliście jak to wyglądało przez 8 lat waszych rządów. W 2015 wpływ z CIT był niższy niż w 2007 r. Dochody korporacji w tym czasie wzrosły o 60 – 80 proc, a nawet wpływy spadły – przypomniał szef rządu.  – Teraz, za naszych czasów, mamy wzrost z 34 do 50 mld i to nawet nie przez cztery lata, ale przez trzy, trzy i pół – mówił premier, wyjaśniając, że programy naprawy finansów trzeba było opracować i wdrożyć.",,
Ponad 100 ataków separatystów w Donbasie. Nadzwyczajne spotkanie u premier Kopacz,"W ciągu ostatniej doby separatyści atakowali ukraińskie wojska 115 razy. Według Kijowa, w ciągu 24 godzin zginęło 7 ukraińskich żołnierzy. Najtrudniejsza sytuacja jest pod miejscowością Stanica Ługańska. W związku z zaostrzeniem sytuacji na wschodzie Ukrainy odbędzie się spotkanie o 16:00 premier Ewy Kopacz z szefami MSZ i MSW. Również w poniedziałek obędzie się nadzwyczajne spotkanie ambasadorów s Ukrainy i 28 państwa NATO.","Sytuacja na wschodzie Ukrainy się zaostrza. Bojówkarze atakowali Stanicę Ługańską 7 razy z artylerii i po jednym razie z wyrzutni Grad i czołgów. Ostrzeliwane są także pobliskie miasta i wsie. Oprócz tego atakowane jest Debalcewo w obwodzie donieckim. Wieczorem doszło do dwóch ostrzałów artyleryjskich okolic Mariupola. Z kolei w okolicach Marlinki, na zachód od Doniecka doszło do ataku na posterunek wojskowy. Jest co najmniej jeden zabity.   Ofensywa separatystów Ofensywa separatystów rozpoczęła się w zeszłym tygodniu. Przywódca samozwańczej Donieckiej Republiki Ołeksandr Zacharczenko zapowiedział zdobycie Słowiańska i Mariupola. Dzień później, w sobotę, separatyści ostrzelali z wyrzutni Grad dzielnice mieszkalne Mariupola doprowadzając do śmierci 30 cywilów. Atak potępiła wspólnota międzynarodowa, częściowo wskazując na Rosję, jako na kraj odpowiedzialny za wspieranie terrorystów. Ukraińskie władze tymczasem zapowiedziały wprowadzenie sankcji wobec Moskwy, podobnych do unijnych. Takie zapowiedzi można usłyszeć już od ponad pół roku. W sprawie Ukrainy na specjalnym posiedzeniu spotkają się premier, szefowie MSZ, MSW i wiceminister MON.",,
„Wiosna trwa najwyżej kwartał”. Miller komentuje program partii Biedronia,"– Ta nazwa sugeruje pewną sezonowość. Jak wiemy, wiosna trwa najwyżej kwartał. Jak będzie, zobaczymy – powiedział w radiu RMF FM były premier Leszek Miller (SLD), komentując utworzenie przez Roberta Biedronia nowej partii i jej programowe założenia.","W niedzielę w Warszawie Robert Biedroń zainaugurował działalność swej partii o nazwie Wiosna. Zapowiedział m.in. powołanie komisji sprawiedliwości i pojednania do rozliczenia tych, którzy łamali konstytucję, odpartyjnienie spółek skarbu państwa, likwidację Rady Mediów Narodowych, przygotowanie ustawy o jawności i zasadach wynagrodzeń w sektorze publicznych oraz wprowadzenie prawa do aborcji na żądanie do 12. tygodnia, likwidację funduszu kościelnego, wycofanie religii ze szkół, renegocjację konkordatu, a także zamknięcie kopalni węgla do 2035 r.Powstanie nowej partii i jej założenia komentował w RMF FM Leszek Miller z SLD. Jego zdaniem program przedstawiony przez Biedronia jest „niekompletny”. – Mam wrażenie, że to jest partia niekompletna. W wystąpieniu Roberta Biedronia nie było nic na temat polityki zagranicznej, bezpieczeństwa wewnętrznego i zewnętrznego. Nie było nic na temat Unii Europejskiej, co jest tym bardziej dziwne, że przecież za chwilę będziemy mieli wybory do Parlamentu Europejskiego. Nie było nic na temat systemów podatkowych, polityki historycznej, praw pracowniczych – wyliczał były premier.Zdaniem Leszka Millera „widać wyraźnie, że istnieje spory elektorat, który jest wrażliwy na medialność swojego lidera”. – Tak było osiem lat temu w przypadku Janusza Palikota, tak było cztery lata temu w przypadku pana Ryszarda Petru, Pawła Kukiza. Tak będzie w przypadku Roberta Biedronia – ocenił.",,
Rabiej: Ziobro i Kaczyński powinni być sądzeni. Potrzebne coś jak Trybunał Norymberski,"„Ziobro, Kaleta, Przyłębska, Święczkowski i ich herszt – Kaczyński nie powinni być w przyszłości sądzeni przez Trybunał Stanu. Potrzebne będzie coś jak Trybunał Norymberski” – napisał na Twitterze wiceprezydent Warszawy Paweł Rabiej.","Rabiej zarzucił wymienionym politykom Zjednoczonej Prawicy „zbrodnie przeciwko konstytucji, wolności i sądom”. Zdaniem wiceprezydenta Warszawy, czyny polityków obozu rządzącego należy „dziś sądzić jak zbrodnie przeciwko ludzkości”. „Pawle, czy dobrze rozumiem, że oczekujesz żebym za wykonywanie mandatu posła zgodnie z oczekiwaniami moich wyborców miał być powieszony lub rozstrzelany?” – skomentował wpis wiceminister sprawiedliwości Sebastian Kaleta.",,
Zmiany w Komitecie Noblowskim w Oslo. Przewodniczący „zdegradowany” za Obamę?,"Bezprecedensowa zmiana w Komitecie Noblowskim w Oslo. Dotychczasowy przewodniczący Thorbjoern Jagland został usunięty ze stanowiska i zdegradowany do rangi zwykłego członka. Przypuszcza się, że powodem decyzji było przyznanie przed sześcioma laty Pokojowego Nobla amerykańskiemu prezydentowi Barackowi Obamie.","Komitet Noblowski nie podaje powodów zmiany. Wiadomo, że nową szefową tego grona została Kaci Kullman Five, była przewodnicząca norweskich konserwatystów. Ona sama powiedziała jedynie, że „szefa Komitetu wybiera się co roku i w tym roku w głosowaniu to ona zwyciężyła”.Większość w noblowskim Komitecie zdobyła właśnie konserwatywna prawica. Krytykowany za Obamę? Dotychczasowy przewodniczący Thorbjoern Jagland nie jest lubiany przez prawą stronę norweskiej sceny politycznej od czasu, gdy pod koniec lat 90. był premierem Norwegii. 6 lat temu, gdy Pokojowego Nobla otrzymał Barack Obama, Jagland był mocno krytykowany. Spekuluje się, że to właśnie ta decyzja była powodem, iż przegrał tegoroczne wybory. Usunięcie przewodniczącego ze stanowiska to pierwsza taka sytuacja od 114 lat. Thorbjoern Jagland pełni obecnie także funkcję sekretarza generalnego Rady Europy. W tym roku norweski komitet otrzymał rekordowo dużą liczbę 276 nominacji do Pokojowej Nagrody Nobla.",,
Stany Zjednoczone wyślą ponad 3 tys. żołnierzy do Afganistanu,Stany Zjednoczone wyślą ponad 3 tys. żołnierzy do Afganistanu – poinformował amerykański sekretarz obrony Jim Mattis. Większość żołnierzy jest już w drodze lub została powiadomiona o wyjeździe. – Jeszcze nie podpisałem wszystkich rozkazów w tej sprawie – powiedział Mattis dziennikarzom.,"Wcześniej informowano, że Pentagon wyśle do Afganistanu około 3,5 tys. żołnierzy.W zeszłym miesiącu prezydent Donald Trump ogłosił nową strategię w Afganistanie, która ma na celu ostateczne zniszczenie Talibów. Organizują oni nadal krwawe ataki, kontrolują dużą część terytorium Afganistanu i zabijają żołnierzy sił afgańskich. Stany Zjednoczone wywierają też presję na swoich sojuszników z NATO, by zwiększyli liczbę swoich wojsk w Afganistanie.Zmiana strategii amerykańskiej w tym kraju nastąpiła po dwóch latach doświadczeń w szkoleniu i wspieraniu sił irackich w walce z samozwańczym Państwem Islamskim.",,
"Nalot na T-4 rozwścieczył Putina. Rosja - Izrael, czyli niebezpieczne związki","„Północny sąsiad” – tak w Izraelu mówi się o Rosji. Oczywiście chodzi o rolę, jaką państwo Putina odgrywa w Syrii. Na razie państwo żydowskie może być zadowolone, bo Kreml nie przeszkadza w izraelskich akcjach wojskowych przeciwko Irańczykom i ich satelitom w Syrii. Jak jednak Moskwa zachowa się, jeśli dojdzie do wybuchu otwartej wojny?","Niewiele zostało z triumfalizmu Putina – gdy w grudniu ub.r. ogłaszał światu zwycięski koniec wojny w Syrii. Wiele się wydarzyło przez te pół roku. Turcja poszła na wojnę z Kurdami (batalia o enklawę Afrin), Amerykanie wycięli w pień zgrupowanie rosyjskich najemników (rzeź w Dolinie Eufratu), a Izrael porzucił politykę neutralności wobec syryjskiego konfliktu. Nowy-stary prezydent Rosji postanowił więc przypomnieć, że nadal jest jednym z głównych rozgrywających. Tak można traktować jego spotkanie w Soczi 17 maja z Baszarem el-Asadem. Putin zapowiedział, że z Syrii rozpocznie się wycofywanie „obcych wojsk”. Najwięcej „obcych” jest tam szyickich najemników, Irańczyków, Turków i Rosjan. Ale rosyjski przywódca ma zapewne na myśli Amerykanów. Próbuje znów wmawiać, że sytuacja stabilizuje się, choć nie kto inny jak on właśnie, kilka dni wcześniej, w tym samym Soczi, zapowiedział, że rosyjskie okręty uzbrojone w pociski manewrujące Kalibr pozostaną na stałe we wschodniej części Morza Śródziemnego. Pomiędzy Izraelem a IranemObecny prezydent Rosji jest wśród Izraelczyków popularny i postrzegany jako przyjaciel państwa żydowskiego – nawet mimo współpracy Rosji z Iranem w wojnie syryjskiej. Do tego dochodzą bardzo dobre osobiste relacje Putina z Benjaminem Netanjahu. W grudniu ub.r. Avi Dichter, członek rządzącego Likudu, szef komisji spraw zagranicznych i obrony Knesetu, mówił agencji Interfax: „Rosja nie jest naszym wrogiem i nie mamy problemu z jej stałą obecnością wojskową w Syrii”. Ten były dyrektor Szin Bet (kontrwywiad) i były szef MSW określił Rosję jako „supermocarstwo i sojusznika” chcącego zająć strategiczną pozycję w regionie – co Izrael przyjmuje z zadowoleniem.Co najważniejsze, ciepłe relacje polityczne przekładają się też na bardzo skuteczną współpracę w sferze bezpieczeństwa. Rosja, wchodząc otwarcie do wojny syryjskiej na jesieni 2015 roku, zadbała o to, by nie mieć tu z państwem żydowskim żadnych problemów. Moskwa ze zrozumieniem przyjęła politykę izraelską, która polegała na powstrzymywaniu ekspansji militarnej Iranu i Hezbollahu w Syrii. Jak mówi, cytowany przez „Financial Times”, były ambasador Izraela w Rosji i na Ukrainie Cwi Magen, Rosjanie do pewnego stopnia są w stanie zaakceptować to, że Izrael walczy z Irańczykami: „Rosja ma interesującą pozycję, gdyż jako jedyna ma dobre kontakty z obiema stronami i jest ważna nie tylko w czasie wojny, ale też podczas pokoju”.100 atakówRosja kontrolująca dużą część syryjskiej przestrzeni powietrznej nie robiła przeszkód lotnictwu izraelskiemu atakującemu wielokrotnie transporty i magazyny broni, infrastrukturę i bazy sił związanych z Iranem (ktoś policzył, że od początku wojny w Syrii takich ataków armia izraelska przeprowadziła już ponad sto). Wojskowi wypracowali mechanizm zapobiegania incydentom między siłami powietrznymi obu państw w syryjskiej przestrzeni powietrznej. Były minister obrony Moshe Ya’alon ujawnił, że działa „gorąca linia” między rosyjską bazą powietrzną w Chmejmim a izraelskim „Pentagonem”, czyli centrum dowodzenia Kirya w Tel Awiwie. Kwestie koordynacji ruchów wojskowych w Syrii omawiał też w połowie października 2017 r. minister obrony Rosji, gdy złożył dwudniową wizytę w Izraelu. Siergiej Szojgu spotkał się w Tel Awiwie z ministrem Avigdorem Liebermanem i szefem sztabu generalnego IDF (Israeli Defense Forces) generałem Gadim Eizenkotem. Potem był przyjęty przez premiera Benjamina Netanjahu. Moskwa niechętna irańskim bazomChoć Rosja oficjalnie jest najważniejszym sojusznikiem Iranu w Syrii i rosyjskie lotnictwo we współpracy z szyickimi oddziałami na lądzie zapewniły Asadowi sukcesy w wojnie, to jednocześnie Moskwa niechętnie patrzy na irańskie plany utworzenia stałych baz w Syrii. W tej kwestii myśli zatem tak samo jak Izrael. Oczywiście nie brakuje na linii Moskwa - Tel Awiw także problemów. Na przykład Izraelczyków bardzo rozczarowało porozumienie, jakie Rosja pomogła zawrzeć w sprawie tzw. strefy deeskalacji w południowej Syrii – bo doprowadziło ono do tego, że w pobliżu granicy izraelskiej pojawiły się oddziały Hezbollahu i al-Kuds, czyli elitarnej formacji irańskiego Korpusu Strażników Rewolucji Islamskiej. Od tego czasu siły izraelskie zwiększyły tempo swych nalotów w Syrii.Uwagę zwraca, że Netanjahu nie przyłączył się do krytyki, jaka spadła ze strony Zachodu na Rosję za jej rolę w Syrii po ataku chemicznym w Doumie. Izrael nie przyłączył się też do wielu państw, które wydaliły rosyjskich dyplomatów po zamachu na byłego oficera GRU Siergieja Skripala. Z kolei Rosja unika krytyki wojskowych akcji Izraela w Syrii. Podczas gdy każda akcja amerykańska jest ostro potępiana przez Moskwę, ataki izraelskie nie budzą już takich emocji. Propaganda kremlowska i rosyjscy generałowie jakoś nie zauważają nalotów lotnictwa IDF. Wyjątkiem okazała się akcja przeciwko bazie T-4 w prowincji Hims, domniemanym centrum działalności irańskich dronów w Syrii. Moskwa była wściekła po zbombardowaniu 9 kwietnia przez izraelskie myśliwce bazy syryjskich sił powietrznych, bo podobno Kreml nie został zawczasu powiadomiony, chociaż w okolicy stacjonują rosyjscy żołnierze. Na dodatek do ataku doszło w fatalnym dla Putina momencie – tuż po chemicznym ataku sił Asada w Doumie. Rosja zareagowała na nalot na T-4 inaczej niż dotąd: publicznie oskarżyła Izrael o przeprowadzenie nalotów, w których zginęło siedmiu irańskich żołnierzy. Izraelczycy nie popełnili już później tego samego błędu – i choćby ataki z 29 kwietnia zostały wcześniej zapowiedziane stronie rosyjskiej. Eskalacja konfliktu Izraela z Iranem w ostatnich tygodniach poważnie zaniepokoiła Kreml – bowiem zagraża dotychczasowej polityce utrzymywania dobrych relacji zarówno z Teheranem, jak i Tel Awiwem. Putin polecił Siergiejowi Ławrowowi natychmiast wyprawić specjalnego wysłannika do Teheranu, żeby nieco ostudził rozgrzane głowy ajatollahów. Poleciał zastępca Ławrowa, Siergiej Riabkow: przekonał prezydenta Hasana Rowhaniego, żeby Iran powstrzymał się od mocnej reakcji na atak izraelski, do którego doszło w nocy z 29 na 30 kwietnia. Ale czas prawdziwej próby dopiero nadchodził – wszyscy z coraz większym napięciem wyczekiwali na decyzję Donalda Trumpa ws. porozumienia atomowego z Iranem. Oliwy do ognia dolał 30 kwietnia Netanjahu – Izrael już wiedział, co się stanie.Moskwa warta wstążkiW tak gorącym okresie zapewnienie sobie (co najmniej) życzliwej neutralności Rosji było bardzo ważne dla Netanjahu. Poleciał do Moskwy, by zyskać pewność, że zmasowane ataki izraelskie na cele irańskie w Syrii nie napotkają na żadną przeszkodę ze strony Rosjan. Nie mógł wybrać lepszego terminu – ratował resztki prestiżu Putina, bo na obchody rocznicy zwycięstwa nad Niemcami stawili się właśnie tylko premier Izraela i prezydent Serbii. Tyle że Aleksandar Vucic nie przypiął sobie wstążki św. Jerzego, a Netanyahu tak. Ten pomarańczowo-czarny symbol zwycięstwa w 1945 roku, po aneksji Krymu i wojnie w Donbasie, jest też symbolem rosyjskiej agresji. Na Ukrainie za jego noszenie grożą nawet karne konsekwencje. Premier Izraela nie mógł się już chyba bardziej przypodobać Rosjanom…                                                    (fot. Kremlin. ru) Warto zresztą pamiętać, że w lipcu 2017 roku Kneset przyjął prawo deklarujące, że Izrael, podobnie jak Rosja, Dzień Zwycięstwa będzie obchodzić 9 maja, a nie 8 maja, jak zdecydowana większość innych państw na świecie (w tym USA). Oczywiście Netanjahu skorzystał z okazji, by zgrabnie połączyć doświadczenia historyczne z obecną sytuacją polityczną: „Ani na sekundę nie zapominamy tej bardzo ważnej lekcji historii: kiedy pojawiają się mordercze ideologie, musimy walczyć z nimi, zanim będzie za późno. 73 lata po Holokauście wciąż jest na Bliskim Wschodzie kraj, Iran, który otwarcie wzywa do zniszczenia państwa Izrael”. Goszcząc w stolicy sojusznika Persów, izraelski premier zachował jednak na tyle rozsądku, by nie posuwać się do porównywania Iranu do nazistowskich Niemiec, jak zrobił to choćby podczas grudniowej wizyty w USA.Defilada defiladą, historia historią, ale Netanjahu przyleciał do Moskwy po konkrety. W jego rozmowach z Putinem uczestniczyli ministrowie spraw zagranicznych i obrony Rosji: Siergiej Ławrow i Siergiej Szojgu. Gość osiągnął cel: po spotkaniu na Kremlu powiedział mediom, że jest mało prawdopodobne, by Rosja próbowała ograniczać działania militarne Izraela w Syrii.Netanjahu jeszcze nie zdążył wylecieć z Moskwy, gdy na kontrolowane przez Izrael Wzgórza Golan spadła salwa pocisków rakietowych wystrzelona z południowej Syrii. W ostrzale przeprowadzonym przez irańskie oddziały al-Kuds, główną rolę odegrała bateria artylerii rakietowej 220 mm Huragan. Nie zdążyła wrócić z pozycji ogniowej do bazy pod Damaszkiem – zniszczyły ją izraelskie pociski. Zmasowany odwet IDF pokazał ogromną przepaść technologiczną. No i słabość rosyjskiego uzbrojenia, z którego korzysta Asad i Irańczycy w Syrii (vide: Huragan).W ataku Izrael wykorzystał samoloty F-35I. Okazało się, że rosyjskiej produkcji systemy obrony przeciwlotniczej nie są w stanie wytrzymać w starciu z nowoczesną bronią – taką, jaką ma Izrael. Ale też USA, NATO i szereg innych państw. Każdy kolejny atak, czy to Izraela, czy Amerykanów, obnaża słabość rosyjsko-syryjskiej obrony rakietowej. Nieskuteczny jest choćby najnowszy system walki radioelektronicznej typu Krasucha, uruchomiony w Syrii. Symboliczne było pokazanie przez IDF nagrania ze zniszczenia przeciwlotniczej wyrzutni rakietowej Pancyr-S1. W kwietniu RIA Nowosti, powołując się na źródło w rosyjskim ministerstwie obrony, podała, że Moskwa w ostatnich latach dostarczyła Damaszkowi 36 zestawów Pancyr-S1. „Czerwona linia”Ogromna przewaga w powietrzu Izraela nad Asadem i Irańczykami w Syrii może jednak się skończyć. Wszystko zależy od Rosji. A ta, po atakach Izraela, ale przede wszystkim zachodniej koalicji, pod koniec kwietnia nieoczekiwanie odgrzała sprawę dostaw S-300 dla Damaszku. Ławrow powiedział, że Kreml jeszcze nie zdecydował, czy dostarczy do Syrii te systemy przeciwlotnicze – nieporównanie skuteczniejsze od obecnie posiadanego przez Asada uzbrojenia. Nieco później przedstawiciel sztabu generalnego generał Siergiej Rudskoj oświadczył, że Rosja wkrótce dostarczy Syrii nowe systemy obrony przeciwlotniczej, nie podając, o jaki sprzęt chodzi. 25 kwietnia ambasada syryjska w Moskwie ogłosiła nawet, że pociski S-300 są już w Syrii od miesiąca. Rosjanie gwałtownie zaprzeczyli. W Syrii są już systemy S-300 i S-400, ale osłaniają rosyjską bazę lotniczą w Chmejmim i bazę morską w Tartus. Asad nie może z nich skorzystać.Dla Izraela wejście reżimu w posiadanie takiej broni jak S-300 oznaczałoby przekroczenie „czerwonej linii”. Jeśli Rosja dostarczy Syrii systemy przeciwlotnicze S-300 i będą one skierowane przeciwko Izraelowi, wówczas siły izraelskie będą starały się je zniszczyć – już dawno temu zapowiedział minister obrony Avigdor Lieberman. Już w 2010 roku Rosja podpisała kontrakty na dostarczenie Syrii czterech baterii rakietowych S-300, ale wycofała się z umowy, bo protestował Izrael. Baterie te trafiły do Iranu zamiast Syrii. Izrael nie mógłby pozwolić na instalację S-300 w Syrii, bo baterie te ochraniałyby irańskie wyrzutnie rakiet zagrażające państwu żydowskiemu. Pojawiła się zatem perspektywa powtórki z historii – w latach 80. XX w. w atakach izraelskich w Syrii i Libanie zginęło ponad stu sowieckich doradców i specjalistów pomagających w obsłudze sprzętu i broni lokalnym reżimom arabskim.Takiego scenariusza chce uniknąć także Rosja. Nic dziwnego, że tuż po wyjeździe z Moskwy Netanjahu (wiadomo, że poruszał sprawę S-300) doradca prezydenta Władimir Kożyn w wywiadzie prasowym powiedział, że Moskwa do tej pory nie przeprowadziła żadnych rozmów dotyczących dostarczenia systemu S-300 oraz nie dostarczała go władzom syryjskim. A rzecznik Kremla Dmitrij Pieskow stwierdził, że syryjska armia „ma wszystko, czego potrzebuje”.Kosztowny błądNetanjahu mógł swoją wizytę w Moskwie sprzedać w kraju jako wielki sukces. Izrael popełni jednak kosztowny błąd, jeśli uzna, że ma już zapewnioną neutralność Rosji w jego konflikcie z Iranem. W sprawie S-300 chociażby izraelski premier nie ma się czym chwalić, bo Kreml od początku nie myślał poważnie o dostarczeniu tej broni Asadowi i Irańczykom w Syrii. To była tylko przynęta, na którą złapał się Netanjahu. Można się zastanawiać nad skutecznością jego polityki rosyjskiej. Przecież już w sierpniu ub.r. w Soczi tłumaczył Putinowi, że Iran próbuje „zlibanizować” Syrię przy użyciu szyickich milicji. Minęło dziewięć miesięcy, a proces tej „libanizacji” tylko przyspieszył. Rosjanie w tej sprawie nie kiwnęli palcem. Mogą taktycznie układać się i współpracować z Izraelem, ale strategicznie i długofalowo wspierają wrogów państwa żydowskiego. Od palestyńskiego Hamasu po libański Hezbollah, od Damaszku po Teheran. W Knesecie nie brak głosów rozsądku, jak choćby Kseni Swietłowej ze Związku Syjonistów. Zasiadająca w komisji spraw zagranicznych i obrony Knesetu deputowana pisała jakiś czas temu, że „grożenie przez Rosję wetem rezolucji Rady Bezpieczeństwa ONZ potępiającej Hezbollah bezsprzecznie wskazuje na bardzo poważne różnice między Jerozolimą a Moskwą w sprawach bezpieczeństwa. Osobiste dobre relacje z Putinem, którymi chwali się Netanjahu, nie przekładają się na polityczną rzeczywistość”. Rosjanie – nie mogąc dłużej lawirować – prędzej wybiorą Iran niż Izrael. Tym bardziej że wpływowe środowiska w rosyjskim wojsku, służbach specjalnych i dyplomacji nigdy nie pochwalały flirtu Putina z Izraelem. Trudno wyzbyć się kształtowanych od dekad postaw proarabskich, a do ogromnej podejrzliwości wobec państwa żydowskiego, związanego wszak sojuszem z USA, dochodzi coraz wyraźniej odżywający w Rosji antysemityzm.",,
Luterańscy biskupi przepraszają za krytykę aborcji. „Uniemożliwiła dobry dialog”,Oświadczenie z przeprosinami za obronę życia nienarodzonych wydali biskupi Kościoła Norwegii. Zdaniem luterańskich hierarchów zabójstwa dzieci przed narodzeniem przynoszą kobietom korzyści w zakresie „zdrowia i bezpieczeństwa”.,"„Gdy w latach 70. uchwalono prawo o swobodnym dostępie do aborcji, kościół jednoznacznie sprzeciwiał się wprowadzanym zmianom. Pastorzy i inni mocno i jasno krytykowali to prawo, by chronić życie nienarodzonych. Dziś zdajemy sobie sprawę, że argumentacja Kościoła uniemożliwiła prowadzenie dobrego dialogu” – głosi oświadczenie.  „Społeczeństwo mające dostęp do legalnej aborcji” jest zdaniem protestanckich hierarchów „lepszym społeczeństwem niż społeczeństwo bez takiego dostępu”. Legalizacja zabójstw prenatalnych, jak czytamy w oświadczeniu, „zapobiega nielegalnym aborcjom, z korzyścią dla zdrowia i bezpieczeństwa kobiet”. W dokumencie wyrażono ubolewanie w związku z „brakiem zaangażowania na rzecz wyzwolenia i praw kobiet”. Jednocześnie stwierdzono, że „życie płodu od poczęcia stanowi wartość i wymaga ochrony”.",,
„Prawo unijne nie reguluje względem krajów Wspólnoty organizacji wymiaru sprawiedliwości”,"Wyrok niemieckiego Trybunału Konstytucyjnego oraz trzy wyroki polskiego Trybunału Konstytucyjnego wykazały, że wykonywanie władzy w zakresie sądownictwa w poszczególnych krajach Unii Europejskiej leży w wyłącznej kompetencji tych państw, nie zaś organów unijnych – powiedział portalowi tvp.info wiceminister sprawiedliwości Marcin Warchoł.","Prokurator generalny Zbigniew Ziobro wniósł do TK o uznanie za niezgodne z Konstytucją RP kierowania pytań prejudycjalnych do Trybunału Sprawiedliwości UE w zakresie sądownictwa. Wywołało to dyskusję wśród opinii publicznej i środowisk przeciwnych reformie wymiaru sprawiedliwości. Zarzucano m.in., że takie działania ministra Ziobry stoją w sprzeczności z prawem unijnym. Jednak jak się okazuje, o tym, w jakim zakresie prawo UE jest zgodne z polskim prawem i konstytucją, decyduje Trybunał Konstytucyjny i ma do tego pełne prawo, podobnie jak w innych krajach UE, takich jak Niemcy czy Szwecja. W rozmowie z portalem tvp.info wiceminister sprawiedliwości Marcin Warchoł przypomina o wyrokach Trybunałów polskiego i niemieckiego, w których uznano nadrzędność prawa państwowego nad prawem unijnym. – Wyrok niemieckiego Trybunału Konstytucyjnego z 2009 r. podkreślił, że kompetencją krajów członkowskich UE jest organizacja wymiaru sprawiedliwości – wskazuje Warchoł. „Trybunał Konstytucyjny wprost zaznaczył, że kompetencje państwa członkowskiego w zakresie wykonywania władzy sądowniczej stanowią jeden z obszarów przyznanych państwu członkowskiemu” – brzmi orzeczenie wydane przez niemiecki Trybunał. Jak wyjaśnia portalowi tvp.info wiceminister sprawiedliwości, nie jest niczym nowym badanie prawa unijnego z krajową konstytucją. – Czyniły to trybunały zarówno polski, włoski, hiszpański, holenderski jak i niemiecki – mówi. – W Niemczech Sąd Najwyższy wybierany jest przez 32 polityków, w Hiszpanii sędziowie do Krajowej Rady Sadownictwa są wybierani przez hiszpański parlament. W Szwecji KRS jest wybierana przez rząd. W Irlandii sędziowie Sądu Najwyższego są wybierani przez prezydenta, na wiążący wniosek tamtego rządu – dodaje Warchoł, porównując sytuację prawną polskiego sądownictwa do innych państw UE. Warchoł przypomniał wyrok niemieckiego TK i trzy wyroki polskiego TK, gdzie sędziowie zawyrokowali o tym, że „traktat o funkcjonowaniu UE nie przekazuje UE praw w zakresie organizacji sądownictwa, pozostawiając je krajom członkowskim”. – Niemiecki TK stwierdził, że organizacja sądownictwa w danym państwie członkowskim leży wyłącznie w kompetencji tego kraju i jest to zbieżne z wyrokami polskiego TK, gdzie właśnie temu organowi przyznano prawo do badania prawa unijnego co do zgodności z polską konstytucją – powiedział Warchoł.Przywołał również trzy wyroki polskiego Trybunału Konstytucyjnego: sygn. SK45/09, H18/04 i A32/09.",,
Proces Tymoszenko kolejny raz odroczony,"Sąd Najwyższy Ukrainy po raz trzeci odroczył rozpoczęcie rozprawy apelacyjnej byłej premier Julii Tymoszenko oskarżonej o nadużycie władzy. Sąd podjął taką decyzję z tego samego powodu co poprzednio, czyli na skutek niemożności przybycia oskarżonej na rozprawę ze względu na stan zdrowia. Kolejną rozprawę zaplanowano na 16 sierpnia.","Podczas poprzednich sędziowie uznali, że nie mogą rozpatrywać sprawy bez obecności byłej premier, skazanej w ub. roku na siedem lat więzienia za nadużycia przy zawieraniu umów gazowych z Rosją w 2009 roku. Podobnie, jak poprzednio, także tym razem Julia Tymoszenko zwróciła się do sądu, aby rozpatrzył sprawę bez jej udziału. Była premier oświadczyła, że nie może być obecna ze względu na stan zdrowia. Skazana jest leczona w szpitalu w Charkowie. Adwokat Tymoszenko uważa, że posiedzenie prawdopodobnie zostanie odłożone ponieważ władzom zależy na tym, aby proces kasacyjny był przedłużany. To ma z kolei opóźnić rozpatrzenie sprawy przez Trybunał Praw Człowieka w Strasburgu. Sprawa dotyczy naruszeń proceduralnych, których miała się dopuścić była ukraińska premier podczas podpisywania umów gazowych z Rosją w 2009 roku. UE uważa, że sprawa Tymoszenko ma podłoże polityczne, a władze w Kijowie wybiórczo stosują prawo w procesach byłej premier i kilku jej współpracowników. Bruksela chce, by Tymoszenko i inni więzieni politycy ukraińskiej opozycji mogli wziąć udział w zaplanowanych na koniec października wyborach parlamentarnych.Posiedzenie kijowskiego sądu obserwują specjalni wysłannicy Parlamentu Europejskiego: jego były przewodniczący Pat Cox i były prezydent Aleksander Kwaśniewski.",,
Kreml „na razie” nie planuje kolejnych wydaleń dyplomatów USA,Moskwa nie chce eskalować sytuacji związanej z amerykańskimi dyplomatami w Rosji – powiedział Siergiej Riabkow. Wiceszef MSZ Rosji odbył w Helsinkach dwudniową rundę rozmów z zastępcą sekretarza stanu USA Thomasem Shannonem.,"Kreml „nie planuje na razie” kolejnej redukcji liczby przedstawicieli amerykańskiej dyplomacji w Rosji – oświadczył wiceminister rosyjskiego MSZ. Jego zdaniem Kreml widzi postępy w niektórych aspektach stosunków z Waszyngtonem.Wiceszef dyplomacji ocenił, że po kolejnej rundzie negocjacji z Shannonem ma „mieszane uczucia”. Zaznaczył, że podczas spotkania nie obyło się bez sporów, w szczególności jeśli chodzi o traktat INF z 1987 r. o całkowitej likwidacji pocisków rakietowych średniego i krótszego zasięgu. Układ ten, podpisany przez prezydentów USA i ZSRR, Ronalda Reagana i Michaiła Gorbaczowa, zabrania obu stronom testowania, produkcji i posiadania odpalanych z wyrzutni naziemnych rakietowych pocisków balistycznych bądź manewrujących o zasięgu od 500 km do 5,5 tys. km. Moskwa oczekuje pozytywnych sygnałów z WaszyngtonuPodczas spotkania z Shannonem Riabkow – jak powiedział – zwrócił uwagę amerykańskiej stronie na „nieprawidłowość” jej działań. – Skorzystaliśmy z okazji, by w jak najdokładniejszy sposób, punkt po punkcie przeanalizować wszystko, co się wydarzyło, pokazać Amerykanom absolutną nieprawidłowość ich działań, na konkretnych przykładach zademonstrowaliśmy bezpodstawność ich oskarżeń pod naszym adresem – relacjonował. Zaznaczył też, że nie widzi możliwości zwrotu rosyjskich nieruchomości dyplomatycznych Stanom Zjednoczonych poza drogą sądową. – Dlatego zwrócimy się do sądu, jak już wcześniej zapowiedział prezydent (Rosji Władimir) Putin – stwierdził. Jego zdaniem złożenie sprawy do sądu to „kwestia tygodni”.Riabkow poinformował, że w kuluarach Zgromadzenia Ogólnego ONZ szef rosyjskiej dyplomacji Siergiej Ławrow spotka się z sekretarzem stanu USA Rexem Tillersonem. – Moskwa oczekuje w związku ze spotkaniem Ławrowa i Tillersona pozytywnych sygnałów od Waszyngtonu dotyczących uzdrowienia stosunków – dodał. Utworzenie kanału dialogu Riabkow-Shannon to jeden z rezultatów kwietniowej wizyty sekretarza stanu USA Rexa Tillersona w Moskwie. Poprzednia runda rozmów Riabkowa i Shannona odbyła się 17 lipca w Waszyngtonie. Wet za wet2 września na żądanie Departamentu Stanu USA zostały zamknięte trzy obiekty Rosji: Konsulat Generalny w San Francisco oraz przedstawicielstwa handlowe w Waszyngtonie i Nowym Jorku. Strona amerykańska określiła tę decyzję jako „symetryczną” odpowiedź na ograniczenie przez rosyjskie władze liczebności personelu w amerykańskich placówkach dyplomatycznych w Rosji. Z żądaniem ograniczenia liczby personelu w amerykańskich placówkach do 455 osób MSZ Rosji wystąpiło pod koniec lipca, dając stronie amerykańskiej czas do 1 września. Krok ten był według MSZ Rosji reakcją na działania USA – wydalenie pod koniec grudnia zeszłego roku 35 dyplomatów rosyjskich i odebranie stronie rosyjskiej dostępu do ośrodków wypoczynkowych dla dyplomatów. Z kolei wydalenie dyplomatów Amerykanie uzasadniali szykanowaniem pracowników ambasady USA w Moskwie i domniemaną ingerencją służb rosyjskich w ubiegłoroczne wybory prezydenckie w Stanach Zjednoczonych.",,
Ojciec z półrocznym dzieckiem zabici na ulicy,"Sześciomiesięczna dziewczynka została zamordowana w środę wieczorem w Rzymie, razem ze swoim ojcem, który trzymał ją na rękach. Zbrodni dokonali  sprawcy ulicznego napadu. Morderstwo popełnione na chińskim imigrancie i jego córeczce wstrząsnęło opinią publiczną we Włoszech.","Późnym wieczorem w peryferyjnej dzielnicy Tor Pignattara prawdopodobnie dwóch lub więcej przestępców napadło na wracające do domu małżeństwo młodych chińskich imigrantów z niemowlęciem. Napastnicy zaczęli grozić kobiecie żądając torebki, w której miała utarg z prowadzonej przez jej męża agencji transferu pieniędzy. Gdy 31-letni mężczyzna odmówił wydania torebki napastnicy zaczęli strzelać. Mężczyzna zginął na miejscu, a jego zraniona w głowę córeczka zmarła wkrótce potem podczas akcji ratunkowej.  Matka przeżyła atakKobieta została ranna. Jej zeznania mają pomóc w ujęciu sprawców, którzy po oddaniu strzałów uciekli z torebką, z 5 tysiącami euro. Wiceburmistrz Wiecznego Miasta Sveva Belviso oświadczyła, że „Rzym musizbuntować się przeciwko temu niedopuszczalnemu barbarzyństwu”. – Autorzy tej zbrodni nie są ludźmi, ale zwierzętami – powiedziała. Wyraziła solidarność z ranną kobietą oraz z całą społecznością chińskich imigrantów. Natychmiast zapowiedziano nadzwyczajną naradę w komendzie stołecznej policji, by opracować metody walki z rosnącą przestępczością na ulicach Rzymu. W ciągu ostatnich 12 miesięcy na ulicach podczas napadów oraz w porachunkach świata przestępczego zamordowanych zostało 35 osób.",,
Sasin: Chcemy rozbudować Pomnik Ofiar Tragedii Smoleńskiej,"Szef Komitetu Stałego Rady Ministrów Jacek Sasin poinformował o planach rozbudowy Pomnika Ofiar Tragedii Smoleńskiej na Placu Piłsudskiego w Warszawie. Przy pomniku powstanie symboliczna ściana zieleni z krzyżem, który po katastrofie stał przed Pałacem Prezydenckim.","Minister Sasin powiedział, że rozbudowa pomnika miałaby zostać zrealizowana przed 10 kwietnia 2019 roku. O planach rozbudowy Pomnika poinformowano na facebookowej stronie Komitetu Społecznego Budowy Pomników: Śp. Prezydenta RP Lecha Kaczyńskiego oraz Ofiar Tragedii Smoleńskiej. Jacek Sasin poprosił o wpłaty na rzecz komitetu, ponieważ, jak powiedział, wszystkie dotychczasowe środki zostały rozdysponowane na budowę pomników smoleńskiego i Lecha Kaczyńskiego. Szef gabinetu premiera Marek Suski w imieniu Komitetu podziękował dotychczasowym darczyńcom.Pomnik Ofiar Tragedii Smoleńskiej 2010 roku został odsłonięty 10 kwietnia tego roku, w ósmą rocznicę katastrofy smoleńskiej na warszawskim placu Piłsudskiego. W listopadzie przed siedzibą Dowództwa Garnizonu Warszawa przy pl. Piłsudskiego odsłonięto pomnik prezydenta Lecha Kaczyńskiego.",,
Rosja formalnym wrogiem Ukrainy.  Rząd w Kijowie zapisał to w projekcie nowej doktryny wojennej,"W opracowanym przez rząd w Kijowie projekcie nowej doktryny wojennej Ukrainy jako główny przeciwnik i agresor wymieniona została Rosja – oświadczył premier Arsenij Jaceniuk. Podkreślił, że w dotychczasowych doktrynach nie było mowy o wrogich dla Ukrainy państwach.","– W projekcie wojennej doktryny po raz pierwszy w historii Ukrainy określono przeciwnika i agresora. Jest nim Rosja – powiedział Jaceniuk w Odessie, gdzie uczestniczył w otwarciu międzynarodowych manewrów wojskowych „Sea Breeze”. Szef rządu wyjaśnił, że projekt doktryny został już skierowany do rozpatrzenia przez Radę Bezpieczeństwa Narodowego i Obrony, a następnie dokument ten powinien być zatwierdzony dekretem prezydenta.  Ukraina chce do NATO Ostatni dekret w sprawie doktryny wojennej podpisał w 2004 r. ówczesny prezydent Ukrainy Leonid Kuczma. Głosiła ona, że Ukraina nie uważa za wroga żadnego państwa, ani koalicji państw, lecz może uznać za potencjalnego przeciwnika kraje, czy koalicje, których działania będą nosiły znamiona groźby zastosowania siły militarnej. Dziś takim krajem stała się Rosja, której żołnierze walczą w szeregach oddziałów separatystów w Donbasie.Jaceniuk mówił, że celem władz w Kijowie jest uzyskanie członkostwa w NATO. – Chcemy, by siły zbrojne Ukrainy stały się częścią jednego z najpotężniejszych zbiorowych systemów bezpieczeństwa. Przypominam, że zgodnie z artykułem piątym Traktatu Północnoatlantyckiego napaść na jedno państwo członkowskie NATO traktowane jest jako napaść na całe NATO - zaznaczył.",,
"Nowacka: potrzebujemy zrównoważonego rozwoju. „Będę walczyć, aby stawka godzinowa była godna”","Na potrzebę równego rozwoju wszystkich regionów Polski wskazywała w Rzeszowie liderka Zjednoczonej Lewicy. Barbara Nowacka mówiła też o inwestycji w kapitał ludzki. Zapewniała, że lewica będzie walczyć, aby minimalna stawka godzinowa była godna w każdym województwie. Nowacka dodała, że Zjednoczona Lewica chce doprowadzić do takiego wzrostu gospodarczego, aby Polacy, niezależnie od regionu, w którym mieszkają, nie musieli wyjeżdżać w poszukiwaniu lepszych warunków życia.","– Nie może być tak, że w jednych regionach Polski ludzie zarabiają po 10, 15 złotych za godzinę, a tutaj na Podkarpaciu ta stawka jest dużo niższa - mówiła liderka Zjednoczonej Lewicy. Podkreśliła, że płaca godzinowa musi wzrosnąć w sposób odczuwalny. – To trzeba zrobić, żeby zatrzymać ludzi – powiedziała.  Barbara Nowacka dodała, że Zjednoczona Lewica chce doprowadzić do takiego wzrostu gospodarczego , aby Polacy, niezależnie od regionu, w którym mieszkają, nie musieli wyjeżdżać w poszukiwaniu lepszych warunków życia.",,
Waszczykowski o konflikcie na Ukrainie: Zawodzą rozwiązania międzynarodowe przyjęte kilka lat temu,"– Zawodzą rozwiązania międzynarodowe, które zostały przyjęte kilka lat temu – powiedział w programie „Kwadrans polityczny” w TVP1 były minister spraw zagranicznych Witold Waszczykowski, komentując  sytuację na Krymie. Podkreślił, że Rosjanie rozgrywają konflikt „na własnych zasadach”.","Zdaniem Waszczykowskiego wojna na Ukrainie rozpoczęła się w 2014 roku. – Niestety spodziewaliśmy się, że Rosja będzie wojnę eskalować, że będzie starała się odciąć Ukrainę nie tylko od morza Azowskiego i od Krymu, ale także od Morza Czarnego – powiedział były minister.Zdaniem Waszczykowskiego „zawodzą rozwiązania międzynarodowe, które zostały przyjęte kilka lat temu, tzw. format normandzki i proces miński”.– Mocarstwa europejskie, a wcześniej mocarstwo amerykańskie za czasów prezydenta Obamy, nie chciały włączyć się w rozwiązanie tego konfliktu. Dzisiaj Rosjanie rozgrywają go na własnych zasadach – oznajmił Waszczykowski.",,
Unia Europejska znosi sankcje wobec Białorusi. Ale handlować bronią nadal nie pozwoli,"Unijni ministrowie spraw zagranicznych nie przedłużą sankcji wobec 170 obywateli Białorusi i trzech firm z tego kraju – podaje agencja Reutera. Utrzymane zostanie natomiast embargo na handel bronią oraz sankcje wobec czterech osób, podejrzewanych o udział w prześladowaniach politycznych.","Ostateczną decyzję w tej sprawie podjęli w Brukseli ministrowie spraw zagranicznych państw UE. – Jest to ważny eksperyment. Jako sąsiedzi jesteśmy zadowoleni, dlatego, że to polepszy, mam nadzieję, nasze relacje – podkreślił szef polskiego MSZ Witold Waszczykowski.UE już w październiku zeszłego roku zapowiedziała zniesienie większości sankcji wobec Białorusi. Zostały wówczas zawieszone na cztery miesiące w reakcji na uwolnienie przez białoruskie władze więźniów politycznych.",,
Tysiące ludzi żegnają irańskiego generała. Pogrzeb Sulejmaniego w Bagdadzie,"Tysiące ludzi uczestniczą w sobotę w ceremoniach pogrzebowych irańskiego generała w Bagdadzie. W pogrzebie biorą udział liczni dostojnicy państwowi związani ze środowiskiem szyickim, w tym b. premier Adil Abd al-Mahdi. Ghasem Sulejmani został zabity w piątek nad ranem w ataku amerykańskiego drona. Był najważniejszym wojskowym w Iranie, a władze tego kraju zapowiedziały już odwet wobec Stanów Zjednoczonych.","Oprócz al-Mahdiego w pogrzebie uczestniczą też m.in. lider szyickiego bloku parlamentarnego al-Fateh, Hadi al-Ameri, którego łączyły zażyłe relacje z zabitym irańskim dowódcą sił specjalnych, b. premier Nuri al-Maliki – kierujący pracami gabinetu w latach 2006-2014, a także od dawna związany z al-Fateh i Ludowymi Siłami Mobilizacyjnymi (PMF) b. doradca ds. bezpieczeństwa narodowego Falih aj-Fadżad. Abu Mahdi al-Muhandis – jeden z dowódców tej proirańskiej milicji irackiej, łączącej 40 formacji oficjalnie podporządkowanych oficjalnie rządowi Iraku – został zabity wraz z Sulejmanim.  Na czele procesji pogrzebowej jedzie kolumna samochodów z pięcioma trumnami zabitych podczas ataku Irańczyków i pięcioma trumnami poległych Irakijczyków.  Orszak wyruszył sprzed meczetu w miasteczku Al-Kazimijja, leżącej obecnie na przedmieściach Bagdadu. Miasto to jest świętym miejscem szyitów, ponieważ ich siódmy imam Musa al-Kazim został tu pochowany wraz ze swym wnukiem. Zgodnie z programem uroczystości opracowanym przez Al-Haszd asz Szabi (Ludowe Siły Mobilizacyjne; PMF), procesja żałobna wyruszy z Bagdadu do oddalonego o 102 km od stolicy świętego dla szyitów miasta Karbala, by na końcu dotrzeć do innego świętego miasta szyitów – Nadżafu (144 km od Bagdadu).  W Karbali znajduje się grób wnuka Mahometa, Husajna ibn Alego, który zginął tam w bitwie stoczonej w 680 r., a w Nadżafie stoi meczet z grobem zmarłego w 661 roku kalifa Alego Ibn Abi Taliba, kuzyna i zięcia Mahometa. Oba ośrodki są miejscem pielgrzymek pobożnych szyitów.  Do eskalacji dochodzi w ostatnich dniach w Iraku, gdyż kraj ten jest jednym z najważniejszych sojuszników Iranu. Władze w Bagdadzie otwarcie deklarują bliskie relacje z Teheranem, a irańscy politycy są częstymi gośćmi w sąsiednim Iraku. Oba państwa rządzone są przez szyitów.   W nocy z piątku na sobotę Amerykanie dokonali drugiego w ciągu doby nalotu. Jego celem miały być ponownie proirańskie bojówki skupione w Siłach Mobilizacji Ludowej. Iracka telewizja twierdzi, że w bombardowaniu na północ od Bagdadu zginęło pięć osób, a agencja Reutera pisze o sześciu ofiarach śmiertelnych.",,
80. rocznica wybuchu II wojny światowej. Szczegóły uroczystości w Warszawie,"1 września, podczas obchodów 80. rocznicy wybuchu II wojny światowej na Placu Piłsudskiego w Warszawie wystąpienia wygłoszą prezydenci: Polski – Andrzej Duda, Niemiec – Frank-Walter Steinmeier i USA – Donald Trump – poinformował szef gabinetu prezydenta Krzysztof Szczerski.","Na briefingu prasowym Szczerski powiedział, że główne międzynarodowe obchody 80. rocznicy wybuchu II wojny światowej będą miały miejsce w Warszawie. Uroczystości rozpoczną się o godz. 12 na Placu Piłsudskiego.– Spodziewamy się obecności 40 delegacji zagranicznych, tj. około 250 gości z całego świata w tym prezydenci, premierzy, przewodniczący parlamentów, ministrowie spraw zagranicznych, ministrowie obrony narodowej, a także specjalni wysłannicy rodzin królewskich z Europy. Wszyscy oni będą gośćmi pana prezydenta podczas tych uroczystości tutaj, w Warszawie – mówił Szczerski.Prezydencki minister przekazał też, że na Placu Piłsudskiego wystąpienia wygłoszą prezydenci Polski, Niemiec i Stanów Zjednoczonych.Jak mówił, słowa „pamięć i przestroga” będą motywem przewodnim wystąpień prezydentów Polski, Niemiec i USA w Warszawie, ale znajdą się też na specjalnym dzwonie, który zostanie darowany miastu Wieluń. W czasie obchodów w Warszawie każdy przywódca w ten dzwon symbolicznie uderzy – zapowiedział Szczerski.– Przesłanie obchodów ma stanowić przestrogę na przyszłość w relacjach międzynarodowych – powiedział. Jak mówił, chodzi o to, żeby pamięć o II wojnie światowej była przestrogą dla współczesnego świata, żeby nie zmieniać granic siłą, żeby nie paktować nad głowami i kosztem innych państw, nie ulegać agresywnym działaniom jednych krajów za cenę przedłużania pokoju, co przynosi potem jeszcze gorszą pożogę wojenną.Szczerski poinformował też, że rano 1 września, prezydent Andrzej Duda wraz z prezydentem Niemiec Frankiem-Walterem Steinmeierem będą w Wieluniu.– Wieluń był, jak państwo wiecie, tym miastem, które zostało zbombardowane jako jedno z pierwszych, całkowicie bezbronne i całkowicie niewinne miasto, niemające żadnego znaczenia wojskowego, żadnego znaczenia tak naprawdę strategicznego. Żeby także pokazać totalny wymiar tej wojny został zbombardowany szpital, kościół, synagoga po to tylko po prostu, żeby zasiać terror, rozpocząć wojnę totalną – mówił Szczerski.Dodał, że „ten totalny wymiar wojny, gdzie nie tylko giną żołnierze, ale także cywile, jest też aktualny dzisiaj jako przestroga dla współczesnego świata”. – Polska także dzisiaj w Radzie Bezpieczeństwa bardzo silnie podnosi kwestię cywilnych ofiar wojny, dzieci w konfliktach zbrojnych, wszystkich tych, którzy padają niewinnymi ofiarami wojny totalnej – zwrócił uwagę szef gabinetu prezydenta. Szczerski powiedział, że prezydent USA przyleci do Warszawy 31 sierpnia wieczorem, a opuści Warszawę wczesnym popołudniem 2 września.2 września – poinformował Szczerski – w ramach rozmów dwustronnych prezydent Trump będzie gościem w Pałacu Prezydenckim, odbędą się rozmowy w cztery oczy prezydentów Polski i USA oraz rozmowy plenarne delegacji. Delegacja amerykańska zostanie podjęta też lunchem przez prezydenta Dudę.Po lunchu obaj prezydenci spotkają się z dziennikarzami – dodał Szcerski. Jak poinformował, po spotkaniu z prezydentem Dudą, prezydent Trump spotka się też z premierem Mateuszem Morawieckim oraz przedstawicielami rządu. To domknie program tej wizyty w Polsce – dodał Szczerski. Zaznaczył, że ten program będzie jeszcze akceptowany przez obu prezydentów. Podczas wizyty w Warszawie prezydentowi Trumpowi będzie towarzyszyć żona Melania.– W uroczystościach 1 września delegacja Rosji nie będzie uczestniczyła. Oczekujemy wysokiej rangą delegacji rosyjskiej na rocznicy wyzwolenia obozu Auschwitz w styczniu 2020 r. – poinformował Szczerski.",,
Marek Chrzanowski opuści areszt,"Były szef KNF Marek Chrzanowski, po blisko dwóch miesiącach spędzonych w areszcie, wyjdzie na wolność. Sąd Okręgowy w Katowicach utrzymał w mocy wcześniejsze postanowienie sądu rejonowego, który nie uwzględnił wniosku prokuratury o przedłużenie tego środka zapobiegawczego.","Chrzanowski ma opuścić areszt w sobotę rano. O decyzji sądu poinformowali dziennikarzy uczestniczący w posiedzeniu obrońcy podejrzanego oraz przedstawiciele prokuratury. Jak podali, sąd nie uwzględnił w piątek zażalenia prokuratury na decyzję sądu rejonowego o nieprzedłużeniu okresu aresztowania o kolejny miesiąc. Były przewodniczący KNF został zatrzymany 27 listopada w śląskim wydziale Prokuratury Krajowej usłyszał zarzut przekroczenia uprawnień w związku z rozmową z właścicielem Getin Noble Banku Leszkiem Czarneckim. Został aresztowany na dwa miesiące. Sąd nie uznał zażalenia obrony w tej sprawie. W zeszłym tygodniu prokuratura poinformowała, że domaga się przedłużenia podejrzanemu aresztu o miesiąc. We wtorek Sąd Rejonowy Katowice-Wschód nie uwzględnił tego wniosku. Zażalenie na tamto postanowienie prokuratura złożyła w czwartek.",,
Gdzie w tym wszystkim miłość?,"Ślub księcia Williama i Kate Middleton to niezwykłe wydarzenie, które oglądały ponad 2 mld ludzi na całym świecie. Niestety, ich miłość zeszła nieco na dalszy plan.","Wszystko zorganizowane było na nutę ślubu z bajki – my, śmiertelnicy, nie mieliśmy możliwości uczestniczenia w tego typu wydarzeniach.Dodatkowo do końca nie wiedzieliśmy, kto będzie autorem sukni ślubnej Kate, jacy goście będą uczestniczyli w uroczystości, co z pewnością wzmocniło zainteresowanie, przede wszystkim mediów.Niestety, ale to wszystko powoduje, że kwestia ich szczęścia i miłości schodzi nieco na dalszy plan z prostego powodu: jesteśmy sensatami i żywimy się informacjami typu „bad news is good news”.Myślę jednak, że w tym momencie powinniśmy życzyć młodej parze dużo zdrowia, wzajemnego zrozumienia i przede wszystkim miłości. Jolanta Kwaśniewska, była pierwsza dama RP, żona b. prezydenta Aleksandra Kwaśniewskiego",,
Obama wsparł rosyjskie mniejszości seksualne,"Prezydent USA Barack Obama spotkał
się z przedstawicielami społeczeństwa obywatelskiego Rosji przed
odlotem z Petersburga, gdzie uczestniczył w dwudniowym szczycie G20.","Wśród rozmówców amerykańskiego prezydenta byli m.in.: przywódczyni Ruchu wObronie Lasu Chimkińskiego Jewgienija Czyrikowa i szef stowarzyszenia AgoraPaweł Czykow. Na spotkanie z Obamą zaproszeni zostali też aktywiściorganizacji mniejszości seksualnych Wyjście (Wychod) i Rosyjska Sieć LGBT. W sierpniu prezydent Stanów Zjednoczonych ostro skrytykował państwa, któreprzyjmują ustawy dyskryminujące mniejszości seksualne. W czerwcu parlamentRosji uchwalił kontrowersyjną ustawę zakazującą „propagowania nietradycyjnychrelacji seksualnych” wśród nieletnich.  – Nie toleruję krajów, które próbują traktować gejów, lesbijki i osobytransseksualne w sposób, który je zastrasza lub rani – oświadczył wówczasObama w wywiadzie dla telewizji NBC, odpowiadając na pytanie dotyczącerosyjskiej ustawy.   – Ten, kto dyskryminuje inne osoby z powodu rasy, religii, płci czy orientacjiseksualnej, narusza podstawowe zasady moralności, które moim zdaniem powinnyobowiązywać w każdym kraju – dodał amerykański prezydent. W środę krytykę Obamy odrzucił prezydent Federacji Rosyjskiej Władimir Putin. – Ci, którzy próbują nas pouczać, m.in. nasi koledzy i przyjaciele w StanachZjednoczonych, powinni wiedzieć, że w samych USA występuje wiele problemów zludźmi o nietradycyjnej orientacji seksualnej – oznajmił Putin w wywiadziedla amerykańskiej agencji prasowej AP i rosyjskiej telewizji państwowej Kanał1.  – W niektórych stanach nietradycyjna orientacja seksualna uważana jest zaprzestępstwo – wyjaśnił prezydent FR, a jako przykład wymienił Oklahomę iTeksas.  – Bardzo dziwna jest sytuacja, gdy próbują nas pouczać ci, którzy saminie są przykładem do naśladowania – oznajmił Putin. Rosyjska ustawa, która w pierwotnej wersji miała zakazywać „propagowaniahomoseksualizmu”, ostatecznie zabrania rozpowszechniania informacji o„atrakcyjności nietradycyjnych stosunków seksualnych” oraz „równorzędnościtradycyjnych i nietradycyjnych relacji”. Zakazuje także „narzucaniainformacji wywołujących zainteresowanie takimi relacjami”. Działania takieustawa kwalifikuje jako „szkodzące zdrowiu dzieci”. Akt prawny ustanawia grzywny dla szeregowych obywateli w wysokości 4-5 tys.rubli (124-155 dolarów), dla osób pełniących funkcje publiczne – 40-50 tys.rubli (1240-1550 USD), a dla osób prawnych – od 800 tys. do 1 mln rubli(24,8-30,9 tys. dolarów). W wypadku osób prawnych możliwe jest teżzawieszenie ich działalności na okres do 90 dni. Przeciwko przyjęciu tego aktu prawnego ostro protestowali obrońcy prawczłowieka w Rosji. Argumentowali oni, że ustawa może nasilić dyskryminacjęosób homoseksualnych, biseksualnych i transseksualnych. O jej nieuchwalaniedo Federacji Rosyjskiej apelowały m.in. Stany Zjednoczone i Unia Europejska.",,
Wypadek w kuchni czy podpalenie? Zaskakujące wnioski po pożarze szwedzkiego meczetu,"Ten pożar wywołał w Szwecji wielkie oburzenie i publiczną debatę. Teraz okazuje się, że być może bez powodu – informuje IAR powołując się na szwedzkie media. W pierwszy dzień Bożego Narodzenia w zeszłym roku spłonął meczet w mieście Eskilstuna w środkowej części kraju. Pięć osób zostało rannych.","Policja już po kilku godzinach orzekła, że przyczyną pożaru było podpalenie. Zaczęło się poszukiwanie sprawców, a opinia publiczna szybko uznała, że podpalenia dokonali antyimgranccy ekstremiści. Jak pisze lokalna gazeta „Eskilstuna Kuriren”, po wielu tygodniach śledztwa policja miała jednak dojść do wniosku, że pożar wybuchł z powodu. zapalenia się frytury w kuchni budynku, w którym mieścił się meczet. Oficjalnie policja nie wypowiada się na ten temat. Nieoficjalnie potwierdza jednak, że w sprawie podpalenia meczetu nikogo nie zatrzymano. Skrajna prawica chce ograniczyć liczbę imigrantów W Szwecji od wielu miesięcy trwa debata o polityce imigracyjnej kraju. Skrajna prawica chce ograniczyć o 90 proc. liczbę osób mających prawo ubiegać się o azyl, podczas gdy partiom głównego nurtu zależy na utrzymaniu dotychczasowego, liberalnego podejścia. W Eskilstunie, gdzie znaczną część mieszkańców stanowią imigranci, doszło w zeszłym roku do starć z udziałem grup neonazistowskich.  Wygląda jednak na to, że grudniowego pożaru nie można wpisać na listę incydentów związanych z narastającą niechęcią wobec obcokrajowców.",,
"Premier: Dobry kompas ma wytyczać kierunek ku silnej, innowacyjnej gospodarce","Dobry kompas ma wytyczać odpowiedni kierunek ku silnej, innowacyjnej i trudnej do zastąpienia polskiej gospodarce – powiedział w poniedziałek premier Mateusz Morawiecki podczas gali „Polski Kompas 2018”, zorganizowanej przez „Gazetę Bankową”. Nagroda przyznawana jest osobom i instytucjom, które w szczególny sposób zasłużyły się dla rozwoju polskiej gospodarki.","– Nagroda „Polski Kompas” jest ważna, aby odzyskać, odbudować (...) sterowność polskiej gospodarki. Aby tak się stało, ta sterowność musi być przywracana w konkretnych wymiarach życia - społecznego, publicznego, gospodarczego – powiedział premier. Jak dodał, wśród „najbardziej charakterystycznych (dziedzin – przyp.red.), w których powiodło nam się w kontekście przywracania tej sterowności, jest elementarna sprawność instytucji podatkowych”.– Żeby państwo miało odpowiednią sterowność, swój odpowiedni kompas, musi być też odpowiednia suwerenność komunikacyjna – mówił Morawiecki. Zwrócił uwagę, ze „tak się potoczyły losy naszej III RP, że bardzo duża część mediów jest zagraniczna”. Dodał, że „państwo jest pewną spójną całością, także w rozumieniu suwerenności informacyjnej”.– Wszyscy życzymy dobrze Polsce, aby dobry kompas wytyczał odpowiedni kierunek ku silnej, sprawnej, rozwiniętej, innowacyjnej i suwerennej, w rozumieniu gospodarek XXI wieku, a więc trudnej do zastąpienia polskiej gospodarce – powiedział premier. „Polski Kompas” to reaktywowany pomysł nagrody z lat dwudziestych ubiegłego wieku. W tym roku wyróżniono ""Polskim Kompasem 2018"" menadżerów pięciu przedsiębiorstw. Nagrodę otrzymał prezes PKO BP Zbigniew Jagiełło, za „stworzenie najbardziej nowoczesnego technologicznie banku w Polsce, lidera rynku, gotowego do starcia z największymi instytucjami na świecie”. Odwaga w realizacji wizjiPrezesa Polskiego Funduszu Rozwoju Pawła Borysa uhonorowano za „odwagę w realizacji wizji zbudowania skoordynowanej grupy instytucji finansowych i doradczych w dziedzinie bankowości, ubezpieczeń, inwestycji, planów kapitałowych, innowacji oraz ekspansji zagranicznej, realnie wpływającej na rozwój polskiej gospodarki”.Krzysztofa Mamińskiego, prezesa PKP SA nagrodzono za „konsekwencję w budowaniu kolejowego holdingu i umiejętność prowadzenia dialogu, którego perspektywą jest zawsze porozumienie gwarantujące rozwój narodowego przewoźnika”. „Za inicjatywę i sprawny proces przygotowawczy do integracji PKN Orlen z Grupą Lotos, co wzmocni pozycję negocjacyjną Polski w zakresie dostaw surowców oraz zapewni większe bezpieczeństwo energetyczne kraju” wyróżniono prezes PKN Orlen Daniela Obajtka. Nagrodę przyznano także Michałowi Mierzejewskiemu, prezesowi zarządzającemu Philip Morris Polska i Krajów Bałtyckich, m.in. za inwestowanie w Polsce.",,
Radca prawny z Olsztyna: Je**ć PiS i się nie bać,"„Je**ć PiS. Je**ć je**ć i się nie bać” – w takich słowach na Twitterze wypowiada się jeden z olsztyńskich radców prawnych. Mężczyzna, który przy nazwie swojego konta zamieścił słowo „Konstytucja” obraził także wiceministra sprawiedliwości. „Pier***ony konusie złóż rezygnację” – pisze. Na swoim profilu udostępnia też fotografię z rzecznikiem Sądu Najwyższego.","O sprawie pisze jeden z internautów, który przedstawił screeny z konta prawnika z Olsztyna. „Poznajcie Piotra. Piotr jest radcą prawnym w kancelarii Laskowski Kurowski Parzych Pożarski i Partnerzy z Olsztyna” – napisał.  Na screenach widać, że olsztyński prawnik w wulgarnych słowach wypowiada się o partii PiS a także o wiceministrze sprawiedliwości Sebastianie Kalecie, który w ostatnich dniach mówił o potrzebie reformy wymiaru sprawiedliwości.  Prawnik z Olsztyna w swoim wpisie obraził również dziennikarzy TVP. „To są szczujnie je**ne z ku**izji” – napisał.  Mężczyzna – jak informuje użytkownik Twittera – zamieścił na swoim koncie fotografię z rzecznikiem Sądu Najwyższego sędzią Michałem Laskowskim. „Czy sędzia Laskowski i radca (…) to rodzina?” – zapytał.",,
Rosja wzmacnia lotnictwo wojskowe na Krymie,"Rosja wyśle na anektowany Krym dziesięć myśliwców. Jak poinformowało Ministerstwo Obrony, maszyny będą stacjonowały na wyremontowanym lotnisku wojskowym Belbek.","Modernizacja lotniska wojskowego w Sewastopolu rozpoczęła się wiosną. Resort obrony podał, że oddano już do użytku część budynków oraz pas startowy o długości 3450 metrów. „To wystarczy, aby samoloty wojskowe mogły wypełniać planowe zadania bojowe” – głosi komunikat Ministerstwa Obrony Rosji. 22 grudnia z Kraju Krasnodarskiego na anektowany Krym zostanie przerzuconych dziesięć myśliwców Su-27SM i Su-30M2. Moskwa podkreśliła, że będzie to stałe miejsce rozlokowania pułku myśliwców 4. armii Sił Powietrznych. Rosja od 2014 r. regularnie przerzuca na anektowany półwysep sprzęt bojowy, w tym kompleksy rakietowe, samoloty i śmigłowce.",,
"Papież: wielu obiecuje czas zmian, nowy początek i cudowną odnowę",Papież Franciszek podczas Mszy Świętej odprawionej w uroczystość Zesłania Ducha Świętego przestrzegał przed dawanymi przez wielu nieprawdziwymi obietnicami wielkich zmian i nadzwyczajnej odnowy. Prawdziwa przemiana to ta wewnętrzna – mówił.,"– Wielu obiecuje czas zmian, nowy początek, cudowną odnowę, ale doświadczenie uczy, że żadna ziemska próba odmiany stanu rzeczy nie satysfakcjonuje w pełni serca człowieka – mówił Ojciec Święty w homilii podczas mszy świętej odprawionej w Bazylice Świętego Piotra na Watykanie. – Zmiana dokonana przez Ducha Świętego jest inna - wyjaśniał Papież. – Nie rewolucjonizuje życia wokół nas, ale zmienia nasze serce, nie uwalnia nas od razu od problemów, ale uwalnia w środku, by stawić im czoła, nie daje nam wszystkiego natychmiast, lecz sprawia, że podążamy z ufnością, nie pozwalając na to, by życie nas zmęczyło – tłumaczył następca św. Piotra.",,
"„Tam, gdzie padał deszcz, tam dochodziło do skażenia”. Obraz Białorusi 33 lata po Czarnobylu","– Tam, gdzie padał deszcz, tam dochodziło do skażenia. Miejsca skażone znajdują się nawet setki kilometrów od Czarnobyla – opowiada w rozmowie z portalem tvp.info  reporter i pisarz Tomasz Grzywaczewski. Jak ocenia, po 33 latach od katastrofy  Czarnobyl jest czymś „żywym i dotykającym przeciętnego człowieka i cały czas powodującym strach”.","Do katastrofy w Czarnobylu doszło 26 kwietnia 1986 r. Po wybuchu reaktora położonego w granicach Ukraińskiej Socjalistycznej Republiki Radzieckiej na terytoria białoruskie spadło ok. 70 proc. opadu radioaktywnego, a skażeniu uległo 23 proc. kraju, głównie tereny na południowym wschodzie, zamieszkane przez 1,8 mln ludzi. Po 1986 roku z mapy zniknęło  ponad 430 miejscowości. Za strefę katastrofy ekologicznej władze Białorusi uznały ten obszar dopiero w 1990 r.W rozmowie z portalem tvp.info reporter i pisarz Tomasz Grzywaczewski opowiada o tym, jak 33 lata po największej w dziejach katastrofie elektrowni atomowej funkcjonują mieszkańcy Białorusi i jak wspominają tamte wydarzenia. – Kiedy mówimy o Czarnobylu, to kojarzy się nam z Ukrainą. Myślę, że Czarnobyl i tzw. Zona stała się pewnego rodzaju mitem czy towarem popkultury. Powstają gry komputerowe, filmy, książki – mówi nam reporter.Jak stwierdza, sama Zona po stronie ukraińskiej jest obecnie „jedną z większych atrakcji turystycznych w regionie. – 60 tys. ludzi odwiedziło w zeszłym roku Czarnobyl. Kwitnie turystyka czarnobylska na Ukrainie do tego stopnia, że firmy zaczynają organizować wyjazdy integracyjne dla swoich pracowników – mówi. – Z jednej strony mamy atrakcję turystyczną, towar konsumpcyjny, a z drugiej strony okazuje się, że najbardziej w wyniku katastrofy ucierpiała nie Ukraina, tylko Białoruś. 70 proc. opadów radioaktywnych trafiło na terytorium Białorusi. To wynikało m.in. z tego, że Rosjanie specjalnie - jest to już potwierdzone - rozpylali w powietrzu substancje, które miały zatrzymać chmury idące na Moskwę, co doprowadzić miało do opadów na terytorium Białorusi – opowiada Grzywaczewski. Dziennikarz ocenia, że to spowodowało, że „praktycznie cała wschodnia Białoruś pokryła się radioaktywnymi plamami”. – Tam, gdzie padał deszcz, tam dochodziło do skażenia. Po stronie białoruskiej istnieje też zona - Poleski Rezerwat Radiacyjno-Ekologiczny - z której wysiedlono tysiące ludzi. Ale to nie jest jedyny obszar skażony. Miejsca skażone znajdują się setki kilometrów od Czarnobyla – mówi. – To często losowa sytuacja, jedna wioska jest dziś zamieszkana, a ta obok jest wymarła, bo tu padało, a tam nie padało – stwierdza.– Białoruś jest społeczeństwem dosłownie chorym - w sensie stanu zdrowia.  Tam chorują na różnego rodzaju schorzenia. I jeśli mówimy o chorobach popromiennych, to nie mówimy o sytuacjach, gdzie dzieci rodzą się z różnego rodzaju deformacjami. Tymczasem większość chorób to rzeczy przyziemne: choroby kardiologiczne, zawały serca, nowotwory, choroby stawów. Choroby na Białorusi występują w nieproporcjonalnie dużej ilości. Chorują ludzie młodzi, ok. 30-ego roku życia, oni byli dziećmi w momencie katastrofy. Najbardziej promieniowaniem zostały obciążone właśnie dzieci, dorośli lepiej je znosili – mówi. Grzywaczewski odwiedził jeden z cmentarzy przy białoruskiej zonie. – Tam, jak patrzy się na groby, jest bardzo dużo 30-latków. Naukowcy mówią jednoznacznie, że nie można w sposób precyzyjny powiązać liczby zachorowań z efektami Czarnobyla. Ludzie jednak wiedzą swoje. Mają krewnych i przyjaciół, którzy przechowują wspomnienia, że związane to było z tamtymi wydarzeniami – wyjaśnia. W jego ocenie po 33 latach od katastrofy Czarnobyl jest czymś „żywym i dotykającym przeciętnego człowieka i cały czas powodującym strach”.– W wielu ludziach ta katastrofa zniszczyła resztki zaufania wobec władzy. Władza była postrzegana jako ta, która oszukała swoich obywateli. Tam niemal całymi tygodniami nie informowano ludzi o Czarnobylu, opóźniano ewakuację. Władza świadomie dla realizacji swoich celów politycznych naraziła tysiące ludzi na promieniowanie – mówi. – Mój rówieśnik, który urodził się trzy miesiące po Czarnobylu, w wieku kilku lat zachorował poważnie na oczy. Było pewne, że straci wzrok. Jego uratowała operacja przeprowadzona w Niemczech. I on mi powiedział, że w głowie ma dwa najsilniejsze obrazy: „to są Sowieci, przez których mógłbym stracić wzrok, i Europa, która mi ten wzrok oddała. Gdyby nie Europa, byłbym człowiekiem na wpół niewidomym”. On jest teraz fotoreporterem i pracuje oczami. On mówi, że pokolenie Czarnobyla patrzy na wschód, na Rosję i widzi tam bezduszną władzę, która potraktowała ich jak zwierzęta, jak przedmioty. I widzi Europę, która może ich ocalić – dodaje. Grzywaczewski stwierdza, że dla „nich Zachód to punkt odniesienia cywilizacyjnego”.",,
"NIK: Walka z dopingiem skuteczniejsza, ale kontroli powinno być więcej","Walka z dopingiem w zawodowym sporcie w Polsce jest skuteczniejsza, ale kontroli powinno być jeszcze więcej - wynika z raportu opublikowanego przez Najwyższą Izbę Kontroli. Co roku przepisy antydopingowe narusza 1-2 proc. badanych.","Jak zaznaczono, poprawa nastąpiła od 2016 r., kiedy powołano Polską Agencję Antydopingową (POLADA) i zwiększono dotacje na działalność jej oraz Zakładu Badań Antydopingowych, który od początku bieżącego roku działa jako Polskie Laboratorium Antydopingowe.„Zmiana przepisów pozwoliła na skuteczniejszą walkę z dopingiem w polskim sporcie. (...) Przy Agencji utworzono Panel Dyscyplinarny - niezależny, powoływany przez Ministra Sportu i Turystyki, pięcioosobowy wyspecjalizowany organ do przeprowadzenia postępowań w sprawach o doping. Tym samym odebrano poszczególnym związkom sportowym uprawnienia do prowadzenia takich postępowań” - zaznaczono w raporcie NIK.Jak wskazano, po wprowadzeniu nowych przepisów zapewniono także warunki do skutecznego realizowania zadań prewencyjnych i egzekucyjnych przez powołane do tego jednostki m.in. zobowiązano Policję, Służbę Celno-Skarbową, Straż Graniczną, Żandarmerię Wojskową oraz prokuratorów do współpracy z Agencją. „Wcześniej była ona ograniczona i miała charakter incydentalny oraz niesformalizowany” - przyznano.Wśród czynników, które wpłynęły na zwiększenie efektywności walki z dopingiem, wymieniono również m.in. rozszerzenie katalogu naruszeń antydopingowych, zaostrzenie kar, a także zapisanie w ustawie obowiązku poddawania się kontroli antydopingowej przez sportowców. Ponadto POLADA dostosowała regulamin do zapisów Światowego Kodeksu Antydopingowego, opracowanego przez światową agencję WADA.W analizie pochwalono też ministerstwo sportu oraz POLADA za współpracę z międzynarodowymi organami zwalczania dopingu, w tym WADA (w listopadzie minister Sportu Witold Bańka formalnie ma zostać jej szefem). Jak oceniono, od 2016 r. do czasu zakończenia kontroli (30 września 2018 r.) nie było zastrzeżeń dotyczących postępowań dyscyplinarnych wobec polskich sportowców. Taka procedura została wszczęta 111 razy. „Poprawy wymaga jedynie kwestia upubliczniania przez Agencję informacji o naruszeniach przepisów antydopingowych” - zaznaczono.NIK pozytywnie ocenia zwiększenie dotacji na działalność Polskiej Agencji Antydopingowej oraz Zakładu Badań Antydopingowych (od początku 2019 r. działające jako niezależne Polskie Laboratorium Antydopingowe) do kwoty ok. 7 mln zł w 2017 r. (wzrost o 23 proc. w stosunku do 2015 r.). Przełożyło się to na zwiększenie liczby próbek pobranych od sportowców do poziomu blisko 4 tys. (wzrost o blisko 28 proc. w 2017 r. w stosunku do 2015 r.) oraz liczby analiz do ponad 5 tys. (wzrost o blisko 27 proc. w 2017 r. w stosunku do 2015 r.).Mimo wzrostu liczby kontroli, autorzy raportu uważają, że powinno ich być jeszcze więcej, szczególnie w odniesieniu do członków kadry narodowej.„W 2017 r. badania objęły nie więcej niż 0,3 proc. wszystkich zarejestrowanych zawodników. Przy założeniu, że badaniami objęłoby jedynie reprezentantów Polski, to na obecnym poziomie badań można byłoby skontrolować rocznie nie więcej niż 40 proc. kadrowiczów wszystkich grup wiekowych (z ogólnej liczby 10,6 tys. reprezentantów Polski w 2017 r.)” - zauważono w raporcie.NIK poinformował również, że od 2015 r. do 30 września 2018 r. pozytywny wynik badania próbek stwierdzono u 151 sportowców: 38 w 2015 r. (co stanowiło 1,2 procent wszystkich kontroli), 57 w 2016 r. (1,7 proc.), 35 w 2017 r. (0,9 proc.) i 21 do końca września 2018 r. (0,8 proc.).",,
"PO opublikowało sondaż, według którego Jaśkowiak pokona Dudę w drugiej turze","Na facebookowym profilu Platformy Obywatelskiej pojawił się sondaż pracowni Kantar, z którego wynika, że w drugiej turze wyborów prezydenckich Jacek Jaśkowiak wygrałby z Andrzejem Dudą. Informację tę podała za PO „Gazeta Wyborcza”. Sondaż był przeprowadzony wyłącznie na mieszkańcach Wielkopolski.","Z badania wynikało, że na Jaśkowiaka głosowałoby 48 proc. badanych, a na Dudę 47 proc. 5 proc. nie miało zdania. – Na ten moment jestem mniej rozpoznawalnym kandydatem w tych prawyborach, ale badania pokazują, że to ja jestem tym kandydatem, który wygrywa wybory w maju z Andrzejem Dudą – skomentował sprawę Jaśkowiak. Jak się jednak okazuje, sondaż nie miał charakteru ogólnopolskiego. Według Radia Zet badani byli wyłącznie mieszkańcy Wielkopolski.",,
Papież chce otworzyć klasztory na imigrantów,"Ośrodek pomocy dla imigrantów w Rzymie, prowadzony przez jezuitów, miał niecodziennego gościa – papieża Franciszka. Podczas wizyty zaapelował, by zamknięte klasztory przekształcić nie w dochodowe hotele, lecz w miejsca, gdzie udzielana będzie gościna bezdomnym uchodźcom.","Centrum Astalli niedaleko placu Weneckiego, które ma łącznie 21 tys.podopiecznych, udziela im wszelkiej pomocy, także mieszkaniowej,administracyjnej, medycznej. Dwa razy dziennie wydaje się tam posiłki.Jedną z osób, które powitały Franciszka, była korzystająca z pomocy ośrodkanauczycielka z Syrii. Papież zwracając się do przebywających tam uchodźców powiedział międzyinnymi:  Dziękuję wam za to, że bronicie waszej godności, ale także naszej godności ludzkiej.   Mówiąc o imigrantach stwierdził:  Nie wystarcza dać kanapkę, ale trzebatowarzyszyć tym ludziom.  Pytał też:  Po cóż Kościołowi zamknięte klasztory?  –  Klasztory powinny służyć Ciału Chrystusa, a uchodźcy są Ciałem Chrystusa  – podkreślił. –  Puste klasztory nie są potrzebne Kościołowi po to, by zamieniać je w hotele i zarabiać pieniądze  – dodał. Zwracając się do imigrantów z Trzeciego Świata powiedział: „Każdy z was,drodzy przyjaciele, dźwiga historię życia, naznaczoną przez dramaty wojen,konfliktów, często powiązanych z międzynarodową polityką. Ale każdy z was niesie przede wszystkim bogactwo ludzkie i religijne, bogactwo, które należy przyjąć, a nie bać się go” – zaznaczył papież, cytowany przez Radio Watykańskie. Zauważył następnie: Wielu z was to muzułmanie, przedstawiciele innychreligii, z różnych krajów i odmiennych środowisk. Nie powinniśmy bać sięróżnic! Braterstwo pomaga nam odkryć, że one są bogactwem, darem dlawszystkich.  Franciszek mówił, że wielu uchodźców, choć formalnie mają oni zagwarantowaną w dokumentach międzynarodową ochronę, żyje w „poniżających warunkach”, bez szans na godne życie i lepszą przyszłość. Papież apelował o solidarność z ludźmi potrzebującymi wszelkiej pomocy. –  Solidarność – oto słowo, które budzi strach w rozwiniętym świecie. Starają się go nie wypowiadać. To prawie dla nich przekleństwo  – ocenił. –  Ale to jest nasze słowo  – podkreślił. –  Biedni są uprzywilejowanymi nauczycielami naszej znajomości Boga. Ichsłabość i prostota demaskują nasze egoizmy, nasze fałszywe poczuciebezpieczeństwa, nasze pretendowanie do samowystarczalności  – mówił.Po rozmowie z uchodźcami papież relacjonował, że Syryjczycy wyznali mu, żenie chcą być ciężarem w Europie:  Chcemy czuć się aktywną częścią nowegospołeczeństwa.  Następnie pytał: „Czy my im w tym pomagamy?”. Wielokrotnie powtórzył trzy słowa, które według niego powinny być kluczem do postawy wobec najbiedniejszych imigrantów i uchodźców: „bronić, służyć,towarzyszyć”. Rzecznik Watykanu ksiądz Federico Lombardi zwrócił uwagę na związek iciągłość między odwiedzinami papieża w rzymskim ośrodku pomocy ajego lipcową wizytą na wyspie Lampedusa, na którą przypływają uchodźcy inielegalni imigranci z Afryki. Ksiądz Lombardi przyznał, że „robi wrażenie”to, że w ciągu zaledwie dwóch miesięcy Franciszek odwiedził dwa tak znaczące miejsca. Ośrodek Astalli, przed którym każdego dnia ustawiają się długie kolejkiimigrantów czekających na ciepłe posiłki, znajduje się tuż koło prywatnejrezydencji byłego premiera Włoch Silvio Berlusconiego, Palazzo Grazioli.",,
"„PiS mobilizuje się z liderem, a PO – przeciwko swojemu”","To sytuacja bezprecedensowa; dzisiaj Prawo i Sprawiedliwość na wyjazdowym posiedzeniu klubu mobilizuje się ze swoim liderem, a Platforma Obywatelska mobilizuje się przeciwko swojemu liderowi – ocenił Michał Wróblewski z Wirtualnej Polski w programie „Twój Wybór”. Publicyści komentowali „tajną” naradę „młodych wilków” PO. Politycy spotkali się w jednej z warszawskich restauracji pod nieobecność Grzegorza Schetyny.","Lider PO już kilka dni temu odwołał zaplanowane na czwartek spotkanie klubu PO-KO. Jak twierdzą politycy opozycji – z powodu obawy przed krytyką, po przegranych wyborach do parlamentu. W tym czasie Schetyna udał się do Strasburga. Prezes Prawa i Sprawiedliwości Jarosław Kaczyński z kolei – zgodnie z planem – spotkał się ze parlamentarzystami na wyjazdowym posiedzeniu klubu w Ożarowie Mazowieckim, by omówić sprawy organizacyjne. W jego trakcie uzgodniono także kandydatów partii rządzącej na stanowiska premiera i marszałków Sejmu i Senatu.Zdaniem Michała Wróblewskiego Grzegorz Schetyna ma świadomość tego, jak duża krytyka narasta w jego partii, a sytuację, w której politycy PO spotykają się pod nieobecność lidera, uważa za bezprecedensową. – Nie wyobrażam sobie, że PO w takim stanie za cztery lata będzie walczyła o władzę. Platforma z Grzegorzem Schetyną na czele nie jest w stanie wygrać żadnych wyborów – powiedział dziennikarz Wirtualnej Polski na antenie TVP3 Warszawa. – To jest siła już chyba ponad Grzegorza Schetynę, który zawsze słynął z tego, że w inżynierii partyjnej, w tych grach i budowaniu sojuszy wewnątrz Platformy, był najlepszy. Na każdego polityka przychodzi moment, czas, ale jeśli on sam nie potrafi tego zrozumieć, to źle o nim świadczy – dowodził Makowski.Gość TVP podkreślił, że Schetyna wyjeżdża w „newralgicznym momencie”, kiedy politycy opozycji twierdzą, że w Polsce „kończy się demokracja” i „być może mamy do czynienia z zamachem stanu”.Nieoficjalnie mówi się, że stanowisko szefa klubu parlamentarnego PO-KO mógłby objąć Borys Budka. Także politycy koalicji coraz śmielej mówią o swoim poparciu dla polityka. Budka jest również „przymierzany” do przejęcia przywództwa w partii. Także Makowski przypuszcza, że Borys Budka może „rzucić rękawicę” Grzegorzowi Schetynie. – Sądzę, że to może być czas Budki, choć nie wiem, czy to jest najlepszy z możliwych liderów opozycji – ocenił publicysta. Dodał jednak, że „wybiera się z tych, których się ma”.",,
"Trwa kryzys wokół statku ze 177 migrantami, który zawinął na Sycylię","W porcie w Katanii na Sycylii stoi statek włoskiej Straży Przybrzeżnej ze 177 migrantami, którzy nie mogą zejść na ląd. Nie zezwalają na to władze Włoch, gdyż czekają na deklarację gotowości przyjęcia ich przez kraje UE.","W niedzielę włoskie ministerstwo spraw zagranicznych w liście do Komisji Europejskiej zaapelowało o podjęcie inicjatywy na rzecz rozwiązania kryzysu wokół statku i przyjęcia migrantów przez kraje członkowskie zgodnie z zasadami dzielenia się obowiązkami w UE. Włochy od czerwca, gdy pracę rozpoczął nowy rząd, odmawiają wpuszczania do swych portów statków z migrantami uratowanymi na Morzu Śródziemnym i domagają się otwarcia portów w innych krajach unijnych. Jednostka Diciotti, która ponad cztery dni stała na morzu w pobliżu wyspy Lampedusa, otrzymała w poniedziałek zgodę na wpłynięcie do portu w Katanii. Wicepremier Matteo Salvini zarzucił państwom Unii Europejskiej, że mimo wcześniejszych deklaracji nie przyjęły migrantów z innego statku, który w lipcu zawinął do sycylijskiego portu Pozzallo z 450 rozbitkami. Tylko Francja, dodał, dotrzymała słowa i przyjęła 47 z 50 osób, jakim obiecywała udzielić gościny. Nie zrobiły tego, mimo obietnicy, Niemcy, Portugalia, Hiszpania i Malta – dodał Salvini. Minister spraw wewnętrznych zaapelował do UE, żeby zajęła się sprawą postępowania władz Malty, które – jak wyjaśnił – „eskortują migrantów w stronę Włoch, a potem zostawiają ich w sytuacji zagrożenia”. Kilka dni wcześniej mimo apeli Rzymu władze w La Valletcie odmówiły przyjęcia statku Diciotti. Na pokładzie tej jednostki jest 28 nieletnich, a także osoby, które doznały przemocy i tortur, ofiary handlu ludźmi – poinformowała rzeczniczka wysokiego komisarza Organizacji Narodów Zjednoczonych ds. uchodźców Carlotta Sami. Zaapelowała o natychmiastowe udzielenie im pomocy. Także inne organizacje humanitarne apelują o udzielenie pomocy migrantom z pokładu statku Straży Przybrzeżnej. – Szlachetni ludzie ze Straży Przybrzeżnej spełnili swój obowiązek, ratując ludzi w odległości 17 mil morskich od Lampedusy. Teraz niech Europa szybko wywiąże się ze swego zadania – wezwał włoski minister infrastruktury i transportu Danilo Toninelli.",,
Cox i Kwaśniewski odwiedzili Tymoszenko,Były prezydent Aleksander Kwaśniewski i były szef Parlamentu Europejskiego Pat Cox spotkali się w szpitalu w Charkowie z odbywającą wyrok więzienia byłą premier Ukrainy Julią Tymoszenko – podał portal Interfax-Ukraina.,"Obaj politycy od czerwca ubiegłego roku obserwują z ramienia PE postępowania sądowe wobec polityków ukraińskiej opozycji. Z Tymoszenko spotkali się w szpitalu w Charkowie na wschodzie Ukrainy, gdzie opozycjonistka jest leczona pod nadzorem służby więziennej. Po trwającym około 2,5 godziny spotkaniu nie wypowiedzieli się dla prasy. Kwaśniewski i Cox przyjechali na Ukrainę już trzeci raz w ciągu miesiąca, po wizycie z końca maja i połowy czerwca. W kwietniu przewodniczący PE Martin Schulz poinformował, że decyzją konferencji przewodniczących PE misja Kwaśniewskiego i Coxa będzie przedłużona co najmniej do września bieżącego roku. Julia Tymoszenko odbywa karę siedmiu lat więzienia, którą otrzymała za nadużycia przy zawieraniu kontraktów dotyczących handlu gazem z Rosją. Proces byłej premier i wyrok skazujący bardzo pogorszył stosunki Ukrainy z Unią Europejską, bo UE ocenia postępowanie wobec byłej premier oraz jej współpracowników jako motywowane politycznie. Unia krytykuje władze w Kijowie i prezydenta Wiktora Janukowycza, politycznego rywala Tymoszenko, za wybiórcze stosowanie prawa. Rozstrzygnięcie sprawy Tymoszenko i zaprzestanie wybiórczego stosowania prawa to jeden z trzech głównych warunków, jakie Unia stawia Ukrainie przed ewentualnym podpisaniem z nią umowy stowarzyszeniowej, do czego może dojść podczas listopadowego szczytu Partnerstwa Wschodniego w Wilnie.",,
Kanada: zakonnica będzie prowadzić pogrzeby,"W kanadyjskiej diecezji Rouyn-Noranda zakonnica otrzymała
z Watykanu zgodę na prowadzenie katolickich ceremonii
pogrzebowych. Media anglojęzyczne tłumaczą tę sprawę jako
szczególny gest papieża Franciszka, mający umocnić miejsce
kobiety w Kościele. Natomiast biskup miejsca Dorylas Moreau
w rozmowie z amerykańską agencją CNS zwrócił uwagę, że jest
to regulacja od dawna istniejąca w kodeksie prawa kanonicznego.","Zgodnie z prawem kanonicznym biskupi – na mocy specjalnegozezwolenia watykańskiego – mogą upoważnić osobę świeckądo prowadzenia ceremonii żałobnej w sytuacji, gdy w danejmiejscowości jest za mało księży. Dotyczy to także zawieraniamałżeństwa. Jednak takie zezwolenie wymaga wyraźnegozatwierdzenia przez Kongregację ds. Kultu Bożego.  W lipcu br. siostra Pierrette Thiffault z upoważnienia bp. Moreauprowadziła ceremonię zaślubin. Wcześniej przygotowywała tę parędo sakramentu małżeństwa. Jak wyznała w rozmowie z CNS, byłoto dla niej „nowe doświadczenie”. Jeśli będzie to z pożytkiemdla diecezji, chętnie podejmie się podobnych czynnościw przyszłości.",,
Rzeki na Śląsku przekroczyły stany alarmowe i ostrzegawcze [WIDEO],W nocy ze środy na czwartek rzeki na południu województwa śląskiego przekroczyły lokalnie stany ostrzegawcze i alarmowe. Poziomy ostrzegawcze przekroczone zostały w kilku miejscach m.in. na Olzie w Cieszynie. Na platformę TWOJE INFO otrzymaliśmy wideo przedstawiające aktualny stan rzeki. Zachęcamy do nadsyłania kolejnych filmików.,"Od środy obowiązuje ogłoszone przez wojewodę śląskiego pogotowie przeciwpowodziowe w powiatach bielskim, cieszyńskim i żywieckim, a także w Bielsku-Białej. Na adres twoje@tvp.info pan Mariusz wysłał wideo, na którym widać poziom wody w Olzie. Jaka sytuacja pogodowa jest w Waszej miejscowości? Zachęcamy do przesyłania zdjęć i wideo na platformę TWOJE INFO.",,
USA zwiększają presję na Turcję ws. zakupu rosyjskich rakiet,"USA zwiększają presję na Turcję, by ta zrezygnowała z zakupu rosyjskiego systemu rakietowego S-400. „Nie będziemy bezczynnie patrzeć, jak sojusznicy z NATO kupują broń u naszych wrogów” – powiedział w środę amerykański wiceprezydent Mike Pence.","Pence podkreślił, że zakup przez Turcję rosyjskiego systemu S-400 stanowi ogromne zagrożenie dla NATO. „Jest szczególnie niepokojące, że władze w Ankarze realizują swoje plany (zakupu), mimo że USA zaoferowały im rakiety Patriot” – powiedział amerykański wiceprezydent.„Turcja musi wybrać: czy chce być kluczowym partnerem w najbardziej skutecznym w historii sojuszu wojskowym, czy też chce zaryzykować bezpieczeństwo tego sojuszu, podejmując nieodpowiedzialne decyzje” – powiedział Mike Pence. Zagroził, że jeśli Turcja ostatecznie zdecyduje się na S-400, to może narazić się na wyłączenie z programu amerykańskiego myśliwca F-35.Na słowa Pence'a natychmiast zareagował wiceprezydent Turcji. „Stany Zjednoczone muszą wybrać: czy chcą pozostać sojusznikiem Turcji, czy też chcą zaryzykować naszą przyjaźń, działając razem z terrorystami” – napisał Faut Oktay na Twitterze, odnosząc się do wspierania przez Waszyngton kurdyjskiej milicji w północnej Syrii. Władze w Ankarze uważają kurdyjskie Ludowe Jednostki Samoobrony (YPG) za przedłużenie separatystycznej Partii Pracujących Kurdystanu (PKK), która w Turcji została zdelegalizowana i jest uznawana za organizację terrorystyczną.",,
Kolejne szczątki odkryto na Westerplatte. „To jest święte miejsce”,"To jest nowa informacja. Prawdopodobnie odkryliśmy już czwarte szczątki na terenie Westerplatte – oświadczył wiceminister kultury i dziedzictwa narodowego. Jarosław Sellin przypomniał, że pięć dni temu odkryto „trzecie szczątki – najlepiej zachowane”.","W programie „Koniec systemu” w Telewizji Republika Sellin przypomniał, że badania archeologiczne rozpoczęto na Westerplatte trzy lata temu. – Były bardzo intensywne – tylko, że były punktowe – wyjaśnił, dodając, że jak dotąd udało się wydobyć „ponad 50 tys. artefaktów, z których kilkanaście tysięcy, bardzo cennych, nadaje się do wystawy w muzeum”.Sellin poinformował, że archeolodzy we wrześniu weszli na teren, „gdzie Niemcy pochowali tych żołnierzy broniących Westerplatte, którzy zginęli”. Wyjaśnił, że „pięć dni temu odkryto trzecie szczątki – najlepiej zachowane”. – Cały szkielet z ważnymi elementami umundurowania dobrze zachowanymi polskiego żołnierza – przypomniał. – To jest nowa informacja (...), że prawdopodobnie już odkryliśmy czwarte szczątki (na terenie prac prowadzonych na Westerplatte – przyp. red.) – podkreślił.Wiceminister zwrócił uwagę, że „w retoryce władz miasta Gdańska od wielu lat używa się pojęcia rząd PiS-u, rząd PiS-owski – a nie rząd polski”. – Każde nasze działanie jest traktowane jako okazja do konfrontacji o charakterze politycznym, o charakterze partyjnym. Nawet w tak dobrej sprawie, która powinna wszystkich Polaków łączyć, jak Westerplatte, godne upamiętnienie tego miejsca – uznano, że to jest dobry pretekst do konfrontacji z nami – ocenił.Przyznał, że po ostatnich odkryciach szczątków żołnierzy polskich na Westerplatte „czegoś mu brakuje”. – Brakuje mi wizyty na terenie Westerplatte władz miasta Gdańska z podziękowaniem dla archeologów, z zainteresowaniem się w ogóle tą sprawą, ze spojrzeniem na te szczątki, na te artefakty – wyjaśnił. – Dla Polaków jest oczywiste, że to jest święte miejsce. Polacy pytani o skojarzenie geograficzne związane z II wojną światową, mamy takie badania, (...) na pierwszym miejscu wskazują Auschwitz-Birkenau. Wydaje mi się to zrozumiałe, największy mord w historii ludzkości na naszej ziemi. Na drugim miejscu jest Westerplatte. Na trzecim miejscu jest Warszawa z całą konspiracją cywilną, wojskową – podkreślił Sellin. Siła symboluWiceminister zwrócił uwagę, że „siła symbolu Westerplatte jest taka, że to jest w skojarzeniach Polaków na drugim miejscu”. – To jest absolutna świętość – to jest drugie najchętniej odwiedzane miejsce w Gdańsku przez wszystkich turystów” – zaznaczył. Przypomniał, że ma na tym miejscu powstać muzeum pola bitwy w formie plenerowej.1 sierpnia br. prezydent Andrzej Duda podpisał specustawę dotyczącą budowy Muzeum Westerplatte i Wojny 1939 roku. W drugiej połowie września na terenie Westerplatte rozpoczęły się piąte już badania prowadzone przez zespół archeologów z Muzeum Westerplatte i Wojny 1939 roku w Gdańsku. W ostatnich dniach września archeolodzy poinformowali o znalezieniu szczątków dwóch osób. Wyjaśniali, że m.in. przedmioty znalezione w pobliżu szkieletów, a także widoczne na kościach ślady po obrażeniach wskazują, że z bardzo dużym prawdopodobieństwem są to szczątki polskich żołnierzy, którzy zginęli w czasie walk o Wojskową Składnicę Tranzytową.10 października na konferencji prasowej zorganizowanej na terenie Westerplatte wiceminister kultury Jarosław Sellin poinformował o odkryciu 9 października szczątków kolejnej – trzeciej już – osoby. Także w tym wypadku przedmioty znalezione przy szkielecie wskazują, że natrafiono na szczątki polskiego żołnierza.",,
Saakaszwili: mojemu życiu zagraża niebezpieczeństwo,"Micheil Saakaszwili, który w niedzielę po wielu godzinach prób wjechał na terytorium Ukrainy, oświadczył w poniedziałek, że jego życiu zagraża niebezpieczeństwo – podaje agencja Interfax-Ukraina. Według byłego prezydenta Gruzji prezydent Ukrainy jest w zmowie przeciwko niemu z premierem Gruzji.","– Wiem, że jest zagrożona i moja wolność i moje życie... Ale istnienie Ukrainy i wolność Ukrainy są o wiele bardziej zagrożone niż wolność i byt jej obywatela, w tym moje – powiedział polityk na konferencji prasowej we Lwowie. Dodał: „Kiedy pytają mnie, czy ponoszę ryzyko, odpowiadam: ryzykuję”.Saakaszwili oznajmił, że prezydent Ukrainy Petro Poroszenko zawarł porozumienie z byłym premierem Gruzji, miliarderem Bidziną Iwaniszwilim, które dotyczy prowadzenia przeciwko niemu postępowań karnych. Gruzja żąda ekstradycji Saakaszwili przekroczył granicę między Polską a Ukrainą w niedzielę wieczorem po tym, jak jego zwolennicy wdarli się na przejście graniczne w Szeginiach. Przerwali kordon złożony z funkcjonariuszy ukraińskiej policji i Straży Granicznej i – jak relacjonowali towarzyszący mu politycy – „wnieśli go na rękach” na Ukrainę.Po przejściu granicy były prezydent Gruzji udał się do Lwowa, gdzie został powitany przez mera tego miasta, przywódcę partii Samopomoc i przeciwnika politycznego prezydenta Poroszenki, Andrija Sadowego.Obywatelstwo Ukrainy to jedyne obywatelstwo, jakie miał Saakaszwili. Mimo, że Poroszenko mu je odebrał, gruziński polityk podróżował po Europie z ukraińskim paszportem.31 lipca minister sprawiedliwości Gruzji Tia Culukiani oświadczyła, że wobec Saakaszwilego w jego ojczyźnie wszczęto cztery postępowania karne i że Gruzja będzie żądała wydania go od krajów, w których się on zatrzyma.",,
"„Zwiększajmy wydatki, ale na badania naukowe, a nie na wojsko”","Plany rządu, żeby zwiększyć wydatki na obronność do poziomu 2,5 proc. PKB, są błędne – ocenił w programie „Gość poranka” były premier Leszek Miller. – Zwiększajmy wydatki, ale na badania naukowe, szkolnictwo wyższe, rozwój nowoczesnych technologii, a nie na wojsko – zaapelował.","– Wojsko nie jest w stanie skonsumować nawet dwóch procent, a oni (MON – przyp. red.) myślą o 2,5 proc. Inwestujmy tam, gdzie występuje kapitał ludzki, gdzie trzeba inwestować w umysł. Właśnie w naukę, badania – przekonywał polityk SLD.Mimo to Miller jest zadowolony z polityki gospodarczej rządu. – To że średnia płaca wzrosła, że wprowadzono najniższą stawkę godzinową, że podniesiono najniższe wynagrodzenie to są kroki w bardzo dobrym kierunku.– To oznacza, że my, Polacy, będziemy mieli więcej pieniędzy. Te pieniądze w dużej części idą od razu na rynek, wzrasta popyt konsumpcyjny i ożywia się gospodarka. To widać choćby w ostatnio opublikowanych danych GUS-u – przyznał na antenie TVP Info.Powody do zadowolenia– Jeżeli gospodarka rozwija się dobrze, to niezależnie czy ktoś jest w opozycji, czy ktoś jest wśród rządzących powinien składać dłonie do oklasków. Im jest lepsza gospodarka, tym ludzie będą żyli lepiej – zwrócił uwagę były premier.Miller nie zgadza się jednak z opinią szefowej rządu Beaty Szydło wygłoszoną podczas targów Hanowerze, że zaproszenie naszego kraju do współorganizacji targów to efekt konkurencyjności naszej gospodarki. W jego ocenie nasza konkurencyjność wynika z tego, że siła robocza jest tańsza niż na Zachodzie. ",,
Czarnecki stawił się w prokuraturze. „Afera korupcyjna nie ma koloru politycznego”,"Miliarder Leszek Czarnecki stawił się w poniedziałek w prokuraturze w Katowicach, gdzie będzie zeznawał w sprawie propozycji korupcyjnej, która miała paść od byłego już szefa KNF Marka Chrzanowskiego. – Afera korupcyjna nie ma żadnego koloru politycznego. Nie chcę wchodzić w politykę i mam nadzieję, że prokurator dogłębnie tę sprawę wyjaśni – mówił przed przesłuchaniem Czarnecki.","Właściciel Getin Noble Banku Leszek Czarnecki stawił się w poniedziałek w katowickiej prokuraturze. Ma złożyć zeznania w związku z doniesieniem, według którego w marcu br. ówczesny przewodniczący KNF Marek Chrzanowski miał mu złożyć korupcyjną propozycję.Czarnecki, wchodząc do prokuratury, ocenił, że dla niego jest to „przede wszystkim afera korupcyjna”. Pytany o polityczne komentarze w tej sprawie, powiedział, że „nie chce wchodzić w politykę”.– Mam tylko nadzieję, że prokuratura tę sprawę wyjaśni i znajdzie wszystkie osoby powiązane z tą sprawą – powiedział Czarnecki.„Gazeta Wyborcza” napisała we wtorek, że w marcu 2018 r. ówczesny przewodniczący KNF Marek Chrzanowski miał zaoferować Czarneckiemu przychylność dla Getin Noble Banku w zamian za około 40 mln zł – miało to być wynagrodzenie dla wskazanego przez szefa KNF prawnika. Leszek Czarnecki nagrał tę ofertę i zawiadomił prokuraturę o podejrzeniu popełnienia przestępstwa.",,
Pierwszy katolicki escape room w Polsce. „U Lolka”,"W Szkole Podstawowej im. Jana Pawła II w Łochowie otwarto
pierwszy w Polsce pokój zagadek dotyczący papieża Polaka.
Zagadki, a jest ich szesnaście, zostały tak wymyślone, by poprzez
ich rozwiązywanie poznać najważniejsze wydarzenia z życia Karola
Wojtyły – od Wadowic po Watykan.","Maksymalny czas na rozwiązanie i wyjście z escape roomu wynosigodzinę. W całym projekcie znalazło się sporo multimediów.Tradycja, jak choćby rekonstrukcja pokoju Jana PawłaII w Wadowicach, miesza się z nowoczesnością – interaktywnympanelem dotykowym. W przedsięwzięcie sporo własnej pracy włożyliuczniowie starszych klas szkoły podstawowej i gimnazjum, którychuczy zaangażowana w projekt nauczycielka, Sabina Waszczuk.Młodzież zajęła się na początku renowacją starych mebli, któreotrzymali od ks. dr. Marcina Chrostowskiego z pobliskiej parafiii rodziców, a następnie malowaniem. Do późnej nocy przez kilkatygodni pracowały same nauczycielki, a wszystko zaczęło sięod szkolenia.– Na początku roku szkolnego z koleżanką, Justyną Wamką,znalazłyśmy warsztaty z tworzenia edukacyjnych escape roomówi za zgodą dyrektora wzięłyśmy w nich udział. Już podczaswykładów wpadłyśmy na pomysł, aby stworzyć pokój zagadek o JaniePawle II w naszej szkole, z racji zbliżającej się rocznicynadania jej imienia papieża Polaka. Od razu na myśl przyszła namdawno zapomniana Izba Pamięci Jana Pawła II. Chciałyśmy nadać jejnowy wymiar, by znów mogła spełniać swoje pierwotne funkcjeprzybliżania sylwetki naszego patrona. Pomysł okazał się strzałemw dziesiątkę – mówiła chwilę po oficjalnym otwarciu Edyta Szulc,autorka wszystkich zagadek.Przestrzeń została podzielona na trzy pomieszczenia: Wadowice,Kraków, Watykan. Edukacyjna rola tego escape roomu polega na tym,że wszystkie potrzebne informacje na temat Jana Pawła II ukrytesą w zagadkach, podpowiedziach, a nawet elementach dekoracyjnych,dzięki czemu przechodząc pokój równocześnie zdobywa się wiedzę.Zagadki wymagają ogromnej spostrzegawczości, umiejętnościlogicznego myślenia, zdolności manualnych, a także pracyzespołowej.Już podczas prac nad tym nowym na mapie escape roomów w Polscemiejscem dzieci pytały: Dlaczego on się nazywa „U Lolka”?– Odpowiedź na to pytanie na pewno znajdziecie w pokoju– odpowiadała im Justyna Wamka. Minimalna ilość osób, które mogąwejść do pokoju, to trzy, a maksymalna – sześć.Jak można się zapisać? Na Facebooku powstała strona Escape room  „U Lolka”. Tutaj, poprzez wiadomość prywatną, należy sprawdzićdostępność terminów. Następnie wpłacić 80 złotych na kontoszkoły, jako darowiznę na cele edukacyjne, z dopiskiem „U Lolka”i z wydrukowanym potwierdzeniem przelewu przyjść na umówionągodzinę. Jeśli ktoś nie posiada konta na FB, może skontaktowaćsię mailowo.",,
„Rosja nielegalnie okupuje Krym”. Ostre słowa kard. Parolina w Moskwie,"Zgrzyt podczas wizyty sekretarza stanu Stolicy Apostolskiej kard. Pietro Parolina w Moskwie. W trakcie spotkania z szefem MSZ Rosji Siergiejem Ławrowem hierarcha podkreślił, że Rosja nielegalnie okupuje należący do Ukrainy Krym.","O ostrych słowach Parolina poinformowała ukraińska gazeta katolicka „Katołyćkyj ohladacz” (Obserwator katolicki), powołując się na włoską agencję misyjną AsiaNews.Wbrew prawuKardynał przypomniał władzom Federacji Rosyjskiej, że jej postępowanie wobec Krymu nie odpowiada prawu międzynarodowemu. Wezwał Rosję, aby przestała łamać prawo międzynarodowe i aby szukała takiego wyjścia z obecnej sytuacji, które zadowoliłoby sąsiednie kraje i całą wspólnotę międzynarodową.Sekretarz stanu Stolicy Apostolskiej spotkał się także z prezydentem Rosji Władimirem Putinem w letniej rezydencji prezydenta Boczarow Ruczej na przedmieściach Soczi.– Ogólnoludzkie wartości humanitarne, których bronią Stolica Apostolska i Rosyjski Kościół Prawosławny, leżą u podstaw stosunków katolicko-prawosławnych i między Rosją jako państwem a Watykanem – powiedział Putin. Zadowolony z dialogu– Wiem, że eminencja rozmawiał z patriarchą Cyrylem. Witamy z zadowoleniem ten dialog, jaki rozpoczął się bezpośrednio między Patriarchatem Moskiewskim a Stolicą Apostolską – przyznał Putin.Prezydent zapowiedział, że jego kraj jest gotów otworzyć w 2018 r. w Watykanie wystawę rosyjskiej sztuki duchowej pt. „Od pisania ikon do awangardy”. Byłby to rewanż za wystawę arcydzieł sztuki chrześcijańskiej z Muzeów Watykańskich, która na przełomie zeszłego i tego roku odbyła się w moskiewskiej Galerii Tretjakowskiej, ciesząc się ogromnym zainteresowaniem. Prezydent wyraził za to „szczególną wdzięczność w imieniu chrześcijan Rosji” – swemu gościowi i papieżowi Franciszkowi.Kard. Parolin oświadczył, że widzi „w stosunkach między obu Kościołami nową dynamikę, która pojawiła się w ostatnich miesiącach i latach”. Wyraził nadzieję, że „wszyscy uczestnicy tego procesu będą nadal działać w tym samym kierunku, aby nasze współdziałanie było jeszcze szersze i bliższe”.",,
Tysiące ciągników w Hadze. Rolnicy protestują przeciw ekoterroryzmowi,"Rolnicy w Holandii protestują przeciw polityce rolnej rządu. Demonstrują swój sprzeciw, blokując autostrady i miasta. Władze zareagowały ostro – na ulice Hagi wysłano wojsko. Rolników z Holandii wspierają ich polscy koledzy.","Według mediów na holenderskie drogi wyjechało około 4 tys. ciągników. Wielu protestujących zgromadziło się w Hadze. Rolnicy chcą wjechać na teren parlamentu, dlatego władze wezwały wojsko, by blokowało trasy wlotowe do miasta. Policja poinformowała zaś o całkowitym zamknięciu centrum miasta.  Jak dotąd nie ma informacji by środki bezpieczeństwa zastosowane w czasie, gdy protest przebiega pokojowo, zareagował wiceprzewodniczący Komisji Europejskiej Frans Timmermans. Ten holenderski polityk „wyrażał zaniepokojenie”, gdy polska policja chroniła Sejm i posłów przed agresją zwolenników opozycji.  Środowy protest to kolejna odsłona akcji trwającej już od początku października. Rolnicy sprzeciwiają się polityce rządu i ekoterroryzmowi. Przyczynkiem do manifestacji stał się rządowy raport, w którym rolników uznano za odpowiedzialnych za zanieczyszczenie środowiska poprzez nadmierną emisję azotu.",,
Gliński jednak przemówi w Sejmie? SLD złoży wniosek o zmianę regulaminu,"– SLD złoży wniosek o taką  nowelizację regulaminu Sejmu,  by jeśli pojawi się kolejny wniosek o konstruktywne wotum nieufności, kandydat na premiera zgłoszony w tym trybie mógł wystąpić przed głosowaniem – oświadczył na konferencji prasowej lider SLD Leszek Miller.","Szef SLD tłumaczył, że Prawo i Sprawiedliwość straciło kilka miesięcy, które minęły od poprzedniego wystąpienia prof. Glińskiego, transmitowanego w Sejmie za pośrednictwem tabletu przez Jarosława Kaczyńskiego, dlatego że nie wystąpiło z tego rodzaju wnioskiem.  – Ponieważ Sojusz Lewicy Demokratycznej zamierza realizować taki wniosek, to przed jego zgłoszeniem wystąpimy z próbą nowelizacji regulaminu Sejmu w taki sposób, aby kandydat na premiera mógł wystąpić w debacie sejmowej – oświadczył. Pytany o to, czy jest pewien, że PiS poprze wniosek jego ugrupowania, Miller odparł, że „będzie to bardzo ciekawe”. – Taktyka Prawa i Sprawiedliwości jest taka, żeby odstręczać wszystkich potencjalnych sojuszników i zniechęcać ich do wspólnych przedsięwzięć – dodał. Sojusz chce informacji Sikorskiego nt. polityki zagranicznej Ponadto SLD będzie wnioskowało do marszałek Ewy Kopacz o wystąpienie szefa MSZ nt. kierunków polskiej polityki zagranicznej. – Wypowiedź pana Sikorskiego podważa poprzednią informacje , którą ogłosił. Uważam, że jest konieczne,  aby szef MSZ przedłożył Sejmowi taką informację, w której nie będzie cienia wątpliwości co do zarówno oficjalnych, jak i prywatnych poglądów pana ministra – tłumaczył Leszek Miller. To skutek publikacji podsłuchanych wypowiedzi Radosława Sikorskiego. Szef MSZ w rozmowie z Jackiem Rostowskim, opublikowanej przez „Wprost”, mówił, że sojusz polsko-amerykański jest nic niewarty. CZYTAJ TAKŻE  Kidawa-Błońska: tylko poseł może przemawiać w Sejmie, prof. Gliński nim nie jest",,
Socjaldemokraci ze Szwecji z najniższym poparciem w historii,"Rządząca w Szwecji Partia Robotnicza – Socjaldemokraci ma najniższe w historii poparcie, wynoszące 23 proc. – wynika z sondażu Ipsos. W badaniu najlepiej wypadło antyimigracyjne ugrupowanie Szwedzcy Demokraci (24 proc).","– W ciągu ostatniego roku notowania socjaldemokratów spadły o 7 pkt proc. Można mówić o dramatycznym rozwoju sytuacji dla tej partii – twierdzi analityk z pracowni Ipsos.Jak podkreśla gazeta „Dagens Nyheter”, spadek poparcia dla partii rządzącej nastąpił po turbulencjach na krajowej scenie politycznej. Opozycyjne partie tylko w zeszłym tygodniu zmusiły rząd do przeznaczenia dodatkowych środków na wydatki socjalne. Koalicyjny mniejszościowy rząd socjaldemokratów i Zielonych jest krytykowany m.in. za kryzys w służbie zdrowia, zamachy bombowe i wyłączanie reaktorów jądrowych.Poparcie dla prowadzących w sondażu Szwedzkich Demokratów utrzymuje się na poziomie 24 proc. – Od jesieni zeszłego roku nacjonaliści mogą liczyć na 23-25 proc., czyli to ugrupowanie już na dobre zadomowiło się na czele sondaży – zauważa analityk. W opinii komentatorów odpływ tradycyjnych wyborców od socjaldemokratów związany jest z liberalnymi reformami, do jakich rządzący zostali zmuszeni przez dwa niewielkie ugrupowania, Partię Centrum i Liberałów w zamian za wsparcie mniejszościowego gabinetu. W związku z krytyką część zapowiadanych zmian opóźniono lub wstrzymano, np. zamykanie państwowych urzędów pracy i przekazanie ich zadań prywatnemu sektorowi.Gdyby wybory parlamentarne odbyły się w Szwecji w styczniu, to na większość mogłaby liczyć prawicowa opozycja złożona ze Szwedzkich Demokratów, Umiarkowanej Partii Koalicyjnej oraz Chrześcijańskich Demokratów. O ile jeszcze do niedawna współpracę między tymi partiami uważano za egzotyczną, teraz komentatorzy coraz częściej podkreślają, że mogą one stworzyć nowy rząd.Zgodnie z kalendarzem najbliższe wybory parlamentarne w Szwecji mają odbyć się w 2022 r.",,
Dziennikarz odchodzi z „Polityki” i szuka „nowej uczciwej pracy”,"Dziennikarz ekonomiczny Rafał Woś po trzech latach opuszcza tygodnik „Polityka”. Jak informuje, szuka teraz „nowej uczciwej pracy”. Odejście dziennikarza może mieć związek z jego niedawną publikacją.","W sierpniu tego roku Rafał Woś na portalu Gazeta.pl opublikował felieton „Lewico, czas na współpracę z PiS. Trzeba budować z Kaczyńskim demokratyczny socjalizm”.  W swoim tekście dziennikarz przekonywał, że „nowa polska lewica nie ma dziś ani wystarczającej siły, ani interesu, żeby całkowicie odsunąć PiS od władzy. Celem lewicy na najbliższe lata powinno być najpierw »udomowienie«  prawicy, a potem pchnięcie jej na drogę wspólnej budowy demokratycznego socjalizmu”.Redakcja tygodnika „Polityka” odcięła się stanowczo od poglądów Wosia. „To nie »Polityka« opublikowała ten tekst. Rafał Woś jest naszym dziennikarzem ekonomicznym, nie politycznym” – poinformował na Twitterze tygodnik. W innym wpisie „Polityka” napisała: „Jest nam ogromnie przykro, że kilkudziesięciu naszych świetnych autorów i redaktorów »obrywa« za tekst jednego z dziennikarzy, w dodatku opublikowany nie u nas”.",,
„Życzymy pogody ducha i uśmiechu”. Para prezydencka pamiętała o Dniu Matki,"Prezydent z małżonką pamiętali o przypadającym w niedzielę święcie. „Z okazji Dnia Matki, tego pięknego i wyjątkowego święta, prosimy wszystkie Mamy o przyjęcie najserdeczniejszych życzeń i gratulacji” – napisali Andrzej Duda i Agata Kornhauser-Duda.","„Życzymy Paniom pogody ducha i uśmiechu. Oby jak najwięcej było chwil, w których szczęście, uśmiech i wdzięczność dzieci będą dla wszystkich Mam nagrodą za troskę i dopełnieniem radości macierzyństwa. Życzymy także, aby wśród codziennych starań o dom i rodzinę – starań, które łączą Panie niejednokrotnie z pracą zawodową – nigdy nie brakło potrzebnych sił, pomocnych dłoni oraz tak ważnych chwil odpoczynku” – dodali w życzeniach zamieszczonych na stronie internetowej Kancelarii Prezydenta RP.              „Dziękujemy za codzienny trud i za starania o to, żeby wszystkie dzieci były w przyszłości dobrymi ludźmi i dobrymi obywatelami. Bo przecież to w domu uczymy się najpierw, że wzajemna życzliwość, zgoda i uczynność budują wokół nas lepszy, bardziej przyjazny i sprawiedliwy świat” – napisali Andrzej Duda i Agata Kornhauser-Duda.",,
Szef MSZ Niemiec: „UE potrzebuje reformy”. Ostrzeżenie przed podziałem Europy,"Minister spraw zagranicznych Niemiec Sigmar Gabriel oświadczył w piątek, że Unia Europejska potrzebuje reformy, ale należy zadbać o to, by jej efektem nie był podział na Europejczyków pierwszej i drugiej klasy.","– Jesteśmy bardzo zainteresowani, by mimo wszystkich trudności, jakie obecnie mamy, nie doszło do podziału na Europę Środkową i dawną Europę Zachodnią – powiedział Gabriel po rozmowach z szefem słowackiej dyplomacji Miroslavem Lajczakiem. Gabriel potwierdził także swój sprzeciw wobec uchwalonych przez Kongres USA i zatwierdzonych następnie przez prezydenta Donalda Trumpa nowych sankcji przeciwko Rosji. – Nowa sytuacja prawna w Stanach Zjednoczonych jest diametralnie sprzeczna z interesami Niemiec – zaznaczył. – Ustawa o sankcjach jasno pokazuje, że forsują oni swe interesy gospodarcze, co jest naszym zdaniem nie do przyjęcia – powiedział minister spraw zagranicznych Niemiec.     – Agresywne łączenie kwestii polityki zagranicznej z amerykańskimi interesami gospodarczymi i mówienie: chcemy wypchnąć rosyjski gaz z rynku europejskiego, byśmy mogli sprzedawać tam gaz amerykański, to coś, czego nie możemy w żadnym razie zaakceptować – podkreślił Gabriel.Nowe sankcje USA mogą także objąć europejskie firmy zaangażowane w rosyjskie projekty energetyczne, takie jak planowany przez Gazprom gazociąg Nord Stream 2.",,
"Prezydent stolicy z tektury, nielegalny opłatek i tramwaj na złym torze","Przedświąteczny tydzień pełen był politycznych emocji. Pojawiło się wiele pytań: czego uczą nauczyciele udając chorych, jak doświadczenie z MMA przełożyć na rozgrywki polityczne, po co warszawskim radnym tekturowy Rafał Trzaskowski, dokąd jedzie Tramwaj Różnorodności i czy święta Bożego Narodzenia w Warszawie w ogóle powinny się odbyć?",   ,,
„Większość głosowała za wartościami narodowymi”. Marszałek senior o swojej misji,"– Zostałem poinformowany o decyzji pana prezydenta. Przyjąłem tę decyzję zgodnie z odpowiedzialnością, która spoczywa na mnie, czyli reprezentowania tych wartości, do których Polacy dążyli w ostatnich wyborach – tak o nominacji na marszałka seniora Sejmu powiedział w programie „#Jedziemy” w TVP Info Antoni Macierewicz, były minister obrony narodowej.","Jak dodał, ważne jest dla niego to, że większość Polaków głosowała za wartościami narodowymi, niepodległościowymi i chrześcijańskimi. – Absolutna większość Polaków wyraziła wolę, tego aby Polska była kształtowana przez te wartości – ocenił były szef MON. Pytany, o to czy w przemówieniu znajdzie się wzmianka o katastrofie smoleńskiej powiedział, „nie ma takiego dnia, żebym nie myślał o 10 kwietnia”. Antoni Macierewicz powiedział, że w nadchodzącej kadencji oczekuje „opamiętania się opozycji”. – Oni byli przyzwyczajeni przez te ubiegłe 30 lat, że wartości narodowe są w istocie w mniejszości, jeżeli chodzi o świat polityczny. Spotkali się z zupełnie inną sytuacją i dopiero się z nią oswajają. Mam nadzieję, że zrozumieją, że naród jest inny niż przed 2015 rokiem, a w rzeczywistości przed 2010 rokiem, bo to jest moment rzeczywistej zmiany – powiedział.",,
30 lat temu odbyły się częściowo wolne wybory parlamentarne,"30 lat temu, 4 czerwca 1989 r., na mocy porozumień między władzami PRL a częścią opozycji odbyły się częściowo wolne wybory parlamentarne. Zwycięstwo Solidarności otworzyło nową epokę w najnowszych dziejach Polski i wpłynęło na proces upadku komunizmu w Europie Środkowej.","Korzeni procesu transformacji historycy dopatrują się w zmianie sytuacji międzynarodowej, która nastąpiła w połowie lat 80. Zapoczątkowany po dojściu do władzy Michaiła Gorbaczowa proces reform w ZSRS oznaczał jednocześnie przyzwolenie dla zmian w innych krajach komunistycznych. Dla Kremla jednak priorytetem pozostawało utrzymanie Układu Warszawskiego istniejącego od 1955 r.Po 13 grudnia 1981 r. gen. Jaruzelskiemu nie udało się stłumić podziemnego ruchu Solidarności. Opozycja nie miała już jednak potencjału z okresu karnawału. Było to także widoczne w połowie lat 80. Późniejsze dwie fale strajków, w kwietniu i sierpniu 1988 r., były już nieporównywalnie mniejsze niż protesty z sierpnia 1980 r. Dla władz stanowiły jednak dowód na porażkę dotychczasowych prób stabilizacji systemu. Mimo przygotowywania wariantu rozwiązania siłowego, nazywanego przez opozycjonistów i później historyków „stanem wojennym-bis”, przywódcy PRL zdecydowali się na realizację scenariusza kooptacji części opozycji do struktury sprawowania władzy.31 sierpnia 1988 r. w willi MSW przy ulicy Zawrat w Warszawie doszło do pierwszego od wprowadzenia stanu wojennego spotkania ministra spraw wewnętrznych gen. Czesława Kiszczaka z Lechem Wałęsą, w którym uczestniczyli również bp Jerzy Dąbrowski i sekretarz KC Stanisław Ciosek. Drugie spotkanie Wałęsy i Kiszczaka odbyło się 15 września 1988 r. Obecni na nim byli też Stanisław Ciosek, przedstawiciel episkopatu ks. Alojzy Orszulik i prof. Andrzej Stelmachowski. Następnego dnia rozpoczęły się rozmowy w szerszym gronie, w których znaleźli się przedstawiciele PZPR, ZSL, SD, OPZZ, „Solidarności” i Kościoła. Ze względu na liczbę uczestników i konieczność utrzymania poufności negocjacji przeniesiono je do ośrodka MSW w podwarszawskiej Magdalence. Podczas kolejnych spotkań głównym punktem sporu była powtórna legalizacja NSZZ „Solidarność”. Ostatecznie uzgodniono podjęcie jawnych rozmów okrągłego stołu. Ich początek uzgodniono na połowę października 1988 r. Konflikty wśród władz PZPR sprawiły, że rozpoczęły się one dopiero kilka miesięcy później. Ponownej legalizacji „S” sprzeciwiały się środowiska związane z OPZZ, które obawiały się osłabienia sprzyjających reżimowi związków zawodowych. Ich stanowiskiem zachwiała przegrana przewodniczącego OPZZ Alfreda Miodowicza w telewizyjnej debacie z Wałęsą. Momentem przełomu były obrady X Plenum KC PZPR ze stycznia 1989 r. W jego trakcie przyjęto „Stanowisko KC PZPR w sprawie pluralizmu politycznego i pluralizmu związkowego”. Dokument ten był faktyczną zgodą na legalizację Solidarności. 27 stycznia 1989 r. doszło do pierwszego od września roboczego spotkania Wałęsy i Kiszczaka w Magdalence, na którym ustalono procedurę obrad, ich zakres oraz termin rozpoczęcia. Obrady Okrągłego Stołu ruszyły 6 lutego 1989 r. w Warszawie w Pałacu Namiestnikowskim (wówczas siedzibie Urzędu Rady Ministrów).Po zakończeniu obrad Okrągłego Stołu 6 kwietnia 1989 r. Sejm uchwalił nowelizację Konstytucji PRL, wprowadzającą m.in. zapisy o powstaniu Senatu i urzędu prezydenta. Kilka dni później, zgodnie z ustaleniami Okrągłego Stołu, nastąpiła legalizacja NSZZ „Solidarność” (17 kwietnia 1989) i NSZZ Rolników Indywidualnych „S” (20 kwietnia 1989). Władze odmówiły legalizacji Niezależnego Zrzeszenia Studentów. Spotkało się to z ostrą reakcją działaczy młodej opozycji. Ostatecznie NZS zarejestrowano we wrześniu 1989 r. W kampanii nie wzięła udziału część przywódców radykalnych środowisk opozycyjnych. Do bojkotu wyborów wezwały Solidarność Walcząca i Federacja Młodzieży Walczącej. Żądały odsunięcia PZPR od władzy i przeprowadzenia w pełni wolnych wyborów parlamentarnych.Podczas kampanii część obozu władzy dostrzegła, że partii grozi klęska. Sytuację tę na bieżąco w prowadzonym dzienniku tak przedstawiał ówczesny premier Mieczysław F. Rakowski: „16 maja – jeśli 10 mln ludzi posłucha wezwań opozycji, to wszyscy przepadniemy. 18 maja – Partia jest nadal w defensywie. Nie ulega już dziś wątpliwości, że nie jest przygotowana do walki. Złożyło się na to wiele przyczyn. 45 lat sprawowania władzy bez opozycji rozleniwiło PZPR. Inna przyczyną jest brak wiary w jej przyszłość, a gruncie rzeczy w socjalizm”.4 czerwca 1989 r. odbyła się I tura wyborów do Sejmu i Senatu. W wyborach do Senatu kandydaci Komitetu Obywatelskiego uzyskali 92 mandaty, strona koalicyjna ani jednego. Z kolei w wyborach do Sejmu Solidarność zdobyła 160 ze 161 możliwych do zdobycia miejsc. Kandydaci koalicyjni z 299 przysługujących im mandatów uzyskali zaledwie trzy. Natomiast na 35 kandydatów z listy krajowej, na której znajdowali się czołowi przedstawiciele koalicji rządowej, tylko dwaj otrzymali ponad 50 proc. głosów, co zgodnie z ordynacją oznaczało, że pozostali zostali wyeliminowani, a 33 mandaty poselskie będą nieobsadzone. Wybory zakończyły się zwycięstwem Solidarności, którego rozmiary zaskoczyły nie tylko komunistów, lecz i stronę opozycyjną. Rozczarowaniem była stosunkowo niska frekwencja, która w zależności od regionu wynosiła od 53 do 71 proc. Największe poparcie uzyskali kandydaci Solidarności w województwach południowo-wschodnich i na Dolnym Śląsku; stosunkowo najmniejsze na zachodzie, m.in. w województwie zielonogórskim. Nastroje w obozie rządzącym po klęsce z 4 czerwca były fatalne. W dyskusji przeprowadzonej 5 czerwca na rozszerzonym posiedzeniu Sekretariatu KC PZPR padały następujące wypowiedzi: „Tow. Cz. Kiszczak – Wyniki wyborów przeszły oczekiwania opozycji. Zaszokowały, nie wie, jak się zachować. Wybory do Senatu to nasza całkowita klęska. Tow. S. Ciosek – Nie rozumiem przyczyn porażki. Partia musi za nią zapłacić, nie poszła za nami. To gorzka lekcja. Odpowiedzialni będą musieli ponieść konsekwencje. Obecnie sprawą najważniejszą wybór prezydenta, do czego potrzeba 35 mandatów – które przepadły. O tym rozmawiać już z opozycją, bo prezydent to zabezpieczenie całego systemu, to nie tylko nasza wewnętrzna sprawa, to sprawa całej socjalistycznej wspólnoty, nawet Europy”.Dla członków PZPR ostatnią nadzieją na utrzymanie decydującego wpływu na rzeczywistość polityczną PRL były wybór na urząd prezydenta gen. Jaruzelskiego oraz zachowanie kontroli nad resortami bezpieczeństwa. Ich kalkulacje osłabiało jednak znaczące poparcie udzielone Solidarności w obwodach zamkniętych przeznaczonych dla wojska i milicji. Zdaniem historyków nie istniało większe ryzyko użycia siły i obalenia wyników wyborów z 4 czerwca.– 4 czerwca 1989 r. był dla PZPR jak Grunwald. Po klęsce w tej bitwie zakon krzyżacki istniał, tak jak PZPR po 4 czerwca, ale czas jej życia był już liczony w miesiącach – powiedział prof. Jerzy Eisler z Instytutu Pamięci Narodowej.Mimo skali zwycięstwa liderzy zwycięskiego obozu tonowali nastroje panujące w szeregach Solidarności. W wypowiedziach większości pojawiał się w tym czasie również argument kruchości zawartego porozumienia. W opinii historyków „S” była zaskoczona zwycięstwem i niezdolna do przejęcia władzy. Ogromne kontrowersje w obozie Solidarności wzbudziła kwestia organizacji II tury wyborów. 8 czerwca na posiedzeniu Komisji Porozumiewawczej przedstawiciele „S” zgodzili się na zmianę ordynacji wyborczej, umożliwiającej obsadzenie 33 mandatów z listy krajowej przez koalicyjnych kandydatów. 12 czerwca Rada Państwa wydała dekret zmieniający ordynację wyborczą do Sejmu X kadencji. Na jego podstawie 33 mandaty z listy krajowej miały być przekazane do okręgów i obsadzone w II turze wyborów. Odbyła się ona 18 czerwca 1989 r. Do urn wyborczych udało się tylko 25 proc. uprawnionych. „S” zdobyła jedyny brakujący jej mandat poselski oraz siedem z ośmiu pozostałych do obsadzenia mandatów senatorskich. Strona rządowa miała 294 zapewnione mandaty w Sejmie.Kandydaci Solidarności uzyskali w wyborach 260 miejsc w 560-osobowym Zgromadzeniu Narodowym. Wynik ten przy chwiejnej postawie „stronnictw sojuszniczych” – ZSL i SD – mógł oznaczać poważne problemy przy wyborze na stanowisko prezydenta PRL gen. Jaruzelskiego. Ostatecznie Zgromadzenie Narodowe wybrało go większością jednego głosu.",,
"Szkoła na wojnie z dymkiem. „Należy się zastanowić, czy nie zakazać smakowych e-papierosów”","Główny inspektor sanitarny ostrzega rodziców przed elektronicznymi papierosami, które wchodzą do szkół – pisze w poniedziałek „Dziennik Gazeta Prawna”.","„W tym tygodniu do dzienników elektronicznych polskich uczniów trafi list głównego inspektora sanitarnego na temat zagrożeń związanych z paleniem e-papierosów” – informuje „DGP”.Według gazety z tego listu rodzice będą mogli się dowiedzieć, czym jest wapowanie i jakie niesie za sobą ryzyko.„Tymczasem Jerome Adams, który odpowiada za politykę administracji Donalda Trumpa w zakresie zdrowia publicznego apeluje, byśmy nie popełnili amerykańskich błędów w tej sprawie” – czytamy w dzienniku. „Należy się zastanowić, czy nie zakazać smakowych e-papierosów” – mówi Adams, cytowany w gazecie.",,
Prezydent będzie zabiegał o wyższe świadczenia emerytalne,"– Będę walczył o 13. emeryturę, godną waloryzację emerytur i rent  przynajmniej o 70 zł oraz wyższą emeryturę minimalną –  zadeklarował podczas spotkania z mieszkańcami Nowego Miasta Lubawskiego prezydent Andrzej Duda.","Prezydent powiedział, że spotkał się z prezes ZUS, szefową ministerstwa rodziny, a później z premierem, by omówić te sprawy. – Miałem bardzo długą rozmowę z panią prezes Zakładu Ubezpieczeń Społecznych i z panią minister rodziny pracy i polityki społecznej. Dyskutowaliśmy na temat przyszłości systemu emerytalnego, możliwości emerytalnych państwa. Potem rozmawiałem długo z panem premierem także na ten temat –  poinformował prezydent.– Chcę państwa zapewnić o jednym - będę ze wszystkich sił walczył i wierzę w to, że w tym roku uda się uzyskać po pierwsze to, że 13. emerytura znowu zostanie wypłacona – zapowiedział Duda.Zapewnił, że wysokość świadczenia będzie nie niższa niż to, co zostało wypłacone w zeszłym roku. – Trzynastka emerytalna i rentowa na pewno nie będzie niższa, a jaka będzie jego ostateczna wysokość, zobaczymy – zaznaczył prezydent. Zapewnił też, że będzie waloryzacja świadczeń emerytalno-rentowych.",,
Prof. Pawłowicz do kardynała Nycza: Proszę nas proislamsko nie agitować,"„Proszę nas, Księże Kardynale, proislamsko nie agitować i nie zawstydzać »nieprzyjmowaniem uchodźców«, czytaj: Chrystusa.” – napisała w liście skierowanym do metropolity warszawskiego kardynała Kazimierza Nycza posłanka Prawa i Sprawiedliwości prof. Krystyna Pawłowicz. List posłanki jest reakcją na homilię, którą metropolita warszawski wygłosił w minioną niedzielę na mszy św. z okazji Światowego Dnia Migranta i Uchodźcy.","„Księże Kardynale, proszę się nie gniewać, ale na żądanie naszych Wyborców i w swoim imieniu to powiem: Proszę nie stosować wobec Polaków uporczywej moralnej przemocy przy użyciu takiej interpretacji zasad naszej wiary, byśmy wbrew jasnemu nakazowi obrony Krzyża, wbrew naszej instynktownej niezgodzie i uzasadnionemu strachowi o nasze życie i bezpieczeństwo – sprowadzali do chrześcijańskiego kraju broniącego się właśnie przed lewacką agresją kulturową – migrantów i uchodźców z Afryki, Azji i Bliskiego Wschodu i »integrowali się« z nimi, skoro pierwszym religijnym celem tych »gości« jest nawracanie innowierców na islam, często przez zastraszanie i terror.” – zaczyna swój list posłanka PiS. „Chrystus zostawił nam nakaz obrony wiary, Chrystus nie nauczał islamu, Chrystus nie był muzułmaninem, ani »uchodźcą« czy »migrantem« w obecnym groźnym i odpychającym znaczeniu i we wrogim dla chrześcijaństwa obecnym kontekście historycznym. Zrównanie Chrystusa z obecnym uchodźcą islamskim, migrantem terroryzującym goszczące go miejsce jest – myślę – nadużyciem wobec naszej wiary i wobec nas” – zauważa prof. Pawłowicz odwołując się do słów papieża Franciszka, które w homilii przytoczył kardynał. „Proszę nas, Księże Kardynale, proislamsko nie agitować i nie zawstydzać »nieprzyjmowaniem uchodźców«, czytaj: Chrystusa” – apeluje w liście Pawłowicz. „Mam nadzieję, że Ksiądz Kardynał nie będzie się gniewał na mnie za powyższy pogląd przedstawiony w imieniu i w interesie – jak pokazują badania – większości Polaków. Dziś bronimy Polskę przed naporem bezbożnych nurtów lewackich i będziemy bronić przed antychrześcijańską agresją islamu, która teraz dokonuje się w Europie, i którą wszyscy przecież ze zgrozą obserwujemy. Proszę nam w tym pomóc i w tym właśnie błogosławić.” – kończy swój list posłanka PiS. Msza pod przewodnictwem kard. Nycza sprawowana była według specjalnego formularza modlitwy „za uchodźców i wygnańców” dostępnego w mszale rzymskim, w którym padają m.in. słowa: „Wszechmogący Boże, dla Ciebie nikt nie jest obcy i nikogo nie pozbawiasz swej pomocy. Wejrzyj łaskawie na uchodźców i wygnańców, na rodziny rozdzielone i rozproszone dzieci, pozwól im powrócić do ojczyzny, a nam daj serca czułe na potrzeby ubogich i przybyszów”. Podobne msze celebrowane były w niedzielę w całej Polsce. ""Papież Franciszek (...) każdemu z nas przypomina, że spotkanie z migrantem, spotkanie z uchodźcą jest dla każdego chrześcijanina okazją do spotkania z Chrystusem. To wcale nie są tylko wielkie słowa (...); one wynikają z istoty Ewangelii"" – podkreślił w homilii kard. Nycz.„Papież mówi w swoim orędziu, że naszym zadaniem i także zadaniem Kościoła jest przyjmować uchodźców, chronić ich przed wszelkimi niebezpieczeństwami, które im grożą, ale także promować ich w tym środowisku, w którym się znaleźli, szukając lepszego życia, czy uciekając przed niebezpieczeństwem śmierci, prześladowań. Wreszcie uczestniczyć w procesie integracji tych ludzi"" – zaznaczył kardynał.",,
Posłowie PO domagają się rozwiązania podkomisji ds. katastrofy smoleńskiej,"Posłowie PO zażądali w czwartek, by premier Beata Szydło w trybie pilnym rozwiązała rządową podkomisję ds. katastrofy smoleńskiej. – Ta podkomisja to jedna wielka parada oszustwa i dyletanctwa – ocenił Marcin Kierwiński (PO). Apel Platformy to pokłosie środowego materiału TVN24.","Telewizja TVN24 podała w środę, że dotarła do analizy naukowców Wojskowej Akademii Technicznej dotyczącej przyczyn katastrofy smoleńskiej. Wynika z niej – jak twierdzi stacja – że tupolew po stracie części skrzydła nie był w stanie dalej lecieć. TVN24 zauważyła przy tym, że mimo iż ekspertyza powstała na zlecenie podkomisji badającej przyczyny katastrofy smoleńskiej, wnioski przedstawione przez nią w zaprezentowanym 10 kwietnia tego roku filmie były dokładnie odwrotne.W materiale TVN24 przypomniano jedną z tez kwietniowego materiału podkomisji, że oderwanie lewego skrzydła Tu-154M na długości 6 metrów nie może spowodować obrotu samolotu i przeszkodzić w jego dalszym locie. – Tyle że z oryginalnego opracowania naukowców WAT, do którego dotarliśmy, wynika zupełnie coś innego - że samolot się obracał - podała stacja.– Pani premier Szydło powinna w trybie pilnym rozwiązać tą podkomisję. Ta podkomisja to jedna wielka parada oszustwa, parada ludzi, którzy nie mają żadnych kompetencji, aby badać wypadki lotnicze – powiedział Kierwiński. Nowaczyk vs. TVN– Wyniki analizy WAT potwierdzają tezę podkomisji smoleńskiej, kwestionującą utratę kontroli pilota nad lotem samolotu na skutek utraty jedynie 6 metrów skrzydła – oświadczył w czwartek p.o. przewodniczący podkomisji Kazimierz Nowaczyk.„W związku z nieprawdziwymi informacjami, przedstawionymi przez stację TVN 7 czerwca 2017 r., podkomisja do spraw Ponownego Zbadania Wypadku Lotniczego informuje, że zaprezentowany przez TVN materiał wprowadza w błąd opinię publiczną i nie oddaje wyników analizy WAT” – głosi komunikat.Jak wyjaśnia Nowaczyk, istotą tej analizy jest stwierdzenie, że przy kącie natarcia 10 stopni i utracie 6 metrów skrzydła, następuje zmniejszenie siły nośnej samolotu zaledwie o 10 proc. „Badania WAT udowadniają także, że przy kącie natarcia powyżej 9 stopni samolot musi odchylić się w lewo od dotychczasowej trajektorii lotu, wyniki tych badań TVN ukryła przed opinią publiczną” – podkreślono w komunikacie.",,
Archiwalne wideo z urodzin Anny Walentynowicz dostępne po 10 latach,Nagranie z 80. urodzin Anny Walentynowicz przeleżało w Archiwum Kancelarii Prezydenta aż 10 lat. Do niepublikowanego wcześniej materiału dotarli dziennikarze portalu PolskieRadio24.pl.,"Uroczystości 80. urodzin Anny Walentynowicz zorganizował wówczas prezydent Lech Kaczyński. 15 sierpnia 2009 r. do Pałacu Prezydenckiego przyjechali najbliżsi i przyjaciele solenizantki. Fragment nagrania z uroczystości można obejrzeć na stronie portalu PolskieRadio24.pl. Cały archiwalny materiał zostanie opublikowany 15 sierpnia – w dzień rocznicy 90. urodzin Anny Walentynowicz – na stronie: annawalentynowicz.polskieradio24.pl. Anna Walentynowicz zapisała się w historii jako ikona „Solidarności”. Odznaczyła się swym zaangażowaniem m.in. jako działaczka Wolnych Związków Zawodowych. Jej całe życie było walką z niesprawiedliwością, walką o godność ludzi pracy, walką z prześladowaniem, szykanami i represjami komunistycznej bezpieki. 14 sierpnia mija 39. rocznica rozpoczęcia w Stoczni Gdańskiej strajku, który 17 dni później zakończył się podpisaniem historycznego porozumienia dającego początek przemianom ustrojowym w Polsce. Robotnicy zastrajkowali w obronie zwolnionej wtedy z pracy Anny Walentynowicz. Ten strajk był – jak podkreślała Walentynowicz – iskrą, która na Wybrzeżu, a niedługo później w całej Polsce, rozpoczęła falę robotniczych protestów, dając początek „Solidarności”. Pierwszym z 21 postulatów strajkujących robotników było utworzenie niezależnych od partii i pracodawców wolnych związków zawodowych. O konieczności ich stworzenia mówiła właśnie Anna Walentynowicz, jedna z najważniejszych postaci „Sierpnia 80”, nazywana potem „Anną Solidarność”.",,
„Wokół Kwaśniewskich robi się gorąco”.  Śledczy badają kolejne materiały,Śledczy badający sprawę „willi Kwaśniewskich” mają informacje o transakcjach finansowych z kilkunastu rachunków bankowych oraz szczegółową analizę połączeń telefonicznych – informuje „Do Rzeczy”. „Wokół byłego prezydenta i jego małżonki robi się coraz bardziej gorąco” – twierdzi  tygodnik. Śledztwo przedłużono o kolejne sześć miesięcy.,"Sprawa dotyczy nieruchomości, która oficjalnie nie należy ani nie należała do Aleksandra czy Jolanty Kwaśniewskich. W ramach śledztwa opracowano liczącą dwieście stron analizę połączeń telefonicznych z kilkudziesięciu numerów. Istotne jest nie tylko to, kto z kim utrzymywał kontakt, ale też częstotliwość tych kontaktów, np. sytuacja, gdy w określonym momencie osoby, które zwykle do siebie dzwonią, nagle ten kontakt zrywają. Tygodnik przypomina, że w „polskim wymiarze sprawiedliwości i organach ścigania analiza połączeń telefonicznych uważana jest za bardzo wiarygodne zestawienie, zwłaszcza jeśli jest ona potwierdzona także innymi danymi, wskazującymi na widocznie »połączenia« osób występujących w śledztwie” – czytamy.Te inne informacje również są zbierane. Chodzi o analizę przepływu środków finansowych lub podsłuchy telefoniczne, w których np. Jolanta Kwaśniewska przypomina Marii J., opiekującej się willą oficjalnie należącą do Marka M., „żeby było dużo kanałów sportowych, bo Olek lubi je oglądać”, lub gdy agent udający zainteresowanego kupnem willi nie zgadzał się na cenę 3,5 mln zł, a Maria J. dzwoni do Kwaśniewskiej z informacją, że „klient mówi, że 350 zł za te buty to za drogo”.",,
Małe partie bez subwencji budżetowych? „Dla nich najważniejsza jest kasa”,"Posłowie Zjednoczonej Prawicy oburzeni po ujawnieniu taśm z udziałem liderów Konfederacji. Wirtualna Polska pisze, że na nagraniu dywagują oni, jak wyprowadzić poza partię subwencję budżetową, która może jej przypaść po wyborach. – Widać, że szczególnie dla tych mniejszych partii najważniejsza jest kasa. Trzeba się zastanowić, czy te mniejsze partie powinny te pieniądze w takiej sytuacji dostawać, jeżeli nieważny jest cel, a to, jak się skoczy na kasę – powiedział portalowi tvp.info poseł PiS Bartosz Kownacki.","Jeśli w niedzielnych wyborach Konfederacja przekroczy próg 3 proc. poparcia, może liczyć na 6 mln zł subwencji. – Zwracam uwagę na jedną rzecz. Nie wiem, czy nie byłoby dobrze rozpisać subwencję całą, czy nawet w 95 proc. na fundację – mówił na nagraniu ujawnionym przez WP poseł Robert Winnicki. Takie działanie może jednak naruszać ustawę o partiach politycznych. – Jeżeli okazałoby się, że te działania są niezgodne z prawem, to mam nadzieję, że przekazywanie pieniędzy z subwencji zostanie wstrzymane i sprawą zajmie się prokuratura. Poza tym decydowanie przed wyborami, jak będziemy dzielili swoje pieniądze, jest naganne moralnie – stwierdził poseł Kownacki z PiS. Przekonywał, że na nagraniu trudno doszukać się wulgaryzmów, które były cechą charakterystyczną m.in. taśm z udziałem byłego szefa klubu parlamentarnego PO-KO Sławomira Neumanna.  Do jakiej fundacji mogłyby trafić pieniądze? Czy ona już istnieje, czy dopiero miałaby powstać po wyborach? – Nie rozmawialiśmy o żadnych konkretnych podmiotach ani przesłankach. Zastanawialiśmy się po prostu, w jaki sposób dobrze, ku pożytkowi obywateli, wykorzystać te fundusze – mówił nam Winnicki.  Takie tłumaczenia nie przekonują jednak polityków Zjednoczonej Prawicy. – Plan, by przez fundację pieniądze publiczne gdzieś trafiały na bliżej nieokreślone cele, to jest plan dyskwalifikujący autora tych słów. To oznacza, że jest jakaś wola kombinowania w tej sprawie, jakiegoś - nie chce mówić – mataczenia – stwierdził poseł PiS Zbigniew Gryglas. W ocenie parlamentarzysty reguły są proste dla wszystkich i nie powinny powstawać fikcyjne podmioty, spółki czy fundacje. Gryglas przekonywał, że publiczne pieniądze powinny być wydawane transparentnie i zgodnie z prawem.",,
4 czerwca i chłopaki ze slumsów [OPINIA],"W niedzielę w jednej z wilanowskich restauracji odbyło się (cytując za organizatorem) „Wydarzenie płatne. Po zarezerwowaniu stolika za 198,9 zł od osoby było można wziąć udział w uroczystej kolacji z daniami inspirowanymi obiadem kończącym obrady Okrągłego Stołu”. W Wilanowie, o czym donosi też nieoceniony kronikarz ekipy Rafała Trzaskowskiego Michał Pretm na Twitterze, usmażono też jajecznicę z 1989 jaj.","Dziś natomiast pod Pałacem Kultury, co samo w sobie jest symboliczne, bo to przecież symbol kontynuacji, a nie żadnego wyzwolenia, odbyło się śniadanie z udziałem prezydenta Rafała Trzaskowskiego, podczas którego serwować miano potrawy, które organizatorom kojarzą się z PRL, a Polakom chyba po prostu z normalnym jedzeniem – jajka na twardo w majonezie, sałatkę jarzynową, kanapki z pasztetową. Jajka w majonezie jadłem ostatni raz w sobotę, sałatkę, jak, wydawałoby się, wszyscy, na Wielkanoc, chleb z pasztetową też nie tak dawno; tymczasem okazuje się, że są tacy, to nie żart, którzy z takimi potrawami nie mieli styczności od trzech dekad. Później Jacek Kuroń otworzył im pierwszego w Warszawie MacDonalda, a potem nastąpiły kolejne rewolucje w żywieniowych zwyczajach i możliwościach. I chyba to najlepiej pokazuje, czemu przez 30 lat nie udało się wykreować 4 czerwca jako ogólnonarodowego święta. Opozycja w tym roku wyjątkowo mocno chce zresztą wykreować ten dzień jako nie tyle święto wolności, co pewien symbol oporu wobec dzisiejszej, rzekomo opresyjnej rzeczywistości. Skład polityków wybierających się do Gdańska uzasadnia głosy, że tak naprawdę chodzi zresztą o rocznicę o trzy lata późniejszą, 27-lecie obalenia rządu Jana Olszewskiego z udziałem wszystkich środowisk, które nie tak dawno zebrały się w Koalicji Europejskiej. Ot, świętować rocznicę „wygranej z komuną” jedzie choćby Marek Borowski. Fragment rozmowy w „Newsweekiem” początkowo wziąłem za fejk, jednak niektórzy przedstawiciele elit potrafią z fejkami się ścigać, a nawet wygrywać. – Trzeba się bić. Ja zawsze to lubiłem. W podstawówce ciągle biłem się z chłopakami z pobliskich slumsów, których ojcowie pracowali w państwowej tuczarni świń kierowanej przez mojego ojca – mówi tygodnikowi autor polskiej transformacji, przy okazji wyjaśniając nam bardzo wiele. Trudno bowiem nie odnieść wrażenia, że od jesieni 1989 r. Balcerowicz kontynuował swoją walkę z chłopakami ze slumsów i ojcami z tuczarni, tym razem jednak już jako odpowiedzialny za politykę finansową państwa wicepremier. Oferta gdańskich obchodów nie ogranicza się jednak tylko do prezentowania wrażliwości społecznej. W strefie muzycznej wystąpią rozmaici artyści starszego i młodszego pokolenia, z których niektórzy zdążyli się nawet załapać na napisanie i zaśpiewanie pokoleniowych hymnów, dających ludziom trochę oddechu w czasach PRL. Trudno więc byłoby się więc o cokolwiek przyczepić, wszystko wpisuje się w logikę tego typu imprez, każdy znajdzie dla siebie coś miłego – i tak jest zawsze. Dziwnie jednak wygląda zapowiedź wykonania już dziś inspirowanej słowami Pawła Adamowicza „Symfonii szacunku”. Wśród zaangażowanych w nią artystów znajdziemy bowiem znaną z afirmacji aborcji Natalię Przybysz, nowoczesną patriotkę Marię „Sorry Polsko” Peszek, a przede wszystkim Zbigniewa Hołdysa, który z szacunkiem ma tyle wspólnego, co jego Twitterowe wpisy z opanowaniem i kulturą. Czy w ramach „symfonii szacunku” dawny lider Perfektu opowie o „ponurym średniowiecznym ch…” Jarosławie Kaczyńskim?Jutro dowiemy się, czy rocznica, dla jednym święto wolności, dla innych – tylko straconych złudzeń, będzie też okazją do ogłoszenia nowego programu politycznego? Nie tak dawno wydawało się, że będzie to dzień kolejnego triumfu opozycji, która po wielkim zjednoczeniu wygra wybory i w ten sposób powita wracającego na białym koniu Donalda Tuska. Życie trochę te plany zweryfikowało, wydaje się, że jutro pojawi się jedynie wariant minimum – wspólna lista do senatu pod patronatem Tuska, być może połączona z ryzykownym i będącym pomysłem na dalszą polaryzację elektoratów planem federalizacji Polski. Czyżby więc i ta strona miała doczekać się własnej, czerwcowej utraty złudzeń?",,
Nieruchomość na zmarłego. Sąd uchylił decyzję komisji weryfikacyjnej,Wojewódzki Sąd Administracyjny w Warszawie uchylił we wtorek decyzję komisji weryfikacyjnej w sprawie nieruchomości przy ul. Puławskiej 137. Jednocześnie sąd umorzył dalsze postępowanie w sprawie tej nieruchomości uznając je za bezprzedmiotowe.,"O wtorkowym wyroku poinformowano w komunikacie na stronie WSA. W październiku 2018 r. komisja weryfikacyjna stwierdziła nieważność decyzji prezydenta Warszawy, dotyczącej zwrotu nieruchomości przy Puławskiej 137. Uznała wtedy m.in., że decyzja ta wydana została na osobę zmarłą.„Sąd wskazał, iż w postępowaniu prowadzonym przez prezydenta Warszawy na każdym jego etapie brali udział następcy prawni zmarłego. Ich interesy w toku całego postępowania mogły być należycie chronione” – przekazano w komunikacie WSA. W związku z tym sąd, uchylając tamto orzeczenie komisji, uznał, że decyzje prezydenta Warszawy nie naruszyły prawa.W sprawie nieruchomości przy Puławskiej 137 zapadły dwie decyzje prezydenta Warszawy. 23 listopada 2006 r. prezydent ustanowił użytkowanie wieczyste do gruntu, na którym znajduje się przedmiotowa nieruchomość, na rzecz sześciu osób. Po wydaniu tamtej decyzji okazało się jednak, iż jedna z osób, do których była skierowana decyzja, zmarła przed jej wydaniem. W związku z tym prezydent Warszawy 24 maja 2007 r. wydał kolejną decyzję, w której ustanowił użytkowanie wieczyste uwzględniając następstwo prawne przysługujące po osobie zmarłej.Zdaniem komisji weryfikacyjnej, obie te decyzje prezydenta Warszawy rażąco naruszały prawo – pierwsza, dlatego że skierowano ją do osoby zmarłej, a druga, ponieważ nie wolno było prezydentowi stolicy dokonać w takim trybie zmiany decyzji.Na orzeczenie komisji wpłynęły skargi do WSA. We wtorek sąd ten uznał, że decyzje prezydenta Warszawy nie naruszyły prawa, a wydanie drugiej z tych decyzji „w zaistniałej sytuacji było dopuszczalne i w konsekwencji doprowadziło do naprawienia wady decyzji pierwotnej”. „Umarzając postępowanie administracyjne sąd uznał, iż dalsze jego prowadzenie jest bezprzedmiotowe” – dodano w komunikacie.",,
Rosyjska armia w stanie gotowości bojowej. Ćwiczenia w trybie alarmowym przy granicy z Ukrainą,"8,5 tys. żołnierzy weźmie udział w rozpoczętych w poniedziałek ćwiczeniach w Południowym Okręgu Wojskowym, graniczącym z Ukrainą. Manewry ruszyły w trybie alarmowym z rozkazu prezydenta Władimira Putina.","W ramach ćwiczeń żołnierze mają trenować m.in. organizowanie przerzutów ludzi i sprzętu na odległość ponad 3 tys. km. Wykorzystają przy tym 900 pojazdów wojskowych, 50 okrętów oraz 200 samolotów i śmigłowców. Jak przekazało ministerstwo obrony, po przejściu w stan pełnej gotowości bojowej jednostki okręgu podjęły kombinowane marsze w wyznaczone rejony, zaś lotnictwo zgodnie z planem ćwiczeń dokonuje przebazowań na lotniska zapasowe.Wszyscy ćwicząPoza jednostkami Południowego Okręgu Wojskowego sprawdzanie gotowości bojowej rozpoczęło się również w samodzielnych jednostkach wojsk powietrznodesantowych i wojskowego lotnictwa transportowego. W ćwiczeniach uczestniczą ponadto Flota Czarnomorska i Flotylla Kaspijska, a zasięg sprawdzania systemu kierowania wojskami obejmuje także Centralny Okręg Wojskowy. W skład Południowego Okręgu Wojskowego z dowództwem w Rostowie nad Donem wchodzi m.in. Krym oderwany przez Rosję od Ukrainy w 2014 roku.",,
"Miller komentuje wypowiedź prezesa PiS o imigrantach: szlaban,  słuchamy  Kaczyńskiego i nie jeździmy","– To są słowa, które ranią. Jeżeli prezes Kaczyński mówi, że emigranci przynoszą tutaj jakieś pasożyty czy choroby to by oznaczało, że Polacy nie powinni jeździć na urlopy do krajów afrykańskich czy arabskich – powiedział w „Minęła dwudziesta” szef SLD Leszek Miller.","To reakcja przewodniczącego Sojuszu na słowa Jarosława Kaczyńskiego o chorobach, jakie uchodźcy mogą przynosić do Europy. Prezes PiS został oskarżony o używanie języka nazizmu. – Od dawna w Polsce słowo brzemienne w skutki jest słyszalne codziennie. A zwłaszcza w okresie kampanii wyborczych – ocenił Miller. Jego zdaniem tolerancja dla tego rodzaju słów staje się jakby większa, jeśli chodzi o polityków. „Nie jeździmy i słuchamy prezesa Kaczyńskiego”– Nie pierwszy raz słyszymy zwłaszcza w ustach takich polityków, jak Jarosław Kaczyński sformułowania, które trudno zakwalifikować tylko jako próba szukania oryginalnych metafor czy barwnego języka – powiedział. Bo, jak dodał,  to są słowa, które ranią. – Jeżeli prezes Kaczyński mówi, że imigranci przynoszą tutaj jakieś pasożyty czy choroby, to by oznaczało, że Polacy nie powinni jeździć na urlopy do krajów afrykańskich czy arabskich. Więc szlaban. Nie jeździmy i słuchamy pana prezesa Kaczyńskiego – ripostował gość TVP Info. „Szkodnik Merkel”Dopytywany o kondycję lewicy i jej szanse w starciu z prawicowymi ugrupowaniami Miller przyznał, że obawia się, iż problem imigrantów i w niewielkiej części problem uchodźców może doprowadzić do tego, ze lewica przegra wojnę kulturową z prawicą. – Niewątpliwym szkodnikiem z punktu widzenia interesów lewicy i kulturowej cywilizacji jest kanclerz Merkel. Mówię o tym ze smutkiem, ale kanclerz Niemiec w ostatnich tygodniach zrobiła dwie rzeczy, które będą miały brzemienne skutki – powiedział. Przypomniał, że nie pytając się żadnych instytucji europejskich, ani innych przywódców złamała kryteria Schengen zapraszając wszystkich, którzy chcieli, by przyjechali do UE. – Powiedziała: poradzimy sobie, a potem powiedziała: nie poradzimy sobie. Tym ruchem dała szansę skrajnej prawicy, która w kolejnych wyborach będzie zdobywała kolejne przyczółki – przekonywał Miller w TVP Info w programie „Minęła dwudziesta”. ",,
„Afera celowo robiona przez PO”. Bielan skomentował zamieszanie z 12 listopada,"– Nie było idealnego rozwiązania – ocenił Adam Bielan (Zjednoczona Prawica) wybrany na senatora z listy Prawa i Sprawiedliwości, komentując kolidujący z pierwszym posiedzeniem Sejmu szczyt Unii Europejskiej dotyczący uchodźców. – Gdyby zaprzysiężenie odbyło się w kolejnym tygodniu, pani premier Kopacz i tak nie mogłaby podejmować żadnych wiążących decyzji, bo jest ustępującym premierem – zauważył.","Bielan powtórzył opinię polityków PiS-u oraz przedstawicieli kancelarii prezydenta RP, którzy przekonują, że szczyt na Malcie jest nieformalny. – Dla nas to, co się wydarzy, nie ma żadnego znaczenia, bo tam nie zapadną żadne wiążące decyzje – skwitował.Wiceprezes partii Polska Razem wskazał osoby odpowiedzialne, według niego, za burzę w mediach, która wybuchła po ogłoszeniu daty pierwszego posiedzenia nowego Sejmu. – To jest afera celowo robiona przez polityków Platformy Obywatelskiej. Każde rozwiązanie byłoby ułomne, też gdyby na Maltę pojechała pani premier Kopacz. Ona również przecież nie podejmowałaby żadnych wiążących dla naszego kraju decyzji – przekonywał.Nie tylko personaliaPodczas briefingu prasowego zdradził, że zdecydowana większość stanowisk w nowym rządzie została już rozdysponowana. – Pamiętajmy, że układanie nowego rządu to nie są tylko personalia, ale również kompetencje i to będzie szlifowane w ciągu najbliższych godzin. To jest chyba najszybciej tworzony gabinet Polsce – ocenił.Zapytany o spór w Sejmie, gdzie ugrupowania nie chcą zasiadać w miejscach zajmowanych dotąd przez Janusza Palikota i jego ugrupowanie oraz posłów lewicowych, powiedział, że taka sytuacja go nie dziwi. – My przejęliśmy gabinet po Januszu Palikocie i musieliśmy odprawiać egzorcyzmy – przypomniał.",,
Nielegalne wyścigi uliczne zakończyły się w rowie i tysiączłotowym mandatem,"Około stu samochodów i dwa razy tyle gapiów. Policjanci z Tarnowa przyjechali na nielegalne wyścigi samochodowe, które zorganizowano na starym odcinku drogi krajowej. Jeden z „rajdowców” już był w rowie. – Z miejsca odjechał z mandatem w wysokości tysiąca złotych – powiedział portalowi tvp.info asp. sztabowy Paweł Klimek z KMP w Tarnowie.","Nielegalne wyścigi zaplanowano na godz. 22. Miały odbyć się z dala od oczu policjantów, na rzadko używanym, 300-metrowym odcinku drogi krajowej numer 4 w Łukanowicach w woj. małopolskim.  Jednak niemal setka aut zaparkowanych przy cmentarzu i tłum gapiów zwrócił uwagę przypadkowych świadków, którzy powiadomili dyżurnego policji. Ten  na miejsce wysłał patrol w nieoznakowanym bmw.  – Kiedy funkcjonariusze podjechali na miejsce i legitymując się, zapytali, czy mogą zapisać się na wyścig, wywołali popłoch – opowiedział nam Paweł Klimek. Większości udało się uciec. Także ustawionym już na starcie samochodom.  Jeden z uczestników zdążał wylądować w rowie. – Za kumulację wykroczeń mundurowi ukarali go wysokim mandatem – wyjaśnia rzecznik. Policjanci wyliczyli karę tysiąc złotych.",,
"„Nieudacznik Sikorski”, politycy w „Woronicza 17” o nowych nagraniach","– Minister Radosław Sikorski jest niedojrzałym politycznie nieudacznikiem, jest człowiekiem, który źle prowadzi polskie sprawy – powiedział Mariusz Błaszczak z PiS w programie „Woronicza  17” w TVP Info. Odniósł się w ten sposób do ujawnionego w niedzielę nagrania, w którym minister krytykuje sojusz Polski z USA.  – Zawsze w polityce co innego mówi się oficjalnie – zauważył Janusz Korwin-Mikke (KNP). Paweł Zalewski (PO) ocenił, że liczą się nie prywatne rozmowy, tylko realna polityka.","Goście programu odnieśli się do kolejnych nagrań ujawnionych przez tygodnik „Wprost”. Padają na nich słowa wypowiedziane przez ministra Radosława Sikorskiego,  że „sojusz polsko-amerykański jest nic nie wart; jest szkodliwy, bo daje poczucie bezpieczeństwa”.   – Ten minister jest jedną wielką porażką. Jest niedojrzałym politycznie nieudacznikiem, jest człowiekiem który źle prowadzi polskie sprawy – ocenił Mariusz Błaszczak (Prawo i Sprawiedliwość). Jego zdaniem ujawniona przez „Wprost” rozmowa nie może być uznana za prywatną, bo obnaża prawdziwe intencje ministra.   „Rozmowy prywatne nie powinny być publikowane”  Z kolei Janusz Korwin-Mikke (Kongres Nowej Prawicy) uważa, że to „normalne, iż co innego się mówi, a co innego myśli”. – Zawsze w polityce co innego mówi się oficjalnie. Zapewnia się o przyjaźni, a ostrzy się noże. Rozmowy prywatne nie powinny być publikowane – ocenił.  Natomiast Barbara Nowacka (Twój Ruch) jest zbulwersowana „olbrzymią hipokryzją elit rządzących, które jedno mówią, a drugie robią”. – Nie zgadzam się, że to jest naturalne – podkreśliła. Na zarzut Korwin-Mikkego, że jest „młoda i naiwna”, odparła:  „jeżeli pan mówi do mnie w ten sposób, to zaraz omówimy, w jakim pan jest wieku i stanie intelektualnym”.                                                teraz odtwarzanePolitycy o nagraniach: „hipokryzja elit rządzących” „Rząd okazuje się nieszczery” Józef Oleksy (Sojusz Lewicy Demokratycznej) jest zniesmaczony, ale  w słowach min. Sikorskiego nie widzi poważniejszych zagrożeń. – To jest sztubackie w sumie. Mniej widzę tu zagrożenia  państwa, co zagrożenie stylu, który po 25 latach demokratycznego systemu mógłby się już trzymać na jakimś poziomie. Tymczasem rząd okazuje się być nieszczery.  Mnie to bardzo niepokoi i oburza – powiedział. Adam Struzik (PSL) powiedział, że patrzy „z zażenowaniem i przerażeniem, jak padają kolejne autorytety”. – Ale tak naprawdę wpisujemy się w scenariusz, który nie wiadomo kto napisał i narzucił. Już mamy drugi tydzień serialu pod tytułem „destrukcja państwa” i tak się zastanawiam, kto jest na tym wygrany – powiedział.    „Ważna jest realna polityka”Polityk Platformy Obywatelskiej Paweł Zalewski zachowuje spokój. – Dla mnie ważne jest to, jaką politykę prowadzi min. Sikorski, mniej istotne jest, co mówi prywatnie. Jeżeli poparzymy wstecz, to min. Sikorski pracował nad tym ,aby sojusz z Amerykanami był realny – podkreślił w programie. CZYTAJ TAKŻE: Nowak do Parafianowicza: PO wykupiła długi komitetu Religi w zamian za jego poparcie w wyborach 2005 r.",,
Wybuch samochodu pułapki. Co najmniej 17 zabitych,"Samochód pułapka eksplodował przed hotelem w pobliżu międzynarodowego lotniska w stolicy Somalii Mogadiszu. Co najmniej 17 osób zginęło, a 28 zostało rannych – przekazały służby medyczne.","Stan 12 rannych lekarze oceniają jako krytyczny. Do wybuchu doszło rano, w godzinach wzmożonego ruchu. Samochód pułapka eksplodował na pierwszym punkcie kontrolnym na drodze prowadzącej do portu lotniczego. Po eksplozji żołnierze strzelali w powietrze, by rozproszyć tłum gapiów – donosi Associated Press. Do przeprowadzenia zamachu przyznała się islamistyczna organizacja militarna Al-Szabab, która ma mocne powiązania z Al-Kaidą. Al-Szabab walczy o narzucenie w kraju surowej wersji islamu. Somalia jest pogrążona w krwawej wojnie domowej od 1991 r. Choć ekstremiści ponieśli w ostatnich latach straty, ich ugrupowanie nadal przeprowadza krwawe ataki w wielu rejonach Somalii, przede wszystkim w stolicy. Ugrupowanie Al-Szabab zostało wpisane na listę grup terrorystycznych przez Australię, Kanadę, Norwegię, Szwecję, Wielką Brytanię, Stany Zjednoczone i Zjednoczone Emiraty Arabskie.",,
Był wybuch. Filmowa prezentacja ustaleń sejmowej podkomisji ds. katastrofy smoleńskiej,"Od samego początku zachowanie rosyjskich nawigatorów na lotnisku w Smoleńsku 10 kwietnia 2010 r. odbiegało od przyjętych standardów – uważa podkomisja ds. ponownego zbadania katastrofy smoleńskiej. W wyniku przeprowadzonych eksperymentów stwierdzono, że najbardziej prawdopodobną przyczyną eksplozji był ładunek termobaryczny inicjujący silną falę uderzeniową.","Podkomisja smoleńska działa w ramach Komisja Badania Wypadków Lotniczych Lotnictwa Państwowego. Liczy 23 członków. Prócz przewodniczącego dr Wacława Berczyńskiego i I wiceprzewodniczącego dr Kazimierza Nowaczyka w prezydium są jeszcze: II wiceszef prof. Wiesław Binienda i sekretarz prof. Jan Obrębski. Ekspertami, współpracującymi z podkomisją są: specjalista medycyny sądowej prof. Michael Baden, badacz wypadków lotniczych Frank Taylor i zespół jego współpracowników, a także b. doradca Władimira Putina Andrej Iłarionow.    W ramach podkomisji działają cztery zespoły robocze: konstrukcyjny, którym kieruje prof. Piotr Witakowski, lotniczy, na którego czele stoi Marek Dąbrowski, medyczny, którego szefem jest ppłk Szczepan Cierniak, i prawny, którym kieruje Jacek Kołota.",,
"Atak na biura polityków PiS. „Widać, że to zorganizowana akcja”","Przewodniczący Rady Mediów Narodowych Krzysztof Czabański poinformował, że w nocy nieznani sprawcy zdewastowali filie biura poselsko-senatorskiego, które prowadzi wspólnie z senatorem Andrzejem Mioduszewskim. Chodzi o filie w Wąbrzeźnie i Golubiu-Dobrzyniu.","Jak wynika ze zdjęć opublikowanych przez Krzysztofa Czabańskiego na jednym z portali społecznościowych, wandale namalowali na chodniku sprayem napis „Czas na sąd ostateczny”. Z kolei na drzwiach pojawił się napis „PZPR”.Asystenci parlamentarzystów z Golubia-Dobrzynia uważają, że atak miał charakter polityczny. Jerzy Nadolski zwrócił uwagę, że doszło do niego krótko po tym, jak Sejm uchwalił ustawy o Sądzie Najwyższym, sądach powszechnych i KRS. – Ja rozumiem słowo demokracja, natomiast w tej demokracji trzeba przestrzegać prawa. Nie może być tak, że to się przekłada na wojnę na tle, można powiedzieć, totalitarnym – mówił. Z kolei Jakub Kamiński powiedział, że widać, że jest to zorganizowana akcja, bo podobne napisy pojawiły się na terenie Sejmu. Policja poszukuje wandaliO incydentach zawiadomiona została policja. Aspirant sztabowy Małgorzata Lipińska z Komendy Powiatowej Policji w Golubiu-Dobrzyniu powiedziała, że funkcjonariusze zabezpieczyli nagrania z monitoringu i przeprowadzili oględziny.Wandale są ścigani w oparciu o artykuł 256 kodeksu karnego, mówiący o publicznym propagowaniu ustroju totalitarnego i nawoływaniu do nienawiści na tle różnic narodowościowych, etnicznych, rasowych i wyznaniowych. Za taki czyn grozi do dwóch lat więzienia.",,
Kraków: Zebranie sędziów krytycznie ws. odwołania prezesów sądów i zmianach w sądownictwie,"Zebranie sędziów Sądu Okręgowego w Krakowie i dwóch Sądów Rejonowych przyjęło uchwały, w których protestuje przeciwko odwołaniu prezesów tych sądów oraz krytykuje procedowane przez Sejm projekty ustaw o KRS i Sądzie Najwyższym.","Rzeczniczka SO Barbara Górszczyk poinformowała, że zebraniu uczestniczyła większość sędziów Sądu Okręgowego w Krakowie oraz Sądu Rejonowego dla Krakowa Śródmieścia i Sądu Rejonowego w Myślenicach. Sędziowie każdego z tych sądów przyjmowali uchwały odrębnie. Według Górszczyk, pierwsza z przyjętych uchwał dotyczy aktualnej sytuacji związanej z odwołaniem prezesów i wiceprezesów Sądu Okręgowego w Krakowie i prezesów kilku sądów rejonowych. – Sędziowie obecni na zebraniu podjęli uchwałę, że wyrażają stanowczy sprzeciw wobec decyzji ministra sprawiedliwości o odwołaniu prezesa i wiceprezesów Sądu Okręgowego w Krakowie oraz Sądów Rejonowych dla: Krakowa Podgórza, Krakowa Nowej Huty i w Myślenicach – zaznaczyła rzeczniczka.Korupcyjny wątek– Wskazaliśmy w treści tej uchwały, że decyzje o odwołaniu nie zawierały żadnego uzasadnienia, stąd łączenie decyzji o odwołaniu z zatrzymaniem dyrektorów sądów jest niezasadne – dodała sędzia Górszczyk. W uchwale tej – zaznaczyła – zaapelowano także o to, aby sędziowie nie przyjmowali stanowisk, które zostały opuszczone przez sędziów odwołanych w trakcie trwania ich kadencji, a ci, którzy przyjęli te stanowiska, aby z nich zrezygnowali.W zeszły poniedziałek resort sprawiedliwości poinformował o odwołaniu trzech prezesów sądów z Krakowa, w tym – sądu okręgowego. Odwołano też siedmiu zatrzymanych dyrektorów sądów z okręgu krakowskiego. Decyzje mają związek m.in. z zatrzymaniami przez CBA w śledztwie dotyczącym podejrzenia korupcji w sądach. W kolejnej uchwale – relacjonowała Górszczyk – sędziowie wyrazili swoje stanowisko w sprawie zmian w wymiarze sprawiedliwości. Ich zdaniem obecnie dochodzi do destabilizacji wymiaru sprawiedliwości i ma to m.in. związek z aktualnie procedowanymi projektami ustaw o Krajowej Radzie Sądownictwa i Sądzie Najwyższym. Sędziowie o reformie sądownictwa– Zwróciliśmy się z apelem, że przyjęcie tych projektów, w kształcie aktualnie procedowanym w parlamencie narusza standardy ochrony prawnej obywateli – poinformowała. – Podkreślamy, że te projekty naruszają standardy ochrony prawnej obywateli, albowiem zagrażają możliwości procesu niezawisłego, prowadzonego przez niezawisłego i bezstronnego sędziego – powiedziała rzeczniczka SO. – Konkluzja tej uchwały jest taka, że apelujemy do prezydenta Andrzeja Dudy o wycofanie z parlamentu, a w razie uchwalenia – o zawetowanie niekonstytucyjnych projektów ustaw o Sądzie Najwyższym i KRS – podkreśliła.W ostatniej uchwale sędziowie zwrócili się do wszystkich sędziów sądów powszechnych o rozważenie możliwości odczytywania przed rozprawami, po rozprawach bądź upublicznienia w jakiejkolwiek formie oświadczenia, w którym informują, że „dzisiaj sędziowska niezawisłość okazała się zagrożeniem dla władz ustawodawczej i wykonawczej” oraz „proszą wszystkich obywateli Rzeczpospolitej Polskiej o pomoc czy ochronę, ale w granicach obowiązującego prawa i zgodnie z porządkiem konstytucyjnym”.",,
"Szef MSZ: Rosja stosuje zastraszanie i szantaż, by odbudować pozycję mocarstwa","– Rosja stara się odbudować pozycję supermocarstwa przez zastraszanie, dręczenie, szantaż energetyczny i działania za sprawą sił zbrojnych – powiedział w piątek szef MSZ Witold Waszczykowski.","Waszczykowski w swoim wystąpieniu na Global Forum w Warszawie podkreślił, że żyjemy w czasach dużej zmienności globalnej, gdy w bezpośrednim sąsiedztwie Europy i innych rejonach świata jeden kryzys następuje zaraz po drugim.  – W Polsce niepokoją nas zwłaszcza ciągłe próby podminowania porządku międzynarodowego. Istnieją silne państwa, które otwarcie rzucają wyzwanie normom – powiedział szef MSZ. – Zwłaszcza nasz sąsiad, Rosja, wykorzystuje siłę jako metodę narzucania swojej woli innym suwerennym państwom – podkreślił.",,
Chiny ostrzegają Indie. Chodzi o sprzęt Huawei,"Chińscy urzędnicy przekazali władzom Indii, aby nie blokowały działalności koncernu Huawei w tym kraju, bo w przeciwnym razie konsekwencje mogą ponieść indyjskie firmy działające w ChRL – podała Agencja Reutera, powołując się na anonimowe źródła.","W Indiach w ciągu najbliższych miesięcy ruszą próby związane z instalacją nowej generacji sieci komórkowych 5G, ale władze kraju nie podjęły jeszcze decyzji, czy do udziału w projektach zaproszony zostanie Huawei – przekazał indyjski minister telekomunikacji Ravi Shankar Prasad. Chiński koncern, który jest największym wytwórcą sprzętu do sieci 5G na świecie, znalazł się w centrum geopolitycznego sporu między Chinami a administracją prezydenta USA Donalda Trumpa. Ministerstwo handlu USA nałożyło niedawno na Huawei restrykcje, uzasadniając to obawami o bezpieczeństwo narodowe. Waszyngton naciska również na sojuszników na świecie, aby nie korzystali z urządzeń chińskiej firmy, twierdząc, że może ona ten sprzęt wykorzystać do prowadzenia działalności szpiegowskiej na rzecz Pekinu. Huawei zaprzecza. Według dwóch źródeł Agencji Reutera 10 lipca chińskie MSZ wezwało ambasadora Indii w Pekinie Vikrama Misriego w związku z kampanią USA na rzecz odcięcia Huawei od budowy sieci 5G na świecie. Podczas spotkania chińscy urzędnicy oświadczyli, że jeśli Delhi ulegnie naciskom Waszyngtonu i zablokuje Huawei, Pekin może nałożyć „sankcje zwrotne” na indyjskie firmy działające w ChRL – powiedziało jedno ze źródeł. „W sprawie uczestnictwa chińskich przedsiębiorstw w budowie 5G w Indiach mamy nadzieję, że strona indyjska podejmie niezależną i obiektywną decyzję, i stworzy uczciwe i niedyskryminujące środowisko komercyjne dla inwestycji i operacji chińskich firm, aby uzyskać obustronną korzyść” – dodała.Indyjskie MSZ nie odpowiedziało na prośbę o komentarz. Na materiał Agencji Reutera ostro zareagował natomiast republikański członek Kongresu USA ze stanu Indiana Jim Banks. „Chiny szantażują teraz Indie, aby używały #Huawei w swojej infrastrukturze 5G – nie znają granic!” – napisał na Twitterze, dodając, że Komunistyczna Partia Chin „siłą zmusza kraje, aby wystawiały się na inwigilację i szpiegostwo”. Agencja Reutera ocenia, że ewentualny konflikt o Huawei mógłby ożywić szersze napięcia w relacjach pomiędzy Chinami a Indiami, mimo wysiłków władz obu krajów na najwyższym szczeblu, by zapobiec eskalacji trwających od dawna sporów terytorialnych. W październiku premier Indii Narendra Modi ma podjąć prezydenta Chin Xi Jinpinga w indyjskim mieście Waranasi. Choć w Indiach pojawiają się głosy ostrzegające przed dopuszczeniem Huawei do budowy sieci 5G, komitet złożony z przedstawicieli wydziałów telekomunikacyjnych, informatycznych i służb wywiadowczych nie znalazł dowodów na stosowanie przez chiński koncern „backdoorów” w Indiach – podała agencja powołując się na pierwsze źródło oraz innego, również zastrzegającego anonimowość urzędnika z branży telekomunikacyjnej. Ministerstwo spraw wewnętrznych, które odpowiada za bezpieczeństwo infrastruktury, nie wydało żadnej dyrektywy ograniczającej udział Huawei – powiedział ten urzędnik. – Nie możemy odrzucić ich tylko dlatego, że są Chińczykami – dodał.Minister Prasad powiedział parlamentowi, że otrzymano sześć zgłoszeń od firm w sprawie prób związanych z 5G, w tym od Huawei. Nie wymienił pozostałych firm, ale według komentatorów przetargami mogą być zainteresowane również m.in. szwedzki Ericsson, fińska Nokia i koreański Samsung.",,
"Impas na szczycie Partnerstwa Wschodniego. Ukraina, Gruzja i Mołdawia rozczarowane","Spory o deklarację przed szczytem Partnerstwa Wschodniego, który rozpoczyna się w Rydze. Ambasadorowie unijnych krajów podejmą w środę kolejną próbę uzgodnienia wspólnego tekstu. Władze w Kijowie i Tbilisi liczyły na to, że w Rydze padnie deklaracja o zniesieniu wiz dla Ukraińców i Gruzinów. Wiadomo już, że tak się nie stanie, bo nikomu w Brukseli na tym specjalnie nie zależało.","Najwięcej kontrowersji wzbudzają zapisy dotyczące planowanego zniesienia wiz dla niektórych państw oraz odniesienia do europejskiej perspektywy dla krajów objętych Partnerstwem Wschodnim. Władze w Kijowie i Tbilisi liczyły na to, że w Rydze padnie deklaracja o zniesieniu wiz dla Ukraińców i Gruzinów. Wiadomo już, że tak się nie stanie, bo nikomu w Brukseli na tym specjalnie nie zależało. Komisja Europejska nie wyklucza natomiast, że może to nastąpić w przyszłym roku. Tyle że nie ma jednomyślnej zgody na to, by zapisać taką możliwość w deklaracji. Padają argumenty, że nie można przywiązywać się do dat. Ukraina, Gruzja i Mołdawia planują własną deklarację?Zgody nie ma także na zapis, że kraje zza wschodniej granicy, które zacieśniają współpracę z Unią, czyli Ukraina, Gruzja i Mołdawia, mają zagwarantowaną europejską perspektywę. W Unii nie ma obecnie nastroju do składania deklaracji o ewentualnym, kolejnym rozszerzaniu. Ukraina, Gruzja i Mołdawia są podobno rozczarowane i zastanawiają się nad własną, odrębną deklaracją w której mowa będzie o możliwym wejściu do Unii po spełnieniu wszystkich wymogów.",,
Zabójstwo w cieniu Reichstagu. Po latach dopadli wroga Rosji,"Pochodzący z Gruzji Czeczen, weteran wojen z Rosjanami, kilka razy był o włos od śmierci. W końcu go dopadli, w Berlinie. Wszystko wskazuje na to, że Niemcy mają do czynienia z pierwszym takim na ich terytorium zabójstwem na zlecenie rosyjskich władz.","Do zamachu doszło 23 sierpnia w parku Tiergarten, niedaleko Reichstagu, w samym sercu Berlina. Czeczen z paszportem Gruzji został zaatakowany, kiedy szedł do meczetu na piątkowe modlitwy. Z tyłu podjechał do niego na rowerze napastnik – z bliskiej odległości strzelił w plecy z pistoletu z tłumikiem (Glock 26). Gdy ofiara upadła, zamachowiec oddał jeszcze jeden, kontrolny, strzał w głowę. Po czym od razu zaczął zacierać ślady. Zdjął perukę, a rower i pistolet wyrzucił do rzeki Szprewy. Następnie wsiadła na przygotowany wcześniej i schowany w pobliżu skuter. Nie odjechał jednak daleko. Miał bowiem pecha – wszystko, co robił widziała dokładnie dwójka świadków. Natychmiast powiadomili policję. Po krótkim czasie zabójcę ujęto, a z rzeki wyłowiono rower i broń.Kim jest zabójca, dlaczego to zrobił i kim był zastrzelony mężczyzna? Zacznijmy od ofiary – to odpowie w dużym stopniu na pierwszą część pytania.Weteran z KaukazuZelimchan Changoszwili miał 40 lat. Urodził się w Wąwozie Pankisi, w Gruzji, przy granicy z Czeczenią i Dagestanem. Wąwóz zamieszkuje społeczność Kistów, czyli gruzińskich Czeczenów. To tylko około 7 tys. osób. Ale w wyniku dwóch wojen w sąsiedniej Czeczenii, do wąwozu napłynęło też wielu uciekinierów zza rosyjskiej granicy. Z kolei nie jeden Kist postanowił wesprzeć pobratymców z Czeczenii w ich wojnie o niepodległość. Do tego grona należał też Changoszwili. Brał udział w drugiej wojnie czeczeńskiej (1999-2009) w oddziałach Czeczeńskiej Republiki Iczkeria, której władze nie uznawały zwierzchnictwa Moskwy. W latach 2001-2005 Changoszwili był jednym z komendantów polowych, dowodząc oddziałem złożonym z około 60 bojowników. Początkowo walczył pod rozkazami Szamila Basajewa i Abu Walida, później - Asłana Maschadowa. To Maschadow był legalnym przywódcą Iczkerii. Został zabity przez FSB w swej kryjówce w Czeczenii (2005). Później zginął w Inguszetii Basajew. Wtedy Changoszwili wrócił do Gruzji, gdzie wyrobił sobie paszport na nazwisko panieńskie jego matki. Chodziło o utrudnienie pracy rosyjskim służbom, które polowały na takich, jak  Changoszwili.W Gruzji rządził wówczas prozachodni obóz Micheila Saakaszwilego. Changoszwili podjął współpracę z gruzińskimi służbami (antyterrorystyczny wydział MSW). Wykorzystywał swoje kontakty z czasów walki w czeczeńskiej rebelii i swoją pozycję wśród Kistów. W 2012 r. pośredniczył w negocjacjach między władzami gruzińskimi a czeczeńskimi bojownikami, którzy wzięli zakładników w wąwozie Łopota w Kachetii. Cztery lata wcześniej Changoszwili sformował oddział ok. 200 ochotników z Wąwozu Pankisi, którzy mieli walczyć z Rosjanami po stronie Gruzji na terytorium Osetii Południowej. Nie zdążyli jednak zrealizować misji, bo wojna skończyła się już po pięciu dniach porażką Gruzji.Jak widać, Changoszwili mocno napsuł krwi Rosjanom, i walcząc w Czeczenii i później, współpracując z władzami gruzińskimi. W Rosji został oskarżony o terroryzm już w 2002 r. – wysłano za nim międzynarodowy list gończy. W biały dzień, w centrum Tbilisi nieznani napastnicy ostrzelali samochód, którym jechał  Changoszwili. Padło osiem strzałów, aż cztery kule trafiły Czeczena. Dostał w ramię i plecy, przeżył. Zamachowcy zbiegli, ale do ataku doszło w miejscu monitorowanym. Jednak nagranie w dziwny sposób zniknęło. Gdy Changoszwili zrozumiał, że prokuraturze nie spieszy się z wykryciem sprawców, a władze gruzińskie nie zamierzają już z nim współpracować i go ochraniać (należy pamiętać, że rządziła już nowa ekipa, nastawiona przychylniej do Rosji, niż poprzednicy), postanowił poszukać dla siebie i rodziny bezpieczniejszego miejsca do życia. Przez Ukrainę i Polskę wyjechali do Niemiec. Tutaj, w 2016 r. Changoszwili poprosił o azyl polityczny. Problem w tym, że niemieckie służby potraktowały go jako osobę „stanowiącą zagrożenie dla bezpieczeństwa narodowego”. W 2018 r.     wycofano te podejrzenia, ale azylu i tak nie dostał. Kilka miesięcy później zginął w centrum Berlina, w biały dzień, w publicznym miejscu.Kiler z SyberiiZabójca jest obywatelem Rosji. Początkowo podawano, że jest z pochodzenia Czeczenem. Nie wiadomo, skąd pojawiła się taka informacja, ale niewykluczone, że to świadoma wrzutka rosyjskich służb. Już wcześniej, niemal przy każdym zamachu na czeczeńskiego emigranta, pojawiały się „nieoficjalne doniesienia”, że to porachunki klanowe albo przestępcze. Tym razem szybko okazało się, że zabójca to pochodzący z Syberii Wadim S., z pewnością nie Czeczen. Prawdopodobnie to nie są jego prawdziwe dane. Rosyjskie służby wydają paszporty na inne nazwisko swoim agentom czy kilerom wysyłanym do Europy w celu wykonania mokrej roboty. Mężczyzna miał przylecieć do niemieckiej stolicy na krótko przed zabójstwem i planował prędko opuścić miasto. W mieszkaniu, w którym się zatrzymał, znaleziono dużą sumę pieniędzy. Podczas przesłuchania mężczyzna zachowywał zimną krew. Prokuratura przekazała, że nie przyznał się do winy i odmówił składania wyjaśnień. Zażądał natomiast kontaktu z przedstawicielem rosyjskiej ambasady.Berlińska prokuratura, która zajmuje się tą sprawą, przekazała, że na razie rozpatrywane są różne motywy. Śledczy przychylają się jednak do wersji o zabójstwie na zlecenie. Kto miał zlecić zabójstwo? Jeden z badanych scenariuszy mówi o przestępczości zorganizowanej. Jednak służby specjalne wielu krajów NATO uważają, że najprawdopodobniej była to jednak egzekucja wykonana przez rosyjskie służby (być może GRU), lub na ich zlecenie. Prokuratura generalna RFN „uważnie śledzi” postępy śledztwa. Zwykle organy federalne angażują się w sprawę, jeśli są uzasadnione podejrzenia, że za przestępstwem mogą stać służby innego państwa. Co ciekawe, choć ze strony niemieckiej nie padło nawet słowo o podejrzeniu udziału rosyjskich służb w zabójstwie, głos w sprawie zabrał rzecznik Kremla. – Rosja i jej oficjalne organy nie mają nic wspólnego z zabójstwem czeczeńskiego obywatela Gruzji, do którego doszło w Berlinie – oświadczył 28 sierpnia Dmitrij Pieskow.Licencja na zabijanieChangoszwili to kolejny czeczeński uchodźca, ścigany przez Rosję, który w ostatnich latach został zamordowany w Europie. Jego brat Zurab jest przekonany, że za zabójstwem w Berlinie stoją ci sami ludzie, co za zamachem w Tbilisi kilka lat temu. – Być może kilerzy byli inni, ale ich szefowie wciąż ci sami: rosyjska służba bezpieczeństwa – uważa Czeczen. Z kolei szef Niemiecko-Kaukaskiego Stowarzyszenia Ekkehard Maas twierdzi, że nazwisko Changoszwilego widniało na rosyjskiej liście mieszkających za granicą Czeczenów, którzy mają być zlikwidowani. Nie wiadomo, czy chodzi o tę samą „czarną listę”, którą opublikował już w 2008 r. sympatyzujący z czeczeńskim ruchem niepodległościowym portal Chechenpress. W ciągu ostatniej dekady wiele osób z tej listy zostało zamordowanych. Choć do pierwszego głośnego ataku rosyjskich służb na czeczeńskiego uchodźcę politycznego doszło już w 2004 r. Z zamachu bombowym zginął w Katarze były prezydent Czeczeńskiej Republiki Iczkeria Zelimchan Jandarbijew. Lokalne służby schwytały zabójców – byli to agenci GRU. Później Katar wymienił ich na katarskich sportowców zatrzymanych przez Rosjan na lotnisku w Moskwie i oskarżonych o wymyślone zbrodnie. Zamach w Dosze zapoczątkował serię ataków na przedstawicieli ruchu czeczeńskiego poza granicami Rosji. Agenci Putina zaczęli ścigać przeciwnika na całym świecie. Andriej Sołdatow, jeden z najlepszych w Rosji niezależnych ekspertów od służb specjalnych, opowiadał kiedyś, jak pewnego dnia znajomy oficer jednostki Wympieł (specnaz FSB) spytał: „Spójrz na Mosad. Dlaczego nie mamy robić tego samego z naszymi terrorystami?”.W 2006 r prezydent Putin podpisał dokument legalizujący zabijanie ludzi żyjących poza granicami Rosji, uznanych za terrorystyczne zagrożenie. Od tamtej pory rosyjskie służby specjalne mają wolną rękę w takiej działalności. Lista ich ofiar z każdym rokiem się wydłuża. Najbardziej znana to Aleksandr Litwinienko. Ale ostatnio najgłośniej było o Siergieju Skripalu – choć on uszedł jednak z życiem. Po wpadce w Katarze rosyjski wywiad do likwidacji „obiektów” rzadko już wykorzystuje  funkcjonariuszy w czynnej służbie. Są to na ogół oficerowie rezerwy, albo wynajęci kilerzy, którzy najczęściej nie wiedzą nawet, na czyje zlecenie pracują. Ten drugi wariant jest o tyle bezpieczny, że po wykonaniu egzekucji zabójca jest pozostawiony sam sobie, zaś jedyne ogniwo łączące go z Rosją, czyli pośrednik (np. dyplomata) znika. Dlatego na długiej liście zamachów na czeczeńskich emigrantów tylko w pojedynczych przypadkach udało się schwytać zabójców, a rosyjskiego wywiadu nigdy nie udało się złapać za rękę. Pozostawały tropy i poszlaki.Polowanie na CzeczenówKrótko po przyjęciu przez rosyjski parlament ustawy dającej służbom „licencję na zabijanie” poza granicami Rosji, nieznani sprawcy zaczęli polować na członków czeczeńskiej diaspory w Azerbejdżanie. W listopadzie 2006 r. w Baku zniknął Rusłan Elijew. Jego zwłoki znaleziono w marcu 2007 r. w Czeczenii. W listopadzie 2007 r. zginął w Baku wiceszef przedstawicielstwa Iczkerii w Azerbejdżanie. Napastnik zastrzelił Imrana Gazijewa, gdy ten wysiadał z samochodu. Ścigani przez rosyjskie służby Czeczeni zaczęli więc uciekać dalej, poza Kaukaz. Wielu z nich za najlepsze miejsce schronienia uznało muzułmańską Turcję. Mieszka tu spora społeczność czeczeńska, głównie byli rebelianci z rodzinami. Niektórzy wciąż zaangażowani w działalność przeciwko Moskwie. Jednym z bardziej aktywnych był Gaidżi Edilsułtanow. We wrześniu 2008 r. został zastrzelony w stambulskiej dzielnicy Başakşehir. Turecka policja zatrzymała sześciu Czeczenów. Zeznali, że zabili Edilsułtanowa i ukradli mu 50 tys. euro, które zbierał na potrzeby towarzyszy walczących w górach Kaukazu. Dalsze śledztwo coraz mocniej jednak zaczęło wskazywać na operację Rosjan, którzy wykorzystali miejscowych Czeczenów. W grudniu 2008 r., także w Stambule, w dzielnicy Umraniye zamordowano byłego komendanta polowego Islama Dżanibekowa. Na oczach żony i dzieci dostał trzy kule w głowę.  Zamachowiec strzelał z SP3 lub SM4, cichego pistoletu używanego przez rosyjskie służby. Także w tym wypadku rosyjskie media sugerowały, że Dżanibekow padł ofiarą czeczeńskich porachunków o pieniądze przeznaczone na finansowanie rebelii.Do najgłośniejszego zamachu na Czeczenów w Turcji (także dlatego, że w tym wypadku znaleziono najmocniejszy trop wiodący do rosyjskiego wywiadu) doszło jednak 16 września 2011 r. w stambulskiej dzielnicy Zeytinburnu. W tłumie wychodzących  z meczetu było trzech czeczeńskich islamistów związanych z przywódcą Emiratu Kaukazu, Doku Umarowem. Nagle podjechał samochód z trzema mężczyznami, jeden z nich wysiadł. Rustam Altemirow i Zaurbek Amrijew zginęli już od pierwszych kul. Berg-Hadż Musajew próbował uciekać. Dosięgła go druga kula, ranny upadł na ziemię. Zamachowiec podbiegł i dobił Musajewa strzałem w głowę. Potem wrócił do dwóch pozostałych Czeczenów i oddał kontrole strzały w ich głowy. Następnie wsiadł do auta i odjechał z miejsca zamachu.Rosyjskie media natychmiast zaczęły sugerować, że Czeczenów zabili pobratymcy. Miało pójść o pieniądze lub polityczne porachunki. Ta wersja od początku budziła jednak duże wątpliwości. Zamach był doskonale zorganizowany i przeprowadzony. W oczy rzucał się profesjonalizm zabójców, ich opanowanie. Turecka policja zdołała zidentyfikować zamachowca dzięki nagraniom z kamer przemysłowych. Potem dotarła do hotelu, gdzie mieszkał. Okazało się, że mężczyzna posługiwał się rosyjskim paszportem na nazwisko Aleksandr Żarkow. Wraz z dwoma innymi mężczyznami, prawdopodobnie tymi, którzy siedzieli w samochodzie, przyleciał do Stambułu z Moskwy 2 września.  Okazało się, że Żarkow był już w Turcji – w 2009 roku. Przyleciał kilkanaście dni przed zabójstwem Czeczena Musy Atajewa, wyjechał tuż po. Turecka prasa spekulowała, że Żarkow jest płatnym zabójcą z tzw. grupy berlińskiej. Finansować miał ją jeden z rosyjskich oligarchów, a rosyjskie służby zapewniały nieoficjalną protekcję. W zamian kilerzy z Berlina – rosyjscy i czeczeńscy emigranci – wykonywali „mokrą robotę”. Był jeszcze jeden trop wiodący do Rosji. Trzech Czeczenów zabitych w Zeytinburnu, podobnie jak sześciu ich pobratymców zamordowanych w ciągu czterech poprzednich lat, łączyło narzędzie zbrodni. Karabinek szturmowy Groza OC-14, produkowany pod Tułą, w pierwszej kolejności na potrzeby GRU.W ciągu następnych pięciu lat zamordowano w Turcji jeszcze co najmniej pięciu innych Czeczenów związanych z emigracyjnym rządem Iczkerii lub islamistycznym Emiratem Kaukaskim. Największym ciosem dla czeczeńskiej diaspory była śmierć Abdulwachida Edilgerijewa, od wielu lat związanego z głównym ideologiem Emiratu Kaukaskiego, Mowładim Udugowem. W kwietniu 2016 r. Turcy aresztowali w Stambule dwóch Rosjan podejrzewanych o udział w zabójstwie Edilgerijewa: Jurija Anisimowa i Aleksandra Smirnowa. Moskwa szybko zareagowała, przedstawiając swoją wersję: Smirnow to tak naprawdę Czeczen Walid Lurachmajew, i nie agent służb rosyjskich, a kryminalista poszukiwany przez rosyjskie władze w związku z serią morderstw. Nie tylko TurcjaCzeczeńscy uciekinierzy nie mogą czuć się bezpiecznie także w innych krajach. W marcu 2009 r. turecka gazeta „Sabah” pisała o tajnym spotkaniu przedstawicieli służb specjalnych Francji i Turcji w  jednym z tajnych ośrodków w Stambule. Okazało się, że francuskie służby chcą się skonsultować z Turkami, bo dostały wiarygodne ostrzeżenia, że rosyjski wywiad planuje serię zamachów na Czeczenów we Francji. Najbardziej zagrożonym zmieniono tożsamość i miejsce zamieszkania. Udało się zapobiec zabójstwom.Należy pamiętać, że egzekucje na czeczeńskich emigrantach nie zawsze muszą być zlecane przez Moskwę i oficjalnie realizowane przez rosyjskie służby. Bardzo skuteczny w polowaniu na swych wrogów stał się Ramzan Kadyrow – i często robi to niezależnie od GRU czy FSB. Korzysta z szerokich kontaktów i swoich agentów w czeczeńskiej diasporze rozsianej nie tylko po Europie. W 2009 r. w Dubaju zastrzelono Sulima Jamadajewa, byłego dowódcę batalionu specnazu GRU Wostok, rywala Kadyrowa. Jego los podzielili zresztą też dwaj jego bracia, którzy tak jak on, najpierw walczyli z Rosjanami w pierwszej wojnie czeczeńskiej, a potem zmienili front. Oni również pokłócili się z Kadyrowem.W styczniu 2009 r. były czeczeński rebeliant, a potem ochroniarz Kadyrowa, Umar Israiłow, został zastrzelony w Wiedniu, gdy wychodził z supermarketu. Wydał na siebie wyrok, publicznie oskarżając Kadyrowa o udział w torturach. Wtedy udało się schwytać trzech z czterech spiskowców. Trzej Czeczeni zostali aresztowani – jeden w ośrodku dla uchodźców w Polsce – i skazani na wieloletnie więzienie za pomoc zabójcy Israiłowa. Ale człowieka, który pociągnął za spust, nie udało się dopaść. Demonstracyjny charakter zabójstwa w Wiedniu - w biały dzień, przy świadkach, w publicznym miejscu – przypominać musi sposób, w jaki dokonano teraz zamachu w Berlinie.",,
Klamka zapadła. Parlamentarzystom spadną zarobki,"Prezydent podpisał ustawę o zmianie ustawy o wykonywaniu mandatu posła i senatora. Przepisy, które przewidują obniżenie uposażenia parlamentarzystów o 20 proc., Sejm uchwalił w maju. Uposażenie posła i senatora będzie odpowiadało 80 proc. wysokości wynagrodzenia podsekretarza stanu.","O tym, że prezydent Andrzej Duda w sobotę złożył swój podpis pod ustawą, Kancelaria Prezydenta poinformowała w poniedziałek. Dotąd uposażenie parlamentarzysty było równe wynagrodzeniu podsekretarza stanu, z wyłączeniem dodatku z tytułu wysługi lat. Uchwalone w maju przepisy krytykowała jeszcze podczas sejmowej debaty opozycja.  – Obniżenie pensji parlamentarzystów ma odwrócić uwagę opinii publicznej od skandali wokół PiS, od „wpadki z nagrodami ministrów”; chcecie przykryć arogancję, pazerność i chciwość tych osób, nowela w tej sprawie marginalizuje rolę parlamentu – mówili w Sejmie posłowie opozycyjnych partii.  Podczas majowego głosowania „za” było 240 spośród nich, 2 było przeciw, 5 wstrzymało się od głosu. Nie głosowało 213 posłów, w tym całe kluby: PO, Nowoczesnej i PSL-UED. Zgodnie z ustawą uposażenie posła i senatora będzie odpowiadało 80 proc. wysokości wynagrodzenia podsekretarza stanu, ustalonego na podstawie przepisów o wynagrodzeniu osób zajmujących kierownicze stanowiska państwowe, z wyłączeniem dodatku z tytułu wysługi lat. Na niezmienionym poziomie pozostaną środki finansowe na pokrycie kosztów związanych z wydatkami poniesionymi w związku z wykonywaniem mandatu na terenie kraju i będą one wynosić 25 procent wynagrodzenia podsekretarza stanu, ustalonego na podstawie przepisów o wynagrodzeniu osób zajmujących kierownicze stanowiska państwowe, z wyłączeniem dodatku z tytułu wysługi lat (dieta parlamentarna).",,
Rosja: Świadek Jehowy z zarzutami ekstremizmu,"Organizacja Human Rights Watch wezwała Rosję do wycofania aktu oskarżenia wobec świadka Jehowy, którego proces ma ruszyć w tym tygodniu. Zaapelowano również do zakończenia „bezwzględnego prześladowania” tej grupy religijnej.","We wtorek przed sądem w mieście Orzeł rozpocznie się proces Dennisa Christiansena, obywatela Danii, który od 10 miesięcy przebywał w areszcie. Komitet Śledczy zarzuca 46-latkowi „organizowanie działań organizacji religijnej uznanej za ekstremistyczną”. Oskarżonemu grozi do 10 lat więzienia.„Rosyjskie władze chcą ukarać świadka Jehowy za praktykowanie prawa wolności wyznania” – wskazała oświadczeniu Rachel Denber z HRW. Podkreśliła, że Christiansen „nie zrobił niczego złego i powinien być uwolniony”.Mężczyzna został zatrzymany 25 maja ubiegłego roku podczas nalotu policji na ośrodek modlitewny świadków Jehowy w Orle. Obywatel Danii w tym momencie wygłaszał kazanie.Świadkowie Jehowy są w Rosji na cenzurowanym, gdyż odmawiają pełnienia służby w wojsku, głosowania i są przeciwni wszelkiej władzy.",,
"„Wymachiwał żwawo laską”, ale upadł.  Rosja straci ważnego sojusznika? [OPINIA]","Moskwa z napięciem przygląda się rozwojowi wydarzeń w Sudanie. Dlaczego ten odległy afrykański kraj jest tak ważny dla Rosji? Obalony dopiero co prezydent Omar al-Baszir był sojusznikiem Kremla, zaś Sudan odgrywa ważną rolę w ekspansji rosyjskiej na Czarnym Lądzie. Upadek dyktatora boli, ale fakt, że rządy przejęła armia, a nie cywilna opozycja, daje Rosjanom nadzieję.","Kilkumiesięczne masowe protesty w końcu pogrążyły krwawego dyktatora, choć powodem nie były wcale jego zbrodnie, ale fatalna sytuacja gospodarcza w Sudanie. 11 kwietnia minister obrony Awad Mohamed Ahmed ibn Auf w nadanym w telewizji na żywo wystąpieniu obwieścił „upadek reżimu” i poinformował, że prezydent Omar Baszir został zatrzymany i będzie przebywał „w bezpiecznym miejscu”. Minister ogłosił trzymiesięczny stan wyjątkowy, poinformował o zamknięciu granic i przestrzeni powietrznej. Wskazał, że obowiązywanie konstytucji zostaje zawieszone, poinformował również o rozwiązaniu rządu i parlamentu. Oświadczył, że krajem przez dwuletni okres przejściowy będzie rządziła rada wojskowa.  i zapowiedział, że pod koniec dwuletniego okresu przejściowego odbędą się wybory. Awad Mohamed Ahmed ibn Auf został przewodniczącym Tymczasowej Rady Wojskowej. Jego zastępcą został dotychczasowy szef sztabu wojskowego, generał Kamal Abdul Murof. Rozwiązany został parlament, regionalne władze, rząd i wszystkie państwowe i rządowe organy władzy. Ogłoszono też wypuszczenie z więzień tysięcy ludzi uznanych za więźniów politycznych. Wraz z Baszirem aresztowano wszystkich wyższych urzędników z jego otoczenia: szefa osobistej gwardii oskarżanego o zabójstwa, aresztowania, tortury i siłowe rozpędzanie demonstracji, byłych wiceprezydenta i ministra obrony (tak się składa, że politycznych rywali nowego przywódcy Sudanu).Ale już po kilku godzinach okazało się, że związki zawodowe i polityczna opozycja odrzucają rządy wojskowych i zapowiadają kontynuowanie protestów, aż do momentu, gdy władza przejdzie w ręce cywilne. Powołanie nowej rady wojskowej nie uspokoiły nastrojów w Chartumie. 11 kwietnia wieczorem przed budynkiem ministerstwa obrony znów zgromadziły się tłumy ludzi ignorując godzinę policyjną. W wojskowym przewrocie widzą jedynie wybieg mający pozwolić zachować fundamenty reżimu – wszak wszyscy ci generałowie jeszcze 10 kwietnia wieczorem służyli (od lat) dyktatorowi. Minister obrony i lider junty, Awad Mohamed Ahmed ibn Auf jeszcze niedawno był bliskim współpracownikiem Baszira. W przeszłości kierował wywiadem wojskowym Sudanu i zajmował stanowisko zastępcy szefa sztabu generalnego, po odejściu ze służby w 2010 roku pracował w dyplomacji. Od 2015 roku na czele resortu obrony. Zajmował stanowisko pierwszego wiceprezydenta od lutego tego roku. W USA i innych krajach Zachodu Awad Mohamed Ahmed ibn Auf od 2007 roku jest objęty sankcjami za udowodniony udział w zbrodniach wojennych i przestępstwach przeciwko ludzkości w czasie wojny w Darfurze (za to samo ścigany jest przez trybunał w Hadze sam Baszir). Okazał się na tyle niewiarygodny, że już 12 kwietnia ustąpił miejsca mniej skompromitowanemu generałowi Abdowi al-Fatah Barhunowi.Główny organizator trwających od grudnia protestów - Sudańska Federacja Związków Zawodowych Pracowników i Wolnych Zawodów - nie godzi się na rządy wojskowej junty i wzywa do dalszych demonstracji. Wygląda bowiem na to, że nowa władza na ołtarzu „sprawiedliwości” złoży tylko niskich rangą funkcjonariuszy reżimu, a ci najważniejsi pozostaną bezpieczni. Tak opozycja odbiera zapewnienie junty, że ludzie, którzy zabili manifestantów, będą osądzeni. W trwających od grudnia ub.r. demonstracjach w Sudanie zginęło w sumie 49 osób. Jak upadł dyktator   Omar al-Baszir doszedł do władzy, zaczynając od służby w wojsku. W 1973 roku w wojnie Jom Kippur z Izraelem dowodził brygadą sudańskiej piechoty na Synaju. W 1989 roku przejął władzę w Sudanie po wojskowym puczu pod wiele znaczącym hasłem „Demokracja nie może nakarmić narodu!”. Po dwóch latach wprowadził w całym kraju prawo karne oparte na szariacie. Ale to wywołało bunt na południu Sudanu, gdzie mieszkają chrześcijanie. Tak oto Baszir stał się głównym winowajcą krwawej wojny domowej, która zakończyła się podziałem państwa i powstaniem niepodległego Sudanu Południowego (miał też na koncie wojnę z rebelią w Darfurze, gdzie zginęło 300 tys. ludzi, a ponad 2 mln stało się uchodźcami, oraz wojnę w Południowym Kordofanie). Zdecydowana większość – według Banku Światowego 60-75 proc. - liczącej blisko 39 mln populacji Sudanu wciąż żyje z uprawy roli. Większość utrzymuje się za równowartość mniej niż jednego dolara dziennie. Sytuację gospodarczą mógł zmienić rozwój sektora wydobycia ropy naftowej i złota, ale przeszkodziły mu wydarzenia polityczne. Jeśli chodzi o eksploatację złóż złota, utrudnia ją poważnie rebelia w Darfurze. Ale jeszcze większą katastrofą stała się wojna domowa, w efekcie której w 2011 roku Sudan uległ podziałowi. W nowym państwie, Sudanie Południowym zostały trzy czwarte sudańskich zasobów ropy. Potem sytuacja gospodarcza tylko się pogarszała z roku na rok. W 2018 roku kurs waluty narodowej spadł o 85 proc., a inflacja w tym czasie wzrosła o 70 proc. Z tym związany jest wzrost cen. Kroplą, która przelała czarę goryczy i spowodowała, że ludzie wyszli na ulice Chartumu i niemal 30 innych miast był wzrost cen paliwa, chleba i mąki o… 300 proc.! Na początku 2018 roku rząd wstrzymał finansowane przez państwo zakupy zboża za granicą. Masowe demonstracje zaczęły się 19 grudnia 2018 r. Początkowo protesty spowodowane były rosnącymi cenami, a także brakiem żywności i paliw, szybko jednak zaczęto domagać się dymisji rządzącego krajem Baszira. Stało się tak, gdy opinia publiczna została zaalarmowana planami szefa państwa odnośnie zmian w ustawie zasadniczej, co miałoby mu umożliwić utrzymanie władzy także po zakończeniu obecnej kadencji w 2020 r. Jednak Baszir zapowiedział 10 stycznia podczas wiecu w Chartumie, że masowe protesty nie skłonią go do oddania władzy i ustąpienia. W tym samym czasie po drugiej stronie Nilu trwały wielotysięczne demonstracje. „Dla tych, którzy chcą przejęcia władzy, istnieje tylko jedna droga: prowadzi ona przez urny wyborcze, przez wolne i uczciwe wybory” - powiedział dyktator. Jak informowały agencje,  przy tym „tańczył do patriotycznej muzyki i wymachiwał żwawo laską”, co miało podkreślać, że doskonale panuje nad sytuacją. Pod koniec lutego prezydent zdymisjonował rząd, szefów wszystkich prowincji i ogłosił na rok stan wyjątkowy. Wprowadzono godzinę policyjną, aresztowano wielu aktywistów i liderów protestu, zamknięto uniwersytety, zablokowano media społecznościowe, wstrzymano druk gazet. W represjach zginęło kilkadziesiąt osób. Siły bezpieczeństwa używały wobec uczestników akcji gazu łzawiącego, gumowych kul, żywej amunicji oraz pałek. Ale to nie pomogło. Baszir został odsunięty od władzy. Teraz musi mieć powody do obaw. W 2009 roku został bowiem oskarżony przez  Międzynarodowy Trybunał Karny (MTK) w Hadze o zbrodnie przeciwko ludzkości, zbrodnie wojenne i ludobójstwo w sudańskiej prowincji Darfur. MTK wystawił za nim dwa nakazy aresztowania - w 2009 i 2010 roku. Jednak Tymczasowa Rada Wojskowa oświadczyła 12 kwietnia, że nie zgodzi się na wydanie obalonego prezydenta. „Możemy go osądzić w kraju” – poinformowała junta. Co nie powinno zaskakiwać, bo większość generałów również ma na rękach krew mieszkańców Darfuru. A Baszir mógłby w Hadze obciążyć wielu z nich. Taka sama wspólnota interesów obalonego dyktatora i wojskowych, którzy przejęli władzę dotyczy zresztą także relacji z Rosją. „Klucz do Afryki”Chyba największe emocje wydarzenia w Sudanie musiały wywołać w dalekiej Rosji. „Moskwa apeluje do stron w Sudanie o rozwiązywanie problemów w pokojowy, demokratyczny sposób, na drodze społecznego dialogu” - oznajmiła 11 kwietnia rzeczniczka MSZ Rosji Maria Zacharowa, odnosząc się do zatrzymania Baszira i przejęcia władzy przez wojsko. Rosja „liczy na to, że wszystkie siły polityczne i struktury siłowe w Sudanie będą działały bardzo odpowiedzialnie w celu jak najszybszej stabilizacji sytuacji i niedopuszczenia do dalszej eskalacji” - oświadczyła Zacharowa. Rzecznik Kremla Dmitrij Pieskow wezwał do spokoju i wyraził nadzieję, że „cokolwiek nastąpi, rosyjsko-sudańskie relacje” będą priorytetem dla Sudanu. Temu zaniepokojeniu nie należy się dziwić. Upadek Baszira może być poważnym ciosem dla afrykańskiej polityki Moskwy. Rosja zacieśniała ostatnio współpracę wojskową z Sudanem i już pod koniec 2017 roku wysłała do Chartumu doradców oraz najemników z tzw. kompanii Wagnera. Moskwa pomagała Baszirowi, bo w zamian uzyskała koncesje na eksploatację złóż złota i obietnicę zgody na budowę bazy wojskowej nad Morzem Czerwonym. Pojawiały się informacje, że opozycja nawiązuje kontakty z rosyjskimi władzami, aby je zapewnić, że zmiany w Sudanie są w interesie Moskwy. Ale obecnie najlepszym z punktu widzenia Rosji rozwiązaniem będą rządy wojskowych. Choćby dlatego, że dotychczasowa współpraca Moskwy z Chartumem skupiała się w dużej mierze na kwestiach wojskowych. Rosja od końca lat 90. XX w., podobnie jak Chiny, sprzedaje Sudanowi broń mimo sankcji międzynarodowych. Wartość zakupionego w ostatnich dwóch dekadach uzbrojenia wyniosła według niektórych szacunków około 1 mld dolarów. W 2004 roku Sudan otrzymał 15 samolotów MiG-29 o wartości powyżej 200 mln dolarów. Kontrakt na dostawę 12 ciężkich śmigłowców Mi-24P i sześciu śmigłowców transportowych Mi-8MT zawarto w 2011 roku. W 2016 roku podpisano nowe umowy dotyczące dostaw kolejnej partii tych maszyn - po dwanaście Mi24P i Mi-8MT. W Sudanie działa rosyjskie centrum serwisowe helikopterów. Prawdopodobnie wraz z jego uruchomieniem pojawili się wojskowi instruktorzy – stały kontyngent to ok. 30 ludzi. Zgodnie z umową z 2016 roku Rosja obiecała dostarczyć Sudanowi 170 czołgów T-72. Chartum jest też zainteresowany kupnem systemów obrony powietrznej S-300, trałowców i łodzi rakietowych. Omar Baszir podczas wizyty w Rosji przy okazji finału mistrzostw świata w piłce nożnej rozmawiał z Putinem o rozwoju współpracy militarnej. Obalenie Baszira nie powinno przeszkodzić tym umowom – wszak teraz w Chartumie rządzą wojskowi. Nie można też przekreślać wizji rosyjskiej bazy wojennej nad Morzem Czerwonym. Sudan stał się atrakcyjną alternatywą dla Dżibuti, które odrzuciło rosyjskie starania o bazę. Generał Al-Hadi Adam Musa, szef parlamentarnej komisji obrony, powiedział w styczniu, że projekt umowy wojskowej z Rosją otwiera drogę do większej współpracy i nawet rosyjskiej bazy nad Morzem Czerwonym. Generał stwierdził, że wizyty rosyjskich okrętów umożliwiłyby szkolenia i dostawy sprzętu dla marynarzy niewielkiej sudańskiej floty złożonej z łodzi patrolowych produkcji irańskiej i jugosłowiańskiej.Kwestia bazy rosyjskiej na sudańskim wybrzeżu pojawiła się niedawno, wraz z zacieśnieniem relacji obu państw. Baszir dwa razy odwiedził Rosję i spotkał się z Putinem: w Soczi (2017) i w Moskwie (2018). W Soczi Baszir zapewniał Putina, że Sudan to „klucz do Afryki”, który jest gotów podarować Rosjanom. Faktycznie, w ostatnich latach Sudan stał się jednym z poligonów testowania nowej rosyjskiej polityki wobec krajów Afryki. Polega ona na wspieraniu lokalnych reżimów bronią, doradcami i najemnikami w zamian za koncesje na wydobycie drogocennych minerałów i (opcjonalnie) instalowanie rosyjskich baz. W Sudanie Rosjanie pojawili się w 2006 roku – w składzie sił pokojowych. Pięć lat później, podczas wizyty szefa MSZ Siergieja Ławrowa w Chartumie, zaczęto określać plany współpracy gospodarczej i politycznej. W 2013 roku władze Sudanu zaproponowały Rosji projekty na sumę ponad 6 mld dolarów. Sudan dwa razy (2014 i 2018) poparł Rosję podczas głosowania w sprawie Krymu na forum Zgromadzenia Ogólnego ONZ. Ze swej strony Moskwa zawsze stawała po stronie Chartumu w kwestiach związanych z sytuacją w prowincji Darfur. Dyplomaci rosyjscy w ONZ powtarzają, że to wewnętrzna sprawa Sudanu. Obecnie kraj ten jest dopiero w dziewiątej dziesiątce partnerów Rosji w wymianie handlowej. W 2018 roku wartość wymiany dwustronnej sięgnęła 510,4 mln dolarów - o 16,4 proc. więcej niż rok wcześniej. Rosyjski eksport do Sudanu w blisko 92 proc. składa się z produktów żywnościowych i surowców rolnych. Te towary przeważają też w rosyjskim imporcie z Sudanu. Ale najważniejsze było wpuszczenie przez Baszira na jesieni 2017 roku Rosjan do sektora wydobycia złota. O swoich interesach w Sudanie po wizytach Omara al-Baszira w Rosji mówiły też wielkie korporacje państwowe: Rosyjskie Koleje Żelazne (RŻD) i Rosatom. Wiadomo też, że Rosja podjęła kroki w sprawie budowy rafinerii naftowej w Sudanie (moce przerobowe 200 tys. baryłek dziennie). Tutaj miała trafiać ropa z sąsiedniego Sudanu Południowego – w październiku 2018 roku delegacja południowosudańska podpisała listy intencyjne w Moskwie z trzema największymi spółkami naftowymi Rosji: Zarubieżnieftem, Gazpromnieftem i Rosnieftem. Baszir stał się dla Moskwy wartościowym sojusznikiem nie tylko dlatego, że pozwala Rosjanom wydobywać złoto czy też kupuje rosyjską broń i daje zgodę na rosyjską bazę wojenną w strategicznym regionie. W grudniu 2018 roku Baszir nieoczekiwanie odwiedził w Damaszku Asada. Było to przełamanie izolacji syryjskiego dyktatora w świecie arabskim – prezydent Sudanu był pierwszym od początku rewolucji w Syrii arabskim liderem, który spotkał się z syryjskim przywódcą. Sojusznikiem Rosji. Baszira do Damaszku dostarczył rosyjski samolot wojskowy. Moskwa dba o zbrodniczych dyktatorów. Z pewnością to również był ważny argument, dla którego Baszirowi było tak blisko do Rosjan. Dali mu dowód, że może na nich liczyć. Jest on ścigany przez Międzynarodowy Trybunał Karny (ICC) pod zarzutami ludobójstwa, zbrodni wojennych i zbrodni przeciwko ludzkości – związanymi z krwawym tłumieniem rewolty w Darfurze. Rosja była sygnatariuszem traktatu powołującego tzw. trybunał haski, ale nigdy nie ratyfikowała umowy. Zaś w listopadzie 2016 roku wycofała nawet swój podpis. Nic dziwnego, że Moskwa ignorowała zakaz międzynarodowych podróży Baszira – był w Rosji dwa razy, w listopadzie 2017 i lipcu 2018. Teraz znajduje się w rękach wojskowej junty, a ta nie zamierza go wydać.",,
"Miller: proponuję komitet „SLD – Lewica Razem”, Palikot: Kaczyński może się cieszyć","SLD proponuje lewicowym formacjom politycznym utworzenie komitetu wyborczego pod nazwą „SLD – Lewica Razem”. Twój Ruch odpowiada, że w tej sytuacji pójdzie do wyborów samorządowych pod własnym szyldem. W ostatnim czasie SLD i Twój Ruch prowadziły rozmowy ws. utworzenia wspólnych list w jesiennych wyborach samorządowych.","W środę zebrał się zarząd krajowy SLD. Szef Sojuszu Leszek Miller poinformował po posiedzeniu zarządu, że SLD bez żadnych warunków wstępnych skieruje do wszystkich lewicowych formacji politycznych i związków zawodowych propozycję utworzenia komitetu wyborczego pod nazwą „SLD – Lewica Razem”.  Dodał, że Sojusz deklaruje gotowość oddania połowy wszystkich miejsc na listach tego komitetu zainteresowanym organizacjom i działaczom.  Palikot zawiedziony  – Żałuję, że Miller nie rozumie partnerskich umów. Proponuję 50 proc. dla działaczy SLD na listach Twojego Ruchu – powiedział Janusz Palikot, komentując decyzję SLD.  Na pytanie, czy to już koniec rozmów z SLD o wspólnych listach, Palikot odparł: – Kaczyński może się cieszyć. Miller nie dał rady. Zapowiedział, że Twój Ruch pójdzie do wyborów samorządowych pod własnym szyldem. Przekreślenie szansTakże rzecznik Twojego Ruchu Andrzej Rozenek jest rozczarowany propozycjąSLD. – To jest przekreślenie szans na stworzenie wspólnej, centrolewicowejalternatywy dla prawicy – ocenił.– Żałuję, że Leszek Miller nie przekonał swych baronów. Tak naprawdę to onizadecydowali, a nie lider. Trudno, takie jest życie, my byliśmy na toprzygotowani – tworzymy własną listę i startujemy jako Twój Ruch – zaznaczył.Bez TR się (nie) obędzieRozenek podkreślił, że nie można tworzyć koalicji bez sformułowania „TwójRuch” w nazwie. – To jest taka propozycja i taki poziom wyciągniętej rękimniej więcej jak ten wysłany przez Putina na Ukrainę konwój, który z wierzchu wygląda ładnie, bo są na biało odmalowane ciężarówki, ale w środku się tam kryje jakiś podstęp – stwierdził.Miller pytany, czy o środowych decyzjach zarządu Sojuszu poinformował juższefa TR Janusza Palikota odparł, że jeszcze w środę przekaże mu te ustalenia telefonicznie.Pytany, czy nie uważa, że w nazwie komitetu wyborczego powinno się znaleźćodniesienie do Twojego Ruchu, Miller powiedział: „W samorządachterytorialnych (Twój Ruch) to jest ugrupowanie, które jest reprezentowaneśladowo”.",,
Częściowa prohibicja w stolicy Białorusi. Ma spaść przestępczość,"Od poniedziałku w godzinach nocnych nie będzie można kupić alkoholu w mińskich sklepach. Władze miasta wprowadziły zakaz sprzedaży po powiadomieniach miejscowej milicji, że pijani obywatele popełniają więcej przestępstw.","Sklepy będą miały prawo sprzedawać napoje wyskokowe jedynie od godziny 9.00 do 22.00. W nocy alkohol będzie można kupić jedynie w restauracjach i barach.Wina owocowe na cenzurowanymWcześniej w niektórych regionach Białorusi wprowadzono zakaz sprzedaży cieszących się dotychczas dużą popularnością tanich win owocowych. Regularnie prohibicję wprowadza się podczas żniw. W miastach zakazy często obowiązują podczas balów maturalnych lub na zakończenie roku szkolnego w szkołach średnich.W państwie naszych wschodnich sąsiadów od 21 lat rządzi prezydent Aleksander Łukaszenka, nazywany ostatnim dyktatorem Europy. Władze są krytykowane za łamanie praw człowieka i korupcję. Unia Europejska i USA nałożyły na Białoruś sankcje.",,
Ojciec dziennikarza „GW” sowieckim agentem. Portal przypomniał historię „Billa”,"„Przede mną na biurku leżą świadectwa działalności Bolesława Geberta w USA. Przed wojną był jednym z założycieli komunistycznej partii tego kraju” – tymi słowami rozpoczyna się artykuł opublikowany na portalu wpolityce.pl, poświęcony ojcu dziennikarza „Gazety Wyborczej” Konstantego Geberta. Jak czytamy w tekście, doradzał on w wydawaniu wyroków na znanych żołnierzy wyklętych.","„Bill”, bo pod takim pseudonimem działał Gebert, był jednym z założycieli amerykańskiej partii komunistycznej. Sami Amerykanie próbowali go deportować do Polski, co się nie udało ze względu a wybuch II wojny światowej. „Bill” znalazł się tu na powrót dopiero, gdy ustanowiona została władza komunistyczna – dla Geberta otworzyły się nowe drogi kariery. W 1950 r. sam Stalin mianował go delegatem Światowej Federacji Związków Zawodowych przy ONZ.Gebert zapisał ponurą kartę w zwalczaniu podziemia antykomunistycznego. Jak podaje portal, kiedy mordowano Pileckiego, „Bill” jadł śniadanie z Anatolem Fejginem, jedną z czołowych postaci stalinizmu. Gebert brał udział w denuncjacjach i doradzał w wydawaniu wyroków na takich jak „Łupaszka”, czy „Rój” – pisze portal. Radził „wymieszać resztki ciał z g***em”. Jak przypomina portal, w marcu syn „Billa”, dziennikarz „GW” Konstanty Gebert, atakował wiceprezesa Instytutu Pamięci Narodowej prof. Krzysztofa Szwagrzyka. Wiceprzewodniczący IPN przypomniał wtedy, że znaczną część kierownictwa stalinowskiego aparatu represji stanowiły osoby pochodzenia żydowskiego. Publikujący pod pseudonimem „Dawid Warszawski” Gebert zarzucił mu wtedy prowadzenie badań rasistowskich.",,
"Orban: Węgry musiałyby siłą chronić granicę, gdyby Turcja przepuściła migrantów","Węgry musiałyby siłą strzec swej południowej granicy z Serbią, aby ochronić granicę Unii Europejskiej, gdyby Turcja spełniła swą groźbę i przepuściła migrantów w kierunku Europy – oświadczył premier Węgier Viktor Orban.","Orban powiedział w telewizji Hir TV w środę wieczorem, że już teraz na bałkańskim szlaku migracyjnym przebywa około 90 tys. osób. – Jeśli do tego Turcja puści dalsze setki tysięcy, to będziemy musieli siłą utrzymać ochronę węgierskiej granicy na granicy serbsko-węgierskiej i nikomu nie życzę, byśmy musieli to zrobić – zaznaczył.Jak powiedział, z Syrii przedostało się do Turcji ponad 3 mln migrantów i uchodźców. – Następne tygodnie przesądzą, co Turcja zrobi z tymi ludźmi – oznajmił Orban. –  Może ich skierować w dwie strony: albo zawrócić do Syrii, albo posłać do Europy. Jeśli Turcja wybierze to drugie, to ci ludzie ogromnymi tłumami przybędą do południowych granic Węgier – dodał. Turcja rozpoczęła 9 października w Syrii zbrojną ofensywę, której zadeklarowanym celem jest wyparcie bojowników kurdyjskiej milicji YPG z przygranicznego pasa na środkowym odcinku granicy turecko-syryjskiej i utworzenie tam „strefy bezpieczeństwa”.Ankara uważa YPG za terrorystów, powiązanych z Partią Pracujących Kurdystanu (PKK). Formacje te stoją jednak na czele Syryjskich Sił Demokratycznych (SDF), które odegrały decydującą rolę w pokonaniu Państwa Islamskiego w Syrii, jako główny sojusznik USA w regionie; SDF kontrolują większość północnych terenów tego kraju.Ofensywa ruszyła po ogłoszeniu przez prezydenta USA Donalda Trumpa decyzji o wycofaniu żołnierzy amerykańskich z północnej Syrii. Kurdowie, gdy Waszyngton nie zareagował na ich wezwania o pomoc i zamknięcie przestrzeni powietrznej nad Syrią dla tureckiego lotnictwa, zawarli w niedzielę porozumienie z rządem Syrii, który wysłał im na pomoc regularną armię.",,
Nadia Sawczenko może nie zostać zwolniona?,"Planowana od dawna wymiana Nadii Sawczenko na dwóch Rosjan może nie dojść do skutku. Taką informację przekazała Radiu Svoboda ukraińska adwokat Oksana Sokołowska. Tymczasem rosyjski obrońca Sawczenko, Ilia Nowikow, w rozmowie z Polskim Radiem, wielokrotnie podkreślał, że Ukrainka zostanie przekazana Ukrainie najprawdopodobniej w drugiej połowie maja.","Sawczenko została w Rosji skazana na 22 lata łagru za rzekomy udział w zabójstwie rosyjskich dziennikarzy. Ona sama nie przyznaje się do winy, a proces nazywa nielegalnym. Natomiast dwaj rosyjscy żołnierze: Jewgienij Jerofiejew i Aleksander Aleksandrow zostali skazani przez ukraiński sąd za dywersje i mają do odsiedzenia po 14 lat.Adwokat Jerofiejewa - Oksana Sokołowska poinformowała rozgłośnie Radio Svoboda, że planowana wymiana Sawczenko na dwóch Rosjan może nie dojść do skutku. – Ukraina i Rosja porozumiały się w sprawie warunków wymiany, ale na razie nie zostały one wypełnione – wyjaśniła obrończyni. Takie stawianie sprawy nazwał „nieodpowiedzialnym” adwokat Nadii Sawczenko - Nikołaj Połozow. W rozmowie z radiem Echo Moskwy podkreślił on, że wymiana zależy od całego szeregu aspektów prawnych i powinien o tym decydować wymiar sprawiedliwości Rosji, i Ukrainy. Wcześniej inny z obrońców Nadii Sawczenko - Ilia Nowikow poinformował Polskie Radio, że wszczęto już procedurę ekstradycji Ukrainki i powinna ona wrócić do kraju najprawdopodobniej w drugiej połowie maja.",,
Szef Ośrodka Monitorowania Zachowań Rasistowskich wystąpił o azyl w Norwegii,"Ścigany listem gończym Rafał Gaweł, skazany prawomocnie za oszustwa szef Ośrodka Monitorowania Zachowań Rasistowskich i Ksenofobicznych wystąpił o azyl polityczny w Norwegii. Jego zdaniem „jest to państwo o najwyższych standardach praworządności i ochrony praw człowieka”.","Rafał Gaweł został skazany za oszustwa na szkodę banku, przedsiębiorców i fundacji oraz próbę udaremnienia egzekucji wierzytelności. Najpierw sąd wymierzył mu cztery lata więzienia; sąd apelacyjny obniżył karę do dwóch lat.  Gaweł nie przyznaje się do winy, uważa, że został skazany w „niesprawiedliwym procesie, na podstawie sfabrykowanych dowodów”. Nie zgłosił się do zakładu karnego.  Gaweł na Facebooku napisał, że mieszka w Norwegii od kilku miesięcy i natychmiast zgłosił „miejsce swojego pobytu, a informacja ta została odnotowana i wprowadzona do międzynarodowych baz danych, do których dostęp mają również polskie organy ścigania”.",,
UE dofinansuje warszawskie metro. Przekaże 432 mln euro,"Unia Europejska przeznaczy 432 mln euro na rozbudowę metra w Warszawie. Komisja Europejska poinformowała o przyjęciu projektu współfinansowania rozbudowy drugiej nitki podziemnej kolejki, która łączy wschodnią i zachodnią część miasta.","Inwestycja o wartości 432 mln euro ma posłużyć sfinansowaniu budowy sześciu nowych stacji metra. Za Dworcem Wileńskim powstaną stacje: Szwedzka (pod ulicą Strzelecką w pobliżu skrzyżowania z ulicą Szwedzką), Targówek (w okolicy skrzyżowania ulic Pratulińskiej i Ossowskiego) oraz Trocka (w rejonie skrzyżowania ulicy Pratulińskiej z Trocką).Z kolei w dzielnicy Wola wybudowane zostaną stacje: Księcia Janusza (pod ulicą Górczewską, w rejonie skrzyżowania z ulicą Księcia Janusza), Młynów (pod ul. Górczewską, zlokalizowana między wiaduktem linii kolejowej PKP a ulicą Syreny) oraz Płocka (pod ulicą Płocką w rejonie skrzyżowania z ulicą Wolską). Środki unijne mają wesprzeć również budowę terminalu technicznego, zakup 13 nowych pociągów, jak również prace przygotowawcze do dalszej rozbudowy linii. Roboty mają zostać zakończone do listopada 2019 roku. Inwestycja ma poprawić jakość życia  Inwestycja ma znacząco poprawić system komunikacyjny dzielnic, dodatkowo wpłynie na mobilność mieszkańców i zwiększy mikroprzedsiębiorczość w okolicach stacji.  „Dzięki inwestycjom w ramach polityki spójności Komisja Europejska realizuje ogólnounijne cele niskoemisyjnej mobilności i poprawia jakość życia osób dojeżdżających do pracy” – zaznaczono w komunikacie. Warszawskim metrem codziennie podróżuje około pół miliona osób, a rocznie to ok. 170 mln ludzi. Stołeczne metro składa się obecnie z dwóch linii. Pierwszy odcinek linii nr 2 został otwarty w 2015 r.",,
Zmarł sułtan Omanu Kabus ibn Said al-Said. Rządził 49 lat,"Sułtan Omanu Kabus ibn Said as-Said, który sprawował absolutną władzę w tym pustynnym państwie od prawie półwiecza, zmarł w piątek wieczorem w wieku 79 lat – poinformował oficjalnie pałac królewski cytowany przez państwowe media. Nie podano przyczyny zgonu. Nowym władcą został kuzyn zmarłego Haitham bin Tariq
al-Said.","Sułtan Kabus ibn Said as-Said który był również szefem rządu oraz ministrem spraw zagranicznych, obrony i finansów, rządził w Omanie, jednym z krajów Zatoki Perskiej, od 23 lipca 1970 r. Objął wówczas władzę po bezkrwawym zamachu stanu, w którym przy wsparciu Brytyjczyków, odsunął od władzy swojego ojca.  Kabus był bezdzietny i nie miał oficjalnego następcy. Statut z 1996 r. przewiduje, że rodzina królewska dokonuje wyboru następcy w ciągu trzech dni od śmierci władcy.   Jeżeli rodzina nie będzie wstanie uzgodnić kto obejmie tron, rada złożona z dowódców wojskowych, szefów sił bezpieczeństwa, sędziów Sądu Najwyższego i przewodniczącego Rady Konsultacyjnej powierzy władzę osobie, której nazwisko pozostawił sułtan w zalakowanej kopercie. Ostatecznie nowym władcą Omanu został kuzyn zmarłego sułtana Haitham bin Tariq al-Said – podała telewizja Al-Jazeera.  W państwie ogłoszono trzydniową żałobę narodową, flagi zostały opuszczone do połowy masztów na okres 40 dni. W ciągu 49 lat rządów Kabus przekształcił ubogi, pustynny kraj rozdzierany przez walki wewnętrzne w świetnie prosperującą gospodarkę opartą na dochodach z eksportu ropy. Oman podejmojmował się cenionych mediacji w sporach regionalnych.   Oficjalna agencja prasowa ONA napisała, że Kabus „zmarł po mądrym i tryumfalnym marszu (...) prowadząc zrównoważoną politykę, którą szanował cały świat”.   Sułtan już od wielu lat miał kłopoty ze zdrowiem, na początku grudnia ub. r. spędził tydzień na leczeniu w jednym ze szpitali w Belgii.   Oman jest kluczowym sojusznikiem Zachodu w regionie, który ze względu na niepokojącą postawę Iranu dla jest strategicznym.",,
Komisja Wenecka dostała pytanie dotyczące aneksji Krymu. Odpowiedź ucieszyła Putina,"Choć delegacji rosyjskiej jeszcze w czerwcu 2019 roku przywrócono pełne prawa w Zgromadzeniu Parlamentarnym Rady Europy, to wątpliwości prawne pozostały. Dotyczyły one kwestii pełnomocnictw rosyjskich parlamentarzystów delegowanych do ZPRE, a których wybrano głosami m.in. mieszkańców anektowanego Krymu. Pytanie w tej sprawie dostała Komisja Wenecka. Odpowiedziała po pół roku.","Istniejąca od 1949 roku Rada Europy zrzesza 47 państw. Federację Rosyjską przyjęto do Rady w 1996 roku, w związku z czym delegacja rosyjskich parlamentarzystów zasiadła w Zgromadzeniu Parlamentarnym Rady Europy (ZPRE). W kwietniu 2014 roku, w następstwie aneksji Krymu i wobec trwającej wojny w Donbasie, Zgromadzenie zawiesiło prawo głosu delegacji rosyjskiej i przyjęło inne sankcje. Przedstawiciele Rosji zostali pozbawieni prawa zajmowania funkcji kierowniczych w ZPRE. Nie mogli też brać udziału w misjach monitoringowych Zgromadzenia. Moskwa odpowiedziała (od 2016 roku) bojkotem Zgromadzenia Parlamentarnego RE, a następnie wstrzymaniem płacenia corocznych składek członkowskich do budżetu Rady Europy (2017). Chodziło o 33 mln euro rocznie, co stanowi ok. 7 proc. budżetu Rady. Rosja jest jednym z większych donatorów. Na dodatek zagroziła zupełnym wystąpieniem z RE. W tej sytuacji zaczęto osłabiać sankcje wobec Moskwy. Zresztą wpisywało się w to w politykę niektórych krajów „starej Europy”, szukających sposobów na normalizację relacji z Rosją, a więc i osłabienia lub zniesienia sankcji. W grudniu 2018 roku komitet ds. regulaminowych ZPRE złagodził ograniczenie rosyjskiego prawa głosu. Rosjanom przywrócono prawo udziału w wyborach sekretarza generalnego Rady Europy, sędziów Europejskiego Trybunału Praw Człowieka oraz Komisarza Praw Człowieka Rady Europy. Banicja Rosji zakończyła się ostatecznie w czerwcu 2019 roku, gdy Zgromadzenie przyjęło rezolucję przywracającą rosyjską delegację na pełnych prawach. Głównym promotorem powrotu Rosjan do ZPRE był Paryż. Podczas sierpniowego spotkania w Fort Bregancon Emmanuel Macron chwalił się Władimirowi Putinowi: „Francja zrobiła wszystko, co mogła, aby Rosja wróciła do Rady Europy. Od kiedy Francja przewodniczy Komitetowi Ministrów Rady Europy, udało nam się wykorzystać tę okazję do podjęcia niezbędnych działań”. Tyle że, wraz z przywróceniem pełnych praw Rosji w Zgromadzeniu Parlamentarnym Rady Europy, komitet ds. procedur ZPRE zwrócił się do Komisji Weneckiej z prośbą o ocenę prawnego statusu członków rosyjskiej Dumy Państwowej w związku z tym, że wybory do niższej izby parlamentu rosyjskiego były przeprowadzone także na okupowanym Krymie. Na odpowiedź Komisji Weneckiej trzeba było czekać niemal pół roku. Kluczowy wpływ na taką opinię Komisji Weneckiej miała być ocena, że głosy oddane przez mieszkańców Krymu nie miały znaczącego wpływu na końcowe wyniki wyborów składu rosyjskiego delegacji do ZPRE. Komisja Wenecka jednocześnie przypomniała, że uważa wejście Krymu w skład Rosji za „nielegalny akt, naruszający zasady niestosowania siły, terytorialnej integralności państwa i nie mieszania się w wewnętrzne sprawy innego kraju”. Według Komisji nieuznawanie aneksji Krymu jest obowiązkiem Rady Europy, jej członków-państw oraz Zgromadzenia Parlamentarnego Rady Europy. Jednak nie oznacza to konieczności pozbawienia pełnomocnictw całej rosyjskiej delegacji w ZPRE. Komisja pozostawiła w swej opinii miejsce do ewentualnego zastosowania przez Zgromadzenie Parlamentarne RE sankcji i ograniczeń wobec konkretnych deputowanych Dumy, na których wynik wyborczy decydujący wpływ mogły mieć głosy mieszkańców Krymu. W przyszłości więc – zwłaszcza pod naciskiem wracającej właśnie do ZPRE po kilkumiesięcznym bojkocie Ukrainy – może dojść do sytuacji, że Moskwa będzie musiała wymienić jednego czy drugiego swego przedstawiciela w Zgromadzeniu. Ale nie zmieni to politycznego faktu: Rosja wróciła do Zgromadzenia Parlamentarnego Rady Europy, mimo że wciąż okupuje Krym.",,
Błaszczak: Polskie starania o stałą bazę pozytywnie ocenione w amerykańskich mediach,„W przeciwieństwie do »polskiego« Onetu amerykańskie media pozytywnie oceniają nasze starania o umieszczenie stałej bazy wojskowej USA w Polsce” – pisze minister Mariusz Błaszczak. Poparcie dla działań naszej dyplomacji zadeklarowały państwa bałtyckie i Wielka Brytania.,"„Polecam lekturę Washington Times, Defence News, New York Times, Washington Post, Army Times czy Bloomberg” – pisze na Twitterze minister obrony. Wspomniany przez Mariusza Błaszczaka Bloomberg wskazuje, że potencjalna linia frontu NATO-Rosja w wypadku ataku ze wschodu nie jest krótsza od zimnowojennej, ale jest broniona tylko przez wojsko polskie, państw bałtyckich i „niewielką liczbę żołnierzy NATO rozlokowanych rotacyjnie”, podczas gdy w czasach zimnej wojny w RFN stacjonowało 250 tys. żołnierzy armii amerykańskiej. Onet twierdzi, że „polska propozycja została rozpowszechniona wśród think tanków i lobbystów równolegle albo nawet przed przekazaniem jej administracji USA. Amerykanie, zanim mogli poważnie porozmawiać z przedstawicielami Polski, zostali postawieni pod murem”. Głośno sprzeciwia się polskim wysiłkom również gen. Mirosław Różański, były członek PZPR do końca jej istnienia i absolwent szkoły oficerskiej w czasach Jaruzelskiego.  „Jeżeli dla rządzących polityków głos polskiego generała nie ma znaczenia, posłuchajcie amerykańskiego : »Nie rozmieszczajcie amerykańskich baz w Polsce«. Były dowódca wojsk USA na Europę ostrzega” – tak Różański reklamuje publikację gen. Fredericka Hodgesa, która ukazała się na portalu Politico. Hodges obawia się, że Kreml odbierze zwiększenie możliwości odparcia ataku jako prowokację i wykorzysta to do oskarżania NATO o agresywną postawę.",,
Chiny: Wzrost gospodarczy najniższy od prawie 30 lat,"Wzrost gospodarczy Chin w 2018 roku spadł do najniższego poziomu od 1990 roku – wynika z danych opublikowanych w poniedziałek przez chińskie Narodowe Biuro Statystyczne. Zwiększa to presję na władze w Pekinie, by zakończyć spór celny z USA – ocenia agencja AP.","Komunistyczne władze Chin starają się przestawić krajową gospodarkę na wolniejszy, bardziej zrównoważony model wzrostu, oparty w większej mierze na wydatkach konsumentów niż na handlu i inwestycjach – przypomina Associated Press.  Jednak odnotowane w 2018 roku spowolnienie okazało się mocniejsze niż przewidywano, co skłoniło Pekin do zwiększenia wydatków publicznych i nakazania bankom, by pożyczały więcej w celu podniesienia wzrostu i uniknięcia utraty miejsc pracy. Druga co do wielkości gospodarka świata wzrosła w 2018 o 6,6 proc. PKB, podczas gdy rok wcześniej było to 6,9 proc. PKB. Wzrost za ostatnie trzy miesiące 2018 roku również spadł, do 6,4 proc. PKB z 6,5 proc. w poprzednim kwartale; to najniższy kwartalny wynik od wybuchu światowego kryzysu finansowego w 2008 roku. W 1990 roku odnotowano wzrost na poziomie 3,9 proc. PKB; było to w okresie po brutalnym stłumieniu przez władze w Pekinie prodemokratycznych protestów na placu Tiananmen. Mimo prowadzonego z USA sporu celnego przez większość zeszłego roku chiński eksport utrzymywał się na dotychczasowym poziomie, ale zmniejszył się w grudniu, gdy ze względu na wprowadzone cła zaczął maleć popyt w USA. W 2018 roku zaobserwowano również spadek wzrostu w inwestycjach, wydatkach na sprzedaż detaliczną i działalności produkcyjnej. Oddziaływanie karnych ceł amerykańskich było w tym czasie ograniczone, ale Chiny odczuwają presję ze strony rosnącego na świecie poparcia dla kontroli importowych, niestabilnych rynków finansowych i malejących wydatków na inwestycje – podkreślił przedstawiciel Narodowego Biura Statystycznego Ning Jizhe. Jednocześnie zapewnił o odporności i długoterminowej stabilności chińskiej gospodarki. Chiny i USA toczą spór, określany przez chińskie ministerstwo handlu jako największa wojna handlowa w historii gospodarki. Waszyngton wprowadził już karne taryfy na chiński eksport do USA wart 250 mld dolarów rocznie, na co Pekin odpowiedział cłami na amerykańskie produkty warte 110 mld dolarów rocznie. 1 grudnia przy okazji szczytu G20 prezydenci USA i Chin, Donald Trump i Xi Jinping, ogłosili rozejm na okres 90 dni oraz zapowiedzieli, że przez ten czas spróbują osiągnąć całościowe porozumienie handlowe.",,
"Holokaustu można było uniknąć, zdecydował sprzeciw Stalina. Historyk ujawnia dokument","Kilka miesięcy po IV rozbiorze Polski między Niemcy, Sowiety i Słowację władze III Rzeszy zwróciły się do Stalina z prośbą o przyjęcie ponad 2 mln polskich Żydów –  poinformował rosyjski historyk Paweł Polan. Na potwierdzenie swoich słów opublikował dokument – świadectwo sowieckiej odmowy.","W obszernym artykule opublikowanym na łamach „Nowoj Gaziety” Polan zawarł faksymile listu E. M. Czekmieniewa, szefa Urzędu Przesiedleńczego przy Radzie Komisarzy Ludowych ZSRS, do Wiaczesława Mołotowa, przewodniczącego Rady Komisarzy Ludowych oraz ministra spraw zagranicznych.  Pismo jest datowane na 9 lutego 1940 r. Czekmieniew informuje, że otrzymał dwa listy z Biur Przesiedleńczych w Wiedniu i Berlinie. Dotyczyły one organizacji „przesiedlenia ludności żydowskiej z Niemiec do ZSRS, konkretnie do Birobidżanu i na Zachodnią Ukrainę”.  Faktycznie chodziło głównie o ok. 2 mln Żydów z okupowanej przez Niemcy części Polski. Naczelnik sowieckiego Urzędu Przesiedleńczego wyjaśnia, że „zgodnie z porozumieniem Rządu ZSRS z Niemcami o ewakuacji ludności na terytorium ZSRS ewakuowani są jedynie Ukraińcy, Białorusini, Rusini i Rosjanie” i że z tego względu „propozycje wspomnianych Biur Przesiedleńczych nie mogą być zaakceptowane”. List do Mołotowa jest zdaniem historyka formalnym wybiegiem, który ma uzasadnić odmowę. „Jest on w swej treści śmieszny, a nawet przewrotny” – ocenił Polan przypominając, że „Rusini” nie występowali w „porozumieniu”. Chodzi o tzw. drugi pakt Ribbentrop-Mołotow, który pieczętował IV rozbiór Polski. Został on zawarty w Moskwie 28 września 1939 r.  „Nic też nie było przesądzone treścią istniejących porozumień. Przy dobrej woli obu stron można było zawrzeć jeszcze jedną umowę” – podkreślił historyk. Choć z dokumentu wynika, że wystarczyła zgoda Moskwy, by uratować Żydów, to zdaniem historyka rozumowanie „Hitler oddawał ich Stalinowi, a ten, swołocz, nie zgodził się, nie uratował i zostawił na śmierć” byłoby „wielkim uproszczeniem”.  „ZSRS miał swoje własne interesy i masowy napływ Żydów mógłby w ich realizacji tylko przeszkadzać” – tłumaczył Polan – „a Stalin nie byłby Stalinem, gdyby kierował się imperatywami moralno-probabilistycznymi”.  To znamienne wyjaśnienie w świetle ostatnich deklaracji Władimira Putina, oskarżającego o współodpowiedzialność za holokaust Polskę, która kierując się właśnie imperatywem moralnym przyjmowała przed wrześniem 1939 r. Żydów wysiedlanych z Niemiec. Obszerną część artykułu Polan poświęca prowadzonej przez Niemcy pod koniec lat 30. akcji wysiedlania Żydów. Informuje m. in., że jednym ze sposobów było przesiedlanie ich do Palestyny. W tym kontekście o niemieckiej polityce wypowiadał się ambasador Lipski – nie było to zresztą oficjalne stanowisko – co również wypomniał Władimir Putin sugerując, że polski dyplomata pochwalał mordowanie Żydów, które rozpoczęło się w latach 40. Sformułowania używane przez rosyjskiego historyka wskazują, że trudno go uznać za osobę o poglądach propolskich. Pisząc o Poznaniu używa toponimu „Posen” („Позен”) zamiast „Познань”, a w odniesieniu do Polski w połowie września 1939 r. używa sformułowania „obszar byłej Polski”.  W tym czasie pięć z 16 województw w całości, a sześć kolejnych w części były wolne od okupacji. Pracował rząd, działały szkoły, kolej, radio, uruchamiano ewakuowane z zachodniej Polski fabryki, które zaczynały produkować uzbrojenie. Polscy żołnierze, nie spodziewając się sowieckiego ciosu w plecy, stawiali opór najeźdźcy. Tezę o upadku państwa polskiego po dwóch tygodniach walk forsowała sowiecka historiografia po to, by usprawiedliwiać agresję Armii Czerwonej.",,
"Wiadomo, kiedy ruszą prace ws. masterplanu nowego lotniska","W połowie 2020 r. rozpoczną się prace nad masterplanem Centralnego Portu Komunikacyjnego. W tej sprawie są prowadzone rozmowy m.in. ze spółkami skarbu państwa – podała spółka CPK. Wyliczyła też, że w zasięgu dojazdu do CPK w czasie nie dłuższym niż 1,5 godziny znajdzie się ok. 7 mln osób.","„W połowie przyszłego roku przystąpimy do prac nad masterplanem: zarówno dla lotniska, jak też dla zintegrowanej z nim stacji kolejowej. Tym samym wkraczamy w kluczowy etap przygotowań, który będzie wymagał wzmożonej współpracy m.in. z gestorami mediów, regulatorami i zarządcami infrastruktury” – powiedział cytowany w komunikacie Marcin Horała, pełnomocnik rządu ds. CPK.  Masterplan CPK, jak poinformowano, przedstawi m.in. koncepcję rozwoju portu lotniczego w perspektywie 20 lat - na podstawie szczegółowych prognoz ruchu lotniczego - i tzw. „etapowanie budowy”. Jak wyjaśniła Małgorzata Popławska, menadżer ds. planowania i przepustowości CPK, ma on nie tylko określić infrastrukturę dostosowaną do realizacji celów inwestycji, ale też być odpowiedzią na potrzeby przyszłych użytkowników lotniska.  Zakładany czas dojazdu do centrum Warszawy pociągiem to ok. 15 minut, a do Łodzi - ok. 25 minut – napisano w komunikacie. Według wyliczeń spółki CPK, ok. 7 mln mieszkańców znajdzie się w zasięgu dojazdu do CPK w czasie nie dłuższym niż półtorej godziny. „W pierwszym etapie CPK zakłada przepustowość lotniska i węzła transferowego na poziomie 45 mln pasażerów rocznie, czyli ok. 400 tys. operacji lotniczych (startów i lądowań) w ciągu roku na dwóch drogach startowych” – dodano. Przedmiotem rozmów były m.in. planowana na przyszły rok inwentaryzacja terenu inwestycji, zakres prac przy układaniu niezbędnej infrastruktury paliwowej, energetycznej, czy wodociągowej, a także „utworzenie zespołów roboczych do realizacji zadań podczas przygotowań master planu”.   W spotkaniu w Ministerstwie Infrastruktury, zorganizowanym przez spółkę Centralny Port Komunikacyjny, uczestniczyli przedstawiciele 13 firm i instytucji: Urzędu Lotnictwa Cywilnego (ULC), Orlenu, Lotosu Air BP, PERN-u, Polskiej Grupy Energetycznej (PGE), Polskich Sieci Elektroenergetycznych (PSE), Polskiego Górnictwa Naftowego i Gazownictwa (PGNiG), Gaz-Systemu, Polskiej Spółki Gazownictwa (PSG), SIME Polska, Generalnej Dyrekcji Dróg Krajowych i Autostrad (GDDKiA), Państwowego Gospodarstwa Wodnego Wody Polskie i Instytutu Meteorologii i Gospodarki Wodnej (IMGW).  Spółka CPK planuje lotnisko na terenie gmin Baranów, Teresin i Wiskitki - między Warszawą i Łodzią. Jest to teren w większości rolniczy, w dużym stopniu niezabudowany. Centralny Port Komunikacyjny - według rządu - ma być najważniejszą polską inwestycją infrastrukturalną - węzłem przesiadkowym, który zintegruje transport lotniczy, kolejowy i drogowy.",,
Patryk Jaki zdecydowanym zwycięzcą Debaty Warszawskiej. Rafał Trzaskowski drugi,"Kandydat Zjednoczonej Prawicy Patryk Jaki zwycięzcą Debaty Warszawskiej – tak zadecydowali uczestnicy sondy TVP.Info. Na drugim miejscu znalazł się kandydat Koalicji Obywatelskiej Rafał Trzaskowski, a trzecie miejsce, niespodziewanie, zajął hrabia Jan Potocki.","O ile dwa pierwsze miejsca w sondzie TVP.Info nie są dużym zaskoczeniem, o tyle różnica pomiędzy tymi dwoma kandydatami już raczej tak. Patryk Jaki zdobył 56,9 proc. głosów, w porównaniu do 13,8 proc. Rafała Trzaskowskiego. Poseł Platformy Obywatelskiej o niecały procent wyprzedził trzeciego w rankingu Jana Potockiego, który uzyskał poparcie 13 proc. uczestników sondy.Czwarte miejsce w zestawieniu przypadło Januszowi Korwin-Mikkemu, który zyskał aprobatę 5,5 proc. głosujących. Pierwszą piątkę z wynikiem 3,9 proc zamyka kandydat Kukiz’15 Marek Jakubiak. Następny w rankingu był kandydat koalicji „Wygra Warszawa” – Jan Śpiewak uzyskał 2,3 proc. poparcia.Ostatnim kandydatem, który przekroczył poziom 1 proc. poparcia był Paweł Tanajno, który uzyskał 1,5 proc. Justyna Glusman z 0,8 proc. zajęła ósmą lokatę w rankingu, na dziewiątej pozycji z 0,5 proc. poparcia sklasyfikowali się Jacek Wojciechowicz i Piotr Ikonowicz. Po 0,4 proc. głosów uzyskali Krystyna Krzekotowska i Jakub Stefaniak, a po 0,3 proc. Sławomir Antonik i Andrzej Rozenek.",,
Tusk o politykach: Czasami się staramy mówić szczerze,"– Czasami się staramy mówić szczerze – oświadczył Donald Tusk odpowiadając na pytanie, czy politycy mogą w ogóle w ten sposób odpowiadać. Dodał, że w „będzie miał jeszcze okazję” dokonać właśnie takiej – szczerej – oceny projektu ustawy o dyscyplinie sędziowskiej.","– Czasami się staramy mówić szczerze i łatwiej to zrobić w książce niż w bieżącej polityce. Może więc dlatego czasami warto usiąść i coś napisać – powiedział były szef Rady Europejskiej pytany o to, czy polityk w ogóle może mówić szczerze. Donald Tusk opublikował niedawno książkę pod tytułem „Szczerze”. Poproszony o ocenę projektu PiS dotyczącego odpowiedzialności dyscyplinarnej sędziów, były lider PO odmówił odpowiedzi, zasłaniając się brakiem czasu. – Będę miał jeszcze okazję – zapewnił.",,
W Ekwadorze powstała „kołyska życia”,"Siostry benedyktynki w Santo Domingo de los Colorados otworzyły pierwsze w Ekwadorze okno życia, które w tamtejszej kulturze nazywa się „kołyską życia” (cuna de la vida). W tym kraju dość często zdarzają się porzucenia noworodków i niemowląt, zwłaszcza przez ubogie, młode matki.","W mediach w Ekwadorze niepokojąco często pojawiają się informacje o porzuceniach dzieci. Nie wszystkim maluchom udaje się przeżyć. Zdarzają się bulwersujące przypadki, np. 2 września matka zostawiła trzydniową dziewczynkę w pudełku, które podzuciła na ruchliwej ulicy. Ktoś przez przypadek tam zajrzał i zobaczył dziecko. Policjanci sądzili, że już nie żyje. Pomoc jednak nadeszła w porę i dziecko zostało ocalone; dziewczynka trafiła do sierocińca i dostała imię Sofia.  W przytułku siostry benedyktynki opiekują się ok. 40 dziewczynkami. Wciąż przyjmują porzucone dzieci, które są znajdowane prawie codziennie. Myśl o założeniu okna życia na wzór tych, które są w Polsce, nurtowała siostry już od kilku lat.   „Kołyska życia” powstaje właśnie przy domu sióstr benedyktynek. Udało się zainteresować i zaprosić do współpracy tamtejsze władze miasta i Ministerstwo Zdrowia. Uroczyste otwarcie odbyło na 10 grudnia z udziałem przedstawicieli miejscowych władz państwowych i Kościoła. Matka, która podejmie decyzje o zostawieniu dziecka, musi nacisnąć przycisk, który automatycznie otwiera okno do kołyski. Jeżeli nie włoży dziecka, zamknie się ono po 40 sekundach. W środku jest umieszczona kołyska, która jest elementem inkubatora. Zapewnia wygodę i bezpieczeństwo. Kołyska waży dziecko i wysyła sygnał alarmowy do sióstr. Dzięki zamontowanej kamerze przełożona może obserwować ją na swoim smartfonie.    Po 60 sekundach od włożenia dziecka zbrojone okno zamyka się automatycznie, a kołyska ucieka z pola widzenia i „chowa” dziecko w bezpiecznym zakątku. Siostra przychodząca po dziecko musi wpisać kod zdejmujący alarm, aby mogła wejść do środka. Dzięki temu automatycznemu systemowi pozostawione dziecko na pewno będzie bezpieczne.  Po włożeniu dziecka „kołyska” się zamyka, a matka automatycznie dostaje informację na piśmie, potwierdzającą zostawienie dziecka, i informującą, jakie są jej prawa. Benedyktynki pracują w Santo Domingo w Ekwadorze od wielu lat.  Cztery z nich są Polkami, jedna – Ukrainką mówiącą po polsku, a dwie – Ekwadorkami. To dzięki inicjatywie matki przełożonej s. Karmeli – prywatnie Ewy Pilarskiej z Płocka – powstaje „kołyska życia” i to właśnie ona będzie miała bezpośredni podgląd internetowy, co się tam dzieje.",,
„GP”: Paweł Kukiz oszukiwał twórców,"Logo „Kukiz’15” i slogan „Potrafisz, Polsko”, którymi przez lata posługiwało się ugrupowanie Pawła Kukiza, były przez polityków wykorzystywane bezprawnie – informuje „Gazeta Polska”. Twórcy domagają się wycofania z użycia wszystkich materiałów, które zawierają logo i slogan oraz oczekują zadośćuczynienia.","„Logo Ruchu Kukiz 15 zna praktycznie każdy świadomy politycznie Polak. To napis, którego integralną część stanowi litera »K« stylizowana na zakreśloną kratkę z karty do głosowania. Podobnie jest ze Sloganem »Potrafisz Polsko«” – czytamy na portalu niezalezna.pl.Jak podaje „Gazeta Polska” i portal niezalezna.pl, twórcy logotypu uważają, że Paweł Kukiz, ani nikt z jego otoczenia, nigdy nie zapłacił za powstałe dzieło.Logo i Slogan stworzyli Miłosz Lodowski i Miłosz Kozioł, którzy w 2015 r. współpracowali z Kukizem. Lodowski był nawet rzecznikiem prasowym kandydata na prezydenta RP. „Gazeta Polska” dotarła do dokumentu, który został wysłany do Pawła Kukiza 25 września br. Polityk jest wezwany przez artystów „do zaniechania naruszeń, usunięcia skutków naruszeń oraz wskazania podmiotów odpowiedzialnych za naruszenie autorskich praw majątkowych”.Zarówno logo jak i slogan były przez Pawła Kukiza wykorzystywane wielokrotnie, m.in. podczas konwencji wyborczej czy na liście skierowanym do Marszałka Sejmu. „O skali ewentualnego nadużycia może mówić fakt, że Ruch Kukiz 15 udostępnił grafiki Państwowej Komisji Wybiorczej, a ta umieściła je na kartach wyborczych podczas wyborów samorządowych w 2018 r. Tych wydano wyborcom ponad 4,6 mln” – czytamy na portalu niezalezna.pl. Mężczyźni oczekują także, ze Paweł Kukiz poinformuje w mediach społecznościowych, że wykorzystywał logo i slogan bez zapłaty oraz bez zgody autorów.Suma, której w konsekwencji mogą domagać się artyści z pewnością jest gigantyczna. Jednak, jak wynika z pisma, do którego dotarła „Gazeta Polska”, twórcy przedstawili Kukizowi propozycję polubownego załatwienia sprawy. „Od samego początku byliśmy zwolennikami polubownego załatwienia sprawy. Niestety odnosimy wrażenie, że Paweł lekceważy artystów i samą sprawę traktuje mało poważnie”.Jak zareagował na to wszystko Paweł Kukiz? Jak na razie można dostrzec, że jego ugrupowanie przestało używać logo i sloganu zaprojektowanego przez Lodowskiego i Kozioła. Ugrupowanie Kukiz’15 korzysta obecnie z podobnego znaku, ale nie jest to jednak dzieło obu mężczyzn.Paweł Kukiz nie zabrał dotychczas głosu w tej sprawie.",,
„Sprawa jest jasna. Po wniosku marszałek Sejmu postępowanie przed SN uległo zawieszeniu”,Sprawa jest jasna. Po złożeniu do Trybunału Konstytucyjnego wniosku przez Marszałek Sejmu z mocy ustawy postępowanie przed Sądem Najwyższym uległo zawieszeniu – ocenił wiceminister sprawiedliwości Sebastian Kaleta.,"Wiceminister odniósł się na Twitterze do informacji prezes TK o zawieszeniu postępowania przed SN w związku z wnioskiem marszałek Sejmu złożonym w Trybunale Konstytucyjnym. „Widzę już kilka absurdalnych interpretacji tego, jak zignorować wniosek Marszałek Sejmu do TK, aby SN mimo wszystko prowadził postępowanie. Sprawa jest jasna. Po złożeniu wniosku z mocy ustawy postępowanie przed SN uległo zawieszeniu” – napisał Kaleta.Według niego istota sporu właśnie polega na tym, że według marszałek Sejmu prezes Małgorzata Gersdorf chce, aby SN wydał uchwałę tworzącą nieznaną w polskim prawie instytucję sędziego nieorzekającego. „Zgodnie z zasadą trójpodziału władzy, prawo tworzy parlament, a nie sądy. Stąd spór kompetencyjny” – wskazał wiceminister. Dodał przy tym, że drugi element sporu dotyczy prerogatywy prezydenta do powoływania sędziów i oceny przez TK, czy SN ma kompetencję do oceny wykonania tej prerogatywy przez prezydenta oraz jej skuteczności. Prezes TK Julia Przyłębska oświadczyła, że do TK wpłynął wniosek marszałek Sejmu. Zaznaczyła, że zgodnie z ustawą wszczęcie postępowania przed TK powoduje zawieszenie postępowań przed organami, które prowadzą spór kompetencyjny. W tym stanie rzeczy postępowanie przed SN z wniosku I prezesa SN rozpoznawanego przez trzy izby SN „ulega zawieszeniu” – wskazała Przyłębska.  Rzecznik SN sędzia Michał Laskowski, odnosząc się do oświadczenia Przyłębskiej, powiedział, że nie ma żadnego sporu kompetencyjnego, a Sąd Najwyższy nie wchodzi w żadną kolizję z innym organem państwowym, zwłaszcza z Sejmem. – W czwartek jest posiedzenie, będziemy się nad tym zastanawiać – dodał.  Planowane posiedzenie trzech izb SN zainicjowane zostało pytaniem prawnym przedstawionym przez I prezes SN Małgorzatę Gersdorf w zeszłym tygodniu. Pytanie prawne zadane trzem Izbom SN: Cywilnej, Karnej i Pracy dotyczy udziału w składach sędziowskich osób wyłonionych przez KRS w nowym składzie i uprawnienia takich osób do orzekania.  Początek posiedzenia – w którym ma wziąć udział kilkudziesięciu sędziów SN – zaplanowano w największej z sal SN o godz. 10.",,
Mularczyk: Liczę na zdrowy rozsądek Niemców i chęć zmycia win za III Rzeszę,"Liczę na zdrowy rozsądek Niemców i chęć zmycia win za III Rzeszę, której są przecież spadkobiercami – mówi „Rzeczpospolitej” poseł PiS Arkadiusz Mularczyk, pytany o postępy prac nad uzyskaniem reparacji wojennych dla Polski.","Mularczyk podkreśla, że kluczem do uzyskania reparacji wojennych od Niemiec jest przygotowanie rzetelnego i kompleksowego raportu o stratach wojennych 1939-1945 oraz podjęcie negocjacji z rządem Niemiec.„Liczę na ich zdrowy rozsądek i chęć zmycia win za III Rzeszę, której Niemcy przecież są spadkobiercami” – mówi poseł. I dodaje, że „jeśli to nie przyniesie efektu, konieczne będzie umiędzynarodowienie tej problematyki i zbudowanie koalicji państw poszkodowanych”.Obecnie - jak zaznacza - Polska jest na półmetku prac nad raportem o stratach wojennych. Dodaje, że publikacja raportu planowana jest na początek 2019 roku, ale to od decyzji politycznych będzie zależało, kiedy zostanie przekazany stronie niemieckiej i kiedy dojdzie do bilateralnych rozmów w tej sprawie.Jego zdaniem, kluczowa w pracach nad raportem jest wycena strat materialnych i ludzkich, ale szacowany jest również utracony potencjał demograficzny, gospodarczy, a także utracony przez Polskę PKB. „Przekopujemy krajowe materiały archiwalne, ale też opracowania międzynarodowe” – zaznacza Mularczyk.",,
Korea Płn. przeprowadziła test rakiet balistycznych krótkiego zasięgu,"Korea Północna przeprowadziła w piątek kolejny test rakiet balistycznych krótkiego zasięgu – poinformowały agencje, powołując się na urzędników amerykańskiej administracji państwowej. Prezydent USA Donald Trump twierdzi, że północnokoreańskie próby rakietowe nie stanowią dla niego problemu.","Południowokoreańska agencja Yonhap poinformowała, że niezidentyfikowane pociski krótkiego zasięgu wystrzelono w piątek o godz. 2.59 i 3.23 czasu lokalnego z południowej prowincji Hamgyong w Korei Północnej. Rakiety następnie wpadły do Morza Wschodniego (Japońskiego).„Monitorujemy sytuację i na wypadek kolejnych prób utrzymujemy gotowość bojową” – zacytowała agencja Yonhap przedstawicieli sztabu armii Korei Płd.Z kolei anonimowy urzędnik administracji państwowej USA oświadczył, że Korea Płn. wystrzeliła co najmniej jeden pocisk, ale mogło ich być więcej. Jego zdaniem testy nie stanowią żadnego zagrożenia dla Stanów Zjednoczonych. Piątkowe testy miały miejsce zaledwie dwa dni po tym, jak Korea Płn. wystrzeliła dwie rakiety krótkiego zasięgu z poligonu zlokalizowanego na cyplu Hodo w prowincji Hamgyong Południowy. W ocenie południowokoreańskich wojskowych Pjongjang testował nowy rodzaj pocisków, które przeleciały odcinek o długości ok. 250 km, zanim wpadły do Morza Japońskiego, osiągając wysokość ok. 30 km. W ubiegły czwartek Pjongjang wystrzelił także dwa pociski, a północnokoreańska oficjalna agencja KCNA poinformowała, powołując się na przywódcę socjalistycznego reżimu Kim Dzong Una, że test był ostrzeżeniem dla Korai Płd., która planuje przeprowadzić wspólne manewry wojskowe z armią USA. Północnokoreańskie testy bagatelizuje Donald Trump, który nazywa je „standardowym działaniem” i jest przekonany, że Pjongjang ściśle kontroluje swoje działania. – Były to pociski krótkiego zasięgu. Nigdy nie zawarliśmy porozumienia w tej sprawie. Nie mam z tym problemu. Zobaczymy, co się stanie, ale wystrzelenie takich pocisków to działanie standardowe – powiedział amerykański prezydent. Wcześniej w czwartek podobną opinię wyraził doradca ds. bezpieczeństwa narodowego USA John Bolton, który powiedział w telewizji Fox Business Network, że północnokoreańskie testy rakiet krótkiego zasięgu nie naruszają obietnicy złożonej Donaldowi Trumpowi przez Kim Dzong Una o zaprzestaniu prób z rakietami dalekiego zasięgu i bronią nuklearną. – Potrzebna jest prawdziwa dyplomacja, chcielibyśmy znów rozpocząć rozmowy robocze na temat denuklearyzacji Korei Płn. Czekamy już miesiąc na wiadomość od nich. Jesteśmy gotowi na negocjacje na szczeblu roboczym, natomiast prezydent będzie gotowy na kolejny szczyt z Kimem, gdy nadejdzie właściwy czas – powiedział Bolton. Nadzieję na szybkie rozpoczęcie rozmów na temat likwidacji arsenału nuklearnego Pjongjangu wyraził w czwartek także sekretarz stanu USA Mike Pompeo. – Jesteśmy gotowi kontynuować nasze stosunki dyplomatyczne – powiedział Pompeo na konferencji prasowej w Bangkoku. Dodał, że jest optymistą i liczy na to, że wkrótce Kim stworzy zespół roboczy do rozmów z USA. Przed dwoma dniami południowokoreańskie media informowały, że Pjongjang wysłał dzień wcześniej do administracji w Waszyngtonie sygnały o chęci przystąpienia do rozmów. Podczas wizyty przedstawiciela Białego Domu w Koreańskiej Strefie Zdemilitaryzowanej w Panmundżomie, który zawiózł tam fotografie ze spotkania Trumpa z Kimem w dniu 30 czerwca, padły deklaracje, że rozmowy na linii Waszyngton-Pjongjang „zostaną wkrótce wznowione”. W czwartek odbyło się także posiedzenie Rady Bezpieczeństwa ONZ, poświęcone ostatnim testom Korei Płn. Po rozmowach za zamkniętymi drzwiami wydano oświadczenie, w którym Wielka Brytania, Francja i Niemcy wezwały Pjongjang do wznowienia rozmów ze Stanami Zjednoczonymi na temat denuklearyzacji. Stwierdzono także, iż międzynarodowe sankcje nałożone na koreański reżim należy w pełni egzekwować, dopóki Korea Płn. nie zlikwiduje całkowicie swojego nuklearnego arsenału.",,
Niezwykły wyczyn w USA. 93-latek przebiegł przez cały kraj!,93-letni amerykański weteran II wojny światowej dokonał niesamowitej rzeczy. Właśnie skończył swój bieg przez całe Stany Zjednoczone – informuje tygodnik „Time”. Staruszkowi zajęło to aż trzy lata.,"Ernie Andrus biegł przez cały kraj, od Pacyfiku, do Atlantyku, w konkretnym celu: zbierał pieniądze na rekonstrukcję jednego z okrętów amerykańskiej marynarki wojennej z czasów II wojny światowej, który w 1944 roku przypłynął do Normandii. Zbudują okręt? Weteran chciałby też, aby po zbudowaniu okręt znów popłynął do Francji i mógł uczcić 75. rocznicę lądowania Amerykanów w tym rejonie. Będzie ona obchodzona w 2019 roku. Staruszek zebrał od darczyńców prawie 50 tys. dolarów. Niestety, jak sam przyznał, zbudowanie statku i jego podróż do Europy kosztowałaby miliony dolarów. Andrus jest jednak zadowolony, że pokonał całą trasę z Kalifornii do wyspy St. Simon’s na wybrzeżu Atlantyku. Do celu dotarł dzień po swoich urodzinach.",,
Abp Paetz został pochowany na jednym z poznańskich cmentarzy,"O miejscu pochówku abpa Juliusza Paetza – na cmentarzu parafialnym na poznańskiej Starołęce – poinformował przewodniczący KEP abp Stanisław Gądecki. – W trosce o jedność Kościoła proszę wszystkich wiernych, aby strzegli samych siebie i byli bez grzechu – apelował.","W poniedziałek rano odbyła się msza święta pogrzebowa abpa seniora Juliusza Paetza w katedrze poznańskiej.– Miejscem pochówku abpa seniora będzie cmentarz parafialny jego rodziny na poznańskiej Starołęce. W trosce o jedność Kościoła proszę wszystkich wiernych, aby strzegli samych siebie i byli bez grzechu. Jestem też przekonany, że sytuacja, w której znaleźliśmy się dzisiaj, posłuży oczyszczeniu Kościoła poznańskiego – powiedział abp Gądecki.Przewodniczący KEP przypomniał, że w 2001 r. komisja kierowana przez ks. abpa Antoniego Stankiewicza dla zbadania wiarygodności oskarżeń przekazała swoje wnioski Stolicy Apostolskiej. W 2002 r. św. Jan Paweł II przyjął dymisję księdza abpa Paetza. W tym samym 2002 r. kard. Giovanni Battista Re zalecił, by arcybiskup senior nie przewodniczył publicznym czynnościom liturgicznym. W grudniu papież potwierdził tę decyzję. Potem, w 2013 r., kard. Tarcisio Bertone zachęcał ks. abpa seniora do życia w odosobnieniu, do przemyśleń i modlitwy. Wezwanie to zostało powtórzone przez nuncjusza apostolskiego Celestino Migliore w 2016 r.Abp Juliusz Paetz urodził się w Poznaniu w 1935 roku. Święcenia kapłańskie przyjął z rąk arcybiskupa Antoniego Baraniaka 28 czerwca 1959 r. Był współpracownikiem Sekretariatu Stanu i Rady ds. Publicznych Kościoła oraz delegacji Stolicy Apostolskiej ds. stałych kontaktów roboczych z rządem PRL, a w latach 1976-1982 prałatem antykamery papieskiej na bezpośredniej służbie papieży: Pawła VI, Jana Pawła I i Jana Pawła II.",,
"PiS: Jeżeli sprawa dotyczy dzieci, to odkładamy wszystko na bok i nie czekamy","Próbuje się zrobić skandal z tego, że Kaczyński poważnie wykonuje swoje obowiązki poselskie – powiedział podczas środowej konferencji prasowej zastępca rzecznika PiS. Radosław Fogiel skomentował opublikowanie przez „Gazetę Wyborczą” listu, w którym Jarosław Kaczyński odniósł się do pisma, jakie wystosowała do jego biura Emilia Sz. Kobieta miała w sieci dyskredytować sędziów.","Środowa „Wyborcza” opublikowała odpowiedź prezesa PiS, skierowaną w lipcu 2019 roku do Emilii Szymdt – uczestniczki akcji mającej na celu zniesławienie niektórych sędziów.„Z treści pani listu wynika, że czuje się pani pokrzywdzona działaniami wymiaru sprawiedliwości, ale także pana Łukasza Piebiaka, (ówcześnie – PAP) podsekretarza stanu w Ministerstwie Sprawiedliwości” – napisał Kaczyński.„W związku z powyższym uprzejmie informuję, że jeśli będzie pani oczekiwała ode mnie wsparcia, którego mógłbym udzielić, działając w ramach uprawnień przysługujących parlamentarzystom, proszę o informację o zajętym stanowisku oraz sprecyzowaniu problemu” – napisał prezes PiS. Przypomniał też, że w marcu 2017 roku interweniował u Rzecznika Praw Dziecka w jej sprawie. Chodziło o postępowanie dotyczące ustalenia kontaktów jej małżonka – sędziego Tomasza Szmydta – z ich małoletnimi córkami, co wcześniej było rozpatrywane przez sąd. – 3287 spraw pan prezes Jarosław Kaczyński uruchomił w ramach interwencji poselskiej z artykułu 20 Ustawy o wykonywaniu mandatu posła i senatora w 2018 r. Każde z pism opatrzył własnoręcznym podpisem – oznajmił zastępca rzecznika partii.– Dzisiaj czytam w „GW”, że spośród tysięcy osób znalazł się ktoś, kogo można przykleić, próbować zrobić skandal z tej interwencji. Próbuje się zrobić skandal z tego, że pan Jarosław Kaczyński wykonuje swoje obowiązki poselskie poważnie, że poważnie traktuje obywateli, że poważnie traktuje mandat, który pełni – stwierdził.Fogiel powiedział, że jest ciekawy, który z posłów opozycji dokonuje tylu interwencji.Zastępca rzecznika partii zwrócił uwagę, że prezes PiS zareagował tak szybko na to pismo, ponieważ w biurze panuje taka zasada, że „jeżeli sprawa dotyczy dzieci, to odkładamy wszystko na bok i nie czekamy”.– W 2017 roku, w ramach kompetencji poselskich, pan prezes skierował sprawę, zgodnie z właściwością, do Rzecznika Praw Dziecka. Na tym interwencja się zakończyła, posłowie nie mają prawa wpływać na rozstrzygnięcia – zauważył Fogiel.",,
Niemcy zadeklarują w dokumentach trzecią płeć – odmienną,Niemcy oficjalnie wprowadzają trzecią płeć. Rząd federalny zdecydował się na nowelizację ustawy dotyczącej rejestru aktów stanu cywilnego. W odpowiedniej rubryce będzie można wpisać słowo: „inna” lub „odmienna”.,"Nowelizacja jest konsekwencją wyroku Trybunału Konstytucyjnego, który nakazał wprowadzić zmiany do końca tego roku. W 2017 roku Trybunał uznał, że dotychczasowe zapisy ustawy mogą prowadzić do dyskryminowania kogoś z racji płci. Dlatego rząd federalny zaproponował zmiany, aby w przyszłości w rejestrze aktu urodzenia była możliwość w rubryce „płeć” wpisać słowo: „inna” lub „odmienna”.  Do tej pory można było nie wypełniać rubryki. Według federalnego MSW ta opcja zostanie zachowana. Minister sprawiedliwości Kataryna Barley, komentując nowelizację, powiedziała, że nikt nie powinien być dyskryminowany z powodu swojej orientacji seksualnej. Z kolei minister ds. rodziny Franziska Giffey podkreśliła, że wszyscy ludzie powinni mieć prawo „do samostanowienia o tożsamości płciowej”.  Nowelizację ustawy dotyczącą rejestru aktów stanu cywilnego musi zatwierdzić niemiecki parlament. Powinno to nastąpić do końca tego roku.",,
Seria ataków terrorystycznych na kościoły. Rośnie liczba zabitych,"Co najmniej 13 osób zginęło a 41 zostało rannych w rezultacie samobójczych ataków bombowych na trzy chrześcijańskie kościoły w indonezyjskim mieście Surabaja. Jak poinformowała policja, prawie jednoczesnych ataków dokonano podczas niedzielnych mszy. Media wskazują, że zamachy przeprowadziła jedna rodzina.","Jak przekazał rzecznik policji Frans Barunga Mangera, ojciec rodziny wjechał samochodem z ładunkami wybuchowymi w bramę przed kościołem pod wezwaniem Marii Panny. Jego żona i dwójka dzieci przeprowadziła zamach na drugi z kościołów. Trzeci zaatakowała dwójka pozostałych dzieci. Według informacji policji, dzieci były w wieku 18, 16, 12 i 9 lat.Cała rodzina współpracowała z dżihadystycznym ruchem JAD, który wspiera tak zwane Państwo Islamskie. Ofiar mogło być więcej, bo w czwartym kościele znaleziono i rozbrojono ładunek wybuchowy.Powiązane incydentyAgencja Associated Press zwraca uwagę że ataków dokonano wkrótce po tym jak policja stłumiła rozruchy w jednym z zakładów penitencjarnych w pobliżu Dżakarty, w których zginęło pięć osób. Do wszczęcia rozruchów przyznało się tzw. Państwo Islamskie. Władze indonezyjskie rozpoczęły walkę z dżihadystami po tym jak związani z Al-Kaidą zamachowcy dokonali w 2002 roku serii ataków bombowych na popularnej wśród turystów wyspie Bali zabijając 202 osoby.",,
Rosyjscy specnazowcy na Spitsbergenie. Opublikowali zdjęcia,"Funkcjonariusze rosyjskiego specnazu z formacji w Czeczenii publikowali w mediach społecznościowych materiały, z których wynika, że pojawiali się w Arktyce, w tym w jej norweskiej części – podała w środę niezależna „Nowaja Gazieta”.","O aktywności Rosjan w Norwegii pisały wcześniej media w tym kraju, ale MSZ w Moskwie zaprzeczało tym doniesieniom.„Nowaja Gazieta” powołuje się na zrzuty ekranu z publikacji zamieszczanych przez funkcjonariuszy czeczeńskiego specnazu. Z dat, danych geolokalizacji i komentarzy wynika, że członkowie tej formacji działają w Arktyce od 2016 roku – relacjonuje gazeta.W podpisach jest m.in. mowa o towarzyszach ze służby, którzy „jeździli do Norwegii” w 2016 roku „służbowo”. Jeden z użytkowników Instagrama zamieścił selfie na tle ośnieżonego lotniska najprawdopodobniej na Spitsbergenie; mężczyzna na zdjęciu nosi mundur z naszywkami ośrodka spadochroniarskiego DZ Grozny. Ten sam użytkownik zamieszczał wiele zdjęć z hashtagiem @ruspetsnaz, odnoszącym się do działającej w Czeczenii prywatnej uczelni szkolącej funkcjonariuszy sił specjalnych.",,
Prezydent Duda rozmawiał z Donaldem Trumpem. „Czekają na wspólne spotkanie”,"Prezydent USA Donald Trump rozmawiał telefonicznie z prezydentem Andrzejem Dudą – przekazał szef gabinetu prezydenta Krzysztof Szczerski. Jak wyjaśnił, rozmowa trwała kilkanaście minut i dotyczyła zbliżającej się wizyty prezydenta USA w Polsce.","– Potwierdzam, że była rozmowa prezydentów, dotyczyła najbliższej wizyty prezydenta Trumpa w Warszawie. Prezydent Trump zadzwonił do prezydenta Dudy i omawiali szczegóły tej wizyty, a także przesłanie polityczne, które ma jej towarzyszyć – oświadczył minister Szczerski.Jak dodał, rozmowa trwała kilkanaście minut. – W jej trakcie panowie prezydenci potwierdzili, że mają duże oczekiwania w związku z tą wizytą, że czekają na wspólne spotkanie – powiedział szef gabinetu prezydenta. Jak dodał, będzie to drugie spotkanie obu prezydentów w ciągu kilku miesięcy.O rozmowie prezydentów jako pierwszy poinformowała IAR, powołując się na zastępcę rzecznika Białego Domu Judda Deere. – Prezydent i Pierwsza Dama z niecierpliwością oczekują wizyty w Polsce, gdzie dołączą do innych przywódców, aby uczcić 80. rocznicę wybuchu drugiej wojny światowej – wskazał Deere.",,
Beata Szydło zapowiada kroki prawne ws. materiału „Superwizjera” TVN,"W 2017 roku Beata Szydło, ówczesna premier, odwiedziła zniszczoną przez wichurę miejscowość Rytel na Pomorzu. Na jednym ze spotkań pojawili się także gangsterzy z Olgierdem L. na czele – całą sytuację zarejestrowano na nagraniu, które znalazło się w sobotnim wydaniu programu „Superwizjer” TVN z komentarzem o „spotkaniu polityków PiS z przestępcami”. „Sugerowanie, że przypadkowe spotkanie z ludźmi, podającymi się w Rytlu za wolontariuszy, było »kontaktami polityków PiS z gangsterami«, jest szczególnie obrzydliwym kłamstwem” – uważa Szydło. To nie pierwszy uderzający w polityków PiS materiał Bertolda Kittela, dziennikarza, którego rzetelność i wiarygodność źródeł podważano wcześniej wielokrotnie.","Wobec osób rozpowszechniających tego typu pomówienia – jak zaznacza Szydło – będą zastosowane kroki prawne. Sobotni program autorstwa Bertolda Kittela i Anny Sobolewskiej opisywał działalność Olgierda L., jednego z przywódców klubu motocyklowego „Bad Company”, do którego należą m.in. recydywiści i neonaziści. Także L. ma przeszłość kryminalną i odsiadkę w więzieniu na koncie. Jak podaje TVN – są podejrzenia, że grupa zajmuje się wymuszeniami, sutenerstwem i handlem narkotykami.  Posłuszeństwo Olgierd L. ma wymuszać używając m.in. maczet i tasaków.Jak podaje „Superwizjer”, Olgierd L. ma „bez problemu wchodzić do Sejmu” oraz ma kontakty z biznesmenami i politykami. „W Gdańsku coraz więcej ludzi uważa go za nietykalnego” – opisuje TVN. Autorzy programu próbują połączyć gangstera także z byłą premier Beatą Szydło i ministrami jej rządu – ówczesnym szefem MON Antonim Macierewiczem i ministrem środowiska Janem Szyszką. Politycy zostali bowiem sfilmowani na przypadkowym spotkaniu z Olgierdem L. i jego „żołnierzami” – jak określa TVN członków gangu – w zniszczonej w 2017 roku przez wichurę miejscowości Rytel na Pomorzu, którą wizytowała szefowa rządu.„Superwizjer” opisując całą sytuację nazywa ją „spotkaniem przestępców z urzędującą wtedy premier Beatą Szydło” i wspomnianymi członkami jej gabinetu. Dopiero w dalszej części materiału autorzy dodają, że film z „przypadkowego spotkania” nagrał niejaki Sławomir K., pseudonim „Sero”. Beata Szydło zapowiedziała na Twitterze podjęcie kroków prawnych wobec osób rozpowszechniającym pomówienia o „kontaktach polityków PiS z gangsterami”. To nie pierwsze kontrowersje związane z działalnością Bertolda Kittela, któremu już wcześniej zarzucano manipulacje i podważano jego dziennikarską rzetelność. W przeszłości był autorem programów „Superwizjera” o szefie NIK Marianie Banasiu. Dziennikarz był także jednym ze współautorów materiału o „urodzinach Hitlera”, zorganizowanych w lesie pod Wodzisławiem Śląskim.Atak na Lecha Kaczyńskiego Bertold Kittel przed pracą dla telewizji TVN publikował w „Rzeczpospolitej”. Wtedy, w 2001 roku, wspólnie z Anną Marszałek otrzymał nagrodę „Grand Press” za tekst „Wojewoda w sieci” w kategorii dziennikarstwa śledczego. O ich działalności wspominała rok wcześniej  Elżbieta Kruk, szefowa gabinetu politycznego ówczesnego ministra sprawiedliwości Lecha Kaczyńskiego w sporządzonej notatce. „Pozyskałam informację, że dziennikarze »Rzeczpospolitej« Anna Marszałek i Bertold Kittel [...] otrzymali zlecenie wykorzystania mediów do wyeliminowania z życia politycznego trzech polityków: Marka Kempskiego, Jerzego Widzyka i Lecha Kaczyńskiego. [...] Działania te prowadzone są w porozumieniu z UOP” – napisała Kruk. Jak pisali autorzy książki „Lech Kaczyński. Biografia polityczna 1949-2005”, po sporządzeniu tej notatki oraz serii artykułów prasowych Lech Kaczyński powołał specjalny zespół prokuratorów, który – pod kierownictwem p.o. prokuratora krajowego Zbigniewa Wassermana – wszczął postępowania prokuratorskie w sprawie „przekroczenia uprawnień i niedopełnienia obowiązków przez niektórych funkcjonariuszy UOP”. Zarzucano im, że „inspirowali artykuły prasowe zmierzające do podważenia zaufania społecznego wobec osób piastujących kierownicze funkcje w państwie”. Bohaterowie opisywani przez Kittela i Marszałek w nagrodzonym artykule wytoczyli jego autorom i wydawcy dziennika proces cywilny o ochronę dóbr osobistych i wygrali. „Oznaczało to podważenie wiarygodności źródeł wykorzystywanych przez nich (Kittela i Marszałek – red.) w pracy, co szczególnie w pracy dziennikarzy śledczych powinno oznaczać utratę pozycji zawodowej” – ocenili autorzy biografii politycznej prezydenta Kaczyńskiego „Lech Kaczyński. Biografia polityczna 1949-2005”.Z kolei w 2001 r. Marszałek i Kittel na łamach „Rzeczpospolitej” oskarżyli byłego wiceministra obrony narodowej Romualda Szermietiewa o udział w działaniach korupcyjnych w MON. W 2008 r. Sąd Rejonowy dla Warszawy-Śródmieścia uniewinnił Szermietiewa od zarzutów korupcji. W 2016 r. Sąd Apelacyjny w Warszawie nakazał prawomocnie autorom publikacji przeprosić Szeremietiewa. – Do dziś nie odzyskałem pozycji, którą miałem, uznawany za znawcę, eksperta i zdolnego do tego, by kierować sprawami sił zbrojnych. I zdaje się, że o to chodziło – mówił Szerrmietiew. Z redakcji „Rzeczpospolitej” Kittel odszedł w 2007 r., do dziś nie skończył jednak z zawodem dziennikarza śledczego. Anna Marszałek dziennikarską karierę zakończyła w 2011 r. i przeszła do administracji państwowej, rozpoczynając pracę w Najwyższej Izbie Kontroli.",,
Znaczek z Franciszkiem na jego 80. urodziny. „To wspaniały obraz papieża”,"Papież Franciszek będzie obchodził w sobotę 80. urodziny. By uczcić ten jubileusz, Watykan wydał specjalny znaczek pocztowy. Podkreśla on argentyńskie pochodzenie papieża i jego poświęcenie dla Matki Boskiej z Lujan – patronki Argentyny.","– Wydanie specjalnego znaczka w związku z urodzinami papieża to typowa praktyka dla biura filatelistycznego Watykanu. Robiliśmy tak dla Pawła VI, Jana Pawła II i Benedykta XVI. Znaczek pokazuje Franciszka w jego ojczyźnie, pokazuje jego oddanie Madonnie. Kolory jej szaty są barwami Argentyny. A z tyłu jest tron św. Piotra, a więc mamy ilustrację roli papieża. To piękny znaczek i wspaniały obraz Franciszka.   Spodziewam się, że będzie cieszył się dużym zainteresowaniem –  powiedział szef Mauro Olivieri Biuro Filatelistyczne i Numizmatyczne Watykanu. Każdy może złożyć życzenia FranciszkowiZ okazji urodzin głowy Kościoła uruchomione zostały specjalne adresy internetowe, poprzez które – także po polsku – można złożyć życzenia papieżowi Franciszkowi. W tym celu na Twitterze powstał z tej okazji hashtag #Pontifex80.",,
Czym jeżdżą posłowie?,"Volkswagen i toyota to najbardziej popularne marki samochodów wśród posłów. Na liście deklarowanych w oświadczeniach majątkowych pojazdów jest też lamborghini, ale nie samochód, a ciągnik – informuje portal gazeta.pl.","W corocznych oświadczeniach majątkowych, posłowie muszą ujawniać wszystkie posiadane przedmioty, których wartość przekracza 10 tysięcy złotych.W wypadku samochodów, muszą ujawnić markę, model i rok produkcji pojazdu. 64 posłów nie wpisało żadnego samochodu do oświadczenia, 259 ma jeden samochód, 115 - dwa, 19 - trzy pojazdy, a 13 – 12 samochodów. Posłowie nie muszą deklarować wartości samochodów, więc trudno ocenić, który z nich ma najdroższy pojazd.Kandydatami, jak podsumowała gazeta.pl są m.in: audi Q7 Cezarego Kucharskiego (PO) z roku 2010  złotych,  jaguar XFR posłanki Barbary Kudryckiej (PO) z roku 2009  i audi A6 z roku 2011, którymi jeżdżą Leszek Miller i Ryszard Kalisz z SLD. Poseł Cezary Olejniczak z SLD posiada natomiast lamborghini, ale nie samochód, a ciągnik rolniczy. Najmniej „zmotoryzowanym” klubem jest Ruch Palikota – aż 37 proc. jego posłów nie wpisało do oświadczenia żadnego samochodu.",,
Kijów skarży się na spalenie ukraińskiej flagi podczas Marszu Niepodległości,– MSZ otrzymało notę dyplomatyczną strony ukraińskiej – oświadczyła rzeczniczka resortu Joanna Wajda. To pokłosie spalenia flagi Ukrainy podczas Święta Niepodległości w Warszawie.,"Do incydentu doszło 11 listopada. Policja bada już nagranie którym grupa zamaskowanych osób, podczas Święta Niepodległości w Warszawie, spaliła flagę Ukrainy. Zebrane informacje i materiał w tej sprawie zostaną przekazane do prokuratury.W mediach udostępniono film, na którym widać jak grupa osób – niektórzy mieli na twarzach maski, a jeden polską flagę przewieszoną przez plecy – podeptała flagę ukraińską, a następnie ją podpaliła. Wokół stoją inni uczestnicy marszu, niektórzy trzymają polskie flagi. W tle nagrania słychać krzyki „Bóg, Honor i Ojczyzna”, „J...ć UPA i Banderę”, „To my, to my, Polacy”.Oczekują reakcjiW piątek charge d'affaires ambasady Ukrainy w Polsce Wasyl Zwarycz oświadczył, że Ukraina oczekuje od strony polskiej „niezwłocznej reakcji na ten haniebny akt wandalizmu”.Zgodnie z kodeksem karnym, „kto publicznie znieważa, niszczy, uszkadza lub usuwa godło, sztandar, chorągiew, banderę, flagę lub inny znak państwowy, podlega grzywnie, karze ograniczenia wolności albo pozbawienia wolności do roku”.",,
"Prezydent Duda: Dziwię się, że UE chce się uzależnić od Gazpromu","– Dziwię się, że Unia Europejska chce się uzależnić od Gazpromu – tak prezydent Andrzej Duda odpowiedział na konferencji w Wilnie na pytanie o gazociąg Nord Stream 2. Przypomniał, że strona rosyjska używała gazu jako instrumentu politycznego, dlatego Gazprom nie powinien być jedynym źródłem tego surowca.","– Chce tylko wyrazić zdziwienie, że Unia Europejska, myślę przede wszystkim o tej części zachodniej, chce się uzależnić od Gazpromu – powiedział Duda, odpowiadając na pytanie o koncepcję gazociągu Nord Stream 2. – Mnie to dziwi, dlatego mamy swoje doświadczenia jako Polska, obserwowaliśmy doświadczenia Ukrainy, wobec której stosowano dostawy gazu jako broń w swoistej wojnie hybrydowej, prowadzonej przeciwko Ukrainie, polegającej na zakręcaniu tzw. kurka – przypomniał.   Dodał, że to był „mrożący krew w żyłach przykład, co jest możliwe, gdy ma się do czynienia de facto z monopolistą, który w dodatku jest bezwzględny”. Właśnie dlatego Polsce, jak mówił, bardzo zależy na dywersyfikacji dostaw gazu. Prezydent nie wykluczył zarazem, że Polska będzie brać gaz od Gazpromu, jeśli będzie miała też alternatywne źródła i będzie mogła negocjować cenę. Prezydent Andrzej Duda rozmawiał w sobotę z prezydent Litwy Dalią Grybauskaite. Dzień wcześniej uczestniczył w obchodach 100-lecia niepodległości Litwy.  –  Chciałem jeszcze raz złożyć na ręce pani prezydent najserdeczniejsze gratulacje i najlepsze życzenia dla pani prezydent, dla pozostałych władz Republiki Litewskiej i dla wszystkich obywateli Republiki Litewskiej, Litwinów rozsianych po całym świecie - w związku z tym wielkim jubileuszem odrodzenia państwa litewskiego –  mówił po rozmowie z prezydent Litwy. – Dziękujemy, że zostaliśmy zaproszeni, dziękujemy, że dzięki temu mogliśmy pokazać, że jesteśmy sąsiadem, przyjacielem i sojusznikiem Litwy – podkreślił.",,
Kolejny kandydat na prezydenta Litwy chce pierwszą wizytę złożyć w Polsce,"Jeden z liderów walki o urząd prezydenta na Litwie, ekonomista Gytanas Nauseda, jako kolejny kandydat zapowiedział, że jeżeli wygra majowe wybory, z pierwszą wizytą uda się do Polski. Podobną deklarację złożył niedawno Saulius Skvernelis.","– Z pierwszą wizytą udam się do Polski – powiedział w piątek Nauseda, prezentując priorytety polityki zagranicznej swej ewentualnej prezydentury.– Nasze plany obrony terytorialnej nie byłyby skuteczne bez współpracy z naszym południowym sąsiadem (Polską). Chciałbym, by nasza współpraca gospodarcza była bardziej dynamiczna"" – powiedział kandydat na prezydenta.Jeżeli chodzi o zapis polskich nazwisk w litewskich dokumentach, Nauseda wyjaśnił, że opowiada się za zapisem nazwiska w oryginalnej formie na dalszych stronach paszportu, pozostawiając na czołowej stronie wersję zlituanizowaną. Z taką propozycją nie zgadzają się Polacy na Litwie.Nauseda uważa, że Litwa powinna zachować równowagę we współpracy z Polską i państwami bałtycko-skandynawskimi. – Chciałbym, by Litwa obu „skrzydłom” udzielała należytą uwagę – powiedział. Nauseda uważa, że we współpracy z Rosją, Litwa, „nie rezygnując ze swego stanowiska, powinna próbować nawiązać dialog początkowo na niższym poziomie w dziedzinie gospodarczej i kulturalnej”.Wybory prezydenckie na Litwie odbędą się 12 maja. Udział w nich zgłosiło 14 osób, w tym przewodniczący Akcji Wyborczej Polaków na Litwie-Związku Chrześcijańskich Rodzin, europoseł Waldemar Tomaszewski.Oprócz Nausedy, który jest kandydatem niezależnym, faworytami wyborów są: była minister finansów, posłanka partii konserwatywnej Związek Ojczyzny-Litewscy Chrześcijańscy Demokraci, Ingrida Szimonyte i premier Saulius Skvernelis, kandydat rządzącej partii Związek Rolników i Zielonych.Przed kilkoma dniami Skvernelis również zapowiedział, że jeżeli zostanie prezydentem, z pierwszą wizytą uda się do Polski.– To jest nasz partner strategiczny zarówno w dziedzinie gospodarczej, bezpieczeństwa, kulturalnej, mamy wspólną historię – powiedział Skvernelis podczas środowej konferencji prasowej, prezentując swój sztab wyborczy i wizję ewentualnej prezydentury.",,
Rzecznik Trzaskowskiego: Za podwyżki opłat za odpady odpowiedzialny jest rząd PiS,"„Informuję, że za podwyżki opłat za odpady jest w 100 proc.  odpowiedzialny obecny rząd, który swoimi decyzjami wywołał w całej Polsce chaos w zarządzaniu polityką odpadową” – napisał na Twitterze Kamil Dąbrowa, rzecznik prasowy prezydenta Warszawy Rafała Trzaskowskiego. Na wpis zareagowali internauci.","Dąbrowa odniósł się do wpisu na koncie warszawskiego PiS. Napisano tam, że partia nie zgadza się na podwyżki za odbiór i zagospodarowanie odpadów. „Mieszkańcy nie mogą płacić za błędy i zaniedbania ratusza! Propozycje Trzaskowskiego to podwyżki dla konkretnych osób od 2 do nawet 6 krotności aktualnej opłaty!” – czytamy. Zdaniem rzecznika warszawskiego ratusza, za podwyżki odpowiada jednak rząd PiS, który miał swoimi decyzjami „wywołać w całej Polsce chaos w zarządzaniu polityką odpadową”.",,
Macierewicz: USA gotowe do rozmieszczania wojsk w Polsce,"– Stany Zjednoczone są gotowe jak najszybciej rozpocząć rozmieszczenie swych wojsk na terenie Polski – powiedział minister Antoni Macierewicz, przebywający z wizytą w USA. W piątek uczestniczył w konferencji na Uniwersytecie Stanowym Rutgersa w New Jersey.","– Wiem, że ze strony USA jest jak największa gotowość i determinacja, żeby ich wojska – zarówno te w ramach ciężkiej brygady, która będzie stacjonować na terenie Polski, jak i te, które będą w bojowej grupie batalionowej i będą współdziałać z innymi wojskami natowskimi – jak najszybciej rozpoczęły rozmieszczenie na terenie Polski – powiedział szef Ministerstwa Obrony Narodowej.Jak przypomniał, będzie się to dziać na początku przyszłego roku i obejmie szereg miejscowości na flance wschodniej, ale też na zachodzie kraju.Antoni  Macierewicz, który przebywa z wizytą w Stanach Zjednoczonych, był w piątek głównym mówcą na sympozjum z udziałem studentów, naukowców i polityków na Uniwersytecie Stanowym Rutgersa w New Brunswick w stanie New Jersey. Wygłosił tam główne przemówienie na konferencji na temat bezpieczeństwa narodowego.",,
Google usuwa kanał Russia Today. „Niespotykana polityczna presja”,Google ugięło się pod „niespotykaną polityczną presją” i usunęło wspierany przez rosyjski rząd kanał RT (Russia Today) ze swojego pakietu premium kanałów YouTube – podał portal Washington Examiner.,"– To wskazuje na niespotykaną polityczną presję wywieraną na wszystkich partnerów stacji RT, by wypchnąć nas całkowicie z amerykańskiego rynku, w każdy możliwy sposób - powiedział Kiriłł Karnowicz Walua z kanału RT.Google usunęło kanał RT ze swojego pakietu kanałów YouTube, które oferowane są razem w celach reklamowych. Sam kanał RT pozostaje w ofercie Google.Przedstawiciele amerykańskiego środowiska wywiadowczego w swoim powyborczym raporcie utrzymują, że kanał RT odgrywał rolę w zorganizowanej przez prezydenta Rosji Władimira Putina „kampanii wpływów”, która miała na celu zachwianie wiary społeczeństwa w demokratyczne procesy USA i zdyskredytowanie kandydatki na prezydenta Hillary Clinton. Raport nazwał RT „głównym medium kremlowskiej propagandy” i zauważył, że kanał „aktywnie współpracował z Wikileaks”.Portal zauważa, że problemem jest sposób traktowania takich mediów bez stwarzania precedensów, które mogą ograniczać wolność słowa. Przykładem jest portal Wikileaks, który w ostatnim czasie opublikował tysiące dokumentów sklasyfikowanych jako tajne. Nowy dyrektor CIA Mike Pompeo obiecał prezydentowi USA Donaldowi Trumpowi „poradzenie sobie z takimi działaniami”.",,
Przeciw Berlusconiemu na antycznym stadionie,"2,5 miliona ludzi według organizatorów, 200 
tysięcy – zdaniem policji – wzięło udział w sobotniej manifestacji w Rzymie przeciwko rządowi Silvio Berlusconiego. Zwołała ją największa siła centrolewicowej opozycji – Partia Demokratyczna.","Mimo dużych rozbieżności w ocenie liczby uczestników podkreśla się, że była to jedna z największych manifestacji we Włoszech w ostatnim czasie.   Hasło wiecu, który zorganizowano na terenie antycznego stadionu Circus Maximus, brzmiało: „Ratujmy Włochy”.  W demonstracji wzięli udział przeciwnicy rządów centroprawicy z całego kraju. Przybyli imigranci, mówiący z niepokojem o wzroście ksenofobii i aktach rasizmu we Włoszech, a także dziesiątki tysięcy młodych ludzi, którzy od wielu dni protestują na ulicach miast przeciwko reformie szkolnictwa.  Przywódca Partii Demokratycznej i rywal Berlusconiego w kwietniowych wyborach Walter Veltroni powiedział w przemówieniu, że „Włochy są lepsze od prawicy, która nimi rządzi”.  Veltroni zarzucił premierowi, że rządzi za pomocą dekretów wprowadzanych w życie, zanim zaaprobuje je parlament.   – Demokracja to nie jest rada nadzorcza –  oświadczył lider opozycji. Skrytykował premiera także za to, że zagroził użyciem policji, by doprowadzić do przerwania okupacji budynków szkolnych i uniwersyteckich, prowadzonej przez protestującą młodzież.   Berlusconiemu dostało się też za to, że zasugerował zawieszenie prac światowych giełd jako antidotum na kryzys na rynkach finansowych, co spowodowało dementi m.in. ze strony Białego Domu.  Jeszcze przed manifestacją premier Berlusconi zapewnił, że nie jest zaniepokojony protestem. Podkreślił, że nie będzie rozmawiał z żadną osobą, która uważa go za dyktatora.",,
Srebrnousty Marek Sawicki,"Wypowiedzią o znaczeniu pszczół dla człowieka, Marek Sawicki zwyciężył w plebiscycie Srebrne Usta. W środę radiowa Trójka po raz 17. przyznała nagrody za najbardziej zaskakującą i zabawną wypowiedź osoby z polskiej sceny politycznej.","– Bardzo mocno zbliżamy się do wyrównania liczby rodzin pszczelich z liczbą rodzin rolniczych. Więc jak już ten wskaźnik wyrównamy poprzez wzrost rodzin pszczelich, a niekoniecznie ubytek rodzin rolniczych, to pewnie tego miodu będziemy mieli więcej – to wypowiedź Marka Sawickiego, posła PSL, która zdobyła serca słuchaczy radiowej Trójki w minionym roku.Po odebraniu statuetki Marek Sawicki wyjaśnił dziennikarzom dokładniej jak istotne znaczenie mają pszczoły dla przyszłości ludzkości.– Cieszę się bardzo, że otrzymałem statuetkę właśnie za tę wypowiedź. Mało mówimy o najlepszym wskaźniku środowiska, jakim są pszczoły. To, co powiedział Einstein, że kiedy wyginą pszczoły, człowiekowi pozostaną zaledwie cztery lata życia, jest prawdą. Cieszę się, że przy okazji tego zwrotu będzie się więcej mówiło o pszczołach i zbawiennych dla zdrowia produktach, takich jak miód, kit pszczeli czy ewentualnie inne produkty z niego wytwarzane – wyjaśnił laureat i zapewnił, że statuetka stanie na honorowym miejscu w domu rodzinnym.Drugie miejsce w plebiscycie zdobył zeszłoroczny „srebrnousty” John Godson, który zauważył, że trzeba uważać na to, co się mówi i obiecał, że w tym roku zamilknie.Oto „doceniona”  wypowiedź posła PO:   – Dwa lata temu byłem w TVP na program poranny. Wchodzę do charakteryzatora i ona przerażona. A więc pytam jej: „Czy już zrobiła to z Murzynem?”, a ona powiedziała: „Nie, tylko z mężem”. Uznanie słuchaczy zdobyła również bardzo szczera wypowiedź Stanisława Kalemby, który przyznał, że do chwili, kiedy nie został posłem, wykonywał konkretną pracę.Srebrne Usta to plebiscyt Programu III Polskiego Radia, w którym słuchacze wybierają najlepsze, niebanalne wypowiedzi polskich polityków. W tym roku o tytuł „srebrnoustych” rywalizowało dziesięciu polityków: Mariusz Błaszczak, Włodzimierz Czarzasty, Ludwik Dorn, John Godson, Stanisław Kalemba, Bronisław Komorowski, Tomasz Nałęcz, Krystyna Pawłowicz, Marek Sawicki oraz Donald Tusk.Plebiscyt został zainicjowany w 1992 roku przez dziennikarkę Trójki, Beatę Michniewicz. Obradujący wówczas Sejm I kadencji obfitował w osobowości wyróżniające się niebanalnym językiem. Posłowie prześcigali się w obrazowych przenośniach, celnych ripostach, niespotykanych figurach retorycznych. Stało się ważne nie tylko to, co kto mówi, lecz także jak to robi. Dziennikarze radiowej Trójki postanowili utrwalić na taśmie oraz w ludzkiej pamięci te zwroty i wyrażenia, które ze względu na swą treść nie zawsze miały szansę przejść do historii. Inicjatorzy plebiscytu mieli poza tym nadzieję, że spojrzenie z przymrużeniem oka na politykę, niekiedy brutalną i zawiłą, dobrze zrobi zarówno jej aktorom, jak i obserwatorom. W myśl przysłowia „mowa jest srebrem, a milczenie złotem” zaproponowali słuchaczom Trójki plebiscyt Srebrne Usta.W poprzednich edycjach zdobywcami Srebrnych Ust byli między innymi: Władysław Bartoszewski, Renata Beger, Piotr Gadzinowski, Zyta Gilowska, Grzegorz Kołodko, Bronisław Komorowski, Aleksander Kwaśniewski, Janusz Korwin-Mikke, Leszek Miller, Jan Maria Rokita, Nelli Rokita, Donald Tusk i Lech Wałęsa.",,
„Czym dla mnie jest Auschwitz-Birkenau? To tragedia mojej ziemi”,"„Czym dla mnie jest Oświęcim? Czym dla mnie jest Auschwitz-Birkenau? Dla mnie urodzonej na tej ziemi, tu żyjącej?” – zapytała europosłanka PiS, była premier Beata Szydło w poruszającym wpisie na swoim koncie na Facebooku. Słowa te opublikowała w 75. rocznicę wyzwolenia obozu Auschwitz-Birkenau.","Post ten różni się od wcześniejszych, ponieważ ma osobisty charakter i nie dotyczy polityki. „To tragedia mojej ziemi, z którą zmagam się ja i wszyscy, którzy tu żyjemy. Tragedia niezawiniona przez jej mieszkańców. I Chcę by świat też o tym usłyszał. Każdy z nas, którzy jesteśmy stąd, czuje jej piętno, każda rodzina żyjąca tu w tamtym złym czasie, została przez nią dotknięta” – napisała była premier.  Jak podkreśliła, o dniu wyzwolenia obozu mówiło się w jej rodzinie.  „Historię tamtego dnia poznałam z opowiadań moich bliskich, którzy na tej Ziemi żyli od pokoleń, z relacji tych, którzy przeżyli z jednej i drugiej strony obozowych drutów. Szkolne czasy wypełnione spotkaniami z byłymi więźniami, wizytami w muzeum z okazji rocznic, niejako zasymilowały nas z tą tragedią. Wspomnienia ludzi, którzy mierzyli się przez lata wojny z obozową rzeczywistością, tych, którzy byli w „lagrze” i tych, którzy żyli w jego cieniu były jakże odmienne. Miały jednak coś wspólnego. Łączył je mrok, który nawet w słoneczne dni unosił się po obu stronach” – napisała Beata Szydło w poście. „Kiedy byłam uczennicą liceum, każdego dnia przejeżdżałam obok Auschwitz. Autobus wypełniony po brzegi jadącymi do pracy ludźmi, młodzieżą, która zmierzała do swych szkół, mijał rutynowo obozowe bloki, wieżyczki strażnicze, za szybami migało charakterystyczne ogrodzenie, zwieńczone kolczastym drutem. Lager, obóz, muzeum. Po naszej stronie Oświęcim, za ogrodzeniem Auschwitz. W autobusie gwar, rozmowy, śmiechy. Po prostu życie. Po drugiej historia śmierci. Życie splotło się ze śmiercią”  — napisała była premier.  Na koniec Beata Szydło oddała hołd zamordowanym w obozie.  „W Auschwitz-Birkenau, niemieckim nazistowskim obozie koncentracyjnym, zamordowani zostali i cierpieli Polacy, Żydzi, Romowie, Rosjanie, Francuzi, przedstawiciele wielu innych narodów. Oddaję im wszystkim hołd. Oddaję też hołd mieszkańcom mojej ziemi, ziemi oświęcimskiej, niosącym pomoc więźniom, którzy tu żyli i cierpieli” – zakończyła swój wpis.",,
Zjednoczona Prawica nie poprze projektu ustawy Lewicy o likwidacji limitu 30-krotności,"Poseł PiS Marcin Horała nie spodziewa się, by Zjednoczona Prawica poparła projekt ustawy Lewicy o likwidacji limitu 30-krotności składek na ZUS. Rzecznik rządu Piotr Müller przyznał w programie „Kwadrans polityczny”, że nawet jeśli te kilka miliardów nie wpłynie do budżetu państwa, deficyt budżetowy będzie najniższy od wielu lat.","Poseł PiS Marcin Horała powiedział, że nie sądzi, by Zjednoczona Prawica poparła projekt ustawy Lewicy o likwidacji limitu 30-krotności składek na ZUS. Wyjaśnił, że jego założenia są wątpliwe do spełnienia. Projekt zakłada m.in. wprowadzenie emerytury maksymalnej oraz ustalenie emerytury minimalnej na poziomie 1,6 tys. zł.  We wtorek Marcin Horała jako poseł wnioskodawca wycofał projekt PiS, który zakładał likwidację limitu 30-krotności od 2020 r. Wyjaśnił, że ta decyzja była podyktowana m. in. brakiem sejmowej większości.  – Projekt ten wzbudził wiele kontrowersji również w łonie Zjednoczonej Prawicy.  Porozumienie Jarosława Gowina było przeciwne. Zanosiło się na to, że nie będzie porozumienia wokół tej ustawy, dlatego ją wycofaliśmy. Żyjemy w wolnym kraju, nie da się ludzi zmusić, mają swoje poglądy. Może to moja porażka pedagogiczna jako przedstawiciela wnioskodawców, że nie przekonałem kolegów z Porozumienia – ocenił.",,
"Premier dla „SE”: zmiany w rządzie „kiedyś pewnie będą, ale nie teraz”","Mam nadzieję, że Andrzej Duda zostanie prezydentem na drugą kadencję – powiedziała premier Beata Szydło w wywiadzie dla „Super Expressu”. Pytana o ewentualne zmiany w rządzie, powiedziała, że takie zmiany „kiedyś pewnie będą, ale nie teraz”.","– O tym, kto będzie następnym prezydentem Polski, zdecydują Polacy w wyborach – powiedziała premier Szydło, pytana o to, czy chciałaby zostać kolejnym prezydentem. – Mam nadzieję, że będzie to Andrzej Duda – dodała.Premier podkreśliła, że prezydent Andrzej Duda dobrze sprawuje swoją funkcję. – Uważam, że wywodzący się z naszego obozu Andrzej Duda jest dobrym prezydentem, realizującym program, z którym szedł do wyborów. Wierzę głęboko, że będziemy mogli to nadal robić – powiedziała premier Szydło. Rząd bez zmianPremier pytana w wywiadzie dla „SE” o ewentualne zmiany w rządzie, powiedziała, że takie zmiany „kiedyś pewnie będą, ale nie teraz”. Podkreśliła, że Prawo i Sprawiedliwość konsekwentnie realizuje swój program wyborczy, a ministrowie „wywiązują się ze swoich obowiązków”.Jak oceniła, „gospodarka się rozpędza, ludzie mają pracę, w większości są zadowoleni, Polska jest pięknym, bezpiecznym krajem, rodzi się coraz więcej dzieci”. Wyraziła zadowolenie, że „sprawy Polski i Polaków idą dziś w dobrym kierunku”. – Nie spoczywamy jednak na laurach. Chcemy, aby wzrost gospodarczy przekładał się na wzrost poziomu życia wszystkich Polaków – zadeklarowała szefowa rządu.Pytana o sondaże, według których szef MON Antoni Macierewicz nie cieszy się popularnością opinii publicznej, premier powiedziała, że Macierewicz jest „skutecznym ministrem”, który dba o rozwój polskiej armii i o jej reformowanie. – Swoimi działaniami naraził się wielu wpływowym grupom interesów, więc ma wrogów. Powtórzę to, co mówiłam: nie widzę powodu, żeby ministra Macierewicza dymisjonować – podkreśliła.Pytana, czy jest z czegoś niezadowolona, premier odpowiedziała: „jeśli jestem z czegoś niezadowolona, to z opozycji, bo pewne rzeczy, mimo różnic, powinniśmy robić razem”. Tłumaczyła, że Polacy oczekują od rządu zgody i współpracy. – I ja o tę współpracę apeluję. Dla Polski i dla Polaków – powiedziała premier.",,
Statek osiadł na dnie. Ruch w cieśninie wstrzymany,"Statek handlowy osiadł na dnie, dotykając dziobem brzegu w cieśninie Bosfor w Stambule – podała stacja CNN Turk. W związku z wypadkiem władze zamknęły ruch tranzytowy. Nie ma na razie informacji o poszkodowanych.","O zamknięciu ruchu w cieśninie, łączącej Morze Marmara z Morzem Czarnym, poinformowała agencja spedycyjna Tribeca.  Pływający pod banderą Liberii statek Songa Iridum – o długości 191 m – zmierzał do stambulskiego portu Ambarli – pisze Agencja Reutera, powołując się na dane firmy Refinitiv Eikon zajmującej się monitorowaniem ruchu statków.  Zbudowany w 2008 r. kontenerowiec przypłynął do Stambułu z Odessy na południu Ukrainy – podał portal Daily Sabah. Według portalu Hyrriet Daily News do wypadku doszło ok. 25 minut po wpłynięciu statku do cieśniny. Nie wiadomo, co było przyczyną zdarzenia.",,
Siostra samobójcy oburzona słowami oskarżającymi premiera Morawieckiego,"Startująca w wyborach do PE pani Barbara twierdzi, że jej mąż popełnił samobójstwo przez kredyt we frankach, a moralną odpowiedzialność ponosi za to premier Mateusz Morawiecki. Bliscy pana Piotra są oburzeni tą wypowiedzią, wskazują, że odebrał on sobie życie przed wzrostem kursu franka – podała w piątek „Interwencja” telewizji Polsat.","Startująca w niedawnych wyborach do Parlamentu Europejskiego z listy Kukiz’15 „pani Barbara twierdzi, że jej mąż popełnił samobójstwo przez kredyt we frankach, a moralną odpowiedzialność ponosi za to premier Mateusz Morawiecki”.Bliscy pana Piotra są oburzeni tą wypowiedzią. Wskazują m.in. że odebrał on sobie życie przed nagłym wzrostem kursu franka – informuje „Interwencja”.Do redakcji „Interwencji” zgłosili się bliscy i przyjaciele tragicznie zmarłego pana Piotra spod Warszawy. – Protestują oni przeciwko publicznym wystąpieniom byłej żony mężczyzny. Według nich kobieta szarga dobre imię bliskiej im osoby mówiąc nieprawdę – relacjonuje program, portal polsatnews.pl.",,
"Zapomniany bohater. „Chciałbym, żeby dzisiejsi politycy mieli takie horyzonty”",W Warszawie odbyła się premiera książki „Ignacy Matuszewski. Pisma Wybrane” pod redakcją dr hab. Sławomira Cenckiewicza. Jest to zbiór publikacji jednego z najbardziej wszechstronnych polityków II Rzeczpospolitej.,"Historyk ocenił, że postać Ignacego Matuszewskiego była niedoceniana w Polsce po 1989 roku. Tymczasem miał on wszystkie cechy, jakie powinien posiadać dobry i skuteczny polityk.– Z jednej strony romantyczny z ducha, ale jednocześnie empiryczny, kostyczny i pozytywistyczny. Chciałbym, żeby dzisiejsi politycy mieli takie horyzonty jak on, to znaczy interesowali się historią, literaturą piękną, ekonomią – powiedział członek kolegium IPN.Cenckiewicz dodał, że książka może być ciekawą lekturą dla każdego miłośnika polskich dziejów. – To się czyta jak Biblię, to znaczy na wyrywki, nie trzeba od deski do deski. Już po spisie treści możemy się zorientować, że są tam teksty, które mogą nas zainteresować – wskazał.Ignacy Matuszewski był politykiem, publicystą, dyplomatą, a także kierownikiem Ministerstwa Skarbu II Rzeczypospolitej. Był jednym z głównych organizatorów ewakuacji polskiego złota do Francji w czasie II wojny światowej. Od 1941 roku publikował w Stanach Zjednoczonych, gdzie zmarł nagle w 1946 roku.",,
Eksperci o bankach: nie upadną z powodu umów frankowych,"Po wyroku TSUE w sprawie kredytów frankowych upadłość banków wydaje się mało prawdopodobna. Instytucje finansowe zaczęły bowiem tworzyć rezerwy odpowiednio do notowanego ryzyka. Problemem może okazać się to, że skutki księgowe orzeczenia Trybunału nie są jednak jednoznaczne.","Piotr Witek, członek Krajowej Rady Biegłych Rewidentów i prezes zarządu Grupy Rewit stwierdził w rozmowie z portalem Prawo.pl, że właśnie ten element będzie nastręczać poważnych problemów interpretacyjnych w skomplikowanej materii szacowania ryzyka i ewentualnych rezerw.  W jego opinii rolą audytorów będzie współpraca z bankami i nadzorem finansowym w celu wypracowania rozwiązania, które pomoże w rzetelny sposób wycenić skutki wyroków sądów na aktywa banków.  – Wyrok TSUE z pewnością jednak nie pozostanie bez wpływu na sytuację finansową banków zaangażowanych w kredyty frankowe – ocenił Krzysztof Burnos, biegły rewident, partner zarządzający w Kancelarii Biegłych Rewidentów Burnos Audit. – Nie wiemy jeszcze, w jakim zakresie tezy wyroku zostaną wykorzystane do korekt wycen należności kredytowych oraz rezerw na zobowiązania przez poszczególne banki. To jest indywidualna odpowiedzialność zarządów i rad nadzorczych banków – mówił. Jak dodał, Związek Banków Polskich szacuje, że koszty wynieść mogą nawet 60 mld zł.",,
„Siły dobrej mocy mają twarz”. Były funkcjonariusz UB „jest gotów dać świadectwo”,"Siły dobrej mocy mają twarz, pan Tadeusz Staszczyk mówi pod swoim nazwiskiem. Jest gotów dać świadectwo. Siły złej mocy twarzy nie mają – mówił na konferencji prasowej pełnomocnik marszałka Senatu Tomasza Grodzkiego mec. Jacek Dubois. Jak wynika z oświadczenia opublikowanego w Onecie, mężczyzna, który mówi o tym, że ktoś chciał go przekupić – by ten oskarżył Grodzkiego o korupcję – był funkcjonariuszem UB.","Marszałek Grodzki wraz ze swoim pełnomocnikiem – mecenasem Jackiem Dubois, który reprezentował w przeszłości prominentnych polityków PO – Beatę Sawicką, Donalda Tuska i Bronisława Komorowskiego – zorganizowali konferencję prasową w Senacie, na której poinformowali o relacji 90-letniego Tadeusza Staszczyka ze Szczecina.  Mężczyzna ten – o czym rano informowały w podobnym czasie media – twierdzi, że pod koniec ubiegłego roku do jego domu przyszedł mężczyzna i chciał dać mu 5 tys. zł, w zamian za to, że ten poświadczy, że Grodzki brał łapówki.  Jak się okazało w swoim oświadczeniu Staszczyk podał nr PESEL, z którego wynika, że to ten sam Tadeusz Staszczyk, który w katalogu IPN widnieje jako funkcjonariusz bezpieczeństwa PRL.   Grodzki zaprzeczył w trakcie konferencji prasowej, jakoby przyjmował jako lekarz jakiekolwiek pieniądze od pacjentów w zamian za operacje oraz inne czynności medyczne. Oświadczał też, że to atak na Senat i że w tej sprawie powiadomi ABW. Marszałek Senatu przedstawił również nagranie dźwiękowe, na którym jego były pacjent ze szpitala w Zdunowie, Tadeusz Staszczyk, mówi o próbie przekupienia go w zamian za oczernianie Grodzkiego. – 30 grudnia 2019 r. przyszedł do mnie pan, który stwierdził, że jest ze szpitala (...) wpuściłem go do domu, on przyszedł do mnie do pokoju i wyjął portfel i oświadczył, że otrzymam 5000 zł, jeśli napiszę oświadczenie, że doktor Grodzki zażądał ode mnie pieniędzy i tylko po daniu pieniędzy przyjął mnie do szpitala, co jest fałszem, obłudą, draństwem – mówi Staszczyk na nagraniu.  Grodzki na konferencji pytał, kto dotarł do bazy pacjentów w Zdunowie, ile było osób, którym oferowano pieniądze w zamian za oczernianie go oraz kto złożył Staszczykowi tę propozycję.  – W tej chwili jest jasne, że jest to atak na Senat RP i na instytucję marszałka Senatu, dlatego wzywam ABW do pomocy w wyjaśnieniu, kto za tym stoi i jakie są motywy tego działania, bo ta akcja „Senatgate” wydaje się być elementem większego planu, nie wiem czyjego, pod roboczym kryptonimem „odzyskać Senat” i to metodami, które nie mają z demokracją nic wspólnego – mówił marszałek Senatu.  Pełnomocnik Grodzkiego mec. Jacek Dubois poinformował natomiast, że zostały złożone zawiadomienia do prokuratury dotyczące zniesławienia marszałka Senatu przez dziennikarzy, zawiadomienia wobec osób, które stosowały groźby w stosunku do Grodzkiego, zawiadomienie dotyczące złamania tajemnicy lekarskiej oraz zawiadomienie dotyczące przestępstwa przeciwko wymiarowi sprawiedliwości w sprawie nakłaniania do składania fałszywych zeznań. Grodzki był pytany, czy pobierał pieniądze od swoich pacjentów. Marszałek Senatu odparł, że wielokrotnie mówił i kolejny raz powtarza, że nie pobierał od pacjentów pieniędzy.  – Nigdy nie pobierałem od pacjentów pieniędzy i nie żądałem żadnych pieniędzy za operacje, ani nie uzależniałem żadnych czynności medycznych od wpłacenia pieniędzy – odpowiedział Grodzki.  Dopytywany o głosy osób podające, że przekazywali mu kwoty w wysokości 1,5 lub 2 czy 3 tys. zł oraz czy przyjmując pacjentów np. w prywatnym gabinecie pobierał opłatę za konsultację medyczną, podkreślił: „Ci pacjenci, jeżeli zechcą ujawnić swoje imię i nazwiska, do tej pory są anonimowi, będę przeze mnie pozwani”.  Jak zaznaczył, czym innym jest opłata za wizytę w gabinecie, w którym był sporadycznie z uwagi na liczne obowiązki, od wpłaty „jakiś kwot, które padają”.",,
"Bunt imigrantów. Próbowali zbiec z hiszpańskiego ośrodka, raniąc przy tym policjantów",Kilkudziesięciu cudzoziemców umieszczonych w ośrodku dla imigrantów w Walencji na południowym wschodzie Hiszpanii próbowało zbiec w nocy z niedzieli na poniedziałek. W trakcie zamieszek atakowali i ranili policjantów. Ucieczkę udaremniono.,"Około dwudziestu mężczyzn zaatakowało strażników, wyrwało im klucze i dostało się na dach, skąd rzucali w strażników kamieniami – taką informację podał rzecznik policji hiszpańskiej Walencji. Imigranci rozpoczęli bunt w ośrodku, gdzie cudzoziemcy o nieuregulowanym statusie są przetrzymywania aż do czasu decyzji o ich ewentualnym wydaleniu albo przyznaniu azylu. Żaden z rannych policjantów nie wymagał hospitalizacji. Część buntowników niszczyła wyposażenie ośrodka oraz podłożyła ogień pod materace. Straż pożarną, która przyjechała na miejsce, również obrzucili kamieniami. Złe warunki życiaSytuację rozwiązały po północy specjalne oddziały policji, które po strażackiej drabinie weszły na dach i obezwładniły mężczyzn. W poniedziałek rano było już tam spokojnie, sytuacja wróciła do normy. Organizacja pozarządowa CIEs NO twierdzi, że w ośrodku jest ok. 150 miejsc; władze podają, że zajętych jest nieco ponad 40 proc. z nich. W czerwcu CIEs NO krytykowało złe warunki życia w tym ośrodku.",,
"„Popiełuszko mówił o Polsce solidarnej, wolnej i demokratycznej”","W Suchowoli (Podlaskie) rozpoczęły się w sobotę dwudniowe uroczystości związane z 70. rocznicą urodzin błogosławionego ks. Jerzego Popiełuszki. Zamordowany w 1984 roku przez SB duchowny pochodził z tej parafii; urodził się w pobliskiej wsi Okopy. Szef MSWiA przypomniał, że ks. Popiełuszko w swoich kazaniach „mówił o Polsce solidarnej, wolnej i demokratycznej”.","W obchodach bierze udział rodzina ks. Jerzego i mieszkańcy Suchowoli, przedstawiciele władz państwowych i samorządowych. Listy do uczestników skierowali m.in. prezydent Andrzej Duda i premier Beata Szydło.   W swoim liście prezydent wyraził radość, że społeczność Suchowoli i Okopów, w której wyrósł ksiądz Popiełuszko i z której wyruszył, by służyć Kościołowi i bliźnim, w serdeczny sposób czci jego pamięć. Andrzej Duda napisał, że ci, którzy mieli szczęście poznać księdza Jerzego w latach jego posługi kapłańskiej, zapamiętali go jako wspaniałego duchownego, głęboko oddanego Bogu, miłującego Ojczyznę i zawsze otwartego na potrzeby innych ludzi. A to wszystko, czego ksiądz Jerzy dokonał, za co był ceniony, a teraz jest czczony, zaczęło się w jego rodzinnych Okopach i parafialnej Suchowoli. „Dlatego uważam, że świętowanie 70. rocznicy Jego urodzin właśnie w tym miejscu, niejako u źródeł Jego powołania i drogi do świętości, ma charakter głęboko chrześcijański. I chociaż napełnia nas smutkiem wiedza o niezwykle ciężkim doświadczeniu, przez które przeszedł, to o wiele większa jest radość z tego, że nasz polski naród wydał tak wspaniałą postać, istotną dla całego Kościoła” – napisał Andrzej Duda. Duchowy przywódca „Solidarności” Ks. Jerzy Popiełuszko urodził się we wsi Okopy 14 września 1947 r. Był synem Marianny i Władysława, którzy prowadzili gospodarstwo rolne. Od 1954 r. uczył się w szkole w Suchowoli, a w miejscowym kościele był ministrantem. Po maturze wstąpił do Metropolitalnego Seminarium Duchownego pw. św. Jana Chrzciciela w Warszawie. Po powstaniu „Solidarności” ks. Popiełuszko stał się jej duchowym przywódcą. Był duszpasterzem krajowym ludzi pracy, a także służby zdrowia. Po wprowadzeniu stanu wojennego 13 grudnia 1981 r., był systematycznie nękany i inwigilowany przez SB i MO. Zginął z rąk SB jesienią 1984 r. Uroczystość beatyfikacji ks. Popiełuszki odbyła się w 2010 r.",,
Grzegorz Schetyna rezygnuje. Przedstawił swoją kandydatkę na premiera,"Kandydatką Koalicji Obywatelskiej na przyszłego premiera będzie Małgorzata Kidawa-Błońska – poinformował lider PO Grzegorz Schetyna. Jego zdaniem Kidawa-Błońska zna życie, wie czego potrzebują polskie rodziny i była świetnym marszałkiem Sejmu. Kidawa-Błońska będzie liderką listy KO do Sejmu w Warszawie, z kolei Schetyna będzie na pierwszym miejscu listy KO we Wrocławiu.","Na wtorkowej imprezie kampanijnej Koalicji Obywatelskiej lider PO poinformował, że kandydatką Koalicji Obywatelskiej na przyszłego premiera będzie obecna wicemarszałek Sejmu Małgorzata Kidawa-Błońska. – Nie wiem, jak mogliśmy na to wcześniej nie wpaść. Przecież to takie oczywiste – powiedział Schetyna.– Trzeba słuchać ludzi, naprawdę trzeba słuchać ludzi. A Małgorzata, warszawianka, kobieta sukcesu, matka, ludzi potrafi słuchać. Z taką samą uwagą i szacunkiem rozmawia z ambasadorem filharmonii, jak i ze sprzedawczynią na miejskim bazarku. I w jednym, i drugim przypadku potrafi z rozmówcą nawiązać tak samo ciepłą i serdeczną relację – mówił lider PO.Zdaniem Schetyny, Kidawa-Błońska „zna życie, wie czego potrzebują polskie rodziny, była świetnym marszałkiem Sejmu”. – Zawsze chce się porozumieć dla dobra Polek i Polaków. Może ma to w genach? Jednym z jej pradziadków był prezydent II RP Stanisław Wojciechowski, a drugim premier II RP Władysław Grabski. Obaj nie pracowali dla żadnej partii, tylko dla Polski, tak jak Małgorzata – podkreślił szef PO.",,
„Wiedomosti”: Za embargo na żywność z Zachodu płacą konsumenci,"Embargo na import produktów żywnościowych z Unii Europejskiej zwiększa nieefektywność producentów rosyjskich; Kreml sądził, że embargo jest dobrą odpowiedzią na sankcje zachodnie, jednak koszty ponosi rosyjski konsument – ocenia we wtorek dziennik gospodarczy „Wiedomosti”.","Protekcjonistyczna polityka kosztuje każdego obywatela Rosji rocznie 2 tys. rubli (32 dolary) – wskazuje dziennik, powołując się na szacunki ekspertki Natalii Wołczkowej z Centrum Badań i Opracowań Ekonomicznych i Finansowych (CEFIR). Tyle przeciętny Rosjanin przepłaca za produkty z 14 grup towarów, których dotyczą rosyjskie kontrsankcje. Z tych 2 tys. rubli 1250 rubli zyskuje rosyjski producent. Zdaniem „Wiedomosti” nie doszło w okresie obowiązywania embarga do całkowitego zastąpienia importu produkcją krajową. „Dostawców z jednych krajów zamienili inni, często – drożsi” – podkreśla gazeta. Z kolei większość towarów rosyjskich, które zastąpiły produkcję importowaną, jest od niej droższa – wyjaśnia Wołczkowa. Inna ekspertka, główna ekonomistka banku Alfa Bank, Natalia Orłowa wyjaśnia, że skutki kontrsankcji dzielą się na dwa etapy. Zaraz po wprowadzeniu kontrsankcje przynoszą skutki pozytywne, ale później rośnie ryzyko skutków negatywnych. Orłowa jest przekonana, że cofnięcie sankcji – którego na razie nie można przewidzieć – będzie miało złe następstwa dla producentów rosyjskich. „Kontrsankcje pozwoliły dużym graczom zwiększyć swoje udziały na rynku, w cieplarnianych warunkach stali się oni ważniejsi, ale mniej konkurencyjni. Im dłużej będą utrzymywać się takie warunki, tym mniej rosyjski przemysł rolniczy będzie przygotowany na surową konkurencję” – ostrzegają „Wiedomosti”.",,
Ocieplenie klimatu to więcej biedy na świecie. Szczyt w Paryżu ma temu zapobiec,"Ograniczenie emisji gazów cieplarnianych, spowolnienie globalnych zmian klimatu, a w efekcie ograniczenie ubóstwa – to główne założenia rozpoczynającej się w Paryżu konferencji COP 21. Biorą w niej udział przywódcy niemal dwustu państw. Polskę reprezentuje premier Beata Szydło.","Globalne ocieplenie to gigantyczne wyzwanie dla ludzkości. Naukowcy obliczyli, że jeżeli w najbliższym czasie nie zostanie ograniczona emisja dwutlenku węgla, do 2100 roku średnia temperatura wzrośnie o 3,4 stopnia Celsjusza.Wojny o wodę?Zmiana klimatu może mieć katastrofalne skutki. Przełoży się bowiem na ograniczenie dostępu do wody znacznej dla części mieszkańców naszej planety, dotknie też rolnictwo. Efektem będzie wzrost liczby ludzi żyjących w skrajnym ubóstwie oraz wojny.Konferencja COP 21 zakłada podpisanie deklaracji dotyczącej powstrzymania wzrostu średniej temperatury o maksymalnie 2 stopnie do 2100 roku w porównaniu z pierwszymi badaniami przeprowadzanymi przed epoką industrialną.Osiągnięcie porozumienia może być niezwykle trudne, ponieważ wiele krajów i regionów ma rozbieżne cele. Unia Europejska wystąpi z propozycją redukcji emisji gazów cieplarnianych do 2030 roku o 40 proc. w stosunku do 1990 roku.Kongres może blokowaćStany Zjednoczone, które są jednym z największych emiterów CO2 na świecie, nie podpisały wcześniejszej umowy klimatycznej – protokołu z Kioto z 1997 roku. Teraz prezydent Barack Obama obiecuje zmianę podejścia do zobowiązań emisyjnych. Amerykański kongres, w którym większość mają Republikanie, może jednak zablokować ustalenia z Paryża, zwłaszcza jeżeli będą oznaczały dodatkowe koszty. Chiny i Indie, również w znacznym stopniu odpowiadające za globalne ocieplenie, chcą ograniczyć emisję gazów cieplarnianych dopiero po osiągnięciu wystarczającego poziom rozwoju. Z kolei najbardziej zagrożone zmianami klimatu państwa Oceanii zaapelują o niezwłoczne podjęcie działań.Polskie stanowisko, które zaprezentuje premier Szydło, zakłada walkę o tzw. neutralność technologiczną. Zakłada ona zmniejszanie emisji za pomocą suwerennie wybranych metod, a nie tylko poprzez rozwój energii odnawialnej. Ma to choć w pewnym stopniu przedłużyć opieranie naszej energetyki na węglu.                                                    Zmiana klimatu zagraża również zachwianiem biosfery (fot. Insights/UIG via Getty Images)",,
Petru: finansowanie naszej partii jest przejrzyste. „Liczę na mocny dwucyfrowy wynik”,"– Niektórym jest bardzo w niesmak, że powstaliśmy – tak Ryszard Petru w programie „Dziś Wieczorem” komentował ostatnie zarzuty pod adresem jego ugrupowania dotyczące finansowania partii. Chodziło m.in. o kredyt wzięty na kampanie wyborczą. – Jak to jest, że inni mogą brać i nikt o nic nie pyta, a jak my bierzemy to są do nas pretensje – pytał lider „Nowoczesnej”. Petru liczy też na dobry wynik w wyborach. – Mocny dwucyfrowy wynik. Powyżej dziesięciu procent – zapowiedział na antenie TVP Info.","Zdaniem Ryszarda Petru finansowanie jego partii jest wyjątkowo przejrzyste. – Kredyt dostałem w ostatniej możliwej chwili. Starałem się o niego  półtora, dwa miesiące. Jest on udzielany wszystkim na takich samych zasadach i bazuje na sondażach. Kredyt daje tylko jeden bank w Polsce [PKO BP – przyp. red.] – tłumaczył Ryszard Petru na antenie TVP Info.  Padły też konkretne liczby. – 20 mln zł. na kampanię wzięło PiS, 6 mln Platforma Obywatelska, 1.5  lewica, a ja 2 mln. Jak to jest, że inni mogą brać i nikt o nic nie pyta, a my bierzemy jako partia polityczna to do nas są pretensje. […] Niektórym jest bardzo w niesmak, że powstaliśmy  – mówił na antenie TVP Info Ryszard Petru lider „Nowoczesnej”, cytując dane z artykułu „Gazety Wyborczej”. Tanajno ma przeprosić Nowoczesną   Odniósł się w ten sposób do zarzutów Pawła Tanajny, kandydata na posła z list komitetu Kukiz'15, który zarzucił ugrupowaniu Ryszarda Petru m.in. nieprawidłowości związane z finansowaniem jego ugrupowania i przegrał proces w trybie wyborczym. Współpracownik Pawła Kukiza ma m.in. zamieścić sprostowanie na łamach pięciu portali informacyjnych i wpłacić 10 tys. zł na rzecz Polskiej Akcji Humanitarnej. Tanajno zapowiedział już odwołanie od wyroku.  Ataki na swoje ugrupowanie Petru tłumaczył zagrożeniem jakie sprawia dla innych uczestników życia politycznego. – Dane pokazują, że znaczna część wyborców Kukiza chce na nas głosować. Podobnie jest z „korwinowcami”. Dlatego są te ataki poniżej pasa – mówił Petru. Kilka dni temu „korwiniści” zakłócili jedną z konferencji prasowych lidera Nowoczesnej. Akcja polegała na zagłuszaniu trąbką lidera ugrupowania.                                                teraz odtwarzaneKonferencja Petru przerwana przez... różowe trąbki działaczy partii Korwin Petru: liczę na mocny dwucyfrowy wynik Petru mówił też o spodziewanym wyniku wyborów. Według sondażu Ipsosu dla „Wiadomości” Nowoczesna Ryszarda Petru z 4 proc. nie dostałby się do parlamentu. Wyraźnie prowadzi  Prawo i Sprawiedliwość, które może liczyć na 36 proc. poparcia i daleko zostawia w tyle konkurencję. Do Sejmu weszłaby jeszcze PO (22 proc.), Zjednoczona Lewica ( 8 proc.), Kukiz’15 (8 proc.) oraz PSL (5 proc.) Wyniki nie zamartwił Ryszarda Petru, który mówił o rosnącym poparciu dla jego ugrupowania  – Mocny dwucyfrowy wynik. Powyżej 10 procent – zapowiedział na antenie TVP Info.",,
Machlojka z choinką? Włoskie służby badają sprawę „łysego drapaka”,"Do włoskiego Trybunału Obrachunkowego, czyli odpowiednika polskiej Najwyższej Izby Kontroli, trafiła sprawa choinki, która stanęła na placu Weneckim w Rzymie. Organizacja konsumencka Codacons zapytała, czy doszło do nadużyć przy wyborze i instalacji drzewka, które wyschło przed świętami i doczekało się nazwy „łysy drapak”.","Rzymska choinka stała się nie tylko przedmiotem żartów, ale wręcz tematem narodowej debaty. Igły zaczęły w niej opadać zaraz po zapaleniu lampek 8 grudnia. Niecałe dwa tygodnie później eksperci uznali, że świerk wysechł i nie ma już dla niego nadziei, bo nie ma korzeni. Zostały one obcięte przed transportem i to w tym specjaliści dopatrują się przyczyn obecnego stanu rzeczy.Z kasy miejskiej na instalację i udekorowanie drzewka, przywiezionego z Trydentu na północy Włoch, wydano prawie 50 tys. euro. Codacons złożyła w związku z tym wniosek o sprawdzenie wszystkich okoliczności wyasygnowania tej sumy oraz tego, czy nie narażono na straty budżetu miasta.Aktywiści zażądali również usunięcia wysuszonej choinki z placu Weneckiego, argumentując, że stanowi ona „haniebny spektakl, na który patrzą mieszkańcy i turyści” i że całkowicie bezużytecznie wydano na nią publiczne pieniądze. Ratusz oświadczył, że nie zastąpił drzewka innym.",,
„W PiS następuje przewartościowanie wpływów”,– Jakiś wewnętrzny układ się wyczerpał i następuje przewartościowanie wpływów w Prawie i Sprawiedliwości – ocenił przyczyny odwołania premier Beatę i zastąpienie jej Mateuszem Morawieckim politolog z Instytutu Nauk Politycznych Uniwersytetu Warszawskiego dr Bartłomiej Biskup.,"– To nowy etap w funkcjonowaniu wewnętrznym PiS, bo na zewnątrz gabinet Beaty Szydło był bardzo dobrze postrzegany. Premier ma duże zaufanie. Mateusz Morawiecki też ma wysokie, ale już nie tak, jak Beata Szydło. Sondaże są dobre, wyniki gospodarcze też. Zatem nie ma specjalnego, zewnętrznego powodu, by dokonywać zmiany. Rozumiem, że jakiś wewnętrzny układ się wyczerpał i następuje przewartościowanie wpływów w PiS – tłumaczył politolog.Dr Biskup krytycznie ocenił pomysł objęcia przez Beatę Szydło funkcji wicepremiera w nowym rządzie. – Rozumiem lojalność, ale to chybiony pomysł. Może powinna zostać ambasadorem, europosłem, komisarzem w Brukseli w przyszłości, ale bycie wicepremierem to degradacja. Nie jest to rola dla Beaty Szydło. Nie dość, że będzie czuła się z tym źle, to jeszcze nie będzie dobrze spełniała tej funkcji, bo była premierem. Są pewne granice wytrzymałości osobistej – podkreślił.Zdaniem eksperta rekonstrukcja rządu może mieć wpływ na relacje Polski z Unią Europejską, ale należy poczekać na zakres zmian. Zauważył przy tym, że takie wydarzenie jest zawsze okazją do resetu.",,
„Apel SLD do prezydenta to błąd”,"– Oczekiwanie SLD, by prezydent dyskutował z kardynałem,
to błędna interpretacja konstytucji – uważa prezydencki doradca Jan Lityński. Chodzi o słowa Stanisława Dziwisza, że parlament nie jest powołany do
tworzenia odrębnego porządku moralnego niż ten wpisany w sumienie.","– Mamy rozdział Kościoła od państwa i on polega między innymi na tym, żeKościół nie dyktuje praw, natomiast ma prawo swoje prawo wyrażać –powiedział Lityński w radiowej Trójce. Jak wskazał, do zadań prezydenta, jako strażnika konstytucji, nie należydyskutowanie z każdym obywatelem nt. jego stosunku do relacji pomiędzy prawemkonstytucyjnym a prawem boskim.  „Zgadzam się z Dziwiszem, ale...”Lityński dodał, że osobiście zgadza się ze słowami kardynała, iż prawo boskiejest ponad prawem konstytucyjnym, jednak „każdy interpretuje je wewłasnym sumieniu, a nie poprzez słowa kardynała czy biskupa, chociaż to mogąbyć słowa ważne”.Szef SLD Leszek Miller zapowiedział w piątek wystosowanie listu do prezydentaz pytaniem, czy ten zgadza się ze słowami kard. Dziwisza o - jak mówił - prymacie prawa bożego nad prawem stanowionym. – To jest norma istniejąca wpaństwie wyznaniowym, gdzie prawo stanowione przez parlament wynika zdoktryny religijnej. To jest Iran Chomeiniego, a nie nowoczesne państwopolskie. Polscy żołnierze walczą z talibami, którzy właśnie taki modelpaństwa wprowadzają u siebie – mówił szef SLD.– Skierujemy list do prezydenta, który jest strażnikiem konstytucji, aby prezydent zechciał się ustosunkować do tych wypowiedzi – dodał. Zapowiedział, że w tej sprawie Sojusz prześle w piątek list do prezydentaKomorowskiego. Jednak w sobotę poinformował, że list jest w przygotowaniu..",,
"Ksiądz pobity pod Poznaniem. Upomniał mężczyznę, który oddawał mocz pod kościołem","W miejscowości Mosina pod Poznaniem doszło do ataku na katolickiego księdza. Duchowny zawiadomił o sprawie policję, która prowadzi poszukiwania agresora.","Jak mówi portalowi tvp.info podkom. Piotr Garstka z poznańskiej policji, do zdarzenia doszło w niedzielę późnym wieczorem.  Przed kościołem w Mosinie stała grupa mężczyzn, która miała pić alkohol i palić papierosy. Jeden z nich miał też oddawać mocz na ścianę świątyni. Kiedy na miejsce przyszedł ksiądz, jeden z mężczyzn uderzył go w twarz. – Ksiądz złożył zawiadomienie, trwają poszukiwania mężczyzny – wskazał Garstka.  Rzecznik archidiecezji poznańskiej ks. Maciej Szczepaniak poinformował, że zaatakowany został jeden z wikariuszy mosińskiej parafii. – Według jego relacji próbował on powstrzymać agresywnych mężczyzn przed profanacją świątyni. Księdzu udzielono pomocy medycznej – przekazał Szczepaniak.",,
„Nazistowska Polska” w amerykańskim dzienniku,"„Nazi Poland” (Nazistowska Polska) - takiego
określenia użył w piątek czołowy amerykański dziennik ”Los Angeles Times”.",,,
Fotel prezesa NBP dla Belki?,"Marek Belka jest kandydatem na szefa Narodowego Banku Polskiego. Jego kandydaturę ma przedstawić na najbliższym posiedzeniu Sejmu pełniący  obowiązki prezydenta Bronisław Komorowski. PO popiera tę kandydaturę, PiS twierdzi, że decyzja nie powinna być podejmowana przed wyborami, a PSL zapowiada, że nie poprze Belki. W związku z ubieganiem się o fotel prezesa NBP  Marek Belka przestał pełnić od czwartku funkcję dyrektora w Międzynarodowym Funduszu Walutowym.","Belka – były premier, dwukrotny wicepremier i minister finansów, ostatnio dyrektor w MFW – potwierdził w rozmowie  z TVP Info, że zgodził się kandydować na szefa banku centralnego.    Premier Donald Tusk powiedział, że marszałek Sejmu nie konsultował z nim kandydatury Marka Belki na prezesa NBP. Dodał jednak, że „z absolutnym uznaniem” przyjmuje propozycję Komorowskiego. –  Nie wiem, czy na jego miejscuwskazałbym akurat tego kandydata, ale to nie jest moja rola  – podkreśliłTusk.  Kandydatura Belki ma być głosowana na przyszłym posiedzeniu Sejmu (9–11 czerwca). Po południu Komorowski rozmawiał w tej sprawie z szefami wszystkich czterech klubów w Sejmie: Grzegorzem Schetyną (PO), Markiem Kuchcińskim (PiS), StanisławemŻelichowskim (PSL) i Grzegorzem Napieralskim (Lewica).   Marszałek zaznaczył, że Schetyna nie zgłosił żadnych zastrzeżeń do kandydatury Belki. Mówił też, że jestzadowolony z przebiegu rozmowy z Żelichowskim.   Relacjonując spotkanie z Napieralskim, marszałek powiedział: –  Musieliśmy sobie parę kwestii wyjaśnić i mam nadzieję, że środowisko lewicowe stanie na gruncie tego, że ważniejsze są interesy państwa polskiego i centralnego bankuniż wątpliwości natury czysto politycznej .  Po zakończeniu konsultacji z Komorowskim p.o. szef klubu PiS Marek Kuchciński przedstawił stanowisko, jakie zaprezentował marszałkowi Sejmu. –  Mamy wątpliwości, czy czas kampanii wyborczej jest czasem właściwym, żeby podejmować decyzję o wyborze prezesa NBP. (...) Do kandydatury Marka Belki nie mamy żadnych zastrzeżeń. Jeżeli zostanie zgłoszona do Sejmu, wówczas będziemy nad nią się zastanawiali  – powiedział.   Kandydaturą Belki  zajmie się prawdopodobnie 9 czerwca sejmowa komisja finansów publicznych. Komorowski ocenił, że Belka ma wystarczająco mocną pozycję na arenie międzynarodowej i w Polsce, aby zostać szefem NBP i nie jest kandydatempartyjnym.„Marszałek jedynie pełni obowiązki prezydenta” Wicepremier Waldemar Pawlak skrytykował decyzję Bronisława Komorowskiego o wyznaczeniu Marka Belki na kandydata na szefa  NBP. Zapowiedział, że jego partia nie zagłosuje za kandydaturą Belki.– Politycznie, niewątpliwie daleko to (decyzja w sprawie kandydata na prezesa NBP) wykracza poza art. 131 ust. 2 konstytucji, który wyraźnie mówi o tymczasowym wykonywaniu obowiązków prezydenta. W moim przekonaniu dla samej zasady należałoby tę sprawę odłożyć do rozpatrzenia i przedłożenia wniosku przez nowo wybranego prezydenta – powiedział Pawlak na czwartkowej konferencji prasowej.Lider ludowców stwierdził, że marszałek Komorowski nie konsultował się w tej sprawie z koalicjantem. Wicepremier zapowiedział, że PSL będzie broniło konstytucji i nie zagłosuje za kandydaturą Belki. Zaznaczył, że Stronnictwo nie zgadza się też z jego poglądami ekonomicznymi. Prezes PiS Jarosław Kaczyński nie ma zastrzeżeń do kandydatury Marka Belki na prezesa Narodowego Banku Polskiego, ale – jak zaznaczył – decyzja w tej sprawie nie powinna być podejmowana 10 dni przed wyborami prezydenckimi. –  Jest pytanie, czy czas jest właściwy. Decyzja miałaby zapadać 10 dni przed wyborami. Pan marszałek Komorowski wypełnia tylko funkcję prezydenta i wydaje nam się, że takie decyzje, jak te które dotyczą ważnych instytucjipaństwowych, a prezes NBP to jest bardzo ważne stanowisko, a bank jest bardzo ważną instytucją, powinny być obsadzane już po rozstrzygnięciach wyborczych  – powiedział kandydat na prezydenta na konferencji prasowej w Sejmie. Kaczyński dodał, że jest zwolennikiem opinii konstytucjonalisty prof. Piotra Winczorka o tym, że pełniący obowiązki prezydenta powinien ograniczać swoje decyzje tylko do spraw absolutnie niezbędnych.Co na to lewica?–  Kompetencje i kwalifikacje Marka Belki do objęcia funkcji prezesa NBP są bez zarzutu – ocenia wiceszef klubu Lewicy Marek Wikiński, członek sejmowej komisji finansów publicznych. Ostateczną decyzję ws. głosowania podejmie klub wraz z władzami SLD.–  Forma zgłoszenia tej kandydatury przez marszałka Sejmu, pełniącego obowiązki prezydenta jest zaskakująca. Sam przyznał, że nie konsultował tej decyzji z własnym środowiskiem politycznym. Od wicepremiera Waldemara Pawlaka usłyszeliśmy, że ta propozycja nie była konsultowana z koalicjantem – powiedział Wikiński.Były premier i minister finansówMarek Belka jest profesorem nauk ekonomicznych, specjalizuje się w zakresie ekonomii stosowanej oraz współczesnej myśli ekonomicznej. W okresie PRL działał w Związku Socjalistycznej Młodzieży Polskiej i PZPR. W wolnej Polsce w latach 1999-2005 był członkiem Sojuszu Lewicy Demokratycznej. Pracował jako konsultant Banku Światowego oraz doradca ekonomiczny prezydenta Aleksandra Kwaśniewskiego. Belka był wicepremierem i ministrem finansów w rządach Włodzimierza Cimoszewicza i Leszka Millera. W okresie swojego urzędowania w tym drugim rządzie wprowadził podatek od dochodów kapitałowych, nazwany później „podatkiem Belki”. W 2004 roku został premierem. Po wyborach 2005 roku i dymisji rządu został mianowany na stanowisko sekretarza wykonawczego Komisji Gospodarczej ONZ do spraw Europy.   W styczniu 2009 został dyrektorem Departamentu Europejskiego Międzynarodowego Funduszu Walutowego. Zgodnie z procedurami MFW Belka ustąpił jednak w czwartek ze stanowiska,  ponieważ zgodził się kandydować na prezesa Narodowego Banku Polskiego.   10 kwietnia w katastrofie lotniczej pod Smoleńskiem zginął prezes NBP Sławomir Skrzypek. Jego obowiązki w NBP i RPP przejął pierwszy zastępca - Piotr Wiesiołek.   Prezes NBP jest powoływany przez Sejm na wniosek prezydenta, na sześcioletnią kadencję. Jest on przewodniczącym Rady Polityki Pieniężnej i zarządu NBP. Szef banku centralnego jest wybierany bezwzględną większością głosów.",,
"Papież Franciszek do Polaków: Pamiętajcie, że Chrystus was kocha","– Chrystus żyje nieustannie. Kocha nas, ofiaruje nam siebie, jako źródło miłosierdzia, przebaczenia, odkupienia – przypomniał papież, pozdrawiając pielgrzymów polskich podczas audiencji generalnej w Watykanie. Franciszek nawiązał do przypadającej w najbliższy piątek uroczystości Najświętszego Serca Pana Jezusa.","– Pozdrawiam serdecznie polskich pielgrzymów. W piątek przypada uroczystość Najświętszego Serca Pana Jezusa. Przypomina nam ona, że Chrystus żyje nieustannie; kocha nas, ofiaruje nam siebie, jako źródło miłosierdzia, przebaczenia, odkupienia. W Nim możemyodnaleźć pokój ducha, który często zakłóca w nas niepewność, smutek, poczucie grzechu. Ofiarujmy Bożemu Sercu samych siebie, całe nasze życie, czas rozpoczętych wakacji. Życzę wszystkim dobrego wakacyjnego wypoczynku. Niech będzie pochwalony Jezus Chrystus – powiedział papież do Polaków. – Dzieje Apostolskie przypominają, że owocem Pięćdziesiątnicy, wylania Ducha Bożego na pierwszą wspólnotę chrześcijańską, był fakt nawrócenia około trzech tysięcy osób, które przyjęły chrzest, otrzymały dar Ducha Świętego, przylgnęły do Chrystusa. Ta grupa, wzór każdej wspólnoty wierzących, stała się zaczynem dzieła ewangelizacji, rodziną Bożą – powiedział papież podczas katechezy. – Wszyscy trwali w nauce Apostołów, w łamaniu chleba i w modlitwach. Wielbili Boga, a cały lud odnosił się do nich życzliwie (por. Dz 2, 42. 47). Złączeni wzajemną miłością, dzielili się z innymi Słowem Bożym, chlebem, tym, co posiadali. Kościół Jerozolimski szybko stał się źródłem nowej społeczności, zdolnej do przemieniania świata w duchu sprawiedliwości, braterstwa, troski o innych – dodał. – Źródłem komunii i wrażliwości na potrzeby braci było autentyczne życie liturgią. Należy życzyć, by liturgia, którą przeżywamy, nie była dla nas jakimś tajemniczym obrzędem, ceremonią, lecz autentycznym doświadczeniem obecności Zmartwychwstałego Pana, Jego miłości, spotkaniem z braterską wspólnotą wierzących. Pamiętajmy, że nasze świadectwomoże być tym, co przyciąga, fascynuje i zdobywa innych dla Chrystusa (por. Evangelii gaudium, 14) – podsumował papież Franciszek.",,
Macron spotka się z Putinem przed szczytem G7,"Prezydent Emmanuel Macron zapowiedział w sobotę, że 19 sierpnia, na kilka dni przed szczytem G7 w Biarritz we Francji, spotka się z przywódcą Rosji Władimirem Putinem w swej letniej rezydencji w forcie Brégançon. Rosja została wykluczona z tego gremium w 2014.","Szczyt siedmiu najbardziej uprzemysłowionych i najbogatszych państw świata odbędzie się w położonym we francuskich Pirenejach Biarritz w dniach od 24 do 26 sierpnia. Wezmą w nim udział przywódcy Francji, Japonii, Niemiec, Stanów Zjednoczonych, Wielkiej Brytanii, Włoch i Kanady, a także przewodniczący Rady Europejskiej i przewodniczący Komisji Europejskiej.Macron wyjaśnił, że pobyt w Brégançon oznacza dla niego osobiście możliwość „pewnego odizolowania się od świata, by móc popracować”, skorzystania z doskonałego systemu łączności, jaką zainstalowano w rezydencji francuskich prezydentów, by móc na spokojnie „porozmawiać ze światowymi przywódcami”, a także „przyjmowania szefów państw, jak to się stanie w wypadku Władimira Putina, który przyjedzie za kilka tygodni”.Emmanuel Macron zapowiedział wizytę Putina podczas rozmowy z dziennikarzami w sobotę po powrocie z Tunezji, dokąd udał się w trzecim dniu swego urlopu, by wziąć udział w pogrzebie prezydenta Bedżiego Kaida Essebsiego, który zmarł w czwartek w wieku 92 lat.W swej wypowiedzi Macron podkreślił, że Francja, która przewodniczy obecnie w G7 i kieruje jej pracami, stoi na stanowisku, że w odniesieniu do Rosji „konieczne jest wyjście z nową inicjatywą”, która „pozwoliłaby na bardzo wnikliwy przegląd wszystkich form i obszarów współpracy”. Chodzi, jak wyjaśnił francuski przywódca, „zarówno o kwestie związane z destabilizacją w niektórych regionach globu, a także konflikty”. Sprawy te „powinny być omówione bez naiwności, ale jednocześnie w taki sposób, by nie zatrzaskiwać przed sobą drzwi” – dodał. Rosja dołączyła do G7 w 1998 roku; po jej wejściu przez 12 lat grupa najbogatszych państw nazywała się G8. Po aneksji Krymu w 2014 r. państwa zachodnie anulowały jednak szczyt z udziałem Rosji, który miał się odbyć 4 i 5 czerwca w rosyjskim kurorcie Soczi i spotkały się bez udziału tego państwa. Rosja została tym samym wykluczona z tego gremium.Niektórzy z przywódców G7 – w tym prezydent USA Donald Trump – kilkakrotnie wyrażali opinię, że Federacja Rosyjska powinna powrócić do grona najbogatszych i najbardziej uprzemysłowionych państw świata i uczestniczyć w spotkaniach politycznych-gospodarczych organizowanych w formacie G8.Podobną opinię wyraził też prezydent Francji w czerwcu ub.r. podczas konferencji prasowej po zakończeniu szczytu G7 w La Malbaie w Kanadzie, ale warunkował to wypełnieniem przez Kreml porozumień mińskich. Macron wyraził w Kanadzie nadzieję, że „przyszłoroczny szczyt, który planujemy przeprowadzić w Biarritz, odbędzie się już z udziałem Rosji”.„G7 wciąż deklaruje, że format może być ponownie rozszerzony. Jeśli tylko Rosja zdecyduje się na wypełnienie warunków porozumień mińskich, jest to wykonalne, ale tylko wtedy” – podkreślił Macron.Idea powrotu Rosji do stołu obrad w formacie G8 bez stawiania jakichkolwiek warunków nie ma jednakże poza Donaldem Trumpem zwolenników w G7. Odrzucają ją zarówno Unia Europejska, jak i pojedynczy członkowie G7. Bardziej elastyczne stanowisko w tej sprawie zajmują jednak rządy takich państw jak Włochy czy Francja.Zważywszy na tradycje bliskiej współpracy z Rosją, władze francuskie życzyłyby sobie wznowienia dialogu z Rosją i wyjścia z okresu zamrożenia współpracy w wielu sferach.Po spotkaniu z Władimirem Putinem i długich rozmowach w cztery oczy, jakie prezydent Macron przeprowadził z nim w kuluarach czerwcowego szczytu G20 w japońskiej Osace, przywódca Francji zapowiedział „rychłe spotkanie z Putinem dla przedyskutowania relacji dwustronnych”. Jak podkreślił: „takie spotkanie to kwestia najbliższych tygodni” – przypomina agencja AFP.Fort de Brégançon to oficjalna letnia rezydencja prezydentów Francji. Jest ona usytuowana na skalistej wyspie wznoszącej się na 35 metrów n.p.m. na wybrzeżu Morza Śródziemnego.",,
Sondaż: Kidawa-Błońska nokautuje Jaśkowiaka wśród wyborców PO,"Małgorzata Kidawa-Błońska w prawyborach w PO może liczyć na dużo większe poparcie niż Jacek Jaśkowiak, wynika z sondażu pracowni Social Changes, wykonanego na zlecenie portalu wPolityce.pl. Przewaga wicemarszałek Sejmu wzrasta, gdy pod uwagę weźmie się tylko wyborców Koalicji Obywatelskiej.","„Kto według Pani/Pana powinien zostać kandydatem na prezydenta z ramienia Platformy Obywatelskiej?” – brzmiało pytanie, które pracownia Social Changes postawiła respondentom.  26 proc. ankietowanych wskazało na Małgorzatę Kidawę Błońską, zaś – jedynie 9 proc. – na Jacka Jaśkowiaka. 34 proc. badanych przyznało, że w roli kandydata Platformy Obywatelskiej widziałoby kogoś innego. 31 proc. wybrało odpowiedź „nie wiem/nie mam zdania”. Jeśliby brać pod uwagę tylko wyborców Koalicji Obywatelskiej, wówczas przewaga Małgorzaty Kidawy-Błońskiej byłaby zdecydowanie większa. Chęć poparcia wicemarszałek Sejmu zadeklarowało aż 64 proc. Ankietowanych, Jaśkowiaka poparło tylko 17 proc. Wśród wyborców PiS większe poparcie również uzyskuje Kidawa-Błońska. Warto jednak zwrócić uwagę, że w tej grupie respondentów ponad połowa osób wskazała na odpowiedź „żadna z tych osób”.",,
Jedności Robotniczej zamiast gen. „Nila”. Radni PO przyjęli uchwałę za zmianą nazwy ulicy,"„W Żyrardowie rada miasta głosami Platformy Obywatelskiej przyjęła uchwałę zmieniającą ulice Generała Nila-Fieldorfa na ulicę Jedności Robotniczej” – napisał na Twitterze Maciej Wąsik, sekretarz Kolegium do spraw Służb Specjalnych. „Uchwała jest oczywistym bublem prawnym” – twierdzi żyrardowski radny PiS Arkadiusz Sowa, w korespondencji z portalem tvp.info. Gen. August Emil Fieldorf, ps. „Nil” był organizatorem i dowódcą Kedywu Armii Krajowej oraz zastępcą Komendanta Głównego AK. W 1953 r. zamordowali go komuniści.","W ostatnich dniach głośno było o skandalu, do którego doszło w białostockiej radzie miasta. Głosami radnych KO przeszła tam uchwała o zmianie nazwy jednej z ulic, która do tej pory nosiła imię mjr. Zygmunta Szendzielarza „Łupaszki”. Do podobnej sytuacji doszło w Żyrardowie. Tamtejsi radni PO przegłosowali zmianę nazwy ulicy gen. Nila-Fieldorfa. Teraz ma nosić ona nazwę „Jedności Robotniczej” – taką jak w latach PRL. Na Twitterze pojawiła się również lista żyrardowskich radnych, którzy głosowali za zmianą nazwy ulicy, oraz uzasadnienie uchwały. Czytamy w nim, że inicjatywa jest „konsekwencją woli mieszkańców miasta Żyrardowa, dla których Jedność Robotnicza był i jest istotnym czynnikiem w życiu społecznym”. Jedność ta ma stanowić „dziedzictwo kulturowe” miasta. „Jedność Robotnicza w Żyrardowie upamiętnia bogatą historię ruchu robotniczego w naszym mieście, strajków pracowniczych w walce o lepsze prawa i byt mieszkańców” – czytamy. „Rada Miasta podjęła taką  decyzję łamiąc ustawę dekomunizacyjną w ramach, której 2,5 roku temu ulicę Jedności Robotniczej nazwano imieniem Gen. »Nila«” – napisał na portal tvp.info żyrardowski radny PiS Arkadiusz Sowa.",,
Krew i tortury za kulisami mundialu,"Kibice piłkarscy sekundują swoim drużynom i liczą kolejne gole. W tym samym czasie, w tle mundialu rozgrywa się wojenny teatr. Na wschodzie Ukrainy liczy się nie bramki, a zabitych. Już pierwszego dnia mistrzostw na froncie zapomnianym przez media i ludzi poległo dwóch ukraińskich żołnierzy. Od tego czasu zginęło ponad 12 osób. Liczba zabitych i rannych codziennie rośnie. Rosyjska strona w walkach znowu używa pocisków o zabronionych przez porozumienia mińskie kalibrach przekraczających 100 milimetrów.","Sytuację najtrafniej odzwierciedlają plakaty Andrija Jermolenki. Na facebooku trwa specyficzna walka na grafiki. Fani piłki nożnej wstawiają sobie nakładki na zdjęcia profilowe z symboliką mundialu, zaś przeciwnicy przyznania Rosji tej imprezy, wykorzystują prace tego ukraińskiego artysty. W wielu europejskich stolicach odbyły się manifestacje pod ambasadą Rosji. Ich symbolem stała się jedna z najbardziej popularnych prac Jermolenki. Wykorzystuje ona oficjalne logo tegorocznego mundialu, wpisując w miejsce piłki trupią czaszkę, okoloną drutem kolczastym. Wymowa grafiki obnaża prawdziwe oblicze piłkarskich igrzysk na rosyjskich zasadach. Milczenie i konformizm międzynarodowej społeczności sportowej staje się przyzwoleniem na kontynuowanie obecnej polityki reżimu Putina. Faulujący piłkarz dostaje na boisku czerwoną kartkę. W jednej ze swoich prac Andrij Yermolenko wręcza taką kartkę władzom Rosji.  Na liście poległych na Donbasie, gdy w Rosji trwa mundial, widnieje polskie nazwisko. To Walery Kazimierowicz Szyszak o pseudonimie „Polak”. Żołnierz pochodził z polskiej rodziny, którą zawirowania historii pozostawiły w Sewerdoniecku na wschodzie Ukrainy. Wiódł spokojne życie emeryta do momentu, w którym jego rodzinne miasto trafiło pod kilkumiesięczną okupację separatystów. Walery zgłosił się do ukraińskiej armii, w której służył cztery lata. 22 czerwca, gdy na stadionie rozgrywał się mecz Polska-Japonia, „Polak” próbował wynieść spod ostrzału rannego kolegę. Zabił go celny strzał rosyjskiego snajpera.  Czterech z 75 ukraińskich więźniów politycznych w Rosji prowadzi głodówkę „Ja, Sencow Oleh, obywatel Ukrainy, bezprawnie skazany przez rosyjski sąd i znajdujący się w kolonii w mieście Łabytnangi, ogłaszam bezterminową głodówkę od 14 maja 2018 roku. Jedynym warunkiem jej przerwania jest uwolnienie wszystkich ukraińskich więźniów politycznych znajdujących się na terytorium Federacji Rosyjskiej. Razem do końca. Chwała Ukrainie!” – napisał ukraiński reżyser w notatce przekazanej adwokatowi. Sencow został aresztowany po aneksji Krymu i skazany przez rosyjski pokazowy sąd za rzekome stworzenie grupy terrorystycznej. Zarzucono mu podpalenie siedzib prorosyjskich organizacji na Krymie i próbę wysadzenia pomnika Lenina. Jedynym dowodem w sprawie były słowa dwóch innych oskarżonych, którzy później przyznali, że ich zeznania zostały wymuszone torturami. O zwolnienie reżysera apelują światowe środowiska naukowe i artystyczne. Oleg Sencow głoduje już 55 dni. Wiadomo, że jego stan jest coraz gorszy. Życie więźnia podtrzymują kroplówki. Ale nie tylko Sencow umiera w cieniu mundialu. Głodują także Wołodymyr Baluch, farmer z Krymu aresztowany za to, że powiesił ukraińską flagę przed domem, Emir Usejn-Kuku, członek Krymskiej Grupy Ochrony Praw Człowieka, uwięziony po aneksji półwyspu, oraz Aleksander Szumkow, żołnierz i aktywista porwany przez FSB z terytorium Ukrainy. Także rodzina 20-letniego Pawła Hryba alarmuje, że życie chłopaka jest zagrożone. Rok temu Pawło został zwabiony do białoruskiego Homla na spotkanie z dziewczyną poznaną w internecie. Po randce do domu już nie wrócił. Został porwany przez FSB i przewieziony do aresztu w Rosji, gdzie przebywa do tej pory. Rosja oskarża go o terroryzm na podstawie antyrosyjskich wpisów w mediach społecznościowych. Pawło jest inwalidą, cierpi na poważną deformację żyły wrotnej, a w rosyjskim więzieniu nie dopuszcza się do niego lekarzy ani leków. - Mój syn musi zostać uwolniony, bo może nie przeżyć do jesieni- apeluje jego ojciec. Pawło jest przetrzymywany w  Rostowie nad Donem. To tam, gdzie odbyły się mecze Urugwaj - Arabia Saudyjska, Korea Południowa – Meksyk i Islandia – Chorwacja. Rozbawieni kibice pewnie nawet nie mieli świadomości, że 13 kilometrów od stadionu jest areszt, gdzie umiera więzień polityczny.  Ponad stu ukraińskich żołnierzy przebywa na okupowanych przez separatystów terenach obwodu donieckiego i łużańskiego Grudzień 2017; wymiana więźniów między Ukraina a Doniecką Rep. Ludową (DPR) (fot. Valery Matytsin\TASS via Getty Images) Dokładna liczba jeńców nie jest znana, ponieważ separatyści nie udostępniają pełnych list i nie wpuszczają na teren swoich więzień Czerwonego Krzyża i  przedstawicieli innych międzynarodowych organizacji. – Nie słyszałam głosu brata od dwóch lat – mówi Luda, siostra żołnierza ukraińskiego specnazu, Serhija Hlondara, który jest w niewoli od zimy 2015. Wtedy po raz ostatni pozwolono mu zadzwonić do domu.  Na Serhija czekają w domu dwie maleńkie córeczki. Młodszej jeszcze nawet nie widział. Jego żona dowiedziała się, że jest w ciąży dokładnie w dniu, gdy Serhij trafił do niewoli. Tortury Oleksij Kodman sam był w niewoli separatystów ponad dwa lata. Został zwolniony zeszłej zimy w ramach wymiany jeńców. Wie doskonale jaka jest cena niewoli. Tuż po wyjściu na wolność musiał zostać poddany operacji wątroby, uszkodzonej podczas tortur. Teraz w kijowskim szpitalu wojskowym czeka jeszcze na operację kolan pogruchotanych podczas tortur. – Gdy zatrzasnęli mi na nodze metalowe drzwi, zemdlałem z bólu. To jakaś paranoja! Ludzie cieszą się na meczu, podczas gdy  obywatele kraju, w którym się ten mecz odbywa, mordują i torturują. Przecież mundial wywodzi się z tradycji olimpiad, które powinny symbolizować pokój między krajami i konkurencję fair play. Tymczasem, Rosja przeprowadziła aneksję Krymu i okupuje Donbas. Rosyjski pocisk zestrzelił malezyjski samolot M17 z obywatelami Europy na pokładzie. Odkąd Rosja zaatakowała mój kraj, zginęły tysiące ludzi. Na okupowanych terytoriach, wprowadziła reżim, w którym za przejawy ukraińskiego patriotyzmu można dostać 20 lat więzienia. Co jeszcze musi się wydarzyć? Gdzie jest granica, po której szefowie FIFA nie będą przyznawać Rosji takich imprez? Sport na krwi i cierpieniu – to nie jest sport! - mówi.",,
Tymoszenko poleci na kurację do Berlina,"Uwolniona w sobotę z więzienia była premier Ukrainy
Julia Tymoszenko pojedzie na leczenie do Niemiec – podała w poniedziałek jej partia Batkiwszczyna. Tymoszenko przyjęła propozycję kuracji od kanclerz Angeli Merkel.","Merkel zaoferowała Tymoszenko kurację kręgosłupa w klinice Charite w Berlinie podczas rozmowy telefonicznej, którą przeprowadziły dzień wcześniej.  – Tymoszenko przyjęła propozycję Merkel. Planuje ona pojechać na szczyt Europejskiej Partii Ludowej, a następnie uda się do Charite naLeczenie – czytamy w komunikacie Batkiwszczyny.  Lekarze z niemieckiej kliniki Charite opiekowali się b. premier w szpitalu w Charkowie, do którego przeniesiono ją z więzienia w związku z problemami z kręgosłupem. Wysłannicy Parlamentu Europejskiego Aleksander Kwaśniewski i Pat Cox zabiegali w ub.r., by władze ukraińskie zgodziły się na uwolnienieTymoszenko właśnie z powodów zdrowotnych. Skazana w 2011 r. na siedem lat więzienia Tymoszenko wyszła na wolność wsobotę na mocy decyzji parlamentu, który wcześniej pozbawił władzy prezydenta Wiktora Janukowycza. Byłą premier skazano za nadużycia przy zawieraniu w 2009 r. umów gazowych zRosją. Choć Zachód uznał ten wyrok za przejaw wybiórczego stosowania prawawobec przeciwników politycznych, ekipa Janukowycza twierdziła, że Tymoszenko popełniła ciężkie przestępstwo gospodarcze. Tuż po wyjściu na wolność cierpiąca na schorzenie kręgosłupa była premiermiała oświadczyć, że wystartuje w wyznaczonych na 25 maja wyborachprezydenckich. Taki komunikat ukazał się na stronie internetowej jej partiiBatkiwszczyna. W poniedziałek jej adwokat Serhij Własenko zdementował teinformacje. W niedzielę Tymoszenko oznajmiła, że nie pretenduje też na stanowiskopremiera.",,
„Jako Polska stworzyliśmy markę sukcesu”,"– Jako Polska stworzyliśmy markę sukcesu. Mamy młodzież wychowaną w kraju sukcesu, bez kompleksów – mówił Wojciech Szpil, prezes Totalizatora Sportowego, gość programu „Minęła dwudziesta”. – Z naszymi pomysłami i efektywnością tchniemy dobrego ducha w UE – dodała Henryka Bochniarz, prezydent Konfederacji Lewiatan.","Przed rozpoczynającym się w środę 1 października Europejskim Forum Nowych Idei w Sopocie w programie „Minęła dwudziesta” o gospodarce i korzyściach z innowacyjności dyskutowali Henryka Bochniarz, prezydent Konfederacji Lewiatan (organizator EFNI) oraz Wojciech Szpil, prezes Totalizatora Sportowego (partnera strategicznego forum).   – To, co teraz jest najważniejsze, to dobre zagospodarowanie pieniędzy unijnych. W Polsce mamy ciągle kłopot z przejściem od pomysły do przemysłu. Czas stracony przez poprzedni system polityczny nadrabiamy jednak bardzo szybko. Myślę, że następna perspektywa finansowa będzie autentyczną perspektywą innowacyjną – mówiła Bochniarz.   Z kolei prezes Szpil przekonywał, że Polacy już podbijają Europę. – Polskie firmy pojawiają się wszędzie. Polacy wyjeżdżają, bo są Europejczykami. Super, że budują Europę – mówił prezes Totalizatora Sportowego.    Henryka Bochniarz zapewniała, że polska gospodarka ma się bardzo dobrze, „jak na to, że 25 lat temu startowaliśmy na minusie”. – Można narzekać, ale chciałabym, byśmy mieli autentyczne poczucie sukcesu – mówiła. Jej zdaniem bardzo ważne jest wejście Polski do strefy euro. – Ewidentne jest, że Unia Europejska zaczyna iść dwoma szybkościami: tą, która jest w strefie euro i tą, która jest poza nią. My nie chcemy być w tym drugim nurcie – dodała.   Europejskie Forum Nowych Idei to międzynarodowy kongres środowisk biznesowych z udziałem wybitnych przedstawicieli świata polityki, kultury, nauki i mediów.  Celem Forum jest wypracowywanie pomysłów na silną Europę i konkurencyjną gospodarkę, otwartą na trendy cywilizacyjne i technologiczne.",,
Macron na rosyjskim kursie,"Prezydent Francji Emmanuel Macron na łamach „The Economist"" mówi o potrzebie przebudowy systemu europejskiego bezpieczeństwa,  konieczności resetu z Rosją i w sposób niejednoznaczny wypowiada się w kontekście działania artykułu 5 traktatu północnoatlantyckiego (gwarantującego obronę wszystkim członkom).","Przypomnijmy na wstępie, że wspomniany artykuł 5 jest fundamentalny dla NATO. Stanowi, że w razie napaści na członka paktu pozostałe kraje udzielą mu pomocy. Inaczej mówiąc, kontestując ten zapis, poddajemy w wątpliwość sens istnienia całego Sojuszu. I właśnie na pytanie dziennikarza, czy wierzy w efektywność artykułu 5, Macron odpowiedział: nie wiem. Niestety, na tym nie koniec złych informacji z nad Sekwany.– Jeśli chcemy zbudować pokój w Europie, odbudować europejską, strategiczną autonomię, musimy przemyśleć nasze stosunki z Rosją – mówi prezydent Francji i kontynuując, wyraźnie jest przeciwny opieraniu europejskiego bezpieczeństwa o sojusz z USA, a idąc dalej –o NATO w obecnym kształcie. Tym samym wraca, podobnie jak Angela Merkel, do idei budowy unijnej armii. – Musimy stworzyć oddziały europejskie. Powinniśmy pracować, by pewnego dnia mieć prawdziwą europejską armię – mówiła Merkel. Z całą stanowczością z perspektywy Polski, ale także państw, które mogą czuć się szczególnie zagrożone, przede wszystkim ze strony imperialistycznych ambicji putinowskiej Rosji, mówienie o europejskiej armii jest przemyślaną grą na osłabienie NATO.Jednak polityka Paryża zagraża nie tylko Sojuszowi, ale także Unii. Prezydent Francji Emmanuel Macron uniemożliwił UE rozpoczęcie rozmów akcesyjnych z Albanią i Macedonią Północną i zrobił to w sytuacji szczególnej, w sytuacji agresywnego odbudowywania wpływów Kremla na Bałkanach. Nie bez znaczenia jest również fakt, że Madcedonia Północna spełnia formalne kryteria już od 2009 r., a od 2018 spełnia je także Albania. Zarówno Paryż, jak i Berlin, politykę europejską oraz politykę względem Rosji prowadzą przede wszystkim w oparciu o swój interes; nie byłoby to aż tak naganne, gdyby nie wymagały od innych państw zgoła czegoś innego mianowicie kierowania się w pierwszej kolejności interesem całej UE.",,
Bartek czy Zosia? „Matka i dziecko zostali wykorzystani do celów środowisk LGBT”,"Dużym echem odbił się w ostatnich dniach reportaż Rafała Betlejewskiego na temat pięcioletniego dziecka, które przyszło na świat jako dziewczynka. Od pewnego momentu pod znakiem zapytania miała stanąć tożsamość płciowa malucha. Jak się okazuje, dziecko cierpi na autyzm atypowy, o czym w filmie nie wspominano. Sam Betlejewski pisze, że jego reportaż mówi o „odrzuceniu ze względu na tożsamość płciową” i „zbija dziecko trans z ludźmi pokroju Klepackiej i Oko”. Reportaż skrytykowała Fundacja In Via, która od początku pomagała rodzinie dziecka.     Zdaniem fundacji zarówno dziecko, jak i jego matka zostali „wykorzystani” dla celów środowisk LGBT.","Dorota Świercz jest matką dwojga dzieci – ośmioletniej Marysi i młodszej o trzy lata Zosi, którą od pewnego momentu nazywa Bartkiem. Dziewczynka na pewnym etapie zaczęła określać się jako chłopiec. Zanim na świat przyszła Zosia, jej ojciec zniknął. Kobieta mogła jednak liczyć na wsparcie przyjaciół i ojców dominikanów. Jak podawał portal haloursynów.pl, kiedy Zosia skończyła cztery lata okazało się, że jest więcej problemów. W trakcie zeszłorocznego wyjazdu nad morze wyszło na jaw, że dziecko nie toleruje szumu morza i plażowiczów. Bało się też jeździć pociągiem. Symptomy – jak mówi matka – wskazywały na autyzm atypowy. Po powrocie z podróży kobieta zaczęła szukać dla córki pomocy. W Instytucie Sobieskiego – pisze dalej portal – wyznaczono termin na 2021 r., w Instytucie Matki i Dziecka na za rok. Kobieta szukała pomocy u lekarzy prywatnych – pieniądze przeznaczone na wizyty pochłonęły oszczędności przeznaczone na wynajem mieszkania. – Przez ostatni rok udało mi się utrzymać pracę w administracji w szkole, ale ciągle się musiałam zwalniać, żeby jeździć z Zosią do lekarzy – mówiła pani Dorota w rozmowie z ursynowskim portalem. Jedynym źródłem dochodów kobiety były alimenty od ojca pierwszej córki, a to nie wystarczało ani na wynajem mieszkania, ani na terapię dla Zosi. 8 lipca w sieci pojawił się 20-minutowy film „Wojna z LGBT: Klepacka vs. Bartek. Kto zwycięży?”, którego autorem jest performer Rafał Betlejewski. Nie ma już w nim mowy o tym, że dziecko jest autystyczne. Dziecko mówi tam, że wcześniej było dziewczynką, ale później samo sobie nadało imię „Bartek”. W filmie umieszczono też wypowiedzi osób, które sprzeciwiają się LGBT. Wśród nich są księża katoliccy, ukazani w negatywnym świetle. Podobnie przedstawiana jest dyrekcja przedszkola, do którego uczęszcza dziecko, niechętna „wyborowi płci” przez pięciolatkę. Pojawia się również znana windsurferka Zofia Klepacka, o której w ostatnich tygodniach zrobiło się głośno ze względu na jej sprzeciw wobec postulatów środowisk LGBT. Jej nazwisko znalazło się w filmowym tytule, gdzie zostało przeciwstawione Bartkowi. W materiale sportsmenka wypowiada się krótko w obronie tradycyjnej rodziny, choć z całości filmu można odnieść wrażenie, że jest jego negatywną bohaterką.  Później, na stronie mediumpubliczne.pl Betlejewski opisał rozmowę z Klepacką. Poruszał w niej kwestie „tożsamości płciowej” dzieci. W filmie sprawa ta się nie pojawia – w przeciwieństwie do wypowiedzi dotyczących znacznie bardziej ogólnie tematyki LGBT. Portal tvp.info poprosił Klepacką o komentarz do filmu Betlejewskiego. Ta zarzuca autorowi materiału manipulację. – Nie chcę sprawy szerzej komentować, nie ma sensu mówić o tym, co robi pan Betlejewski. Sam jego materiał świadczy o sobie. Pan Betlejewski zaczął zadawać mi pytania na temat LGBT na uroczystości wręczenia odznaki Armii Krajowej. Nie mówił, że będzie robił materiał o tym dziecku. Z prawnikiem zastanawiamy się, czy nie wnieść sprawy do sądu – powiedziała Klepacka. W filmie pokazywany jest również seksuolog Dominik Haak, zajmujący się współpracą z „osobami LGBT+, w tym głównie z osobami transpłciowymi”, Na swojej stronie internetowej deklaruje, że „chętnie wspiera projekty związane z równouprawnieniem kobiet i osób LGBT+, ekologią czy prawami zwierząt”. Afirmatywnie wypowiada się on o deklaracjach dziecka. W zamierzeniu autorów filmu jego opinia ma prezentować oficjalne stanowisko naukowców  – wypowiedź seksuologa jest poprzedzona pytaniem: „A co mówi nauka?”. W materiale słychać Betlejewskiego, mówiącego: „Przyszłość Bartka jest tajemnicą. Poznawszy go, zrozumiałem, że jego szczęście i rozwój zależą od naszej postawy. Co od nas dostanie? Napiętnowanie i odrzucenie w imię Boga i religii [w tym momencie kamera pokazuje Klepacką obok duchownego katolickiego] czy miłość i akceptację w imię zwyczajnych ludzkich postaw?”. Performer postanowił również zorganizować zbiórkę pieniędzy na rodzinę na portalu pomagam.pl. „Bartek urodził się jako Zosia. Dziś ma pięć lat i jest chodzącym przykładem, że transpłciowość to realny problem, a nie ideologia (w dodatku marksistowska, jak mówią ludzie kościoła)” – przekonywał Betlejewski w opisie zbiórki. Jak dodawał, w „wyborze płci” ma wspierać dziecko jego matka.  Jego zdaniem szczególnie problematyczna jest postawa dyrekcji przedszkola, które „uporczywie odmawia uznania wyboru dokonanego przez Bartka” i „kieruje się fałszywie pojętym dobrem dziecka, nie rozumiejąc, że wyrządza mu krzywdę”. Zbiórka Betlejewskiego nie spotkała się jednak z w pełni pozytywnym przyjęciem. W jednym z komentarzy, które się pod nią pojawiły, internauta wskazywał, że jeszcze niedawno sprawa wyglądała inaczej niż podaje Betlejewski. Wypomniano czerwcowy artykuł na stronie haloursynów.pl, w którym matka dziecka mówiła jasno o „Zosi”, a nie „Bartku”. Jeden z komentujących udostępnił link do filmu z 2 czerwca 2019 r., opublikowany na Youtube na koncie „Dorota”, na którym widać dziewczynki. Kobiecy głos mówi w kierunku starszej z nich „Marysia”, a do młodszej – „Zosia”. Portal tvp.info skontaktował się z Dorotą Świercz. – Film, który został wrzucony 2 czerwca, powstał na przełomie lipca i sierpnia 2018 r., pod Sopotem, u chrzestnego mojej starszej córki. Wtedy Zosia, a teraz już Bartek, była na etapie diagnozowania, jeszcze nie przypuszczaliśmy, że diagnoza powie, iż dziecko jest transpłciowe. Dziecko miało zaburzenia, choć wtedy dopatrywaliśmy się tu zaburzeń ze spektrum autyzmu lub zespołu Aspergera – powiedziała matka dziecka w rozmowie z portalem tvp.info. Jak dodała, można bardzo łatwo zauważyć, że na filmie widać dziecko o rok młodsze, które wygląda inaczej niż dziś. – Przez miesiąc by przecież tak nie urosło – powiedziała. Kobieta nie wie, jak film pojawił się w sieci. Dodaje, że być może wysyłała ten film do znajomych. – Portal haloursynów.pl ma w tej sprawie opublikować sprostowanie. Były powody, by wtedy mówić o Zosi, a nie o Bartku. Nie jest łatwo pokazać takie sprawy społeczeństwu ursynowskiemu, gdzie wszyscy nas znają – mówi. – Dyrektor przedszkola przetrzymywała dokumentację medyczną przez siedem miesięcy w szufladzie, nie informując o problemie zespołu, który zajmował się Bartkiem. Nie wydawała dokumentów wydanych przez szpital w Dziekanowie Leśnym przez dr. Stanisława Dulko, czym według niego naraziła dziecko na uszczerbek na zdrowiu. Nie interweniowała również u psychologa przedszkolnego w tej sprawie. Zostałam wezwana przez psychologa, który o niczym nie wiedział. Aktualnie dziecko jest pod opieką Centrum Terapii Autyzmu SOTIS i Centrum Zdrowia Dziecka – dodaje. W związku z tą sprawą Świercz zdecydowała się na udział jej i dziecka w reportażu Rafała Betlejewskiego. – To jest płynne, to proces. Około rok temu Zosia zaczęła o sobie mówić, że jest Bartkiem. Zalecenia lekarskie stwierdzały, że powinno się do niej odnosić tak, jak się czuje – mówi kobieta pytana o to, kiedy dziecko zaczęło być nazywane Bartkiem, a nie Zosią. Portal tvp.info skontaktował się również z portalem haloursynów.pl, który w czerwcu zajmował się sprawą i do którego nawiązała w rozmowie z nami matka dziecka. – Absolutnie nie mogę nazwać tego sprostowaniem. To będzie nowy materiał uwzględniający film Rafała Betlejewskiego i to, co się po tym filmie dzieje – powiedziano nam w redakcji. Materiał ma się ukazać w piątek. Redakcję bardzo zdziwiło to, że kilka tygodni po artykule, w którym nie chciała mówić o transpłciowości dziecka, teraz tak jawnie wypowiada się na ten temat. – Wiedzieliśmy, że dziecko ma zaburzenia osobowości i tak to w artykule określiliśmy, ale ze względu na dobro dziecka i prośby matki ustaliliśmy, że nie będziemy tej sprawy rozwijać. Dziwi nas, że teraz nagle matka zdecydowała się nagłośnić sprawę, mimo że niedawno nie chciała, by temat zaistniał w przestrzeni publicznej – dodano. Na stronie zbiórki Betlejewski odniósł się do nieprzychylnych komentarzy. „Po pierwsze, mama Bartka mogła organizować zbiórki w przeszłości, by ratować swoją sytuację. Chwała jej za to, że nie siedzi z założonymi rękoma, tylko walczy. Po drugie, Bartek miał zdiagnozowany autyzm jednocześnie z transpłciowością. Czy musiałem o tym mówić w filmie? Czy musiałem wykorzystywać jego chorobę? Nie! Chciałem się skupić na problemie odrzucenia ze względu na tożsamość płciową!” – napisał performer. Zamieścił również zdjęcie opinii psychologa z lutego 2019 r., zdaniem której dziecko należy traktować jako chłopca. W podobnym tonie odniósł się do sprawy na Facebooku. „Czy trudno pojąć, że Bartek może być trans, a jednocześnie może mieć autyzm? Czy musiałem o tym wspominać w filmie? A niby czemu!?” – napisał. Jak dodał, jego film „jest właśnie o odrzuceniu ze względu na tożsamość płciową. Zbija dziecko trans z ludźmi pokroju Klepackiej i Oko. O tym jest ten film!”11 lipca do sprawy dziecka odniosła się na Facebooku również Fundacja In Via, która prowadziła zbiórkę na rzecz rodziny. W związku z licznie pojawiającymi się po publikacji filmu Betlejewskiego pytaniami zadeklarowała, że pieniądze ze sprzedaży losów, zbiórki do puszek i wpłat darczyńców zostały przekazane matce „na dalsze leczenie i rehabilitację dziecka”. Fundacja odniosła się również do samego filmu Betlejewskiego. „Wyemitowanie reportażu, który w naszej ocenie jest tendencyjny, nieprofesjonalny, atakujący panią Klepacką, Kościół katolicki - który jako pierwszy wspomagał Zosię - jest dla nas trudne” – napisano. Zdaniem fundacji, zarówno dziecko, jak i jego matka zostali „wykorzystani” do celów środowisk LGBT.",,
„Poprzesz albo cię zniszczymy” – były poseł PO dla portalu tvp.info o metodach Schetyny,"– Na zjeździe regionu dopadli mojego asystenta w toalecie i mówią: jak nie będziesz głosował, to zobaczysz, co się stanie. Zniszczymy cię – opowiada były poseł PO Norbert Wojnarowski w rozmowie z szefem portalu tvp.info Samuelem Pereirą. – Myślałem, że PiS jest partią dyktatury. Okazało się, że to Platforma nią jest – dodaje. Jego zdaniem partia nie przetrwa najbliższych pięciu lat.","– Grzegorz Schetyna prowadzi politykę brutalnie, wojskowo, dlatego panował strach, jeśli chodzi o opowiedzenie się przeciwko Grzegorzowi. Myślę, że panuje nadal – wyznał Wojnarowski, który przez dwie kadencje zasiadał w parlamencie jako poseł Platformy Obywatelskiej.Wiosną 2015 r., gdy, jak podkreśla, sondaże były jeszcze wysokie, polityk odszedł z partii. – Nie szukałem partii, polityki pod wodzą dyktatora, tylko partii dialogu – przyznał. I opowiedział, do jakich środków uciekali się zwolennicy Schetyny, wówczas szefa regionu dolnośląskiego, zabiegając o jego reelekcję.– Mój asystent, Robert Wojewodzic, który pracował ze mną od lat, na zjeździe w Karpaczu, gdzie też był delegatem, był straszony w toalecie. Zwolennicy Schetyny go dopadają i mówią: Jak nie będziesz głosował, to jak Norbert wyjedzie, zobaczysz, co się stanie. Zniszczymy cię – relacjonuje Wojnarowski. Ostatecznie Grzegorz Schetyna przegrał jednak tamto głosowanie, a nowym szefem dolnośląskich struktur został Jacek Protasiewicz.  Schetyna stracił tym samym również stanowisko w Zarządzie Krajowym. Późniejszy powrót Schetyny włącznie z objęciem stanowiska prezesa partii to zdaniem Wojnarowskiego „wygrana na Titanicu”. Tłumacząc swoje motywy głosowania przeciw ówczesnemu szefowi struktur dolnośląskich Wojnarowski podał przykład interwencji Grzegorza Schetyny na jego interpelację poselską.  – W Lubinie i Legnicy przeszło tornado. To był chyba rok 2008. Ileś domów zostało zniszczonych, uszkodzonych. W obowiązującej wówczas ustawie, żeby ludzie mogli naprawiać dachy bez pozwoleń na budowę, rozporządzenie musiał wydać premier. Napisałem interpelację, która dotyczyła możliwości przesunięcia tej kompetencji na samorządy, żeby ludzie mogli szybciej reagować – wspominał były poseł. – Na zarządzie dolnośląskim, na radzie programowej, potrafił do mnie podejść Grzegorz i powiedzieć,  że pan Siemoniak, ówczesny wiceminister, przekazał mu, że ja lobbuję na rzecz firm budowlanych i jak będę dalej to robił, nie będę posłem.                                                teraz odtwarzaneZabiegi o ułatwienie napraw domów zniszczonych przez tornado uznano za lobbying W opinii naszego rozmówcy Schetyna „był politykiem, który nadawał się bardziej w czasy PRL-owskie, czyli dyktator”. – Wróciłem w 2007 r., po przerwie, do polityki, bo wydawało mi się, że Prawo i Sprawiedliwość jest partią dyktatury. To co zobaczyłem, okazało się zupełnie czymś innym – że Platforma była partią dyktatury – ocenia Wojnarowski. – Wolę partię dialogu, różnorodności. Dlaczego odszedł wcześniej Jarosław Gowin, wielu polityków? Bo partia stawała się niczym partia komunistyczna: jednego nurtu, jednego człowieka, jednego poglądu.                                                teraz odtwarzaneNorbert Wojnarowski: Platforma była partią dyktatury Były poseł PO uważa, że właśnie ze względu na pozycję obecnego lidera problematyczny jest powrót Donalda Tuska. – Jest to technicznie nie do przeprowadzenia, chyba że Grzegorz Schetyna abdykuje, w co nie wierzę, bo nie po to tak brutalnie walczył, żeby cokolwiek oddawać – tłumaczył. Pesymistycznie Wojnarowski ocenił przyszłość Platformy Obywatelskiej. Jego zdaniem w strukturach jest coraz mniej ludzi, a partia nie ma pozytywnego przekazu. Oferuje jedynie „medialne fajerwerki” i „łączenie się z partią, której chyba nie ma: Nowoczesną”. Na pytanie o to, gdzie będzie PO za pięć lat, odpowiada krótko: nie będzie jej. Nasz rozmówca zwrócił również uwagę na odmienne podejście PO i PiS do stanowisk w spółkach skarbu państwa. Działania partii obecnie rządzącej porównuje do standardów amerykańskich. – PiS bierze pełną odpowiedzialność za powoływanie zarządów spółek skarbu państwa. PO udawała. Były pseudokonkursy, wszyscy wiedzieli, kto je wygra. Wolę otwartość i tak jak jest to w polityce amerykańskiej. Nowa władza otwiera przyłbicę i mówi: tak, powołujemy tego człowieka, ma naszą rekomendację, niż udawanie, że jest konkurs, który jest wcześniej napisany i wiadomo, kto wygra – mówi. teraz odtwarzaneByły poseł PO: Za pięć lat Platformy nie będzie",,
Liczba aplikacji azylowych w UE spada. Niemcy najchętniej wybieranym krajem,Liczba aplikacji o azyl w krajach UE spadła w zeszłym roku o 44 proc. w porównaniu z 2016 r.; wniosków o ochronę międzynarodową w którymś z państw „28” było w 2017 r. ponad 720 tys. – wynika z podsumowania unijnej agendy EASO.,"– To drugi z rzędu rok spadku liczby wniosków azylowych. Najnowsze dane z czterech pierwszych miesięcy 2018 r. pokazują, że ten trend się utrzymuje – powiedział na konferencji prasowej w Brukseli rzecznik Komisji Europejskiej Margaritis Schinas.Roczny raport Europejskiego Urzędu Wsparcia Azylowego (EASO), obejmujący UE i państwa Schengen, pokazuje, że Niemcy w 2017 r. dostały dwa razy więcej wniosków azylowych niż jakikolwiek inny kraj. Do zachodnich sąsiadów Polski skierowanych zostało 222560 aplikacji, czyli 31 proc. wszystkich w UE.Na drugim miejscu pod tym względem znalazły się Włochy ze 128 850 wnioskami oraz Francja z niewiele ponad 100 tys. aplikacji. Polska według danych EASO otrzymała w zeszłym roku 5049 wniosków o ochronę międzynarodową (0,7 proc. łącznej liczby UE). 70 proc. z nich pochodziło od osób legitymujących się obywatelstwem rosyjskim.– Presja migracyjna na granicach zewnętrznych UE pozostaje wysoka, ale spada drugi rok z rzędu, głównie na wschodnim i centralnym szlaku Morza Śródziemnego – podkreślił Europejski Urząd Wsparcia Azylowego. Najczęściej wnioski o azyl w UE składali Syryjczycy (15 proc.), Irakijczycy (7 proc.) oraz Afgańczycy (7 proc.). Po nich znaleźli się obywatele Nigerii, Pakistanu, Erytrei, Albanii, Bangladeszu, Gwinei oraz Iranu.Na koniec 2017 r. było 954 tys. spraw w toku, co oznacza 16-proc. spadek w porównaniu z analogicznym okresem 2016 r. Według EASO odzwierciedla to nie tylko mniejszą liczbę aplikacji, ale też większą efektywność państw członkowskich w ich przetwarzaniu.W zeszłym roku prawie połowa z decyzji dotyczących wniosków azylowych była pozytywna (462 z 996 tys). Liczba negatywnych decyzji wzrosła z 449 tys. w 2016 do 534 tys. w 2017 r.Z kolei najnowsze dane, jakimi dysponuje EASO z czterech pierwszych miesięcy roku bieżącego, pokazują dalszy spadek w liczbie zarejestrowanych wniosków azylowych. Od stycznia do kwietnia było ich około 197 tys. To najniższy wynik, jeśli chodzi o analogiczny okres od trzech lat. Poziom ten jest jednak dalej wyższy niż liczba wniosków azylowych składanych do UE przed kryzysem migracyjnym.",,
98 procent Węgrów w referendum przeciw osiedlaniu migrantów,"98,32 proc. Węgrów, którzy oddali ważny głos w niedzielnym referendum ws. obowiązkowych kwot osiedlania uchodźców, głosowało przeciw kwotom – wynika z danych na stronie Narodowego Biura Wyborczego (NVI) po przeliczeniu 99,97 proc. głosów.  Według tych danych ważne głosy oddało 40,03 proc. uprawnionych do głosowania. Frekwencja wyniosła 43,35 proc. Po referendum złożenie propozycji poprawek do konstytucji zapowiedział premier Węgier. Szefowa NVI Ilona Palffy ogłosiła, że referendum jest nieważne z powodu niskiej frekwencji.","W niedzielnym referendum Węgrzy odpowiadali na pytanie: „Czy chce Pan/Pani, by Unia Europejska mogła zarządzić, również bez zgody parlamentu, obowiązkowe osiedlanie na Węgrzech osób innych niż obywatele węgierscy?”. Referendum miało być wiążące, jeśli ważny głos oddałoby w nim ponad 50 proc. uprawnionych. Złożenie propozycji poprawek do konstytucji zapowiedział premier Węgier Viktor Orban po referendum.  – Najpierw trzeba nadać ważność publiczno-prawną decyzji ludzi. Dlatego w najbliższych dniach zgłoszę propozycję poprawek do konstytucji – oznajmił Orban. Opozycja zinterpretowała niską frekwencję jako niepowodzenie Orbana. Szef Koalicji Demokratycznej, b. premier Ferenc Gyurcsany uznał nieważność referendum za niekwestionowane zwycięstwo demokratycznej opozycji. – Wygraliśmy, i to nie ledwo, a zdecydowanie – oświadczył na konferencji prasowej jeszcze przed podaniem oficjalnych wyników.Niezgodne z konstytucją? Szefa Węgierskiej Partii Socjalistycznej Gyula Molnar ocenił, że jeśli po nieważnym referendum rząd będzie chciał cokolwiek uczynić powołując się na wynik tego głosowania, będzie to niezgodne z konstytucją.Szef skrajnie prawicowej partii Jobbik oświadczył zaś, że wygląda na to, iż referendum nie było niczym więcej jak kosztującym miliardy forintów badaniem opinii publicznej, którego wynik wszyscy znali z góry. Według niego Orban powinien teraz ustąpić ze stanowiska.",,
"Stół Morawieckiego, koszmar Broniarza i nowe przykazania Wałęsy","Wielkanoc wywołała niemałe zamieszanie u polityków opozycji, którzy albo nie znają tradycji polskich, albo zapragnęli je zmieniać na nowe, świeckie. Nowym (świeckim) Mojżeszem chce być Lech Wałęsa. Najważniejsze jednak, że strajk nauczycieli się skończył, rząd uratował matury, a rozmowy o polskiej szkole trwają przy okrągłym stole.","Wielka Sobota. Nowa i stara tradycja  W Wielką Sobotę wierzący Polacy ruszyli ze święconką do kościołów. Znaleźli się i tacy, którzy zupełnie pogubili się w tradycji. Pewien lekarz w Zagłębiu zamiast malować pisanki, zamalowywał billboardy z życzeniami od posła PiS Waldemara Andzela. A ponieważ medyka-wandala schwytano na gorącym uczynku, to święta Wielkiejnocy spędził w areszcie. Oby nie stało się to jego nową tradycją świąteczną.   Niedziela Wielkanocna  „Jakże potrzeba nam dziś tego Bożego Ducha, Ducha Świętego, Ducha Chrystusa Zmartwychwstałego, aby prawdziwie przemieniał nasze oblicza i serca. Aby kruszył w nas zasianą nieufność i nienawiść, niszczył w nas te powznoszone z lęku i obaw mury i podziały, aby wyprowadzał nas z naszych grobów” – mówił w Niedzielę Wielkanocną prymas Polski abp Wojciech Polak.   Urodziny Tuska, a nie jakiś lany poniedziałek  Niektórzy chcieli zamienić drugi dzień świąt Wielkanocy na bardziej świeckie święto. Tego dnia urodziny obchodził przewodniczący RE Donald Tusk. Dr Wojciech Jabłoński, były wykładowca UW, napisał na Twitterze, że urodziny Tuska powinny być w Polsce świętem państwowym. Od razu nasuwa się podobieństwo do hucznie obchodzonych w PRL po II wojnie światowej urodzin Józefa Stalina.   Kiedy urodziny Donalda Tuska będą już świętem państwowym, działacze lewicowi z Krzysztofem Śmiszkiem, partnerem Roberta Biedronia, będą w ten dzień święcić jajka. Na razie, jak to lewica, tylko gadają. „To jest poniedziałkowe, wielkanocne spotkanie Przedwiośnia. Gadamy o polityce, zamiast święcić jajka – mówił na filmie umieszczonym w mediach społecznościowych Śmiszek. Polityk najwyraźniej dotąd nie wiedział, że tradycja nakazuje święcić pokarmy w Wielką Sobotę. Ale przecież to była stara tradycja i stare święta. Jak Wiosna wygra, wszystko będzie inaczej... Wtorek. „To nie jest strajk polityczny” Rzadko zdarza się, by tak w jednej chwili pokazać, że jedno się robi, a drugie się mówi. We wtorek zrobił to Sławomir Broniarz.  „Nie damy sobie wmówić, że to jest robione na czyjeś życzenie, na czyjeś zlecenie czy w porozumieniu z tym czy innym działaczem partyjnym” – mówił Broniarz na manifestacji ZNP, a w tym samym momencie za jego plecami stała i biła mu brawo Dorota Łoboda, radna m.st. Warszawy z PO.  Hanna Gronkiewicz-Waltz tego dnia udzieliła wywiadu TOK FM. Idąc śladem Ewy Kopacz, również zmieniła historię świata, choć tym razem poszło o mniejsze stworzenia niż dinozaury. Była prezydent stolicy postanowiła skrytykować braki posłanki PiS Krystyny Pawłowicz „w wykształceniu religijnym”:  – Jakby Pawłowicz znała trochę lepiej historię, toby wiedziała, że Chrystus wraz z apostołami specjalnie w tym okresie wjechali na baranku do Jerozolimy – powiedziała Gronkiewicz-Waltz. Baranek – osiołek, niby pomylić się można, ale jak sobie Hanna Gronkiewicz-Walc wyobraziła ten wjazd Jezusa na baranku? Aż się prosi o jakąś reakcję Greenpeace, bo męczenie w taki sposób nawet czarnej owcy wydaje się niehumanitarne.   Środa. Deus ex machina  Nauczyciele strajkują, maturzyści stresują się, rodzice złoszczą. A Sławomir Broniarz nie widzi problemu. „Dzisiaj nie mamy ani stanu zagrożenia, ani klęski żywiołowej, ani żadnej innej sytuacji nadzwyczajnej, która by powodowała, że rząd w takim ekspresowym tempie, w ciągu jednego dnia, bez jakichkolwiek konsultacji z partnerami społecznymi - do których jest zobowiązany, bo jest to przedłożenie rządowe – wprowadza przepisy prawa, które dotyczą prawie 400 tys. uczniów – powiedział szef ZNP Sławomir Broniarz. Mowa oczywiście o nowelizacji ustawy oświatowej, która umożliwi zdawanie egzaminu dojrzałości tym z uczniów, w których szkołach trwa strajk i nie odbywają się rady pedagogiczne. Strajkującym udziału w tych radach zabraniał m.in. Sławomir Broniarz.  Mądrość Lecha Wałęsy na ten tydzień to fragmenty jego wywiadu dla TV3 France.  „Mój Pan Bóg jest z komputera najnowszej generacji. Nie zabobon, nie średniowiecze” – pochwalił się laureat Pokojowej Nagrody Nobla. Mówił, też, że chciałby coś jeszcze zbudować: „powinniśmy dyskutować pomiędzy różnymi religiami i niewierzącymi i uzgodnić 10 laickich przykazań. Laickich, a nie kościelnych”. Można się domyślać, że nowemu Mojżeszowi (czyli Wałęsie) te laickie przykazania podyktuje bóg z komputera i zapisze na pendrivie. Czekamy z niecierpliwością, licząc na to, że w przyszłym tygodniu będzie o czym pisać.   Czwartek. Koszmar Broniarza  Sejm przegłosował nowelizację prawa oświatowego, która umożliwi zdawanie matur wszystkim absolwentom szkół średnich w przypadku, gdyby próbowali to zablokować strajkujący nauczyciele. Przeciwko nowelizacji głosowała opozycja, której najwyraźniej na rękę byłoby, gdyby chociaż część z 400 tys. maturzystów nie zdało z powodu strajku matury. Sławomir Broniarz  tracąc ostatnich zakładników (maturzystów) w wojnie z rządem, ogłosił zawieszenie strajku od soboty. Zawieszenie, bo we wrześniu obiecał, że wróci. Najlepsza polska tenisistka Agnieszka Radwańska okazała się niegodna tytułu honorowej obywatelki Krakowa. Wniosek poparli radni PiS, przeciwko byli radni PO-KO. Dlaczego? To bardzo proste – wytłumaczył to w rozmowie z Gazeta.pl Dominik Jaśkowiec, przewodniczący rady miasta: „Jeśli o mnie chodzi, to niewątpliwie miało znaczenie to, że rodzina pani Agnieszki Radwańskiej jest bardzo związana z partią rządzącą.Pani Agnieszka Radwańska sama uczestniczyła w marszach smoleńskich. Część mieszkańców mogłaby odczytać tę nominację jako kontrowersyjną”. Honorowe obywatelstwo Krakowa ma natomiast Lech Wałęsa i radnym PO-KO nie przeszkadza, że to z kolei może być dużo bardziej kontrowersyjne dla krakowian. A skoro obywatelstwo otrzymuje się  z klucza partyjnego, to rada miejska ma spore zaległości. Nie ma honorowego obywatelstwa Krakowa przewodniczący RE Donald Tusk, a przecież mógłby mieć taki piękny prezent na urodziny…   Piątek. Prawda według Belki  Kamila Gasiuk-Pihowicz z PO-KO zaatakowała Małgorzatę Wassermann na sejmowej komisji sprawiedliwości i praw człowieka. Rzuciła posłance PiS w twarz, że „weszła do polityki na plecach ojca”. Najwyraźniej Gasiuk-Pihowicz nie wie, że ojciec posłanki, Zbigniew Wassermann zginął w katastrofie smoleńskiej. Bo gdyby wiedziała, to nie byłaby tak niedelikatna, w końcu członkowie komisji praw człowieka muszą być wrażliwi… na drugiego człowieka.",,
Rejs Niepodległości dopływa do Panamy,22 stycznia „Dar Młodzieży” wpłynie do portu w Panamie. Polski żaglowiec uświetni Światowe Dni Młodzieży z udziałem papieża Franciszka. W ramach Rejsu Niepodległości dookoła świata jednostka promuje Polskę oraz przypomina o stuleciu odzyskania przez nasz kraj suwerenności.,"W Panamie spotkają się wszyscy uczestnicy Rejsu Niepodległości, zarówno ci, którzy zakończyli już swoją przygodę z fregatą jak i ci, którzy dopiero będą stanowić załogę żaglowca. Łącznie cała polska grupa będzie liczyć około 3,5 tys. osób i ma być najliczniejszą grupą z Europy.  Uczestnicy Rejsu Niepodległości wezmą udział w przygotowaniu oprawy artystycznej Światowych Dni Młodzieży. Młodzi żeglarze długo przygotowywali się do występów w Panamie. Jak zapowiedziała Monika Mostowska z Pallotyńskiej Fundacji Misyjnej Salvatti, Polacy wezmą udział m.in. w „Tańcu z Flagami” a także w warsztatach wokalnych.   – Młodzież przygotowuje się i duchowo i artystycznie do tego wielkiego wydarzenia – powiedziała Monika Mostowska. W środę po południu (wieczorem czasu polskiego) do Panamy przybędzie papież Franciszek. Otrzymał specjalne zaproszenie w języku hiszpańskim na pokład „Daru Młodzieży”. Organizatorzy mają nadzieję, że skorzysta z zaproszenia i odwiedzi polską fregatą zacumowaną w panamskim porcie.",,
Bodnar sprzeciwia się przesłuchaniu tłumaczki Tuska: Prokuratura strzela sobie w stopę,"To jest sytuacja nie tylko podważania zaufania, ale swoiste strzelanie sobie w stopę. Jak polska dyplomacja ma prowadzić w przyszłości normalne działania dyplomatyczne, jeżeli tłumacze nie będą ufali i nie będą mieli pewności, że nikt ich nie będzie ścigał? – powiedział Rzecznik Praw Obywatelskich Adam Bodnar, który uważa za niedopuszczalne przesłuchiwanie byłej tłumaczki Donalda Tuska w charakterze świadka, w śledztwie po katastrofie w Smoleńsku.","Magdalena Fitas-Dukaczewska, tłumaczka byłego premiera Donalda Tuska została na 3 stycznia 2019 r. wezwana przez prokuraturę, by jako świadek zeznawała w śledztwie po katastrofie samolotu prezydenckiego z 10 kwietnia 2010 r. w Smoleńsku. Chodzi o tłumaczenie rozmów byłego premiera z prezydentem Federacji Rosyjskiej Władimirem Putinem.Jak informuje „Rzeczpospolita”, Fitas-Dukaczewska miała zwrócić się w sprawie jej wezwania do Rzecznika Praw Obywatelskich Adama Bodnara. Jej zdaniem przesłuchanie, które ma być jedną z czynności w śledztwie, które prowadzone jest pod kątem „zdrady dyplomatycznej”, poważnie narusza zasady jej etyki pracy.Z kolei sam Adam Bodnar, który w TVN24 komentował jej sprawę i wezwanie prokuratury stwierdził, że śledzy „strzelają sobie w stopę”. – To jest sytuacja nie tylko podważania zaufania, ale swoiste strzelanie sobie w stopę. Jak polska dyplomacja ma prowadzić w przyszłości normalne działania dyplomatyczne, jeżeli tłumacze nie będą ufali i nie będą mieli pewności, że nikt ich nie będzie ścigał? – ocenił Bodnar. – Tłumacz jest fachową, wykwalifikowaną pomocą, ale nie może być przesłuchiwany co do czynności zawodowych – stwierdził Rzecznik.Jak mówił RPO, w tej sprawie zwrócił się już do prokuratora krajowego. – Wysłałem pismo w tej sprawie do prokuratora krajowego Bogdana Święczkowskiego, wskazując, że przesłuchiwanie w takich sytuacjach jest niedopuszczalne – mówił dalej.",,
Tulipany dla Marii Kaczyńskiej. Uroczystość na Krakowskim Przedmieściu,"Już po raz dziewiąty, na chodnikach przed pałacem prezydenckim na Krakowskim Przedmieściu w Warszawie, mieszkańcy Warszawy i odwiedzający stolicę, którym bliska jest pamięć o Marii Kaczyńskiej, będą w południe składać żółte tulipany.","Tulipany były ulubionymi kwiatami Marii Kaczyńskiej, jedna z ich odmian nosi imię prezydentowej. W 2008 r. Holender Jan Ligthart nazwał na cześć Marii Kaczyńskiej kremowo-żółtą odmianę tulipanów. Są one długie na 50 cm, a termin ich kwitnienia przypada na przełom kwietnia i maja. Stworzenie tej odmiany zajęło słynnemu hodowcy 18 lat.  Oficjalna uroczystość nadania kwiatom imienia Marii Kaczyńskiej miała miejsce we wrześniu 2008 roku w ogrodach Ambasady Królestwa Niderlandów w Warszawie. Małżonka prezydenta Polski przyznała wówczas, że czuje się „bardzo wzruszona i wyróżniona” tym, że „tak piękny tulipan” nosi jej imię. – Bardzo lubię kwiaty, a tulipany szczególnie – podkreślała odbierając cebulkę oznaczoną numerem 00001, w pudełku z numerowanym certyfikatem oryginalności i hologramem.",,
"„Według jednej z teorii, to ruch przyszłościowy na wiele lat”","– Jest teoria, która mówi, że to jest ruch przyszłościowy na wiele lat. To by było takie szykowanie sobie następcy czy następców – uważa dr Bartłomiej Biskup. W taki sposób politolog z Uniwersytetu Warszawskiego skomentował zmianę na stanowisku premiera.","Politolog dr Bartłomiej Biskup pytany, dlaczego Mateusz Morawiecki zastąpił Beatę Szydło na stanowisku premiera, przyznał, że dokładnie nie wiadomo. – Jest to jakaś koncepcja drugiej połowy meczu, jak mówią politycy PiS – przyznał. – By postawić teraz bardziej na gospodarkę, aby móc finansować działania socjalne, które realizuje rząd, ale też być może trochę na klasę średnią  i to nie po to, by rozszerzyć elektorat, czego PiS prawdopodobnie by pragnął, ale po to, by dowartościować ludzi, którzy są odpowiedzialni za jedną trzecią PKB w Polsce – dodał. Kolejną prawdopodobną przyczyną zmiany mogły być napięcia w rządzie, jak się wyraził. – Być może pani premier z tymi napięciami sobie nie radziła albo niezbyt dobrze radziła – powiedział Biskup. ",,
Salwy w cytadeli. Obchody rocznicy wybuchu powstania styczniowego,"Złożeniem wieńców na dziedzińcu Muzeum X Pawilonu Cytadeli Warszawskiej oraz apelem pamięci, salwą honorową i okolicznościowymi przemówieniami przed Krzyżem Traugutta w Parku Traugutta stolica uczci w środę 157. rocznicę wybuchu powstania styczniowego.","Stołeczne obchody rozpoczną się w południe na dziedzińcu Muzeum X Pawilonu Cytadeli Warszawskiej przed pomnikiem członków Rządu Narodowego Powstania Styczniowego, gdzie zostaną złożone wieńce. Następnie w siedzibie Muzeum odbędzie się wykład Jana Engelgarda „Walery Przyborowski – historyk powstania styczniowego”.  – Powstańców styczniowych przewinęło się przez rosyjskie więzienie śledcze w X Pawilonie Cytadeli ok. 10-12 tys., więc to była ogromna liczba. To stąd Rosjanie wysyłali ludzi tysiącami na Syberię. Także cały ostatni Rząd Narodowy Powstania na czele z Romualdem Trauguttem został aresztowany i przed egzekucjami był więziony właśnie w X Pawilonie. Z tego budynku wyruszyli na śmierć i na stokach Cytadeli zostali rozstrzelani. Misją Muzeum jest dbanie o pamięć, dlatego przypominamy o powstaniu styczniowym – powiedział Michał Cieślak z Muzeum X Pawilonu, oddziału stołecznego Muzeum Niepodległości.  Wieczorne uroczystości rocznicowe, organizowane przez Krąg Pamięci Narodowej, rozpoczną się mszą św. w intencji powstańców styczniowych w Katedrze Polowej Wojska Polskiego. Następnie uczestnicy przemaszerują ul. Długą, Freta i Zakroczymską pod Krzyż Traugutta w Parku Traugutta. Tam głos mają zabrać szef MON Mariusz Błaszczak, prezes Instytutu Józefa Piłsudskiego Wiesław Jan Wysocki oraz prezes Kręgu Pamięci Narodowej Andrzej Melak. Wystąpić ma również szef Urzędu do Spraw Kombatantów i Osób Represjonowanych Jan Józef Kasprzyk, który ma uhonorować medalem „Pro Bono Poloniae” Andrzeja Melaka „w uznaniu zasług w upowszechnianiu wiedzy o historii walk niepodległościowych, krzewieniu postaw patriotycznych w polskim społeczeństwie i poza granicami kraju oraz w kultywowaniu pamięci o walce o niepodległość Ojczyzny”.  Zaplanowano wspólną modlitwę, apel pamięci i salwę honorową, a przed pamiątkowym głazem umieszczonym w miejscu, w którym został stracony ostatni dyktator Powstania gen. Romuald Traugutt oraz inni członkowie Rządu Narodowego, zostaną złożone wieńce i kwiaty.  – To uroczystość, którą organizujemy od kilkudziesięciu lat. Powstanie styczniowe było jednym z najdłużej trwających zrywów niepodległościowych. Stoczono w nim ponad 1,2 tys. potyczek. W jego wyniku Rosjanie wywieźli na Syberię ponad 20 tys. Polaków, którzy spędzili tam po kilka, a nawet kilkadziesiąt lat. I którzy po powrocie do ojczyzny doczekali wolności. Cieszyli się niezmiernym uznaniem i szacunkiem. Pamięć o zrywie trwa i dobrze, że trwa – podkreślił Melak. Powstanie rozpoczęło się 22 stycznia 1863 r. Powstańcy zaatakowali rosyjskie garnizony w Królestwie Polskim. W ciągu trwających ponad 1,5 roku działań zbrojnych doszło do ponad tysiąca mniejszych lub większych potyczek, a w walkach wzięło w sumie udział co najmniej 150 tys. powstańców.  Walka powstańcza przez cały swój czas miała charakter rozproszonej akcji partyzanckiej. Powstańcom nie udało się opanować na dłużej większego terytorium, a władze powstania nie miały stałej siedziby. Po klęsce większych zgrupowań partyzanckich m.in. w bitwach pod Węgrowem i Siemiatyczami, walkę toczyły głównie niewielkie oddziały.  Powstanie styczniowe było najdłużej trwającym i najbardziej masowym ruchem niepodległościowym XIX w. Bilans insurekcji był tragiczny - dziesiątki tysięcy poległych lub straconych przez Rosjan, zesłania na Syberię, konfiskaty majątków uczestników.",,
Jarosław Sellin: Główne uroczystości rocznicy wyzwolenia Auschwitz będą w Polsce,"Polskę próbuje wciągnąć się w strefę współsprawców Holokaustu, a należy przypominać, że Holokaustu wcale by nie było, gdyby Stalin i Hitler nie zniszczyli państwa polskiego – wskazuje wiceminister kultury i dziedzictwa narodowego Jarosław Sellin. Polityk PiS podkreślił, że to w Polsce odbędą się główne uroczystości 75. rocznicy wyzwolenia niemieckiego nazistowskiego obozu Auschwitz-Birkenau, a nie w Jerozolimie.","Jak zaznacza wiceszef resortu kultury, „prawda jest taka, że to Polacy jaki pierwsi stawiali opór dwóm totalitaryzmom”.  – Warunkiem realizacji Holokaustu było zniszczenie Polski – powiedział Sellin i dodał, że dokonały tego Niemcy hitlerowskie wspólnie z Rosją stalinowską.  W jego ocenie Polskę próbuje się wciągnąć w strefę współsprawców Holokaustu, a odebranie możliwości zabrania głosu prezydentowi Andrzejowi Dudzie na obchodach w Jerozolimie jest niedopuszczalne.   Przypomnijmy – w ubiegłym tygodniu Andrzej Duda poinformował, że nie będzie uczestniczył w zaplanowanym na 23 stycznia Światowym Forum Holokaustu, które odbędzie się w Instytucie Jad Waszem w Jerozolimie. Wyjaśnił, że podjął taką decyzję, gdyż organizatorzy forum nie umożliwili zabrania głosu przedstawicielowi Polski.  Wiceminister kultury przypomniał, że izraelskie uroczystości są współorganizowane przez prywatną fundację – Mosze Kandora – „związaną z reżimem Władimira Putina”. Podkreślił też, że to w Polsce będą główne uroczystości rocznicy wyzwolenia Auschwitz.  – My to organizujemy: Muzeum Auschwitz-Birkenau, państo polskie. Tutaj Andrzej Duda przemówi. Przybędzie ponad 20 przywódców państw, przyjedzie około dwustu ocalonych – wskazał wiceminister. Zaznaczył, że uroczystości są dokładnie tego dnia, kiedy nastąpiło wyzwolenie obozu i dokładnie w tym miejscu – w Auschwitz.  Do momentu wyzwolenia obozu przez Armię Czerwoną, niemieccy naziści zamordowali w Auschwitz ponad milion osób, głównie Żydów, a także Polaków, Romów i radzieckich jeńców wojennych.",,
Polak skazany w Rosji za szpiegostwo pozostanie w łagrze,"Sąd Najwyższy Rosji utrzymał w mocy wyrok dla obywatela RP, oskarżonego o szpiegostwo i skazanego na 14 lat kolonii karnej o zaostrzonym rygorze – podała w poniedziałek agencja TASS, powołując się na służby prasowe Federalnej Służby Bezpieczeństwa.","Służby prasowe FSB poinformowały, że apelację Sąd Najwyższy rozpatrzył 12 września i uznał, że wyrok 14 lat pozbawienia wolności jest zgodny z prawem i uzasadniony. Wyrok zapadł 25 czerwca przed sądem w Moskwie. Według informacji mediów rosyjskich Polaka uznano za winnego usiłowania pozyskania tajnych części uzbrojenia – zestawu rakietowego S-300. Komunikat FSB głosił, że w toku śledztwa ustalono, iż zatrzymany „działał w interesach polskiej organizacji będącej czołowym dostawcą narodowych sił zbrojnych i służb specjalnych”. Proces toczył się za zamkniętymi drzwiami, ponieważ sprawie nadano status tajności.",,
PiS i UE. Między eurosceptykami a unijnymi hurraoptymistami [OPINIA],"Po czym poznać, że ogół Polaków nie ma powodów do narzekań? Po tym, że totalna opozycja kompletnie nie wie, jak zrazić wyborców do rządzącej partii. Robi zatem, co może, żeby przypisać PiS-owi cudze poglądy na Unię Europejską.","Są ludzie, którzy lubią się bać. Oglądają horrory, choć wiedzą, że nie będą mogli zasnąć. Wiedzą, że to fikcja, a jednak nie gaszą lampki, zaglądają pod łóżko i do szafy. Szukają czarnego luda, choć w świetle dnia świetnie wiedzą, że nie istnieje. Są też ludzie, którzy lubią przekonywać w publicznych dyskusjach, że PiS nie marzy o niczym innym jak o wyprowadzeniu Polski z Unii Europejskiej. Oni tak bardzo lubią bać się rządzącej partii, że uwierzą we wszystko, co wymyślą spin doktorzy Koalicji Europejskiej. Właściwie nie mają wyjścia. Przez ostatnie lata wieszczyli już krach gospodarczy, wejście Polski w orbitę rosyjskich wpływów i „putinizację”, katastrofę dziejową i rozpad demokracji. I choć nic im się nie sprawdziło, ale żadnego własnego pomysłu na Polskę nie mają, poza przekonaniem, że normalnie w kraju jest wtedy, gdy to oni rządzą, to straszą i wyjściem z Unii. Straszą rutynowo, regularnie, trudno powiedzieć, czy już tylko dla hecy, czy z poczucia obowiązku.  Mogłoby to budzić politowanie, gdyby nie pewien problem: Unia Europejska wymaga poważnych debat i reform. Nie bez przyczyny w ostatnich miesiącach odżyły dyskusje o Europie „dwóch prędkości” i miejscu naszego kraju w komplikującej się unijnej rzeczywistości. Dobrze widać, że społeczeństwa państw wchodzących w skład Unii Europejskiej są coraz bardziej krytyczne wobec eurokratów. Narody Europy mają po prostu dość elit, które załatwiają swoje interesy ponad ich głowami – dobrze to przecież było widać ostatnio przy okazji ACTA 2.A ta niechęć wobec euroelit najpewniej przełoży się na wyniki nadchodzących wyborów do europarlamentu. Liberalne i lewicowe formacje naprawdę boją się, że ich wpływy w unijnych strukturach zostaną poważnie ograniczone. Jeśli werdykt narodów będzie nieprzychylny dla liberałów i europejskich socjaldemokratów, już dawno zresztą przerosłych w więcej niż kawiorową lewicę, to wielu z nich znajdzie się w mało komfortowej sytuacji. Politycznie i osobiście. Potracili przecież zaplecze w wielu krajach, teraz grozi im jeszcze odcięcie od wpływów na unijne struktury. A to zawsze oznacza to samo: ograniczenie dostępu do środków finansowych gwarantowanych przez Unię, brak wpływu na legislację i rozluźnienie więzi z potężną unijną administracją na wyższych i niższych szczeblach. Tacy ludzie przestaną być też kolegami i koleżankami wpływowych postaci z biznesu – bo tak to zwykle działa. Słyszałem nie tak dawno polityka totalnej opozycji, skarżącego się nieopatrznie zbyt głośno w podróży, przy okazji omawiania ważnych spraw: „oni już do mnie nie  dzwonią”. Myślę, że w głowach wielu liberalno-lewicowych europarlamentarzystów wielu państw rodzą się powoli podobne obawy. A w Polsce są już naprawdę wyraźne. Po jednej stronie mamy zatem ludzi – przynajmniej oficjalnie – podchodzących do Unii właściwie bezkrytycznie. Oni nie chcą rozmów o reformie unijnych instytucji, ponieważ są wciąż beneficjentami obecnych realiów. Z drugiej strony mamy radykalnych eurosceptyków. A z tą opcją jest w Polsce jak z ruchem narodowym: jest głośna, ale nie jest w stanie zagospodarować liczniejszego elektoratu. A równocześnie eurosceptycy chętnie walczą o mandaty do europarlamentu – co znaczy, że godzą się grać na warunkach eurobiurokracji. Licząc oczywiście na to, że stolik uda się przewrócić.Kłopot w tym, że nie bardzo wiadomo, co dalej, jeśli ta sztuka by się udała. W szeregach Konfederacji, bo warto wspomnieć o niej wprost, nie brakuje ludzi dziwnie życzliwych putinowskiej Moskwie. Nie jest żadną tajemnicą, przynajmniej od kilku stuleci, że carat biały,  czerwony i współczesny miks tych obydwóch najbardziej lubi słabą i podzieloną Europę. Wtedy Rosji znacznie łatwiej sięgać po kolejne zdobycze w naszym rejonie Europy. Rodzi się niestety obawa, że wybór między eurohurraoptymistami a eurosceptykami jest wyborem między dżumą a cholerą. Unia nieprzyjazna krajom takim jak Polska, z fałszywymi przyjaciółmi, z którymi w dobrej komitywie żyją choćby politycy Platformy, wcale nie jest gorsza od Unii zinfiltrowanej przez ludzi nadto życzliwych Moskwie. Z takiej Unii Europejskiej, z naszym geopolitycznym położeniem, nie mielibyśmy też najmniejszego pożytku.Dlatego strategia PiS jest najrozsądniejsza: zabiegać o Unię jak najlepszą dla krajów „drugiej prędkości”, krytykować unijne elity, mówić o błędach i problemach w obrębie Unii, ale po to, żeby ją reformować, a nie zmienić w wydmuszkę.   Chodzi zatem o to, żeby społeczeństwa unijnej Europy odzyskały większy wpływ na jej funkcjonowanie, a nie o to, żeby na jej gruzach mógł swobodnie buszować stary rywal Europy. Nie jest dla nas też najlepszą perspektywą wizja Niemiec i Rosji trzymających kraje naszego regionu w energetycznym szachu.",,
Stolica przyznała honorowe obywatelstwa,Były prezydent Aleksander Kwaśniewski i uczestniczka zamachu na Franza Kutscherę Maria Stypułkowska-Chojecka ps. Kama to m.in. tegoroczni honorowi obywatele stolicy. Uroczystość nadania tytułów odbyła się na dzień przed obchodami 66. rocznicy Powstania Warszawskiego podczas dorocznej sesji rady miasta na Zamku Królewskim.,"W uroczystości udział wzięli m.in. prezydent Warszawy Hanna Gronkiewicz-Waltz,minister w Kancelarii Premiera Władysław Bartoszewski, b. premier TadeuszMazowiecki, poseł SLD Ryszard Kalisz oraz b. prezydent Warszawy StanisławWyganowski.Oprócz Kwaśniewskiego i Stypułkowskiej-Chojeckiej stołeczni radni uhonorowalitakże uczestniczkę powstania w getcie warszawskim Ziutę Hartman i pionieraleczenia całkowitej głuchoty za pomocą implantów ślimakowych prof. HenrykaSkarżyńskiego. W kwietniu br. honorowym obywatelem stolicy pośmiertnie zostałtakże prezydent Lech Kaczyński.Prezydent Warszawy Hanna Gronkiewicz-Waltz podkreśliła, że w tym roku rada Warszawy nagrodziła bardzo różne osoby. – Nadanym tytułami wyróżniamy wielorakie wartości: poczucie służby, dostrzeganie potrzeb drugiego człowieka, działanie pozostawiające po sobie dobry ślad w życiu publicznym, w historii miasta, w pamięci i w sercach ludzi – powiedziała Gronkiewicz-Waltz. Przewodnicząca rady miasta Ewa Malinowska-Grupińska dodała, że dokonany przez radnych zróżnicowanywybór honorowych obywateli „może zdziwić niejedną osobę nieświadomą przemian,jakie zaszły w naszej stolicy w ciągu ostatnich 21 lat demokracji i 20 lat samorządności”.Przywołując słowa historyka Normana Daviesa zaznaczyła jednak, że „latademokratyzacji samorządowej i państwowej nauczyły nas i ciągle nas uczą, że'różnorodność polityczna i kulturowa nie jest tylko jednym ze skarbów Europy,ale należy ona do jej najbardziej oczywistych cech wyróżniających'”.Tytuł „Honorowego Obywatela Warszawy” radni stolicy nadali wcześniej byłemu prezydentowi Lechowi Wałęsie. Godność ta została też przyznana ostatniemu prezydentowi na uchodźstwie Ryszardowi Kaczorowskiemu. Po raz pierwszy tytuł ten przyznano w 1918 roku Józefowi Piłsudskiemu. Wśród uhonorowanych są: Ignacy Jan Paderewski, Maria Skłodowska-Curie, Jerzy Waldorff, Jan Paweł II, Norman Davies, Tadeusz Mazowiecki i XIV Dalajlama. Podczas sobotniej sesji Malinowska-Grupińska wręczyła też 24 laureatom nagrody miasta stołecznego Warszawy. Wyróżnienia otrzymali także żołnierze Armii Krajowej – Powstańcy Warszawscy. Wystawa niepublikowanych wcześniej zdjęćNa rogu warszawskich ulic Nowowiejskiej i Al. Niepodległości – tam, gdzie toczyły się powstańcze walki – otwarto wystawę niepublikowanych dotąd  zdjęć z Powstania Warszawskiego. Zdjęcia przedstawiają przede wszystkim walczących powstańców z 3. Batalionu Armii Krajowej „Golski”. Na niektórych jest także ludność cywilna.Fotografie zawierają ogromny ładunek emocjonalny – podkreśla organizator ekspozycji Aleksander Rostocki. Zdjęcia, które zostały pokazane, bardzo długo leżały w wielu szufladach w różnych domach. Poszukiwania nie były łatwe i wymagały dużo cierpliwości  - dodaje Rostocki. Fotografie umieszczone na ogrodzeniu gmachu Politechniki Warszawskiej można oglądać do 31 października.                                                    TVP                                            fot. TVP Info",,
Szydło: być może trzeba zmienić traktat,"– Unia Europejska wymaga zreformowania. Musi wrócić do korzeni i skoncentrować na sprawach ludzi: zagwarantować pracę i bezpieczeństwo, skupić bardziej na gospodarce i przywrócić większą rolę parlamentów narodowych. Kolejne kroki będą wymagały zaś bardziej dogłębnych zmian instytucjonalnych. Być może trzeba będzie także wrócić do dyskusji i zmienić traktat – mówiła premier Beata Szydło w specjalnym wywiadzie dla „Dziś wieczorem” TVP Info, podczas forum ekonomicznego w Krynicy.","Premier Beata Szydło nie kryła zadowolenia ze spotkania w Krynicy premierów Grupy Wyszehradzkiej: Polski, Czech, Słowacji i Węgier oraz z szefa ukraińskiego rządu Wołodymyra Hrojsmana. – To były dobre rozmowy. To, o czym mówi Grupa Wyszehradzka nabiera coraz większego znaczenia. W naszych państwach ciągle najważniejszy jest ten tradycyjny model życia, skoncentrowany na wartościach, szacunku dla obywateli i wspólnym myśleniu o rozwoju – mówiła Szydło. Gruntowna reforma UEWedług Szydło państwa Europy Środkowo-Wschodniej chcą ratować Unię, ale „by tak się stało, trzeba ją zreformować”. – Po pierwsze Unia musi wrócić do korzeni i skoncentrować się na sprawach ludzi: zagwarantować pracę i bezpieczeństwo, skupić bardziej na gospodarce i przywrócić większą rolę parlamentów narodowych. Nie może być tak, że decyzje zapadają arbitralnie w Brukseli i są przerzucane na państwa narodowe. Kryzys migracyjny pokazał, że nie można wszystkim państwom naruszać jednakowych zasad – mówiła. – Kolejne kroki będą wymagały zaś bardziej dogłębnych zmian instytucjonalnych. Komisja Europejska nie zajmuje się tym, co zapisano traktach, ale uprawia politykę. Polska jest tego dobrym przykładem. Być może trzeba będzie także wrócić do dyskusji i zmienić nic traktat – dodała stanowczo. O rosnącej roli Polski może świadczyć według premier fakt, że do Krynicy przyjechało wielu ważnych przedsiębiorców i polityków. Szydło przekonywała, że kapitał ma narodowość i państwo winno wspierać aktywnie przedsiębiorców, bo dzięki temu będzie wzrastała rola polskiej gospodarki. – Mamy ambicje, aby wejść do grupy G20. I jest to możliwe, jeżeli wykorzystamy swoją szansę. To wszystko zależy od tego, czy potrafimy wykorzystać dzisiaj potencjał naszych przedsiębiorców i naszej gospodarki – stwierdziła. Przeciw lobby najsilniejszychDla premier Beaty Szydło bardzo ważną sprawą jest ciągłe wspieranie Ukrainy przez UE. – Nie wolno dopuścić do tego, aby Ukraina znalazła się w strefie wpływów Rosji. Musi pozostać w strefie europejskiej. Tym bardziej, że łączą nas projekty infrastrukturalne i regionalne. Dla partnerów Grupy Wyszehradzkiej ważne jest, by budować wokół Karpat wspólną strategię rozwoju – mówiła.",,
"Nowicka: Nie bójmy się sukienek. Są panowie, którzy w nich chodzą – księża, Szkoci","– To powolne przyzwyczajanie nas do tego, żebyśmy mówili o homoseksualizmie. To jest plan Rabieja: najpierw związki partnerskie, później małżeństwa, następnie adopcje. Dlatego trzeba też przyzwyczajać małe dzieci, wprowadzać tęczowe piątki, dni na spódniczki – wyliczał Robert Telus z Prawa i Sprawiedliwości, zapytany o cel organizowania w szkołach tzw. tęczowego piątku. – Nie bójmy się sukienek. Są panowie, którzy chodzą i jakoś sobie z tym radzą. Weźmy księży, Szkotów – przekonywała Wanda Nowicka z Wiosny.","W piątek w części szkół ma zostać podjęta próba zorganizowania „tęczowego piątku”, czyli – jak przekonują jego promotorzy – dnia solidarności z osobami LGBT+. Komentując tę inicjatywę Robert Telus z PiS ocenił, że to realizowanie planu wiceprezydenta Warszawy Pawła Rabieja. – Najpierw związki partnerskie, później małżeństwa, później adopcje. Dlatego trzeba też przyzwyczajać małe dzieci, wprowadzać tęczowe piątki, dni na spódniczki – opisywał ten plan polityk. – Nie dajmy się zwariować – apelował. Jednocześnie podkreślił, że trzeba być tolerancyjnym. – Ale nie dajmy narzucać mniejszości, że oni są normalni a my jesteśmy nienormalni – mówił Telus.  Wanda Nowicka z Wiosny podkreśliła, że osoby homoseksualne są także w szkołach. – To są dzieci, które często ze względu na swoje skłonności, orientację są prześladowane przez innych uczniów – powiedziała i dodała, że „tęczowy piątek” służy edukacji młodych ludzi.",,
"Viktor Orban: albo inwestycje, albo imigranci","Obciążenia finansowe związane z imigrantami zadusiłyby Węgry, gdyż kraj może wydawać pieniądze albo na inwestycje, albo na budowanie „państwa imigracyjnego” –  oświadczył w niedzielę premier Węgier Viktor Orban.","Orban podkreślił, że imigracja stwarza problemy nawet Austrii i Niemcom, które są najbogatszymi państwami świata, a Węgry nie podołałyby takiemu obciążeniu. – Mamy plany dotyczące na przykład Goedoelloe, ale pieniądze możemy wydać albo na nie, albo na zbudowanie państwa imigracyjnego dla migrantów – oznajmił w wywiadzie dla regionalnej telewizji Regio Plusz w Goedoelloe, 30 km od Budapesztu.Rzecznik rządu Bence Tuzson oświadczył w sobotę, że cenę imigracji będą musieli zapłacić Węgrzy, gdyż według koncepcji Brukseli na utrzymanie każdego migranta trzeba by wydać sumę rzędu 9 mln ft (29 tys. euro).Orban oświadczył w niedzielę, że środki, które jest w stanie wypracować gospodarka, należy wydawać raczej na Węgry, na węgierską młodzież, węgierskich emerytów i węgierskie miejscowości, a nie na przybywających tu z obcych krajów migrantów. Podkreślił, że stawką wyborów parlamentarnych 8 kwietnia jest to, czy Węgry będą miały „rząd narodowy”, który obroni kraj.Według premiera Węgrom zagraża bezpośrednie niebezpieczeństwo polegające na tym, że zostaną przekształcone w „państwo imigracyjne”. Jego zdaniem coraz wyraźniej widać takie zamiary ze strony Brukseli. George SorosNawiązał też do amerykańskiego finansisty George'a Sorosa, któremu władze Węgier zarzucają chęć sprowadzenia do Europy milionów imigrantów. Według Orbana „imperium Sorosa” chce przeistoczyć całą Europę w „kontynent imigracyjny”, wobec czego atakuje każdego, kto stoi mu na drodze: nie tylko Węgry, ale też Czechy czy Słowację.Ostrzegając, że niektórym zależy na tym, by Węgry zalali migranci i by przeobraziły się na podobieństwo wielu zachodnich wielkich miast, oznajmił: „Nie chcę tego dla Węgier. Dla swoich dzieci też nie chcę(...), by musiały żyć w takim świecie, który definiują polityka migracyjna i imigracja”.Powiedział, że w krajach zachodnioeuropejskich, a szczególnie w wielkich miastach, wzrosła przestępczość, szczególnie przeciwko kobietom. – Nie rozumiem, dlaczego mielibyśmy wybierać taką przyszłość – oświadczył, dodając, że Węgry są bezpiecznym i uporządkowanym państwem.8 kwietnia wybory parlamentarne Na Węgrzech trwa kampania przed wyborami, w których sondaże dają rządzącej od 2010 r. koalicji konserwatywnego Fideszu i Chrześcijańsko-Demokratycznej Partii Ludowej (KDNP) ogromną przewagę nad opozycją. Według opublikowanego w środę badania ośrodka Nezoepont wśród wyborców pewnych swoich preferencji i deklarujących chęć udziału w wyborach na Fidesz-KDNP chce głosować 52 proc. ankietowanych, poparcie dla skrajnie prawicowego niegdyś, a obecnie bardziej centrowego w swej retoryce Jobbiku wynosi 17 proc., dla lewicowej koalicji Węgierskiej Partii Socjalistycznej i partii Dialog 10 proc., dla partii Polityka Może Być Inna 9 proc., a dla Koalicji Demokratycznej byłego premiera Ferenca Gyurcsanya 6 proc.",,
Koniec operacji Mare Nostrum. Uratowano ponad 100  tys. imigrantów,"Ponad 100 tys. nielegalnych imigrantów płynących z Afryki do Włoch uratowały siły tego kraju podczas trwającej ponad rok operacji patrolowania Morza Śródziemnego Mare Nostrum. Dane te podały w piątek władze w Rzymie, ogłaszając zakończenie tych działań.","W sobotę rozpoczyna się nowa, koordynowana przez unijną agencję do spraw granic Frontex operacja Tryton. Jej flotę stanowić będzie sześć statków, dwa samoloty i helikopter, a bazami będą włoska wyspa Lampedusa, główny celexodusu imigrantów z Afryki, oraz Porto Empedocle na Sycylii. Tryton będziejednak dysponować znacznie mniejszym budżetem niż Mare Nostrum - zauważająwłoskie media. Włochy od dawna domagały się, aby to Unia Europejska wzięła na siebieodpowiedzialność za ochronę swych granic i by pomogła im w patrolowaniu Morza Śródziemnego. Nie zamykać operacji Mare Nostrum Włoski minister spraw wewnętrznych Angelino Alfano wielokrotnie zarzucałkrajom UE obojętność wobec poważnego kryzysu imigracyjnego, z jakim zmaga się jego kraj, i to, że na barki Rzymu zrzuciły ciężar uporania się z nim.",,
Donald Trump: istnieje możliwość zniesienia sankcji wobec Rosji,"Prezydent elekt USA Donald Trump stwierdził, że jest otwarty na zniesienie sankcji wobec Rosji. W rozmowie z „Wall Street Journal” oświadczył również, że może odstąpić od uznawania polityki „jednych Chin” jeśli Pekin nie zerwie z praktykami, które osłabiają amerykańską gospodarkę.","Trump przyznał, że chciałby wykorzystać wszelkie dostępne środki, aby zbalansować stosunki z Moskwą i Pekinem. Dodał, że zamierza przez pewien czas zachować sankcje nałożone w grudniu na Rosję przez administrację odchodzącego prezydenta Baracka Obamy. Decyzja była odpowiedzią na rzekome cyberataki i próby wpłynięcia Kremla na listopadowe wybory prezydenckie w USA. Trump tłumaczył, że zrezygnuje z nich jednak jeśli Rosja pomogłaby USA w walce z terroryzmem i realizacji innych celów ważnych dla Waszyngtonu.Gotowy do spotkania z Putinem– Jeśli się porozumiemy i Rosja faktycznie nas wesprze, jeżeli ktoś robi naprawdę wspaniałe rzeczy, dlaczego utrzymywać sankcje? – pytał prezydent elekt. Wyraził też gotowość na spotkanie z Putinem w jakiś czas po zaprzysiężeniu. – Rozumiem, że chcieliby się (władze Rosji) spotkać, i nie mam z tym absolutnie problemu – dodał.Następca Obamy zapewniał, że dopóki nie zauważy zmiany w podejściu Pekinu do szkodzących gospodarce USA praktyk walutowych i handlowych nie będzie się trzymał porozumienia z ChRL z 1979 roku o wznowieniu stosunków dyplomatycznych. Zgodnie z umową USA nie uznają dyplomatycznie Tajwanu przestrzegając zasad polityki tzw. jednych Chin. Zakłada ona istnienie tylko jednego państwa złożonego z Chin kontynentalnych, Hongkongu, Makau i Tajwanu.Kwestia negocjacjiPytany przez „WSJ” czy poparłby zasadę „jednych Chin” odparł, że wszystko jest kwestią negocjacji. Nie krył przy tym zdziwienia z niekonsekwentnych reakcji Chin.Zwracając uwagę na obiekcje Pekinu demonstrowane po przyjęciu przez niego telefonicznych gwarancji od przywódcy Tajwanu mówił: „Sprzedaliśmy im w minionym roku sprzęt wojskowy za dwa mld dolarów. Możemy im sprzedać najnowszy najlepszy sprzęt wojskowy, ale nie wolno nam przyjmować rozmowy telefonicznej. Przede wszystkim byłoby bardzo niegrzecznie, nie zaakceptować rozmowy telefonicznej” – argumentował.",,
Zmarł Kazimierz Morawski,"W wieku 83 lat zmarł Kazimierz Morawski, współzałożyciel i wieloletni prezes Chrześcijańskiego Stowarzyszenia Społecznego koncesjonowanego przez władze PRL. Był m.in. posłem na Sejm PRL i członkiem Rady Państwa PRL.","Gazety przyniosły nekrologi Morawskiego, zmarłego 29 października podWarszawą. Jak podała Katolicka Agencja Informacyjna, jego pogrzeb odbędziesię 9 listopada.Morawski urodził się 6 czerwca 1929 r. w znanej rodzinie arystokratycznej. Od 1951 r. pracował w Agencji Prasowo-Informacyjnej, a w latach 1952-1956 wdzienniku „Słowo Powszechne”, wydawanym przez Stowarzyszenie PAX. W 1957 r.był współzałożycielem Chrześcijańskiego Stowarzyszenia Społecznego,powstałego po odejściu w 1956 r. z Paxu grupy jego działaczy, na czele zJanem Frankowskim.Przez Kościół i wielu katolików było ono uznawane – tak jak i sam Pax – za narzędzie władz PRL w walce z Kościołem, choć zarazem umożliwiało uczestnictwo osób wierzących w życiu społecznym.W latach 1962-1965 Morawski był korespondentem pisma ChSS „Za i Przeciw” przy Soborze Watykańskim II. Od 1974 r. był prezesem ChSS. W latach 1976-1989 był posłem na Sejm PRL, a w latach 1982-1989 członkiem Rady Państwa PRL.Był członkiem Patriotycznego Ruchu Odrodzenia Narodowego – utworzonego przez władze latem 1982 r. w celu propagandowego wykazania poparcia społecznego dla wprowadzenia stanu wojennego w grudniu 1981 r. W 1989 r. ChSS przekształciło się w Unię Chrześcijańsko-Społeczną. W 1995 r. Morawski założył Fundację Ekumeniczną „Tolerancja”. W latach 2000-2001 był doradcą prezydenta Aleksandra Kwaśniewskiego ds. mniejszości narodowych i etnicznych.Jak podkreśla KAI, kierowane przez Morawskiego stowarzyszenia miałyekumeniczny charakter, gromadząc duchownych i wiernych różnych wyznań.",,
Atak w szkole w Finlandii. Napastnik miał miecz lub maczetę,"Jedna osoba zginęła, a dziesięć zostało rannych w wyniku ataku w szkole zawodowej, mającej siedzibę w centrum handlowym niedaleko Kuopio w środkowej Finlandii. Według mediów napastnik był uzbrojony w miecz lub maczetę. Policja użyła broni, sprawcę zatrzymano.","Wszyscy ranni zostali odwiezieni do szpitala. Jak podają media powołujące się na świadków, uzbrojona w ostre narzędzie – prawdopodobnie miecz – osoba zaatakowała klasę szkolną.Zatrzymano jedną osobę i zabezpieczono budynek. Według policji nie ma zagrożenia dla osób postronnych. Innych szczegółów nie podano. Spośród rannych dwie osoby znajdują się w stanie ciężkim. Interwencji lekarzy wymagał także postrzelony przez policję napastnik.",,
Prokurator generalny USA złożył rezygnację na prośbę prezydenta Trumpa,"Prokurator generalny i minister sprawiedliwości USA Jeff Sessions złożył w środę rezygnację na prośbę Donalda Trumpa; sam prezydent zapowiedział, że obowiązki prokuratora generalnego będzie pełnił na razie dotychczasowy szef kancelarii Sessionsa Matthew Whitaker.","Sessions napisał w liście do Trumpa, że rezygnuje na jego prośbę oraz że „pracował nad wdrożeniem” planów dotyczących wymiaru sprawiedliwości, które były obietnicami jego kampanii wyborczej.Trump podziękował Sessionsowi za jego pracę i poinformował, że następca prokuratora generalnego będzie mianowany „w późniejszym okresie”.",,
Politycy komentują odłożenie wizyty prezydenta USA. „W obliczu potwornego huraganu to normalne”,"Politycy Prawa i Sprawiedliwości uspokajają opinię publiczną po przesunięciu wizyty prezydenta Stanów Zjednoczonych Donalda Trumpa na inny termin. – To nie jest problem. Zdziwiłbym się, gdyby pan prezydent zachował się inaczej. Każdy poważny polityk zostałby na miejscu, kiedy w jego kraju doszłoby do równie poważnego zagrożenia – powiedział portalowi tvp.info poseł PiS Zbigniew Gryglas. W poniedziałek do wybrzeży Florydy dotrze huragan czwartej kategorii.","Zjednoczona Prawica podkreśla, że wszystkie porozumienia, które planowaliśmy zawrzeć jako Polska ze Stanami Zjednoczonymi, zostaną podpisane. Kwestią czasu jest też ustalenie nowego terminu wizyty Donalda Trumpa w Warszawie. – Odwołanie przylotu prezydenta Trumpa do Polski nie będzie miało wpływu na rozmowy dotyczące między innymi zniesienia wiz czy innych umów bilateralnych między Polską i Stanami Zjednoczonymi. Należy zrozumieć, że do wybrzeży Florydy podąża potworny huragan o niespotykanej sile. Dziwię się głosom opozycji, że drwią z tego i mówią, że prezydent Trump nie przyjedzie, bo zlekceważył Polskę – mówił nam poseł PiS Jan Mosiński. – Sytuacja jest nadzwyczajna, ponieważ mamy do czynienia z zapowiedzią kataklizmu, który nawiedzi południowe stany. Trudno się dziwić, że pierwszy obywatel Stanów Zjednoczonych w tej sytuacji chce nadzorować działanie służb federalnych i chce być ze swoimi współobywatelami – stwierdził z kolei senator PiS Jan Maria Jackowski. Opozycja nie dowierza jednak, że niszczycielski huragan jest bezpośrednią przyczyną przesunięcia wizyty prezydenta Trumpa w Polsce. – W komentarzach prasa amerykańska pisze, że Trumpowi tak naprawdę nie chciało się lecieć do Europy na jedną wizytę po niedawnym pobycie w Europie na szczycie G7. To jest, podejrzewam, główna przyczyna odwołania tej wizyty. Poza tym wygrał zapewne pragmatyzm amerykański. Amerykanie będą chcieli rozmawiać z partią, która wygra wybory w Polsce – powiedział portalowi tvp.info poseł PO Grzegorz Furgo. Inni politycy opozycji łączą przesunięcie wizyty amerykańskiego prezydenta z oceną rządów PiS za oceanem. – Trump odwołuje wizytę w Polsce. Oficjalnie z powodu huraganu. Nieoficjalnie zaś wystarczyło poczytać amerykańskie media i ich oceny „demokratycznych” rządów PiS, by lepiej zrozumieć tę decyzje – napisał na portalu społecznościowym Twitter poseł PO Marcin Kierwiński.  Były minister kultury w rządzie PO-PSL Bogdan Zdrojewski skomentował z kolei nieobecność Donalda Trumpa w mało kulturalny sposób. „Nie pamiętam sytuacji odwoływania tak ważnej wizyty w takim trybie. Nie wiem, co o tym przesądziło. Huragan na Florydzie, gówno w Wiśle czy ... naszej polityce? Dobrze nie jest! Cieszyć nie ma się z czego” – napisał na Twitterze.",,
„Moi przeciwnicy są z innej kultury. To przekracza ich wyobraźnię”,"– W kulturze, w której zostałem wychowany, to, że ktoś nie korzysta nawet z dużego majątku, na który ma wpływ, jest rzeczą normalną. Rozumiem, że moi przeciwnicy są z innej kultury i to przekracza ich wyobraźnię. Współczuję im – powiedział prezes PiS Jarosław Kaczyński. Polityk skomentował w wywiadzie z PAP publikacje „Gazety Wyborczej” dotyczące pomysłu budowy w Warszawie wież przez spółkę Srebrna.","„Gazeta Wyborcza” opublikowała stenogram nagrania rozmowy z lipca 2018 r. m.in. prezesa PiS Jarosława Kaczyńskiego z austriackim biznesmenem Geraldem Birgfellnerem. Rozmowa dotyczyła planów budowy w Warszawie dwóch 190-metrowych wieżowców przez powiązaną ze środowiskiem PiS spółkę Srebrna. W biurowcu miałyby się mieścić m.in. apartamenty, hotel i siedziba fundacji Instytutu im. Lecha Kaczyńskiego. Publikacje gazety skomentował lider Prawa i Sprawiedliwości. Pytany o zarzuty, wysnuwane wobec niego przez niektóre media i polityków o złamaniu zakazu prowadzenia przez partie polityczne działalności gospodarczej, stwierdził, że „to śmieszny zarzut”.– Rzeczywiście, rozmawiałem o tym kilka razy. To nie jest zakazane. To partia nie może prowadzić działalności gospodarczej. Zauważmy, że wielu posłów jest biznesmenami. Nie prowadziłem tych rozmów dla partii, czy w jej imieniu, tylko w imieniu fundacji. A fundacja jest prawnie całkowicie oddzielona od partii. Wielu mówi o Srebrnej jako zapleczu gospodarczym naszej partii. Otóż tak nie jest. Nie ma między PiS a spółką Srebrna, bo w niej jest majątek fundacji, żadnych przepływów finansowych – mówi Kaczyński.Dalej prezes PiS zaznaczał, że działalność jego partii nie jest finansowana przez spółkę Srebrna. – Między spółką, partią a fundacją nie ma związków prawnych, instytucjonalnych. Jest związek personalny, polegający na tym, że jestem szefem partii i jednocześnie przewodniczącym rady fundacji. Tego żadna ustawa, ani też żadne zasady moralne nie zabraniają – wskazał.",,
Polska uruchomi państwowe rezerwy ropy,"Polski rząd poinformował Międzynarodową Agencję Energetyczną o uruchomieniu państwowych rezerw ropy  – podaje rmf24.pl. Zgodę Agencji Rezerw Materiałowych na użycie rezerw strategicznych ropy ma również Lotos. W związku z zanieczyszczeniem rosyjskiej ropy REBCO, płynącej rurociągiem „Przyjaźń”, PERN wstrzymał przed tygodniem odbiór surowca.","„Polska powiadomiła nas, że uruchamia nadzwyczajne zapasy ropy służące podtrzymaniu normalnego działania swoich dwóch rafinerii” – podała agencja prasowa S&P Platts, zajmująca się wydobyciem surowców.Jak mówił na konferencji wynikowej wiceprezes ds. finansowych Lotosu Robert Sobków, rezerwy ropy są właśnie po to, żeby z nich korzystać w razie potrzeby i w krótkim okresie, ale „w perspektywie najbliższych miesięcy mamy zapewnioną stabilność produkcji”.W związku z zanieczyszczeniem rosyjskiej ropy REBCO, płynącej rurociągiem „Przyjaźń”, PERN wstrzymał przed tygodniem odbiór surowca. Poziom zanieczyszczenia może spowodować fizyczne uszkodzenia instalacji rafineryjnych – podkreślał operator rurociągów. Zanieczyszczenie pojawiło się 19 kwietnia.Prezydent Rosji Władimir Putin uznał kwestię zanieczyszczenia ropy w rurociągu Przyjaźń za bardzo poważną szkodę gospodarczą, materialną i wizerunkową dla kraju. Putin spotkał się tego dnia z szefem koncernu Transnieft Nikołajem Tokariewem.",,
Prezydent do ministrów: Drzwi Pałacu Prezydenckiego są zawsze otwarte,"– Dla premiera, wicepremierów, ministrów – drzwi Pałacu Prezydenckiego są zawsze otwarte – zadeklarował prezydent Andrzej Duda w piątek podczas uroczystości powołania nowego rządu. Podkreślił też, że jest otwarty na wszelkie inicjatywy Rady Ministrów.","Kierując swoje słowa do członków Rady Ministrów prezydent powiedział, że „jest zawsze otwarty na współpracę”. – Jestem zawsze otwarty na wszelkie państwa inicjatywy, na to, żeby te dobre inicjatywy służące realizacji założeń programowych, ważnych założeń programowych dla Polski, żeby je wspierać, bo jestem przekonany, że one będą służyły Polsce, i będą służyły polskiemu społeczeństwu – powiedział Andrzej Duda.– Proszę żebyście państwo wiedzieli, że dla was, zwłaszcza dla pana premiera, panów wicepremierów, ministrów, wszystkich – drzwi Pałacu Prezydenckiego są zawsze otwarte – zadeklarował.– Jestem gotów na rozmowę nawet na najtrudniejsze tematy. Pewnie takie rozmowy będą się zdarzały. Jeżeli będą się odbywały u mnie, będę za to zawsze ogromnie wdzięczny i chcę, żebyście państwo o tym zawsze pamiętali, że nawet w najtrudniejszych kwestiach zawsze jestem otwarty na pomoc i zawsze jestem gotów wspólnie dźwigać ciężar, jeżeli będzie służył dobru, wspólnemu dobru Rzeczypospolitej – zapewnił prezydent. „W większości przypadków sprawdzili się już państwo w służbie dla Rzeczpospolitej” Prezydent pogratulował powołanym członkom rządu i podziękował tym spośród nich, którzy w poprzedniej kadencji także pełnili swoje funkcje.Nawiązując do ślubowania nowych członków Rady Ministrów stwierdził, że jest to służba w poczuciu, że dobro ojczyzny i pomyślność obywateli” jest najwyższym nakazem.– W większości przypadków jesteście państwo tymi, którzy sprawdzili się już w służbie dla Rzeczpospolitej, w służbie dla współobywateli, dla naszego społeczeństwa i dla polskiego państwa – powiedział prezydent Andrzej Duda w piątek podczas uroczystości powołania nowego rządu. Dodał, że drzwi kancelarii prezydenta są otwarte dla ministrów. – Ogromnie za to dziękuję i wiem, że nie jest to łatwe, wiem, że nie jest to praca od przysłowiowej godz. 8.00 do godz. 16.00, to jest praca w nielimitowanym zakresie godzin, czasem praca przez całe noce, trudno ją w ogóle oszacować – dodał Andrzej Duda. „Niech to, co rząd będzie realizował, będzie co najmniej tak dobre, jak ostatnie cztery lata” – Chciałbym, by to, co będzie realizowane w ciągu najbliższych czterech lat, było realizowane co najmniej tak samo dobrze, jak to, co było realizowane do tej pory – powiedział prezydent Duda.Prezydent podkreślił, że wiele dobrego udało się zrealizować przez ostanie cztery lata. Skierował podziękowanie także do byłej premier Beaty Szydło i wszystkich członków większości parlamentarnej.– Chciałbym, żeby to, co będzie realizowane w ciągu najbliższych czterech lat, było realizowane co najmniej tak samo dobrze, jak to, co było realizowane do tej pory. Wiele dobrych rzeczy zostało zrobionych, wiele polskich rodzin poczuło, że rzeczywiście państwo dostrzegło ich obecność i zaczęło o nich myśleć, dostrzegło ich wysiłek, dostrzegło ich prace – oświadczył prezydent.Jak dodał, „wielu ludzi poczuło się docenionych, dostrzeżonych, wiele spraw ważnych zostało załatwionych, wiele złodziejstwa zostało ukróconego”.Prezydent zaznaczył, że nie wszystko się udało.– Nikt z nas, ani pan premier, ani panowie wicepremierzy, ani państwo ministrowie, ani ja, ani państwo posłowie, senatorowie, nie jesteśmy ludźmi nieomylnymi. Pomyłki się zdarzają, złe decyzje się zdarzają, najważniejsze jest, by umieć powiedzieć: +tak, sorry, przepraszam, to była zła decyzja, pomyliliśmy się, zmieniamy, poprawiamy; czasem, jeżeli trzeba, podajmy się do dymisji – to też jest kwestia odpowiedzialności i honoru – oświadczył Andrzej Duda.",,
"„Polska musi być silna gospodarczo, politycznie”. Schetyna na konwencji PO","– Polacy muszą zdecydować, jakiej Polski chcą – silnej czy bezradnej, demokratycznej czy jednopartyjnej, Polski europejskiej czy PiS-owskiej – mówił podczas sobotniej konwencji PO we Wrocławiu jej lider Grzegorz Schetyna. Wzywał do dalszej integracji Polski z UE.","Szef Platformy zgłosił kilka propozycji do dyskusji, m.in. wprowadzenia do konstytucji rozdziału dotyczącego polskiego członkostwa w UE oraz procedury odwołania prezydenta, a także likwidacji urzędów wojewódzkich.  – Spotykamy się w momencie, kiedy Wrocław jest Europejską Stolicą Kultury, a kiedy Unia Europejska znajduje się na zakręcie – rozpoczął swe wystąpienie Schetyna. Jak dodał, ten moment zawahania, zawieszenia po tym, co stało się w Wielkiej Brytanii powoduje, że trzeba stawiać zasadnicze pytania o przyszłość, o kierunek, w jakim powinna iść UE i Polska.Szef Platformy ocenił, że również Polacy stoją przed wyborem. – Będziemy szukać aktywnej obywatelskiej debaty – to Polacy muszą zdecydować, jakiej Polski chcą – czy chcą polski silnej, czy bezradnej. Europejskiej, czy PiS-owskiej – dowodził, rozróżniając dwie możliwości: Polskę „silną” bądź „słabą” oraz „demokratyczną” bądź „jednopartyjną”.– My chcemy Polski silnej, która współtworzy Unię Europejską, która ma wpływy na politykę europejską – zapewnił. – Niektórzy śnią o potędze w samotności – ten sen o potędze na Nowogrodzkiej to sen o potędze jednej osoby i jednej partii – mówił Schetyna.",,
W laboratorium powstały mysie mózgi z ludzkimi komórkami,W celu lepszego zrozumienia pracy ludzkiego mózgu naukowcy wszczepili do mózgów myszy komórki glejowe człowieka. Hybrydy mają pozwolić m.in. na badania nad chorobą Alzheimera.,"Ludzki mózg to wyjątkowo trudny obiekt do badań. Nawet nowoczesne metody skanowania tego organu mają ograniczoną rozdzielczość, a testy prowadzone na komórkach nie odtwarzają unikalnego środowiska całego narządu. Na łamach pisma „Nature Neuroscience” specjaliści z VIB-KU Leuven Center for Brain & Disease Research (Belgia) opisali szczególną metodę. Interesujące ich ludzkie komórki wszczepili do mózgów myszy. Były to wyhodowane z komórek macierzystych komórki mikrogleju, które uczestniczą w utrzymywaniu przy życiu i wspieraniu neuronów. Uważa się, że mają one kluczowe znaczenie dla rozwoju choroby Alzheimera. Właśnie to zagadnienie szczególnie interesowało naukowców. – To pierwsze badanie sprawdzające, jak mikroglej reaguje na chorobę Alzheimera. Dzięki umieszczeniu ludzkiego mikrogleju w mózgach myszy mogliśmy zaobserwować, jak atakuje on ludzki amyloid (białko uczestniczące w powstawaniu choroby). Pozwoliło to na sprawdzenie, jak geny zwiększające ryzyko choroby Alzheimera działają w komórkach ludzkiego mózgu – opowiada kierujący zespołem naukowców prof. Bart De Strooper.",,
Dramat Donalda Tuska. Polska osiągnęła swój cel w Brukseli,"Od dwóch dni przewodniczący Rady Europejskiej tłumaczy, dlaczego utrącenie kandydatury Fransa Timmermansa to nic takiego. Lewicowy polityk wrogi Polsce, mimo poparcia rodzimej frakcji socjalistów oraz konkurencyjnej grupy EPL, która wygrała eurowybory – dzięki dyplomatycznym zabiegom premiera Mateusza Morawieckiego – przegrał. Co robi Tusk? Zaklina rzeczywistość mówiąc, że „nie widzi żadnych powodów do satysfakcji” dla Polski, jednocześnie ubolewając, że polski rząd wobec niego „nie wykazuje nadmiernej empatii”.","Negocjacje dotyczące obsady kierowniczych stanowisk w Unii Europejskiej były długie i burzliwe – tak wynika z przecieków z ostatniego szczytu Rady Europejskiej. Zaczęły się od próby narzucenia kandydatury EPL, Manfreda Webera. Gdy się nie udało, chadecy ustąpili socjalistom i wspólnie postawili na Fransa Timmermansa. Grupa Wyszehradzka i pozostałe kraje UE spoza głównej osi Paryż-Berlin miały po prostu przygotowaną listę nazwisk zaakceptować i wszyscy mieli wrócić do swoich krajów. Stało się inaczej i dzięki zabiegom polskiej delegacji udało się  zapoczątkować realną debatę nt. zgłoszonych kandydatów. Zazwyczaj tego rodzaju rozmowy są niesamowicie trudne, bo na ostateczny kompromisowy wybór składa się arytmetyka frakcyjna grup Parlamentu Europejskiego, siła poszczególnych państw oraz umiejętności zawierania sojuszy i osobiste zdolności negocjacyjne ich przywódców. Więcej na ten temat pisałem w tekście „Chirurgiczna precyzja Morawieckiego okazała się skuteczna w brukselskiej grze”, który polecam: W czasie poniedziałkowych obrad, z powodu braku zasięgu na sali doradcy i współpracownicy poszczególnych przywódców państw członkowskich UE nie mieli kontaktu ze swoimi szefami. Mimo to, czekając pod drzwiami już byli pewni, jaki będzie wynik ustaleń. Zwłaszcza, że – jak się nieoficjalnie mówi – listę nazwisk w wąskim gronie ustalono już pod koniec czerwca, w trakcie szczytu G-20 w Osace. Stało się inaczej, premierowi Mateuszowi Morawieckiemu udało się rozpocząć dyskusję, a po długich negocjacjach namówić pozostałych przywódców do „przespania się” z decyzją i tym samym Polska „kupiła” sobie czas na dalsze negocjacje. Doszło więc do sytuacji, że najpierw przepadła kandydatura Europejskiej Partii Ludowej, która wygrała ostatnie wybory do Parlamentu Europejskiego, a następnie – chociaż Angela Merkel namówiła swoich kolegów z EPL do poparcia polityka socjalistów i tym samym oddania stanowiska szefa KE – zachwiana została pewność, że następcą Jean Claude Junckera zostanie Frans Timmermans. Jeśli to nie był pierwszy, istotny sukces negocjacyjny Polski, to Donald Tusk nie wie, czym są negocjacje na szczytach UE. Oczywiście trudno mi podejrzewać byłego premiera i kilkuletniego szefa RE o taką niewiedzę, dlatego przyjmuję, że to, co mówi teraz to bardziej robienie „dobrej miny do złej gry”. Może nie tyle złej, co nieudanej, bo koniec końców sojusznik Tuska w walce z polskim rządem szefem najważniejszej instytucji w UE nie został. Europa Środkowo-Wschodnia była na tym szczycie główną osią dyskusji z dwóch powodów. Jednym z nich była (namiętnie kolportowana w Polsce przez redakcję zagraniczną „GW”) narracja o tym, że zachodnia Europa musi pokazać miejsce w szeregu „populistom ze Wschodu”. Jeszcze przed rozpoczęciem negocjacji Weber nieprzypadkowo zaczął kopiować konfrontacyjną wobec Polski i Węgier politykę Timmermansa. To właśnie przywódca EPL, najpierw zagłosował za uruchomieniem artykułu 7 wobec Węgier w Parlamencie Europejskim, a potem zgodził się na zawieszenie Fideszu w prawach członka grupy chadeckiej. Ostatecznie Weber, mimo tych „zasług”, nie zyskał wystarczającego poklasku, zrezygnował i to Timmermans – jako przodownik walki z naszym regionem został spitzenkandidatem. Premier Morawiecki musiał więc najpierw odwrócić ten kurs Rady Europejskiej, a następnie przekonać EPL, żeby zamiast oddawać socjalistom stanowisko szefa KE – zgodzili się na poparcie innego kandydata. Oczywistym było, że musi być nim polityk chadecki. Donald Tusk zapomniał, że ważniejszy od osobistego jest interes narodowy   To wszystko są okoliczności i kontekst negocjacji, z których szef RE, jako prowadzący spotkanie przywódców UE doskonale zdaje sobie sprawę. Dlatego właśnie trudno jego słowa z dzisiejszej konferencji uznać za uczciwe i szczere. „Niektórzy byli skoncentrowani, żeby zablokować kandydaturę Fransa Timmermansa i postanowili zrezygnować z jakichkolwiek ambitnych aspiracji na rzecz swoich kandydatur, nie zgłaszając ich w ogóle” – stwierdził były premier, chcąc w ten sposób wbić szpilę polskiemu rządowi. Jeszcze bardziej nieszczere są słowa udawanej troski Donald Tuska o realizację polskiego interesu: „Uważam, że lepiej coś wygrać dla Polski, dla regionu, niż utrącić kogoś”. Dlaczego? Otóż w kluczowych dla Polski kwestiach: polityki bezpieczeństwa, europejskiego wspólnego rynku, stosunku do Rosji oraz współpracy z USA i NATO, dużo bliżej nam jest do Ursuli von der Leyen niż do Fransa Timmermansa. Warto, żeby przewodniczący Tusk mimo swoich negatywnych emocji w stosunku do Mateusza Morawieckiego, nie zapominał o słowach kanclerza Otto von Bismarcka, że „polityka jest sztuką tego, co możliwe”. Ważne jest, żeby trafnie zdiagnozować polski interes i zrobić wszystko co możliwe, żeby w maksymalny sposób go zabezpieczyć. Były polski premier najwidoczniej tak bardzo skupił się na nazwiskach i na tym, żeby szczyt nie zakończył się rozłamem (co poszłoby na jego konto), że zapomniał, że oprócz osobistych interesów istnieje coś takiego jak interes narodowy. To prawda, „lepiej coś wygrać dla Polski”, tylko akurat obecny szef RE jest ostatnią osobą, która może tak mówić, bo w ostatnich latach nic w tym kierunku nie zrobił.",,
Marine Le Pen nie chce koalicji z Januszem Korwin-Mikkem,"Wiele wskazuje na to, że Marine Le Pen i Janusz Korwin Mikke nie będą w jednej frakcji w europarlamencie. Nieoficjalnie wiadomo, że nocne rozmowy w tej sprawie nie przyniosły rezultatu i francuska deputowana nie zdołała zebrać europosłów z co najmniej 7 krajów. Termin na zgłoszenie frakcji mija dzisiaj.To oznacza, że szefowa francuskiego Frontu Narodowego nie będzie miała swojej eurosceptycznej grupy w Parlamencie Europejskim.","Okazuje się, że Front Narodowy podzielił się w ocenie czy należy przyjąć Polaków do grupy. Na razie zwyciężyli ci bardziej umiarkowani, którzy przestraszyli się Korwin-Mikkego.We Francji Janusz Korwin-Mikke przedstawiany m.in. jako antysemitaW niektórych francuskich mediach w ostatnich dniach był on przedstawiany jako rewizjonista, który chce pozbawić kobiety prawa do głosowania i którego antysemickie poglądy są niedopuszczalne. Podobno nocne posiedzenie delegacji francuskiej, poświęcone współpracy z Polakami, było bardzo burzliwe. Marine Le Pen, która skłaniała się ku utworzeniu grupy z Kongresem Nowej Prawicy, ostatecznie zrezygnowała.Marine Le Pen odcina się od antysemityzmu ojcaPublikacje w prasie na temat Korwin-Mikkego zbiegły się w czasie, w którym Marine Le Pen musiała ratować nastroje w partii i odcinać się od antysemickich wypowiedzi swojego ojca. Wydaje się więc, że szefowa Frontu Narodowego poniesie porażkę i szumnie zapowiadana eurosceptyczna grupa nie powstanie. Eurosceptyczną frakcję udało się stworzyć BrytyjczykomStworzył ją natomiast polityk, któremu nie dawano szans - brytyjski eurosceptyk Nigel Farage, przeciągając na swoją stronę deputowanych z różnych frakcji. Podobnie zrobili europejscy konserwatyści i reformatorzy, którzy wykradli potencjalnych koalicjantów właśnie Marine Le Pen.CZYTAJ TAKŻE: Tytuł artykułu",,
Europejskie wyniki wyborów,"Napływają powoli dane z europejskich komisji wyborczych. Już wiadomo, że Bronisław Komorowski wygrał m.in. w Belgii, Wlk. Brytanii i Szkocji, a także w Berlinie i na Białorusi. Większość głosów na Jarosława Kaczyńskiego oddano we włoskich metropoliach: Rzymie i Neapolu.","Zdecydowana wygrana Komorowskiego w BelgiiPonad połowa z ponad 8 tys. Polaków głosujących w Belgii w wyborach prezydenckich poparła w niedzielę kandydata PO Bronisława Komorowskiego.Zdobył on 4318 głosów – ponad dwa razy więcej niż jego główny konkurent Jarosław Kaczyński (1992 głosów). Na trzecim miejscu uplasował się Grzegorz Napieralski (660).Kolejni byli: Anrzej Olechowski (160), Janusz Korwin-Mikke (131), WaldemarPawlak (70), Marek Jurek (64), Andrzej Lepper (17), Kornel Morawiecki (15)oraz Bogusław Ziętek (9).Hiszpańska Polonia wybrała KomorowskiegoW wyborach na prezydenta RP w Hiszpanii zwyciężył Bronisław Komorowski, na którego oddano blisko 64 proc. głosów.  Na Jarosława Kaczyńskiego zagłosowało 21 proc. wyborców, a na GrzegorzaNapieralskiego – 7 proc.Po raz pierwszy ambasada RP zorganizowała wybory w 11 komisjach; oznacza to wzrost liczby komisji o niemal 100 proc. Przyczyniło się to do zwiększenia frekwencji w wyborach ponad trzykrotnie w porównaniu z wyborami parlamentarnymi w 2007 oraz ponad 20-krotnie w porównaniu z ubiegłorocznymi wyborami do Parlamentu Europejskiego.Komorowski liderem w Anglii i SzkocjiW siedmiu obwodach wyborczych w Szkocji, dwóch w Londynie i jednym w zachodniej Anglii wygrał Bronisław Komorowski przed Jarosławem Kaczyńskim i Grzegorzem Napieralskim – wynika z nieoficjalnych danych.We wszystkim obwodach kandydat PO miał ponad 50 procentową przewagę.W Edynburgu, Glasgow, Motherwell, Inverness, Aberdeen i Belfaście głosowało ponad 5 tys. wyborców. Bronisław Komorowski uzyskał 2.785 głosów, a Jarosław Kaczyński 1.029. Trzeci był Grzegorz Napieralski – 618 głosów.Wyniki z 17 komisji ze środkowej i północnej Anglii będą znane dopiero we wczesnych godzinach rannych. Wstępne wyniki sugerują, że także tam zwyciężył Komorowski.W komisji obwodowej w ambasadzie RP w Londynie na Komorowskiego głosowało 2.150 wyborców, na Kaczyńskiego 634, a na Napieralskiego - 305. W największej komisji w brytyjskiej metropolii w dzielnicy Ealing, wzachodnim Londynie, głosowało 3.875 wyborców. 2.015 głosów oddano na Komorowskiego, 1.203 na Kaczyńskiego. Napieralski zdobył 335 głosów. W Bristolu Komorowski zdobył 669 głosów, zaś Napieralski - 139.W Berlinie wygrał KomorowskiBronisław Komorowski uzyskał największe poparcie w niedzielnych wyborach prezydenckich wśród Polaków, którzy oddali swój głos w dwóch obwodowych komisjach w Berlinie. Głosowało na niego łącznie 2281 osób.Jarosława Kaczyńskiego poparło 891 wyborców, a Grzegorza Napieralskiego –180. Na Andrzeja Olechowskiego głosowały w Berlinie 93 osoby, a 70 wyborcówpoparło Janusza Korwina-Mikke. Waldemar Pawlak uzyskał 21 głosów. 30 osóbgłosowało na Marka Jurka. Szwecja: wygrał KomorowskiW pięciu skandynawskich krajach pierwszą turę wyborów prezydenckich wygrał Bronisław Komorowski. W Danii, Islandii, Finlandii Norwegii i Szwecji polscy obywatele mogli głosować w trzynastu komisjach wyborczych. W Sztokholmie według danych z dwóch komisji zwyciężył Komorowski - 1 237głosów, przed Kaczyńskim -  581. Trzecie miejsce zajął Grzegorz Napieralski(SLD) ze 152 głosami. W Malmö Komorowski zdobył poparcie 390 wyborców, Kaczyński - 230, aNapieralski - 55. W Goeteborgu wygrał również kandydat PO - 277 głosów, przed kandydatem PiS - 171 głosów i kandydatem SLD - 34 głosy.Białoruś – Komorowski przed KaczyńskimPolacy przebywający na Białorusi  mogli głosować w trzech okręgach wyborczych: w Mińsku, Brześciu i Grodnie. Łącznie głosowało 271 osób. Łącznie Bronisław Komorowski otrzymał na Białorusi 120 głosów, a Jarosław Kaczyński - 106. Głosowanie na Białorusi przebiegało bez zakłóceń. Protokoły zostały już przesłane do Warszawy.Rzym i w Neapol poparł KaczyńskiegoJarosław Kaczyński wygrał  niedzielne wybory prezydenckie w Rzymie i w Neapolu. W Wiecznym Mieście otrzymał 54 proc. głosów, a w Neapolu –  46 proc. Bronisław Komorowski dostał odpowiednio 35 i 43proc. głosów.Na Grzegorza Napieralskiego w Rzymie głosowało 3 proc wyborców a na Andrzeja Olechowskiego - 1,3 procent. We włoskiej stolicy udział w wyborach wzięły 2142 osoby, a w Neapolu 120 osób.Wśród głosujących w Wiecznym Mieście było wiele grup księży i zakonnic mieszkających i pracujących na stałe w Rzymie oraz w Watykanie. Nieznane są jeszcze wyniki z Mediolanu.",,
Macierewicz: Siemoniak chciał przehandlować bezpieczeństwo naszej ojczyzny,"Tomasz Siemoniak, Czesław Mroczek i Platforma Obywatelska wciąż nie wytłumaczyli się z próby przehandlowania bezpieczeństwa naszej ojczyzny, chcąc oddać polski przemysł zbrojeniowy zagranicznym koncernom – napisał były minister obrony narodowej Antoni Macierewicz. Polityk odniósł się do tzw. porozumienia grupy LOI (Letter of Intent – List Intencyjny), do której chciała dołączyć Polska za czasów kierowania MON przez Siemoniaka – a która zakładała „restrukturyzację europejskiego przemysłu obronnego”.","Były minister obrony Antoni Macierewicz zamieścił na Twitterze wpis, w którym informuje o tym, że Polska chciała przystąpić do tzw. paktu LOI, w związku z czym na zlecenie ówczesnego szefa MON Tomasza Siemoniaka dokonana została analiza możliwości takiego działania.Z przepisów wykonawczych LOI wynika – o czym informuje Macierewicz – że państwo członek grupy obowiązane jest do „tworzenia międzynarodowych konsorcjów” i „akceptacji wzajemnej zależności w tym zakresie”. Z tych samych przepisów wynika, że konsorcja m.in. „będą decydować o rozmieszczeniu określonych zdolności produkcyjnych.W ocenie Macierewicza przystąpienie Polski do takiego paktu mogłoby narazić Polskę i polską armię, a także przemysł zbrojeniowy na zmniejszenie potencjału obronnego i bezpieczeństwa. Macierewicz zamieścił też skan pisma do ówczesnego szefa MON Tomasza Siemoniaka, w którym poinformowano o dokonaniu „wstępnej analizy możliwości przystąpienia Polski do LOI”.",,
13-latek podpalił wózek dziecięcy. Do szpitala trafiło sześć osób,"Sześć osób trafiło do szpitala po tym, jak 13-letni chłopak podpalił wózek dziecięcy w jednym z bloków w Krotoszynie (woj. wielkopolskie) – informuje Polsat. Wśród poszkodowanych jest czworo dzieci. Według nieoficjalnych informacji nastolatek ma już na koncie inne podpalenie.","Do podpalenia wózka, który stał na klatce schodowej, doszło w sobotę przed południem. W akcji gaśniczej brały udział cztery zastępy Straży Pożarnej.              Dziesięcioro mieszkańców ewakuowało się samodzielnie, ośmiu osobom pomogli strażacy. Sześć osób, w tym czworo dzieci, zostało przewiezionych do szpitala. Straty materialne to zniszczony wózek i osmalone ściany klatki schodowej.              – W ciągu kilku godzin ustalono sprawcę. Okazał się nim 13-letni mieszkaniec Krotoszyna – poinformował w rozmowie z Polsatem asp. Piotr Szczepaniak oficer prasowy Komendy Powiatowej Policji w Krotoszynie. Dodał, że nastolatek „został już rozpytany w obecności mamy i przyznał się do podpalenia tego wózka”.  Sprawa trafi teraz do Sądu Rodzinnego i Nieletnich.",,
Trump: Rosja wycofa swoich żołnierzy z Wenezueli,"Rosja wycofa z Wenezueli większość swoich żołnierzy – poinformował Donald Trump. „Rosjanie powiadomili nas, że wycofają większość swoich ludzi z Wenezueli” – napisał na Twitterze przebywający w Londynie prezydent USA.","100 rosyjskich żołnierzy przyleciało do Wenezueli pod koniec marca, a wśród nich był szef sztabu rosyjskich wojsk lądowych generał Wasilij Tonkoszkurow. Kreml wyjaśniał później, że rosyjscy specjaliści wojskowi są w Wenezueli w celu obsługi przygotowywanych kontraktów na dostawę rosyjskiego uzbrojenia. Przedstawiciele wenezuelskich władz twierdzili, że grupa rosyjskich specjalistów wojskowych jest w Wenezueli w związku z porozumieniami i kontraktami w sprawie współpracy wojskowo-technicznej z Rosją, która jest głównym sprzymierzeńcem zmagającego się ze społeczną rewoltą i sankcjami USA prezydenta Wenezueli Nicolasa Maduro. Przeciwko obecności rosyjskich żołnierzy w Wenezueli bardzo ostro protestowały Stany Zjednoczone. Donald Trump, jego doradca ds. bezpieczeństwa narodowego John Bolton i sekretarz stanu Mike Pompeo ostrzegali Rosję przed konsekwencjami takich działań.",,
Wilno wyzwolone. „Piękna manifestacja miłości do swego miasta”,Zapalenie przez członków Wileńskiego Klubu Rekonstrukcji Historycznej „Garnizon Nowa Wilejka” zniczy na grobach żołnierzy Samoobrony Wileńskiej na Nowej Rossie zapoczątkowały obchody setnej rocznicy wyzwolenia miasta spod zaborów i okupacji. – 3 stycznia przed stu laty żołnierzom Samoobrony udało się faktycznie opanować całe miasto – wskazał prezes klubu Waldemar Szełkowski.,"– W nocy z 2 na 3 stycznia z Wilna wyjechali Niemcy. 3 stycznia w okolicy Nowej Wilejki w pierwszej potyczce udało się zatrzymać bolszewików. Po latach niewoli miasto przejęli mieszkańcy zorganizowani w Samoobronę Wileńską – przypomniał Szełkowski.Jak wskazał, „po kilku dniach walki stało się jednak jasne, że pomoc z Polski tak szybko nie nadejdzie”. – Wileńskie pułki piechoty i kawalerii wycofały się i razem z innymi oddziałami Samoobrony Litwy i Białej Rusi dały początek bohaterskiej Dywizji Litewsko-Białoruskiej Wojska Polskiego – dodał.Szełkowski zaznaczył, że „działania Samoobrony Wileńskiej nie były jakimś wielkim czynem militarnym”. – To była przede wszystkim piękna manifestacja miłości do swego miasta i gotowości oddania za nie życia – wyjaśnił.Do Samoobrony Wileńskiej należało wielu znanych Polaków: ppłk kawalerii Wojska Polskiego Jerzy Dąbrowski, rtm. Witold Pilecki wówczas jako 17-letni harcerz, Tomasz Zan, prawnuk Tomasza Zana, poety, przyrodnika, przyjaciela Adama Mickiewicza. W szeregach Samoobrony byli też bracia Józef Mackiewicz i Stanisław Cat-Mackiewicz, Walerian Meysztowicz, autor „Gawęd o czasach i ludziach”, a także Antoni Wiwulski, rzeźbiarz i architekt, który 3 stycznia czuwał na warcie i zmieniającemu go zziębniętemu harcerzowi oddał swój szynel. Wracając do domu, Wiwulski się przeziębił. Zmarł 10 stycznia 1919 roku na zapalenie płuc.",,
Wojciech Pszoniak kończy 70 lat,"Wojciech Pszoniak, jedna z największych osobowości aktorskich polskiego filmu i teatru, obchodził dziś 70. urodziny. Podczas jubileuszowych uroczystości w Gliwicach – mieście swojego dzieciństwa – aktor odebrał honorowe obywatelstwo miasta i spotkał się z fanami i przyjaciółmi","W listopadzie ubiegłego roku gliwiccy radni przyznali aktorowi honorowe obywatelstwo miasta (wcześniej otrzymali je m.in. Tadeusz Różewicz i Jerzy Buzek), które zostało mu wręczone podczas wieczornego koncertu prowadzonego przez Grażynę Torbicką. Wśród gości znaleźli się m.in. przyjaciele artysty: Anna Polony, Jerzy Fedorowicz, Olgierd Łukaszewicz, Daniel Olbrychski, Jerzy Trela.Wczesnym popołudniem Pszoniak przejechał ulicami Gliwic w kabriolecie. Wyruszył z ulicy Arkońskiej, przy której jako dziecko mieszkał. Gdy był nastolatkiem, Pszoniak chciał zostać muzykiem. Grał w orkiestrze wojskowej w Gliwicach, uczył się w klasie oboju szkoły muzycznej w Bytomiu. Ostatecznie w 1968 r. ukończył PWST w Krakowie, w trakcie studiów występował w tamtejszym Teatrze Stu. Był aktorem teatrów Starego w Krakowie, Narodowego i Powszechnego w Warszawie. Byliśmy młodzi, pełni entuzjazmu, energii i wiary. Pieniędzy nie mieliśmy, o karierze nie myśleliśmy. Byliśmy szczęśliwi, że możemy uczestniczyć w pracach nad tym filmem i kochaliśmy nasze role – mówił niedawno w Krakowie. W swej karierze Pszoniak zagrał w ok. 100 filmach.Przesiedlony do GliwicAktor urodził się 2 maja 1942 r. we Lwowie. Do Gliwic trafił wraz z rodziną wieku 4 lat, w ramach repatriacji. – W Gliwicach jako dziecko wysiadłem zawszony z bydlęcych wagonów. Tu się kształtowałem, przeżywałem to, co może przeżywać młody człowiek.  Najważniejsze rzeczy działy się dla mnie, wszystko praktycznie; długo tu mieszkałem i tu przyjeżdżam, mam tu przyjaciół, rodziców na cmentarzu, zostawiłem tutaj kawałek siebie – opowiadał półtora roku temu Pszoniak podczas gliwickiej premiery poświęconego mu filmu dokumentalnego.W wywiadach aktor podkreślał, że Gliwice to jedno z najważniejszych miejsc w jego życiu – „rodzina zastępcza” po utraconym Lwowie. Właśnie w Gliwicach rodziły się jego teatralne fascynacje. Tu uczył się muzyki, a na scenie ówczesnej Operetki Śląskiej oglądał przedstawienia muzyczne i dramatyczne. Właśnie na scenie Gliwickiego Teatru Muzycznego świętował dzisiejsze urodziny. Drogę do aktorstwa i zawodowe osiągnięcia, a zwłaszcza spędzoną w Gliwicach młodość Pszoniaka opisuje powstały w 2010 r. fabularyzowany dokument „Z Gliwic do Paryża – Wojtek Pszoniak”, według scenariusza i w reżyserii Krzysztofa Korwina Piotrowskiego. Aktorskie szlifyPierwsze aktorskie kroki Pszoniaka nie były łatwe – został odrzucony podczas egzaminów do szkoły teatralnej w Warszawie. – Otworzyłem drzwi do sali egzaminacyjnej i krzyknąłem tak: niech wam się nie zdaje, że nie będę aktorem! I zamknąłem drzwi. Wszystko zapomnę, ale tego momentu nie zapomnę. Wsiadłem do pociągu, przyjechałem do Krakowa i tam miałem szczęście studiować – wspomina Pszoniak.Wystąpił w ok. 100 filmach, w ostatnich latach gra sporo także w Polsce. Zagrał m.in. Władysław Gomułkę w filmie „Czarny czwartek. Janek Wiśniewski padł”, opowiadającym o masakrze robotników w Gdyni w 1970 r. Wystąpił również w „Bitwie Warszawskiej 1920” Jerzego Hoffmana oraz filmach „Mniejsze zło” Janusza Morgensterna czy „Mała matura 1947” Janusza Majewskiego.Wystąpił też w produkcjach, które przeszły do legendy kina, np. „Wesele”, „Ziemia obiecana”, „Danton” i „Korczak” Andrzeja Wajdy, „Austeria” Jerzego Kawalerowicza.Od 1978 r. grał w teatrach francuskich m.in. w Nanterre, Montparnasse i Chaillot, a także na scenach londyńskich. W latach 80. wyjechał do Francji i zamieszkał w Paryżu. W 2008 r. otrzymał francuski Order Zasługi za „wkład w rozwój stosunków polsko-francuskich w dziedzinie kultury”.",,
Jakimi samochodami jeździ rosyjska „budżetówka”? Zestawienie najpopularniejszych aut,"W Rosji ogłoszono ranking 10 marek samochodów osobowych, najbardziej lubianych przez miejscowych urzędników. Zestawienie powstało na podstawie deklaracji majątkowych deputowanych, senatorów, członków rządu i pracowników Kremla.","Najpopularniejszym samochodem rosyjskich urzędników okazał się Mercedes-Benz. Rosyjscy notable mają 182 pojazdy tego typu. Na drugim miejscu pod względem popularności znalazła się Toyota, której auta wybrało 133 urzędników. Trzecie miejsce i 67 pojazdów marki Lexus należy do rosyjskiej kasty urzędniczej. Spośród ojczystych pojazdów dopiero na 7. miejscu uplasowała się marka Łada, z 46 autami w garażach rosyjskich elit rządowych. Ostatnie - 10. miejsce pod względem popularności zajmują legendarne radzieckie samochody marki GAZ, które traktowane są przez właścicieli raczej jako auta pamiątkowe.Dla przykładu prezydent Władimir Putin ma auto „GAZ21-Wołga”, które było marzeniem w czasach Związku Radzieckiego. Z kolei senator Witalij Bogdanow ma samochód marki „GAZ 13 Czajka”, czyli limuzynę komunistycznych dygnitarzy z byłego bloku wschodniego.",,
Reprezentantka Rosji w piłce plażowej utonęła na Mazurach. Jest śledztwo,W jeziorze Szeląg Mały w Starych Jabłonkach pod Ostródą utonęła 21-letnia zawodniczka reprezentacji Rosji w piłce ręcznej plażowej. Brała udział w rozgrywanych w tej miejscowości Mistrzostwach Europy w tej dyscyplinie. Prokuratura wszczęła śledztwo w sprawie śmierci Rosjanki.,"Jak poinformowała oficer prasowa policji w Ostródzie Anna Karczewska 21-letnia zawodniczka utonęła w jeziorze Szeląg Mały w Starych Jabłonkach przed godz. 1 w nocy z niedzieli na poniedziałek.  Karczewska podała, że kobieta była od niedawna reprezentantką Rosji w piłce ręcznej plażowej i uczestniczyła w Mistrzostwach Europy w tej dyscyplinie, która w ostatnich dniach rozgrywano w Starych Jabłonkach. Policja nie podaje personaliów ofiary. Wiadomo, że kąpała się blisko pomostu.  – Nie znamy jeszcze dokładnej przyczyny śmierci kobiety. Policja została poinformowana przez operatora numeru 112. Gdy funkcjonariusze przyjechali na miejsce, kobieta była reanimowana – wyjaśniła Karczewska. Jak dodała, mimo reanimacji nie udało się przywrócić 21-latce czynności życiowych.",,
„Unia będzie się rozwijać”. Politycy grupy Wyszehradzkiej o Brexicie,"Jesteśmy gotowi na pogłębianie integracji europejskiej w tych obszarach, gdzie jest to potrzebne – deklarują ministrowie spraw zagranicznych państw Grupy Wyszehradzkiej, Niemiec i Francji. Szefowie dyplomacji spotkali się w Pradze, aby dyskutować o przyszłości UE po decyzji Brytyjczyków o wyjściu ze Wspólnoty.","W poniedziałek w Pradze odbyły się konsultacje szefów dyplomacji czterech krajów Grupy Wyszehradzkiej: Czech, Polski, Słowacji i Węgier. Tematem były skutki referendum w Wielkiej Brytanii dot. wyjścia z UE. W rozmowach brali udział także szefowie MSZ Niemiec i Francji. Szef czeskiej dyplomacji Lubomir Zaoralek, który wygłosił oświadczenie po rozmowach, powiedział, że ministrowie są zgodni, iż Unia Europejska jest projektem potrzebnym i jednocześnie takim, nad którym trzeba wciąż pracować.Zaoralek powiedział, że spotkanie ma służyć przygotowaniu unijnego szczytu, który odbędzie się we wtorek-środę w Brukseli z udziałem szefów państw i rządów. – Jesteśmy też gotowi, aby wszystkim państwom członkowskim stwarzać odpowiednie warunki do wdrażania polityki zatwierdzonej przez nasze społeczeństwa. Jesteśmy również gotowi, by to wsparcie obywateli dalej umacniać – powiedział szef MSZ Czech. „To nie koniec UE” Zdaniem szefa czeskiej dyplomacji Brexit nie zatopi całej Unii Europejskiej. – Jest mam przykro, ale z drugiej strony krok Wielkiej Brytanii nie oznacza końca UE – powiedział. – Jesteśmy gotowi, by dalej zajmować się integracją UE tam, gdzie jest potrzebne  – dodał. Dyplomata podkreślił, że „Unia będzie się rozwijać”. Spotkanie w Łazienkach To nie jedyne spotkanie zaplanowane na dziś. O godz. 13 w Łazienkach Królewskich w Warszawie spotkają się szefowie dyplomacji państw UE. Zabraknie przedstawicieli państw tzw. Starej Unii czyli Niemiec, Włoch, Belgii, Holandii, Luksemburga i Francji. Dyplomaci tych krajów spotkali się w sobotę w Berlinie. Po spotkaniu planowany jest briefing ministra spraw zagranicznych Witolda Waszczykowskiego. Szczyt UE ws. Brexitu  We wtorek odbędzie się nadzwyczajna sesja plenarna Parlamentu Europejskiego i rozpocznie się unijny szczyt, w którym weźmie udział David Cameron. W środę natomiast przywódcy krajów członkowskich spotkają się już bez niego. Konkretne i oficjalne rozmowy dotyczące wyjścia Wielkiej Brytanii z Unii rozpoczną się wtedy, gdy Londyn przyśle oficjalny wniosek do Brukseli w tej sprawie. Nastąpi to zapewne jesienią, kiedy Słowacja będzie kierowała pracami Unii i już padają pytania, czy sobie poradzi.",,
"Premier o „kontroli nad sądownictwem”: Tyle w tym prawdy, ile lodu na Saharze","Premier Mateusz Morawiecki, który uczestniczy w Światowym Forum Ekonomicznym w Davos, mówił w wywiadzie dla CNN o podejściu Polski do kwestii uchodźców; akcentował przy tym zaangażowanie naszego kraju w pomoc na miejscu. Szef polskiego rządu wyjaśnił też, o co chodzi w polskiej reformie sądownictwa.","Pytany, dlaczego Polska sprzeciwia się przyjęciu ok. 6,2 tys. uchodźców w ramach rozwiązania kwotowego, czego domaga się Unia Europejska, premier podkreślił, że nasz kraj wnosi wkład w łagodzenie napięć na wschodniej flance UE, „bo niektórzy ludzie wydają się zapominać, że jest wojna na wschodzie Ukrainy i że ogromna liczba ludzi przybywa z rejonu Donbasu do Polski”. Morawiecki podkreślił, że są to ludzie bezdomni, „których traktujemy, jakby byli uchodźcami”. Zapytany o kwestię niewielkiej liczby uchodźców z krajów Bliskiego Wschodu, których miałaby przyjąć Polska, szef polskiego rządu podkreślił, że nie chodzi o liczby, lecz o metodologię; o to, w jaki sposób najlepiej pomagać tym ludziom.Wskazał, że Polska pomaga im na miejscu. Mówiąc, o „bardzo biednych ludziach w Syrii i Libii”, premier wyjaśnił, że zwiększamy wysiłki, żeby tam być, by zajmować się problemami tam, gdzie one występują. Morawiecki zwrócił uwagę, że Polska była „najhojniejszym krajem, jeśli chodzi o wkład w europejską Inicjatywę Wzmocnienia Gospodarczego”. – Czyli to nie tak, że nie pomagamy; to kwestia perspektywy – powiedział.",,
Po modernizacji lotnisko bazy F-16 w Łasku jednym z najnowocześniejszych w Europie,"– Lotnisko w Łasku jest po modernizacji jednym z najnowocześniejszych lotnisk wojskowych w Europie, gotowym przyjmować najcięższe statki powietrzne – powiedział minister obrony Mariusz Błaszczak, który uczestniczył w inauguracji dyżuru bojowego pilotów F-16.","Szef resortu obrony odebrałod dowództwa i pilotów 32. Bazy Lotnictwa Taktycznego w Łasku koło Łodzi meldunek o gotowości do pełnienia dyżuru bojowego w ramach zintegrowanego systemu obrony powietrznej i przeciwrakietowej.  W Łasku wznowiono je po remoncie lotniska 32. BLT, jednej dwóch polskich baz F-16, gdzie stacjonuje też amerykański pododdział przygotowujący rotacyjne pobyty szkoleniowe lotników amerykańskich. – Piloci polskich Sił Powietrznych są gotowi do tego, żeby bronić przestrzeni powietrznej nad naszą ojczyzną. Ale też funkcjonują w ramach Sojuszu Północnoatlantyckiego, a więc wspierają naszych partnerów, jeżeli byłaby taka konieczność – powiedział minister obrony narodowej. Mariusz Błaszczak podkreślił, że po trwającej dwa lata inwestycji, modernizacji drogi startowej i wydłużeniu jej do trzech kilometrów, „Łask jest dziś jednym z najnowocześniejszych lotnisk wojskowych w Europie, jest także przygotowany, żeby przyjmować największe i najcięższe statki powietrzne”. Przypomniał o podpisaniu 12 czerwca przez prezydentów Donalda Trumpa i Andrzeja Dudę deklaracji o współpracy obronnej, którą - jak powiedział Błaszczak – „dziś wypełniamy treścią”. – Tu, gdzie się znajdujemy, mamy do czynienia właśnie z takim działaniem - wskazał. – Podczas briefingu rozmawialiśmy też o potencjalnym rozwoju bazy. Są takie możliwości. Jednym z moich priorytetów jest wyposażenie Wojska Polskiego w najnowocześniejsze samoloty F-35. Jesteśmy na dobrej drodze, żeby tego dokonać – zapewnił minister. W trakcie dyżuru bojowego w gotowości utrzymywanych jest kilka samolotów wraz z załogami. Do głównych zadań dyżurujących żołnierzy należy m. in. przechwytywanie statków powietrznych naruszających granicę państwa, ochrona terytorium RP przed atakiem z powietrza, ochrona ważnych obiektów wojskowych i ludności cywilnej, udzielanie pomocy załogom statków powietrznych znajdujących się w sytuacjach awaryjnych. Dzięki centralnemu położeniu łaskiej bazy, polskie F-16 są w stanie w ciągu kilkunastu minut od startu przejąć każdy obiekt nad terytorium naszego kraju. Remont lotniska rozpoczął się w kwietniu 2017 r. Podczas prowadzenia prac łaskie Jastrzębie wykonywały swoje zadania z lotniska w Krzesinach, gdzie przebazowane były załogi statków powietrznych wraz z obsługą techniczną F-16. Modernizacja drogi startowej polegała na wykonaniu nowej nawierzchni z betonu cementowego na długości 2,5 tys. m oraz jej wydłużeniu o 500 m - tę część inwestycji zrealizowała strona amerykańska. Powstał też nowoczesny system kolektorów odprowadzających wodę, system elektroświetlny, zmodernizowano urządzenia do hamowania linowego. Nowością jest tzw. system ice alert, powiadamiający o niebezpieczeństwie oblodzenia pasa. Oficjalne otwarcie lotniska w Łasku połączone z powitaniem obsługi powietrznej i naziemnej F-16 oraz świętem 32. Bazy Lotnictwa Taktycznego zaplanowano na 21 września.  Będzie to wyjątkowa okazja dla wszystkich pasjonatów lotnictwa, ponieważ tego dnia lotnisko - wraz ze sprzętem wojskowym i samolotami - będzie dostępne dla zwiedzających. Baza w Łasku funkcjonuje w ramach 2. Skrzydła Lotnictwa Taktycznego z dowództwem w Poznaniu. Jest jedną z najnowocześniejszych jednostek Wojska Polskiego, biorących udział w międzynarodowych ćwiczeniach w Europie i świecie. Od 2008 r. posiada wielozadaniowe samoloty F-16.",,
Kolejny cyklon uderzy w Stany Zjednoczone. Apel władz,"Południowo-wschodni Teksas wciąż zmaga się ze skutkami huraganu Harvey, a już w kierunku Florydy zmierza kolejny cyklon – Irma. Synoptycy ostrzegają, że może dotrzeć do lądu w ciągu najbliższych kilku dni. Znacznie bliżej jest Lidia, która zbliża się do wybrzeży Kalifornii.","Amerykańskie Narodowe Centrum Huraganów informuje, że na razie nie można przewidzieć czy wiatr dotrze do Karaibów oraz Stanów Zjednoczonych. Synoptycy podkreślają jednak, że uderzenie jest bardzo prawdopodobne.Władze na Florydzie już apelują, aby mieszkańcy byli przygotowani na ewentualne zagrożenie. Wzywają do gromadzenia zapasów żywności, wody, baterii czy zaopatrzenie się w generatory prądu. Huragan umacniał się w ostatnich dniach, obecnie znajduje się ponad trzy tysiące kilometrów od wschodniego wybrzeża USA.Sezon na huragany w tej części świata przypada od 1 czerwca do 30 listopada. Według wstępnych prognoz w tym roku wystąpi od pięciu do dwunastu takich niszczycielskich zjawisk. Trzy z nich mogą osiągnąć siłę, kwalifikującą je do trzeciej kategorii w skali Safira-Simpsona.Huragany trzeciej kategorii są w stanie niszczyć zabudowania. Zdecydowana większość tego typu cyklonów ginie jednak na wodach oceanu Atlantyckiego, zanim dotrze do lądu. Amerykańskie władze szacują straty po przejściu huraganu Harvey. Przypuszczają, że odbudowa może pochłonąć nawet 75 mld dolarów. Żywioł spowodował śmierć co najmniej 44 osób.Do wybrzeży Kalifornii zbliża się natomiast huragan Lidia.",,
Merkel ma plan na emeryturę. Wkrótce odejdzie z polityki,"Kanclerz Niemiec Angela Merkel zasugerowała, że wróci do pracy naukowej po zakończeniu kariery politycznej. Kadencja szefowej rządu RFN kończy się w 2021 roku i już wielokrotnie zapowiadała, że wycofa się wówczas z polityki.","– Wszystkie uniwersytety, które przyznały mi honorowy doktorat i tak o mnie usłyszą, kiedy przestanę już być kanclerzem – oznajmiła Merkel, odbierając 17. już tytuł doktora honoris causa. Tym razem od Wyższej Szkoły Handlowej w Lipsku (HHL). – Wrócę i zostanę na dłużej, a nie tak krótko, jak dzisiaj – żartowała, odbierając wyróżnienie.Skorzystała z okazji, by złożyć hołd mieszkańcom Lipska, którzy przed upadkiem muru berlińskiego w każdy poniedziałek wychodzili na ulice swojego miasta, żądając reform i wznosząc hasło: „Wir sind das Volk” (To my jesteśmy narodem). – Jako osoba, która tu studiowała w czasach NRD, wiem jakiej odwagi wymagała konfrontacja z reżimem – oznajmiła.Laudację na uroczystości wygłosiła Christine Lagarde, wciąż jeszcze szefowa Międzynarodowego Funduszu Walutowego i już wkrótce prezes Europejskiego Banku Centralnego. – Kanclerz Merkel wywarła wpływ na miliony kobiet na całym świecie. Mogę to potwierdzić. Jestem jedną z nich – mówiła Francuzka.Merkel deklaruje, że chce sprawować swój urząd do końca kadencji. Nie jest jednak pewne, czy rząd wielkiej koalicji (CDU/CSU-SPD) dotrwa do 2021 roku.",,
Komorowski: prosimy o przebaczenie,"Dziś mija 70 lat od pogromu Żydów w Jedwabnem (woj. podlaskie). W miasteczku odbyły się uroczyste obchody rocznicowe. – Naród ofiar musi zrozumieć, że był także sprawcą. Dziś Rzeczpospolita słyszy niesłabnący krzyk swoich obywateli (...) Jeszcze raz proszę o przebaczenie – napisał prezydent Bronisław Komorowski do uczestników uroczystości. Byli wśród w nich m.in. przewodniczący Rady Ochrony Pamięci Walk i Męczeństwa prof. Władysław Bartoszewski, naczelny rabin Polski Michael Schudrich, przewodniczący Związku Gmin Wyznaniowych Żydowskich w RP Piotr Kadlcik oraz przedstawiciel Kancelarii Prezydenta prof. Tomasz Nałęcz. Obecni byli także m.in. były prezydent Aleksander Kwaśniewski i b. premier Tadeusz Mazowiecki.","Ze strony Kościoła w uroczystościach uczestniczył ksiądz biskup Mieczysław Cisło, przewodniczący Komitetu Episkopatu do spraw Dialogu z Judaizmem. To pierwszy przypadek od 10 lat, gdy w obchodach uczestniczy hierarcha katolicki. Dotychczas przedstawiciele Kościołanie brali udziału w oficjalnych uroczystościach w Jedwabnem.List do uczestników napisał prezydent Bronisław Komorowski. Prezydent w nim, że Jedwabne to nie tylko nazwa symbolizującawydarzenia sprzed lat, to także ciemny znak pamięci Polaków. „Chcemy wraz z mieszkańcami Jedwabnego zrozumieć to, co się stało i to, co powinno być w nas ocalone jako pamięć” – napisał.Prezydent przypomniał, że urząd prezydenta RP od początku wspierał wspólny proces dążenia do uznania prawdy o Jedwabnem i czynił starania o przywrócenie właściwych relacji polsko-żydowskich wokół sprawy Jedwabnego. Podobnie jak Aleksander Kwaśniewski 10 lat temu, także teraz Komorowski prosił o przebaczenie za zbrodnie w Jedwabnem. „DziśRzeczpospolita słyszy niesłabnący krzyk swoich obywateli (...) Jeszcze raz proszę o przebaczenie” – podkreślił.Masakry żydowskich mieszkańców miasteczka dokonano 10 lipca 1941 roku. Spędzono ich na rynek, po czym co najmniej 300 osób zamknięto w stodole i spalono żywcem. Wcześniej, gdy Żydów gromadzono na rynku, w nieustalony sposób zabito co najmniej 40 osób. Od 2000 r. śledztwo w sprawie mordu prowadził IPN. Wykluczono, by w Jedwabnem zamordowano aż 1600 Żydów. Taką liczbę podał Jan Tomasz Gross w książce „Sąsiedzi”, która wywołała publiczną debatę o stosunkach polsko-żydowskich.W 2001 r., w czasie obchodów 60. rocznicy tragedii, prezydent Aleksander Kwaśniewski oficjalnie przeprosił za zbrodnię. Spotkało się to z krytyką niektórych środowisk, nie poczuwających się do odpowiedzialności Polaków za zbrodnię – trwało jeszcze dochodzenie IPN, które nie wskazało ostatecznie winnych.Zakończyło się dwa lata później. Zgodnie z ustaleniami Instytutu, który w 2003 r. umorzył śledztwo w sprawie Jedwabnego, Polacy odegrali decydującą rolę w zbrodni, choć jej inspiratorami byli Niemcy. W 2001 roku ku czci pomordowanych wzniesiono pomnik. Według prof. Władysława Bartoszewskiego, przewodniczącego Rady Ochrony Pamięci Walk i Męczeństwa oraz doradcy premiera do spraw dialogu międzynarodowego tegoroczne obchody będą przełomowe. Wyjaśnia, że w uroczystości 70. rocznicy mordu, po raz pierwszy w historii obok duchownego żydowskiego we wspólnej modlitwie połączy się duchowny katolicki, biskup Mieczysław Cisło, przewodniczący Episkopatu do spraw Dialogu z Judaizmem.Jego zdaniem ma to znamiona „daleko idącego postępu w rozwoju dobrych stosunków międzyludzkich”. To, że biskup katolicki razem z rabinem Schudrichem pomodlą się za zmarłych, ma wielkie znacznie psychologiczne i moralne i to będzie, zdaniem profesora Bartoszewskiego, dostrzeżone przez cały katolicki świat.",,
Atak na Spurek po krytyce Platformy Obywatelskiej,"Sylwia Spurek (Wiosna) skrytykowała w mediach społecznościowych Platformę Obywatelską twierdząc, że „zawiodła na wielu polach”. Po tym wpisie była zastępczyni RPO została „zaatakowana” m.in. przez Leszka Balcerowicza, Tomasza Lisa i Dorotę Brejzę.","„Myślę, że wyborcy i wyborczynie obserwują kampanię i widzą różnicę między Wiosną a Koalicją Europejską. Trzon Koalicji, czyli Platforma Obywatelska, zawiodła na wielu polach, a szczególnie w kontekście praw człowieka” – napisała na Twitterze polityk Wiosny Sylwia Spurek. Wpis ten zaczęły komentować osoby związane ze środowiskiem Koalicji Europejskiej.„Następna, która wali w PO! I to na dodatek po haslem praw czlowieka! O PIS nic”. – napisał (pisownia oryginalna) Leszek Balcerowicz.„Dobrze, że zgodnie z instrukcją z centrali, nie krytykuje Pani PIS-u, który oczywiście bardzo pielęgnuje prawa człowieka. Nie wzywam do zachowania resztek przyzwoitości. Nie liczę na to” – stwierdził Tomasz Lis. ",,
USA wycofują się z traktatu o INF. Rosja i Chiny muszą się szykować na nowy wyścig zbrojeń,"Stany Zjednoczone wycofały się z traktatu INF o likwidacji pocisków rakietowych średniego zasięgu. Dziś mija termin ultimatum, jaki Waszyngton i jego sojusznicy z NATO dały Rosji na powrót do przestrzegania umowy. Sojusz Północnoatlantycki zapowiedział, że odpowie na rozmieszczanie przez Moskwę tej broni.","Podpisany przed 32 laty traktat między Stanami Zjednoczonymi a Związkiem Sowieckim miał doprowadzić do rozbrojenia między tymi mocarstwami. W umowie przewidywano likwidację arsenałów tej broni, a także zabraniano jej produkowania, przechowywania i stosowania. Dotyczyło to pocisków o zasięgu od 500 do 5500 kilometrów. Do czerwca 1991 r. obie strony wywiązały się z postanowień umowy – Związek Sowiecki zniszczył 1846 pocisków, a USA – 846. W ostatnich latach jednak traktat był wciąż łamany przez Rosję. Kraj ten zaczął nawet rozmieszczać rakiety średniego zasięgu, które są zdolne do przenoszenia głowic nuklearnych, w tym pociski SSC-8, niedaleko granicy z Polską. Naruszał również postanowienia INF prowadząc prace na pociskiem 9M729 Nowator, a następnie rakietą RS-26 Rubież. Do tej pory administracja prezydenta USA Baracka Obamy patrzyła na rosyjskie manipulacje przez palce i ograniczyła się do formalnego oskarżenia Kremla o naruszanie traktatu w 2014 r. Dopiero podczas prezydentury Donalda Trumpa USA postawiły Kremlowi sprawę jasno – albo powrót do respektowania zasad traktatu, albo i my z niego wychodzimy. Dały też Moskwie czas – pół roku, licząc od 1 lutego, gdy zawiesiły swój udział w traktacie – na podjęcie wyboru. Tak jak się można było spodziewać Władimir Putin postawił jednak na rozszerzanie konfliktu, a amerykański lider nie wycofał się ze swojej groźby. O decyzji o opuszczeniu traktatu INF przez Stany Zjednoczone poinformował przebywający w Bangkoku sekretarz stanu USA Mike Pompeo. Oskarżył on Moskwę o celowe łamanie traktat INF i podkreślił, że ponosi ona wyłączną odpowiedzialność za to, że „uległ on rozwiązaniu”. - Niestosowanie się Rosji do postanowień traktatu zagraża najwyższym interesom USA - oznajmił szef amerykańskiej dyplomacji. Postawę Rosji w sprawie respektowania zasad traktatu skrytykował również polski resort spraw zagranicznych. „Polska, razem z Sojusznikami, w pełni popiera decyzję Stanów Zjednoczonych o wyjściu z traktatu INF. To zrozumiała reakcja na rosyjskie naruszenia Traktatu” – podkreśliło na Twitterze polskie MSZ. „Rosja ponosi pełną odpowiedzialność za upadek INF. Brak gotowości Rosji do powrotu do przestrzegania INF nie pozostawił Stanom Zjednoczonym żadnego wyboru” – dodano w komunikacie resortu.   Z kolei sekretarz generalny NATO Jens Stoltenberg podkreślił, że odpowiedzią paktu nie będzie rozmieszczanie pocisków nuklearnych w Europie, ale zwiększona liczba lotów nad Europą amerykańskich samolotów zdolnych do przenoszenia głowic nuklearnych, ćwiczenia wojskowe i obserwacje wywiadowcze. – Dziś traktat INF przestaje istnieć, ponieważ Rosja rozmieściła systemy rakietowe SSC-8. Nowe rosyjskie rakiety są mobilne, trudne do wykrycia i mogą być wyposażone w głowice nuklearne. Mogą osiągnąć europejskie miasta w kilka minut od ostrzeżenia. Obniża to próg wykorzystania broni nuklearnej w konflikcie zbrojnym – zaznaczył Stoltenberg. Za upadek porozumienia INF oskarżył Rosję również szef niemieckiego MSZ Heiko Maas, który przyznał, że Moskwa od lat naruszała jego zapisy. - Ta debata rozpoczęła sie się już za prezydenta Baracka Obamy, więc nie jest to sprawa Donalda Trumpa. Rosjanie początkowo twierdzili, że nie posiadają rakiet, później, że posiadają, ale o bliskim zasięgu. To wszystko nie było zbyt wiarygodne – podkreślił Heiko Maas.  Dodał przy tym, że obawia się nowego wyścigu zbrojeń i zaapelował o dialog z Rosją, co już jest zwyczajową postawą Berlina wobec agresywnej polityki Kremla. Na razie jednak nic nie wskazuje, by Rosja chciała z kimkolwiek rozmawiać na temat swoich zbrojeń. Wprost przeciwnie, kraj ten nie ustaje w swoich agresywnych posunięciach wobec Ukrainy i krajów regionu, a brak ograniczeń traktatem INF powoduje, że jest on jeszcze groźniejszy. To nie pozostaje nie zauważone przez USA, które wraz z zawieszeniem, a teraz i wyjściem z paktu uzyskało – jak przekonuje ekspert Defence.24 Marek Dąbrowski – pełną swobodę decyzji o testowaniu lub rozmieszczania takich systemów uzbrojenia. Ponadto uzyskało nowe zdolności militarne i kolejny środek odpowiedzi na zagrożenia w tym obszarze istniejące z Moskwy i Pekinu. Obecnie to właśnie Chiny, nie związane przez lata traktatem, posiadają największą liczbą – szacowaną w tysiącach sztuk - wystrzeliwanych z lądu pocisków o zasięgach określonych w INF. Rosja posiada ich co najmniej sto, a Amerykanie nie mają żadnych. Jednak – jak ocenia Marek Dąbrowski – ich obecne posunięcia sprawiają, że „możliwe staje się wprowadzenie do eksploatacji różnych wariantów takiej broni,  co zapewniłoby jednocześnie uzyskanie zupełnie nowych możliwości operacyjnych i strategicznych”.  Ekspert z Defence 24 zwraca uwagę, że odtworzenie zdolności USA i ich sojuszników (głównie z NATO) w zakresie wykorzystania pocisków małego, średniego i kontynentalnego zasięgu (w tym manewrujących) zmieni całkowicie ich obecne zdolności operacyjne. „Dzieje się tak dlatego, że broń taka może stanowić poważne zagrożenie dla istotnych elementów infrastruktury obronnej i krytycznej potencjalnych przeciwników (chodzi tu głównie o Rosję i Chiny) oraz znacząco podnosi efektywność triady uderzeniowych systemów walki wykorzystywanych z lądu, morza i powietrza” – podkreśla Marek Dąbrowski. Posiadanie takich systemów zmusza stronę przeciwną do przeznaczania dużych środków  w efektywniejsze systemy obrony przeciwrakietowej, a także daje kartę przetargową w relacjach międzynarodowych związanych z systemem bezpieczeństwa. Inny ekspert Defence.24 – Jakub Palowski ocenia, że odpowiedź na naruszenie traktatu INF przez Rosję powinna obejmować wzmocnienie własnej obrony powietrznej, czy zwiększenie potencjału odstraszania za pomocą środków nie objętych tą umową (bombowce i pociski powietrze-ziemia, okręty), ale i rozmieszczenie własnych rakiet średniego zasięgu. „To ostatnie byłoby o tyle ważne, że zlikwidowałoby asymetrię między państwami NATO a Rosją. W ten sposób Moskwa zostałaby zmuszona do rozwoju własnych środków defensywnych, które często i z zasady mogą być wielokrotnie droższe od systemów uderzeniowych” – zaznacza ekspert. Obecna sytuacja międzynarodowa sprawia, że w USA uzyskują znaczenie priorytetowe programy związane z rozwojem artylerii lufowej i rakietowej dalekiego zasięgu. Wprowadzenie zakazanych przez INF pocisków przywróciłoby równowagę militarną i zwiększyłoby siłę nacisku ze strony Stanów Zjednoczonych i ich sojuszników. To zaś oznaczałoby, że Chiny i Rosja zamiast poświęcać środki na broń ofensywną, zmuszone by były na ich przeznaczanie na systemy wykrywania i zwalczania nowej broni amerykańskiej. Najbliższe lata pokażą, jak kraje te zniosą nowy wyścig zbrojeń. Petar Petrović Autor jest dziennikarzem Polskiego Radia.",,
Współpracowniczka Trzaskowskiego była w zespole politycznym Fundacji Otwarty Dialog,"Aleksandra Gajewska, radna Warszawy z ramienia PO i jedna z głównych postaci kampanii wyborczej Rafała Trzaskowskiego, była szefem zespołu politycznego Fundacji Otwarty Dialog (FON). W zeszłym tygodniu przewodnicząca fundacji, Ludmiła Kozłowska, została wydalona z Polski i UE na podstawie poważnych wątpliwości ABW dotyczących finansowania działań FON.","Gajewska jest radną m.st. Warszawy i skarbnikiem regionu warszawskiego PO. W trwającej aktualnie kampanii wyborczej kandydata Koalicji Obywatelskiej Rafała Trzaskowskiego nie odstępuje go na krok. Jak czytamy na stronie tokfm.pl, w 2016 r. Gajewska była szefem zespołu politycznego Fundacji Otwarty Dialog. Radna odniosła się do sprawy w wywiadzie, którego udzieliła portalowi naTemat.pl 7 sierpnia. „Byłam wolontariuszem w tej fundacji. Brałam udział w rozprawach, m.in. w Czechach i Hiszpanii, gdzie informowaliśmy, w jaki sposób represjonowani są opozycjoniści. Pokazywaliśmy, jakie są mechanizmy wykorzystywania prawa w UE” – stwierdziła. „Bardzo często te zarzuty były sfabrykowane, a myśmy to wszystko pokazywali i to nie była tylko Fundacja Otwarty Dialog, ale i Amnesty International, czy Fundacja Helsińska. Miałam też okazję być na Ukrainie, podczas wydarzeń związanych z Majdanem. Jeździłam tam z misjami obserwacyjnymi. Chciałam zwrócić uwagę polityków na sytuację sąsiadów” – dodała. W rezultacie szefowa Fundacji Otwarty Dialog została objęta zakazem wjazdu do Polski i UE. Negatywna opinia związana jest m.in. z „poważnymi wątpliwościami” dotyczącymi finansowania kierowanej przez Kozłowską Fundacji Otwarty Dialog, które „mogą mieć dalsze skutki prawne”.Jak czytamy na portalu polskieradio.pl, „Petro Kozłowski, brat Ludmiły, jest ściśle związany z rosyjskim przemysłem zbrojeniowym. To on miał ofiarować na potrzeby Fundacji Otwarty Dialog 1 616 384 PLN w okresie 2012-2015, co stanowi 70 procent całego dochodu »FOD«”.Do celów statutowych powstałej w 2009 r. Fundacji Otwarty Dialog należy obrona praw człowieka, demokracji i praworządności na obszarze postradzieckim, w tym zwłaszcza w Kazachstanie, Rosji i na Ukrainie. W latach 2013-14 prowadziła m.in. „obserwacyjną misję poparcia” podczas fali protestów na kijowskim Majdanie. Fundacja ma stałe przedstawicielstwa w Warszawie, Kijowie i Brukseli.",,
Marszałek Grodzki krytykowany za wizytę w Brukseli. „Wspiera narrację rosyjską”,"8 stycznia marszałek Senatu Tomasz Grodzki uda się do Brukseli, gdzie będzie rozmawiał na temat praworządności m.in. z wiceszefową Komisji Europejskiej. Odwołania wizyty domagają się politycy Zjednoczonej Prawicy. – Osłabia przede wszystkim konstytucyjne władze polskie, umiędzynarodawia wewnętrzne spory. W tym sensie wspiera narrację rosyjską, która przedstawia Polskę jako kraj anarchii, niestabilny politycznie i osłabia pozycję Polski na arenie międzynarodowej – powiedział portalowi tvp.info senator Prawa i Sprawiedliwości Jan Maria Jackowski. Parlamentarzyści opozycji bronią decyzji marszałka o podróży.","– Nie chcę tego wprost odnosić do tej sytuacji, ale jak pamiętamy z historii konfederacja targowicka została zawiązana w imię obrony odwiecznych demokratycznych praw szlacheckich. Ówczesna Rzeczpospolita była republiką szlachecką. Uznano Konstytucję 3 maja jako zamach na odwieczne wolności szlacheckie. Powstała również konfederacja targowicka w imię tak zwanej obrony konstytucji – dodał Jackowski.  Wcześniej do wizyty marszałka Senatu w Brukseli odniósł się szef gabinetu politycznego prezydenta RP. – Wyrażam stanowcze oczekiwanie, że marszałek Tomasz Grodzki odwoła swoją wizytę w Brukseli – oświadczył w radiowej Jedynce Krzysztof Szczerski. Nadmienił, że jeśli opozycja będzie jeździła do Brukseli czy innych stolic i „niszczyła wizerunek Polski”, będzie to oznaczało, że „gra w orkiestrze Putina i realizuje politykę Putina”.  – Przyłączamy się do tego apelu. Jesteśmy w niestandardowej sytuacji międzynarodowej. Zarówno, jeśli chodzi o to, co stało się w Iraku w stosunku do irańskiego polityka i na Białorusi, gdzie zostały wstrzymane dostawy ropy naftowej. Wszystkich polskich polityków i patriotów powinno to motywować do tego, żeby zostać w kraju i skupiać się na rozwiązywaniu polskich problemów w Polsce, a nie na donoszeniu – ocenił w rozmowie z portalem tvp.info  Kamil Bortniczuk, wiceminister funduszy i polityki regionalnej. – Senat powinien zajmować się tym, do czego jest powołany. Senat nie jest Ministerstwem Spraw Zagranicznych. Pan marszałek ma różne kłopoty, z których powinien się wytłumaczyć opinii publicznej, a także senatorom. Nie uważam, żeby to był dobry moment na jego podróże. Nie wiem, co chce za granicą zrobić. Skarżenie się na to, że byli pacjenci go oskarżają przed europejskimi politykami, wydaje mi się mało poważne – mówił nam wicemarszałek Sejmu Ryszard Terlecki z PiS. Szefa Izby Wyższej parlamentu bronią politycy opozycji. – Minister Szczerski to może apelować do prezydenta Dudy, aby zakończył ferie zimowe i wreszcie zajął się pisaniem historii na nowo przez Władimira Putina. Skoro tego nie robi, to znaczy, że to akceptuje. To żenująca wypowiedź ministra, który w mojej opinii po braku jakiejkolwiek reakcji prezydenta na temat rosyjskiego kłamstwa historycznego powinien się podać do dymisji – mówił poseł KO Michał Szczerba.  – Jesteśmy członkiem Unii Europejskiej, nie jesteśmy outsiderami. Osobiście czuję się i Polką i Europejką. Uważam, że powinniśmy grać w jednej drużynie Unii Europejskiej – stwierdziła natomiast posłanka Lewicy Anita Sowińska. Czy w czasie, kiedy mamy kłopot z Putinem, wizyty w Brukseli nie skłócają nas bardziej z europejskimi sojusznikami? – Moim zdaniem to zupełnie nie ma związku. PiS próbuje odwrócić uwagę i odwrócić kota ogonem. Ważne są jednak te zmiany, które przeprowadza PiS i ustawa represyjna w sądownictwie – odpowiedziała Sowińska. – Marszałek Senatu mówił bardzo wyraźnie, że będzie zasięgał opinii w sprawie tej ustawy kagańcowej w Komisji Europejskiej, poprosi o opinię Komisję Wenecką. On realizuje swój plan i pomysł. Uważam, że nie ma w tym absolutnie niczego złego – bronił marszałka Grodzkiego poseł Lewicy Tomasz Trela.  Czy marszałek Grodzki powinien prowadzić alternatywną politykę zagraniczną? – Tylko czekają na to nasi przeciwnicy realni i domniemani. W sprawach dotyczących obronności, bezpieczeństwa, polityki zagranicznej, elementarnych najważniejszych sprawach, powinniśmy mówić jednym głosem – powiedział poseł PiS Tadeusz Cymański.",,
Nocna propozycja przed nadzwyczajnym szczytem krajów strefy euro. Grecy wysłali nowe plany,"Czy jest szansa uniknięcia bankructwa? – Wierzyciele Grecji: Unia Europejska, Międzynarodowy Fundusz Walutowy i Europejski Bank Centralny otrzymali nowe propozycje rządu w Atenach ws. przezwyciężenia kryzysu zadłużenia – poinformował Martin Selmayr, szef gabinetu przewodniczącego KE.","Selmayr potwierdził w nocy z niedzieli na poniedziałek, że nowe propozycje Grecji otrzymali przewodniczący Komisji Europejskiej (KE) Jean-Claude Juncker i szefowa Międzynarodowego Funduszu Walutowego (MFW) Christine Lagarde, a także Europejski Bank Centralny (EBC). Będzie postęp? „To dobra baza do poczynienia postępów podczas szczytu przywódców krajów strefy euro” – napisał Selmayr na Twitterze.Szczyt rozpocznie się w poniedziałek w Brukseli o godz. 19. Poprzedzi go nadzwyczajne spotkanie ministrów finansów krajów eurolandu. Rano oczekiwane są jeszcze rozmowy szefa KE Jean-Claude'a Junckera z premierem Grecji Aleksisem Ciprasem, który ma też spotkać się przed szczytem strefy euro z kierownictwem EBC i MFW. Od końca lutego grecki rząd prowadzi negocjacje z Komisją Europejską, Międzynarodowym Funduszem Walutowym i Europejskim Bankiem Centralnym w sprawie reform, które są warunkiem odblokowania pomocy finansowej. U progu bankructwaObecny program ratunkowy dla Grecji wygasa z końcem czerwca. Jeśli do tego czasu nie będzie porozumienia w sprawie przekazania Atenom ostatniej transzy tego programu – ok. 7,2 mld euro – to Grecji grozi niewypłacalność. Do 30 czerwca Grecja ma zwrócić MFW 1,6 mld euro, ale nie ma na to środków.",,
MEN: Kontrole „tęczowego piątku” przeprowadzono w związku ze zgłoszeniami rodziców,"Kuratorzy oświaty podjęli działania w sprawie organizacji akcji „tęczowy piątek” w związku ze zgłoszeniami rodziców, którzy nie zgodzili się na udział ich dzieci w akcji – poinformowała wiceminister edukacji Marzena Machałek, odpowiadając na wystąpienie RPO.","Rzecznik Praw Obywatelskich Adam Bodnar poprosił w grudniu szefową MEN Annę Zalewską o wskazanie podstawy prawnej kontroli szkół uczestniczących w akcji „tęczowy piątek” i dokumentację po takich kontrolach. RPO wyraził zaniepokojenie zniechęcaniem szkół do takich przedsięwzięć.Pod koniec października niektóre szkoły wzięły udział w akcji „Tęczowy piątek”, organizowanej od 2016 r. przez Kampanię Przeciw Homofobii. Tego dnia na szkolnych korytarzach zawieszane były tęczowe plakaty, a w szkołach organizowano zajęcia na temat akceptacji i otwartości na uczniów i uczennice LGBTQI. „Wszystko po to, żeby młode lesbijki, geje, osoby biseksualne, transpłciowe, queer i interpłciowe poczuły, że w szkole jest miejsce też dla nich” – informowano na stronie organizacji.MEN zapowiadało, że w szkołach, które przyłączyły się do akcji, dojdzie do szczegółowej analizy, czy nie zostało złamane prawo oświatowe.Odpowiadając RPO, wiceminister edukacji Marzena Machałek poinformowała, że kuratorzy oświaty podjęli działania dotyczące organizacji „tęczowego piątku” w związku ze zgłoszeniami rodziców, którzy nie zgodzili się na udział ich dzieci w akcji. „Na podstawie informacji otrzymanych od kuratorów oświaty należy stwierdzić, że akcja »Tęczowy piątek« miała charakter marginalny i nie została przeprowadzona na taką skalę, o jakiej informowali organizatorzy” – poinformowała wiceminister. „Z danych zebranych z poszczególnych kuratoriów oświaty wynika, że w niektórych województwach żadna ze szkół nie przystąpiła do akcji. W szkołach, w których zrealizowano powyższe działania, przeprowadzane kontrole dotyczyły prawidłowości prowadzonych działań pod względem zgodności z przepisami ustawy Prawo oświatowe” – dodała.Machałek podała, że na stronie internetowej Ministerstwa Edukacji Narodowej została zamieszczona informacja przypominająca dyrektorom szkół o obowiązujących w tym zakresie przepisach ustawowych. Treści wychowawcze zawarte są w programie wychowawczo-profilaktycznym uchwalanym przez radę rodziców w porozumieniu z radą pedagogiczną. Wszystkie inne projekty i inicjatywy edukacyjne zawierające treści wychowawcze powinny uwzględniać kierunki interwencji przewidziane w tym programie, w tym realizować wyniki wspólnych ustaleń z rodzicami i nauczycielami.„Warto zaznaczyć, że prowadzona polityka oświatowa w Polsce stwarza równe szanse dzieciom i młodzieży, zapewnia poszanowanie drugiego człowieka oraz kształtowanie postaw społecznych i obywatelskich” – napisała wiceminister.Przypomniała także, że szkoła uczy i wychowuje zgodnie z podstawą programową, która jasno określa obowiązkowe wymagania dotyczące wiedzy, umiejętności i postaw, w jakie powinien zostać wyposażony każdy uczeń kończący dany etap edukacyjny.Machałek poinformowała, że obowiązująca od 1 września 2017 r. nowa podstawa programowa kładzie nacisk na kształtowanie oraz wzmacnianie kompetencji społecznych i obywatelskich uczniów, jak również wprowadzanie ich w świat wartości. Wskazano wartości takie, jak: ofiarność, współpraca, solidarność, altruizm i budowanie relacji społecznych sprzyjających bezpiecznemu rozwojowi ucznia.",,
"Niezależna agencja: Na rosyjskim poligonie doszło do dwóch eksplozji, nie jednej","Norweska niezależna agencja badań geologicznych Norsar podała w piątek, że 8 sierpnia na poligonie rosyjskiej marynarki wojennej w Nionoksie nad Morzem Białym doszło do dwóch eksplozji. Dotychczasowe informacje mówiły o jednym wybuchu, w wyniku którego zginęło pięć osób.","Według norweskiej agencji pierwszy wybuch miał miejsce ok. godz. 6.00 czasu UTC (8.00 czasu polskiego). „Sygnały infradźwiękowe zarejestrowane w Bardufoss w okręgu Troms w Norwegii wskazują, że druga eksplozja miała miejsce około dwie godziny później” – napisano na stronie Norsaru. Norweska Agencja ds. Bezpieczeństwa Jądrowego DSA poinformowała 15 sierpnia, że siedem dni wcześniej odkryła niewielkie ilości radioaktywnego jodu w pobliżu norweskiej granicy z Rosją. Nie stwierdzono jednak, czy zwiększony poziom promieniowania ma związek z wypadkiem na północy Rosji. – Zarejestrowaliśmy dwie eksplozje, z których druga zbiegła się w czasie ze zgłoszonym wzrostem promieniowania – powiedziała agencji Reuters prezes Norsar Anne Stroemmen Lycke. Dodała, że druga eksplozja została wykryta tylko przez działające na podczerwień czujniki ciśnienia powietrza, a nie przez sejsmiczne monitory, wychwytujące drgania ziemi. Jak pisze Reuters, gubernator obwodu archangielskiego Igor Orłow w wypowiedzi dla agencji Interfax zaprzecza tym doniesieniom. – Następstwa tego incydentu nie stanowią żadnego zagrożenia. Cała reszta to kolejna runda dezinformacji – skomentował Orłow. Pierwszy oficjalny komunikat na temat zdarzenia informował, że silnik rakietowy na paliwo ciekłe wybuchł w trakcie próby poligonowej, powodując pożar, ale poziom promieniowania nie zwiększył się ponad naturalną emisję tła. Jednak stacje pomiarowe w odległym o około 40 km Siewierodwińsku odnotowały nagły skok radioaktywności, która według późniejszych doniesień mediów była w pewnej chwili 200 razy silniejsza niż emisja tła. W komunikacie wydanym kilka dni po incydencie Rosatom podał, że wypadek dotyczył „izotopowego źródła energii dla silnika rakietowego na paliwo ciekłe”. Według oficjalnych informacji wybuch spowodował śmierć pięciu uczestniczących w teście ekspertów przemysłu zbrojeniowego. Powszechnie uważa się, że na poligonie wybuchł korzystający z nuklearnego źródła energii silnik pocisku manewrującego o prędkości hiperdźwiękowej Buriewiestnik (Skyfall). Rosyjski resort obrony do tej pory tego nie potwierdził. Prezydent Rosji Władimir Putin w środę zapewnił, że wypadek na północy Rosji nie stanowi żadnego zagrożenia i poziom promieniowania pozostaje w normie. Rosyjska redakcja BBC po wypadku wyjaśniała, powołując się na źródła, że na terytorium administracyjnego okręgu Nionoksa znajduje się państwowy centralny morski poligon doświadczalny marynarki wojennej Rosji. Portal zaznaczał, że testowane są tam wszystkie rodzaje rakiet, w które uzbrojone są rosyjskie okręty, w tym międzykontynentalne rakiety balistyczne, pociski manewrujące i przeciwlotnicze.",,
Szumowski: Dzięki inwestycji Centrum Onkologii będzie jak światowe centra leczenia raka,"Minister zdrowia Łukasz Szumowski podpisał umowę na rewitalizację i rozbudowę Centrum Onkologii-Instytutu Marii Skłodowskiej Curie w Warszawie. Wartość projektu wynosi 872 mln zł. - Dzięki tej inwestycji Centrum Onkologii - Instytut im. Marii Skłodowskiej-Curie w Warszawie będzie takim centrum, jak światowe centra leczenia raka – powiedział minister przed podpisaniem umowy.","Program, który zakłada kompleksową rewitalizację i rozbudowę istniejącej infrastruktury Centrum, rząd przyjął 10 września. Ma być realizowany w latach 2019-24. Jego wartość to 872 mln zł, z czego prawie 740 mln zł będzie pochodzić z funduszy ministra zdrowia.  Minister zdrowia i dyrektor Centrum Onkologii Jan Walewski w obecności premiera Mateusza Morawieckiego podpisali umowę na rewitalizację i rozbudowę Centrum.  – To jest niezwykły moment – powiedział minister zdrowia tuż przed podpisaniem umowy. Przypomniał expose premiera, w którym Mateusz Morawiecki mówił, że onkologia jest niezwykle ważną dziedziną. Zaznaczył, że nowotwory są jedną z głównych chorób, na które umierają Polacy, dlatego wdrażane są kolejne rozwiązania, takie jak Narodowa Sieć Onkologiczna, po to, by każdy pacjent w kraju niezależnie gdzie mieszka miał taki sam standard leczenia.",,
Polacy odchodzą od mięsa. „Zmienia się cały rynek”,"Jest już milion wegetarian i wegan, zaś dwa razy więcej przygotowuje się do odstawienia mięsa. Kolejne miliony przynajmniej ograniczają jego jedzenie – informuje „Rzeczpospolita”. Dziennik wskazuje, że zmienia to cały rynek.","Rezygnowanie z mięsa czy ograniczanie jego udziału w diecie to już nie tylko moda, ale globalny trend. Związany jest zarówno z kwestiami zdrowotnymi, ideologicznymi, jak cierpienie zwierząt, po środowiskowe – wyprodukowanie kilograma wołowiny to średnio ponad 14 tys. litrów wody i ponad 6 kg paszy, a poza tym do atmosfery trafia tyle CO2 co trzygodzinna jazda samochodem – czytamy.Także w Polsce trend odchodzenia od mięsa jest widoczny coraz mocniej. Z badania przeprowadzonego przez dla serwisu Pyszne.pl wynika, że już milion Polaków to wegetarianie i weganie, zaś kolejne dwa miliony planują przejść na taką dietę. Do tego 43 proc. Polaków zgodnie z badaniem IQS, nie rezygnując z mięsa całkowicie, mocno ogranicza jego spożycie. Patrycja Homa, dyrektor ProVeg Polska, przekonuje, że zapotrzebowanie na roślinne produkty rośnie zarówno w Polsce, jak i globalnie. – Mimo że utożsamiamy je głównie z osobami na diecie wegetariańskiej i wegańskiej, to aż 90 proc. sprzedaży jest generowana przez osoby niebędące na żadnej z tych diet – zwraca uwagę.Zdaniem Homy właśnie to sprawia, że „widzimy w Polsce znaczny rozwój produktów roślinnych”. – Jednak daleko nam jeszcze do krajów zachodnich, dlatego wciąż jest tu miejsce na tego typu produkty – ocenia.",,
Halicki nie czuje się „kanibalem”. „W ogóle nie jem mięsa od dłuższego czasu”,"Andrzej Halicki z PO był gościem programu „Kwadrans polityczny”, gdzie został zapytany, czy czuje się kanibalem. – Nie, w żaden sposób. W ogóle nie jem mięsa od dłuższego czasu i muszę powiedzieć, że to zdrowe. Zdrowa dieta – powiedział polityk Platformy. Pytanie prowadzącej program nawiązywało m.in. do słów Patryka Jakiego, który stwierdził, że „Nowoczesna została skanibalizowana przez PO”.","W TVP1 Halicki komentował m.in. rozłam w Nowoczesnej. Klub PO zmienił w środę nazwę na Klub Parlamentarny Platforma Obywatelska – Koalicja Obywatelska. Następnie do tego klubu dołączyło osiem osób: siedmioro dotychczasowych posłów Nowoczesnej: Kamila Gasiuk-Pihowicz, Kornelia Wróblewska, Elżbieta Stępień, Krzysztof Truskolaski, Paweł Kobyliński, Michał Jaros, Marek Sowa, a także Piotr Misiło, który został w ostatni piątek wyrzucony z Nowoczesnej. Oznacza to, że klub Nowoczesnej w Sejmie przestał istnieć i stał się kołem. Pojawiły się komentarze, że Nowoczesna została skanibalizowana przez PO. Halicki przekonywał, że nie czuje się kanibalem. – W ogóle nie jem mięsa od dłuższego czasu i muszę powiedzieć, że to zdrowe. Zdrowa dieta – stwierdził. Jego zdaniem połączenie klubów to konsekwencja wcześniejszych deklaracji. Dodał, że kluby zostały zintegrowane, a dalszy proces to wspólny start w wyborach europejskich i parlamentarnych.  – Taki jest cel, ale jeszcze poszerzony o kolejne środowiska – wyjaśnił polityk PO. – Nie spodziewaliśmy się takiego scenariusza czy takiej szybkiej realizacji tego postulatu, który jest znany od dawna, czyli współpracy w PE. Ale sytuacja przyspieszyła i trzeba reagować – powiedział i podkreślił, że proces jest rozpoczęty, a nie zakończony. Stwierdził, że nie do końca rozumie upór Katarzyny Lubnauer, która nie zdecydowała się na taki krok. – Dlatego że deklaracje, także jej, w tym kierunku szły, więc myślę, że to jest kwestia czasu – ocenił.",,
Wkrótce otwarcie „przyjaznego miejsca” dla polskich przedsiębiorców w Brukseli,"Otwarcie w Brukseli polskiego hubu biznesowo-naukowego pozwoli na skuteczniejszy lobbing w UE – powiedział wiceminister przedsiębiorczości i technologii Marcin Ociepa. Liczy, że w ciągu trzech lat Polska znacząco zyska w unijnych rankingach aktywności lobbingowej. Dom polskiego biznesu i nauki – Business & Science Poland – wystartuje 16 maja. Otwarcia mają dokonać m.in. premier Mateusz Morawiecki i wiceprzewodniczący Komisji Europejskiej Maros Sefcovic.","– To inicjatywa stricte biznesowa, która pochodzi od samych przedstawicieli biznesu, po to, aby wspierać ich w reprezentacji swoich ich interesów – podkreślił wiceminister przedsiębiorczości i technologii. Dzięki niej, jak powiedział, każdy polski przedsiębiorca zyska „przyjazne sobie miejsce w Brukseli na Rue Belliard 40 – w samym sercu unijnej dzielnicy, gdzie mieszczą się wszystkie najważniejsze instytucje”.Zaznaczył, że Polsce zależało, by uczcić 15-lecie członkostwa w Unii Europejskiej konkretną inicjatywą – wzmocnieniem instytucjonalnym polskiego biznesu w Brukseli. Jak mówił, wiele zależy od tego, jak sami polscy przedsiębiorcy będą aktywni, jeśli chodzi o swoją obecność w Brukseli i wpływ na agendę europejską, i jak odnajdą się we współpracy: administracja, stałe przedstawicielstwo RP w Brukseli, biznes i środowisko naukowe.Ociepa zaznaczył, że dzisiaj aktywność polskiego biznesu mierzona rankingami aktywności lobbingowej w Brukseli plasuje nas między 13. a 18. miejscem wśród państw członkowskich Unii. – Wierzę, że dzięki Business & Science Poland w ciągu trzech lat nasz kraj przesunie się z w tym zestawieniu z 13. miejsca na 5. – powiedział.– Celem Business & Science Poland jest, aby takie polskie podmioty bez dodatkowych obciążeń mogły uzyskać wsparcie w podstawowym zakresie, np. w postaci tzw. hot desków, możliwości spotkania się z partnerem unijnym czy w zakresie wiedzy nt. procesu stanowienia unijnego prawa. Takie usługi otrzyma za darmo – podkreślił. – Staramy się łączyć świat nauki i biznesu. Wiemy, że w dobie globalizacji, w wyścigu gospodarek kwestia zaawansowanych technologii będzie decydować o sukcesie państw. Powodzenie polskiej gospodarki zależeć będzie więc od ekosystemu łączącego naukę, biznes i administrację. Dlatego trudno sobie wyobrazić rozwój gospodarczy kraju bez takiej ścisłej współpracy – ocenił.W jego ocenie, w Brukseli będą obecne polskie podmioty biznesowe, które będą realizowały swoją agendę, ale także polskie instytucje zajmujące się nauką – np. sieć badawcza Łukasiewicz.– Pod parasolem Narodowego Centrum Badań i Rozwoju będą obecne te instytucje, które są kluczowe, i które muszą się wykazywać także aktywnością międzynarodową. Ponieważ Bruksela to nie tylko fundusze infrastrukturalne, nie tylko legislacja związana ze sprawami gospodarczymi, ale także szereg programów, które są poświęcone nauce – zaznaczył wiceszef resortu.Dodał, że dzięki takiemu połączeniu polska nauka będzie silniej reprezentowana w Brukseli, a nasz biznes uzyska dostęp do dodatkowych korzyści. Marcin Ociepa podkreślił, że nasz kraj wysyła dzięki temu jasny sygnał. – Kiedy mówimy „business”, mamy na myśli zawsze „science”. A gdy mówimy „science” – mamy na myśli „business”. I to pokazuje jasno, jaką politykę chcemy prowadzić – wskazał.Dom polskiego biznesu i nauki, z którego będą mogli korzystać wszyscy nasi przedsiębiorcy, będzie finansowany ze składek pochodzących od spółek, które są założycielami lub członkami organizacji pracodawców (w takiej formie prawnej będzie działać Business & Science Poland), na czele z Giełdą Papierów Wartościowych. – W skład zarządu weszli mec. Tomasz Chmal i Piotr Dytko – fachowcy związani zarówno ze światem biznesu, jak i nauki – powiedział Ociepa.Zdaniem wiceministra przedsiębiorczości i technologii tylko dzięki efektowi synergii jesteśmy w stanie osiągnąć takie rezultaty, które pozwolą Polsce awansować w rankingu aktywności lobbingowej w Brukseli „i zająć pozycję właściwą wielkości naszej gospodarki”.– W Brukseli jest czymś standardowym, że różne grupy interesariuszy zupełnie transparentnie uczestniczą w procesie podejmowania decyzji – podkreślił wiceszef resortu.",,
Były sekretarz generalny NATO o Nord Stream 2: To katastrofa dla całej Unii,"– Nord Stream 2 to bez wątpienia projekt geopolityczny. To katastrofa dla całej Unii Europejskiej – powiedział b. sekretarz generalny NATO Anders Fogh Rasmussen. Ocenił, że „Berlin powinien szukać w Warszawie przykładu, jak prowadzić strategiczną i solidarną europejską politykę energetyczną”.","Anders Fogh Rasmussen w wywiadzie dla portalu Onet.pl podkreślił, że UE wydała ponad pięć miliardów euro na dywersyfikację źródeł i uniezależnienie się od rosyjskiego gazu. – Nord Stream 2 to bez wątpienia projekt geopolityczny. Moim zdaniem to katastrofa dla całej Unii Europejskiej – powiedział.Zdaniem b. szefa NATO Rosja dąży do „utrzymania uzależnienia Niemiec i Europy od rosyjskiego gazu”. – W ostatnich latach ten surowiec stał się bronią Moskwy (...). Rosja dzieli tam, gdzie to możliwe; wie, że ten projekt pomoże wbić klin między jedność europejską i transatlantycką – wskazał. Rasmussen zwrócił również uwagę, że rurociąg ominąć ma Ukrainę i Polskę. – Ukraina będzie musiała zapłacić około 2 miliardów euro za tranzyt. Dla Ukrainy oznaczałoby to znaczną stratę w dochodach, a przecież potrzebuje funduszy zarówno do walki w Donbasie, jak i do ciągłej transformacji, aby stać się członkiem europejskiej rodziny – podkreślił. Jak przekonywał, niewielu przywódców UE uważa, że Nord Stream 2 to dobry pomysł. – Nawet wielu niemieckich polityków twierdzi, że to niebezpieczny projekt – dodał. Zaznaczył, że UE nie ma uprawnień do powstrzymania projektu. – Jednak UE może zagwarantować, że nasze zasady i przepisy zostaną zastosowane w przypadku budowy tego rurociągu – dodał. Jako  przykład podał trzeci pakiet energetyczny, który wymaga, aby gazociąg był otwarty na konkurencję. – To wprawdzie nie zatrzyma realizacji projektu, ale sprawi, że będzie on mniej opłacalny ekonomicznie – wyjaśnił. Były sekretarz poproszony został również o ocenę Inicjatywy Trójmorza w kontekście sytuacji związanej z Nord Stream 2. Jego zdaniem Polska wykazuje „prawdziwe przywództwo w polityce energetycznej UE”, a Inicjatywa Trójmorza i współpraca z zaangażowanymi w to krajami to „tylko jeden z przykładów”. – Inną jest propozycja rurociągu z Norwegii do Polski, przechodzącego przez Danię, tzw. Baltic Pipe"" – dodał. – Polska i inne kraje Trójmorza obalają argument, że energię musimy importować tylko z Rosji. To po prostu nieprawda, a Polska jest przodownikiem i przykładem, jeśli chodzi o rozważanie alternatywnych propozycji i LNG – podkreślił Rasmussen.  Jego zdaniem „Berlin powinien szukać w Warszawie przykładu, jak prowadzić strategiczną i solidarną europejską politykę energetyczną”.",,
SLD zaproponuje nowelę ustawy refundacyjnej,Projekt nowelizacji ustawy refundacyjnej złoży w najbliższych dniach SLD – zapowiedział w poniedziałek rzecznik Sojuszu Dariusz Joński po spotkaniu szefa partii Leszka Millera z ekspertami z dziedziny ochrony zdrowia.,"Sojusz zamierza m.in. przywrócić dotychczasowy sposób wypisywania recept tak, by lekarz nie musiał wpisywać na niej kwoty refundacyjnej – wyjaśnił Joński. Podkreślił, że propozycje Sojuszu „mocno uproszczą ustawę, zmniejszą kolejki i zmniejszą biurokrację”. – Mamy nadzieję, że do końca tygodnia uda nam się to przelać na papier i przedłożyć – oświadczył Joński. Szef Sojuszu Leszek Miller spotkał się w poniedziałek w Sejmie z ekspertami  z dziedziny służby zdrowia. Wśród nich byli ex-ministrowie zdrowia Mariusz Łapiński i Marek Balicki. Miller skomentował też słowa Donalda Tuska. W sobotę premier powiedział, że lekarze, którzy będą zachowywali się niegodnie, którzy będą utrudniali pacjentom życie, poniosą konsekwencje.Jak powiedział Miller, był już kiedyś w Polsce minister, który mówił o posyłaniu lekarzy „w kamasze” (chodzi o b. szefa MSWiA Ludwika Dorna – red.). Jak ocenił, nie jest to jednak droga, którą należy iść. Szef SLD podkreślił, że cała sprawa świadczy o tym, iż nie przeprowadzono rzetelnych negocjacji przed wprowadzeniem nowej ustawy, co jest o tyle dziwne, że był na to czas.W spotkaniu szefa SLD z ekspertami nie uczestniczy zaproszony na nie ministerzdrowia Bartosz Arłukowicz. Resort nie skomentował tej sprawy.W niedzielę weszła w życie lista refundacyjna, którą ministerstwo zdrowia opublikowało 23 grudnia. Wywołała ona wiele kontrowersji. W piątek resort naniósł na nią korektę. Po apelach ze strony różnych środowisk, w tym pacjentów i lekarzy, dopisano m.in. leki stosowane po przeszczepach, w leczeniu astmy oskrzelowej dzieci, w łagodzeniu bólu towarzyszącego chorobom nowotworowym, a także paski do glukometrów. Lista po raz pierwszy została opublikowana w formie obwieszczenia, a nie jak do tej pory – rozporządzenia ministerstwa. Zgodnie z ustawą refundacyjną, ma ona być aktualizowana co dwa miesiące.Do aptek w całym kraju zaczęli przychodzić pacjenci, którzy otrzymali recepty z pieczątką: „Refundacja do decyzji NFZ”. Stawiają je medycy z Ogólnopolskiego Związku Zawodowego Lekarzy i Porozumienia Zielonogórskiego, którzy rozpoczęli protest. Nie określają oni poziomu refundacji leków.",,
"„Mieliśmy taśmy Kaczyńskiego bez Kaczyńskiego, mamy i refakturę kosztów bez kosztów”","– To, co wyłania się z artykułów „Gazety Wyborczej”, to obraz dosyć podejrzanego austriackiego biznesmena, który chce korumpować prezesa NFOŚ, a ten odmawia, co powinien zrobić, a prezes Kaczyński wielokrotnie podkreśla, że wszystko musi być uczciwie, zgodnie z prawem i na podstawie dokumentów – mówił w „Gościu Wiadomości” szef komisji śledczej ds. VAT Marcin Horała (PiS). Z kolei Mirosław Pampuch (Nowoczesna) nazwał artykuły „poważną sprawą, wskazującą na wielką aferę”.","Jak dodał Horała, „wszystko wskazuje na to, że faktura została wyprodukowana teraz. (…) Każdy może wziąć kartkę i napisać na niej »Faktura VAT«”.– Mieliśmy już taśmy Kaczyńskiego bez Kaczyńskiego, mamy refakturę kosztów bez kosztów, i to jest cała afera bez afery – powiedział Horała. – Zdecydowanie poważna sprawa, wskazuje na wielką aferę. Prezes Kaczyński nie wykazał faktu prowadzenia działalności gospodarczej w oświadczeniu majątkowym, a tam jest również konieczność wykazania tego faktu – skomentował Pampuch.",,
"Rzeczniczka Białego Domu: Bóg chciał, by Donald Trump został prezydentem","Okazuje się, że nie tylko elektorzy zdecydowali o wyborze Donalda Trumpa na prezydenta. Rzeczniczka Białego Domu Sarah Huckabee Sanders oświadczyła, że taka była również wola Boga.","– Bóg wyznaczył nas do spełnienia różnych ról w różnych czasach i myślę, że chciał, by Donald Trump został prezydentem – powiedziała Huckabee Sanders w wywiadzie dla konserwatywnej sieci telewizyjnej Christian Broadcasting Network.– Właśnie dlatego tam jest (w Białym Domu – przyp. red.) i uważam, że wykonał ogromną pracę wspierając przedsięwzięcia, na których ludziom wiary szczególnie należy – przekonywała rzeczniczka prezydenta.Rzeczniczka Białego Domu skrytykowała również członków Kongresu z Partii Demokratycznej – Rashidę Tlaib oraz Ilhana Omara – muzułmanów, którzy wzywali do bojkotu izraelskiego rządu oraz sankcji za działania podejmowane przez Izrael wobec Palestyńczyków. W jej ocenie takie wypowiedzi są „odrażające”.",,
"Memoriał ukarany grzywną. Nie napisał na Twitterze, że jest „zagranicznym agentem”","Stowarzyszenie Memoriał, zasłużona rosyjska organizacja dokumentująca i badająca „białe plamy” w historii, została ukarana grzywną. Podstawą były przepisy o organizacjach pozarządowych „pełniących funkcję zagranicznego agenta”.","Jak poinformował Memoriał w mediach społecznościowych, sędzia Aleksiej Kriworuczko orzekł dla organizacji grzywnę w wys. 300 tys. rubli (ok. 4,7 tys. dolarów). Karę tę wymierzył za brak informacji na koncie stowarzyszenia na Twitterze o tym, że Memoriał został uznany za „zagranicznego agenta”.Ponadto szef Centrum Obrony Praw człowieka Memoriału Aleksandr Czerkasow został ukarany grzywną w wys. 100 tys. rubli (ponad 1,5 tys. dolarów). Powodem był taki sam brak oznakowania centrum jako „zagranicznego agenta” na facebokowym profilu regionalnego oddziału organizacji w Inguszetii. Rosyjski regulator internetu i mediów, urząd Roskomnadzor, wysunął wobec Memoriału kolejne pretensje dotyczące braku informacji o statusie „zagranicznego agenta” w publikacjach organizacji w internecie. Roskomnadzor sporządził z tego powodu wobec Memoriału cztery protokoły o wykroczeniu administracyjnym.",,
Mieszkanie plus: 100 tysięcy mieszkań na koniec 2019 r.,"– Będziemy mieli wystarczające środki, aby na koniec 2019 roku w przygotowaniu było 100 tys. mieszkań w ramach rządowego programu Mieszkanie plus – powiedział Włodzimierz Kocon, wiceprezes zarządu Banku Gospodarstwa Krajowego.","– Na potrzeby programu Mieszkanie plus przeznaczymy tyle pieniędzy, aby rezultaty działania były widoczne dla każdego – powiedział Kocon.Zaznaczył też, że na koniec 2019 roku 100 tys. mieszkań ma być w przygotowaniu. – Mieszkania mogą być na różnym etapie przygotowania cyklu inwestycyjnego – dodał i przypomniał, że „wybudowanie mieszkań trwa, średni cykl inwestycji to ok. 2,5 roku”.Jak zauważył, „najważniejsze są rezultaty programu Mieszkanie plus”. – Sposobów finansowania tego programu jest wiele, jednym z nich jest finansowanie budowy domów z kapitału własnego, poprzez fundusz inwestycyjny, którym zarządza BGK Nieruchomości – stwierdził. Włodzimierz Kocon przypomniał, że obecnie BGK Nieruchomości „obraca” już ponad miliardem zł, a inwestycje na „6 mld zł są w przygotowaniu”. Zauważył, że planowane przez rząd w najbliższych latach budowy mieszkań będą wymagały ok. 20 mld zł. – Będziemy mieli na to wystarczające środki – zapewnił.",,
"„Kosiniak atakował Kościół w kampanii, kiedy jazda po Kościele była trendy”","W sieci pojawiają się sceptycznie wpisy oceniające deklarację lidera ludowców Władysława Kosiniaka-Kamysza, który przyznał, że atakowanie Kościoła to jedna z przyczyn porażki w eurowyborach. „Ale sam to robił w kampanii, kiedy jazda po Kościele była trendy” – czytamy w jednym z tweetów. Prezes PSL poinformował w sobotę, że zaprosił do współpracy ugrupowania, którym bliskie są „wartości chrześcijańskie, demokratyczne, ludowe i narodowe”.","Autor zamieszcza filmik i cytuje fragment przemówienia prezesa PSL z jednego ze spotkań Koalicji Europejskiej: „Boli to, co się dzieje, boli zagubienie wielu hierarchów, boli to postępowanie; Nie zgadzamy się na przenoszenie Stolicy Apostolskiej z Rzymu do Torunia”. Po wystąpieniu, w którym krytykował słowa prezesa PiS równającego atak na Kościół z atakiem na Polskę, Władysław Kosiniak-Kamysz dostał brawa od przywódców innych ugrupowań wchodzących w skład Koalicji Europejskiej.",,
UE zmienia ton ws. Białorusi. Tusk: powinniśmy być gotowi do okazania wdzięczności,Unia Europejska otrzymała obiecujące sygnały od prezydenta Białorusi Alaksandra Łukaszenki dotyczące sytuacji międzynarodowej w regionie – oświadczył przewodniczący Rady Europejskiej Donald Tusk w wywiadzie dla białoruskiego Radia Swaboda.,"– Jest absolutnie widoczne nie tylko dla mnie – szczególnie jeśli chodzi o więźniów politycznych – że to [prawa człowieka – przyp. red.] jest naszą zasadą i nic się tu nie zmieniło. Ale z drugiej strony, otrzymaliśmy pewne obiecujące sygnały z Mińska, od prezydenta Białorusi Łukaszenki odnośnie do sytuacji międzynarodowej oraz geopolitycznego zamętu w tej części kontynentu – powiedział Tusk, pytany, czy uważa za rozsądne podpisanie jakiegoś porozumienia z Białorusią, skoro sytuacja w sferze praw człowieka w tym kraju wciąż jest dość trudna. Białoruś pomocna ws. porozumień mińskich Tusk zaznaczył, że nie tylko dla niego było niespodzianką, iż Łukaszenka i rząd białoruski byli pomocni w sprawie tzw. porozumień mińskich dotyczących sytuacji w Donbasie. W Mińsku doszło do serii spotkań trójstronnej grupy kontaktowej ds. sytuacji na Ukrainie, podczas których jej członkowie (OBWE, Ukraina, Rosja) oraz przedstawiciele prorosyjskich separatystów z Donbasu podpisali memorandum i protokół. Dokumenty te przewidują m.in. zawieszenie broni i utworzenie zdemilitaryzowanej strefy buforowej na wschodzie Ukrainy, jak również uwolnienie jeńców. – Jestem przekonany, że powinniśmy być gotowi do okazania wdzięczności za tę część oficjalnych działań białoruskich, ale jeśli zobaczymy jakieś pozytywne propozycje, to sądzę, że powinniśmy otwarcie powiedzieć, że to właściwy kierunek – powiedział Tusk. Niejasne deklaracje wobec Ukrainy i Gruzji Pytany o brak jasnych perspektyw członkostwa w UE dla takich państw jak Ukraina, Gruzja czy Mołdawia, zaznaczył, że Partnerstwo Wschodnie nie było oficjalną obietnicą członkostwa, a marzenie o nim jest zjawiskiem stosunkowo nowym. – Ale przecież one – mam na myśli Gruzję, Mołdawię i Ukrainę – mają prawo do marzenia, europejskiego marzenia. I uważam za nasz obowiązek oraz traktuję to jako swój osobisty obowiązek, by nie dawać pustej obietnicy, że to będzie możliwe jutro czy pojutrze, tylko powiedzieć, że to droga do Europy – co być może nie oznacza członkostwa w UE w przewidywalnej przyszłości - droga do europejskich standardów, do naszej kultury i wspólnoty politycznej może być w następnych latach nieformalna, ale z nadzieją i z naszą pomocą – podkreślił. Pytany o szanse na wprowadzenie swobodnego wjazdu do strefy Schengen dla Gruzinów i Ukraińców w 2016 r., Tusk odparł, że wszystko zależy od starań i zdecydowania, ale oba kraje osiągnęły obiecujące postępy. – Mogę dziś powiedzieć, że nasza następna ocena być może nastąpi w listopadzie i jeśli postęp będzie równie obiecujący co obecnie, to rok 2016 r. jest zupełnie możliwy –  powiedział.                                                    (fot. Twitter)",,
Rosja wysłała „konwój humanitarny” do separatystów z Donbasu,MSZ Ukrainy zaprotestowało przeciwko przysyłaniu przez Rosję nieuzgodnionych z Kijowem i organizacjami międzynarodowymi konwojów z pomocą humanitarną do zajętego przez prorosyjskich separatystów Donbasu.,"W czwartek taki konwój przekroczył niekontrolowany przez Ukrainę odcinek granicy z Rosją. Był to już 71. transport od początku konfliktu w Donbasie. Tym razem składał się on z 53 samochodów ciężarowych. „»Pomoc humanitarną« wwieziono z naruszeniem norm prawa międzynarodowego dotyczących m.in. nienaruszalności granic, narodowego ustawodawstwa Ukrainy i innych zasad, w tym także tych, które mówią o konieczności obecności przy takich transportach przedstawicieli Międzynarodowego Czerwonego Krzyża” – oświadczyło MSZ w Kijowie. Poinformowało też, że przekazało stronie rosyjskiej notę protestacyjną, w której zażądało zaprzestania działań wymierzonych w suwerenność państwa ukraińskiego. W wyniku konfliktu w Donbasie Ukraina nie kontroluje prawie 420 kilometrów swojej granicy z Rosją. Rosyjskie konwoje humanitarne, zwane od koloru przewożących je ciężarówek „białymi”, przybywają na wschód Ukrainy od 2014 roku, od kiedy trwa konflikt z prorosyjskimi separatystami w Donbasie. Władze w Kijowie twierdzą, że konwoje te służą nie tylko do przekazywania pomocy humanitarnej, lecz dostarczana jest w nich też broń i paliwo dla separatystów. Wcześniej ukraińskie media donosiły, że w drodze powrotnej do Rosji ciężarówki wywoziły z Donbasu wyposażenie fabryk i ciała zabitych bojowników, jednak strona rosyjska temu zaprzeczała.",,
Amerykanie odparli atak migrantów gazem. Meksyk domaga się śledztwa,"Minister spraw zagranicznych Meksyku przedłożył notę dyplomatyczną rządowi USA, wzywając do przeprowadzenia „pełnego śledztwa” w sprawie użycia nieśmiercionośnej broni, skierowanej na terytorium Meksyku w niedzielę. Amerykańskie siły porządkowe użyły gazu łzawiącego wobec grupy migrantów usiłujących nielegalnie przekroczyć granice Meksyku z USA.","Rząd Meksyku postanowił deportować 98 migrantów, którzy próbowali nielegalnie sforsować granicę z USA. Wcześniej 42 migrantów z Ameryki Środkowej, którzy kilka dni temu przybyli w dużej karawanie uchodźców do meksykańskiego miasta Tijuana przy granicy z USA, zostało zatrzymanych po amerykańskiej stronie granicy. Aresztowani wchodzili w skład grupy około 500 osób usiłujących w niedzielę wieczorem przedostać się nielegalnie na terytorium Stanów Zjednoczonych.Również w poniedziałek prezydent USA Donald Trump wezwał władze Meksyku, by deportowały migrantów do ich krajów pochodzenia. „Meksyk powinien odesłać migrantów, z których wielu to zatwardziali kryminaliści, z powrotem do ich krajów. Zróbcie to samolotem, autokarem, jakkolwiek chcecie, ale NIE wejdą do USA. Jeśli będzie trzeba, zamkniemy Granicę na stałe” – napisał na Twitterze.",,
"„Jan Paweł II był prorokiem, realistą, człowiekiem dialogu”","Włoski historyk Massimiliano Signifredi wskazał, że święty Jan Paweł II był „prorokiem” i wbrew powszechnej opinii wierzył w to, że komunizm upadnie. W 40. rocznicę wyboru papieża naukowiec dodał, że był on też realistą i człowiekiem dialogu.","W wywiadzie w związku z wtorkową rocznicą wyboru włoski naukowiec podkreślił, że Jan Paweł II był przede wszystkim „człowiekiem wizji”. – A zatem można powiedzieć, że był prorokiem, bo wyobrażał sobie to, co wielu wydawało się niemożliwe. Koniec komunizmu w Europie był naiwnym marzeniem, on sam czasem był nawet wyśmiewany z tego powodu – zauważył.Autor książki „Jan Paweł II i koniec komunizmu” uważa, że kolejną wyróżniającą papieża cechą był głęboki realizm. W jego opinii świadczy o tym to, że „nigdy nie zachęcał Polaków do buntu, lecz dał im nadzieję i motywację do tego, by stawić opór”. – Był zarazem człowiekiem dialogu. Zawsze opowiadał się za kompromisowym rozwiązaniem – dodał. – Po latach należy uznać, że rozpoczęte w Polsce rozmowy, które doprowadziły do obrad Okrągłego Stołu, a potem do powstania rządu Tadeusza Mazowieckiego, miały poparcie Jana Pawła II – wskazał działacz rzymskiej wspólnoty dobroczynnej Sant'Egidio.",,
Rzecznik KRS: Taka działalność zasługuje na najwyższe potępienie,"Niezbędne jest zbadanie wszystkich doniesień medialnych przez organy ścigania; członkowie KRS, których nazwiska pojawiają się w mediach, niezwłocznie powinni złożyć pisemne wyjaśnienia – powiedział rzecznik KRS Maciej Mitera, odnosząc się m.in. do informacji Onetu.","Na czwartkowej konferencji prasowej rzecznik KRS Maciej Mitera zaprezentował przyjęte przez prezydium KRS stanowisko, w którym odniesiono się m.in. do doniesień portalu Onet, który od poniedziałku opisywał przypadki dyskredytowania niektórych sędziów.Rzecznik KRS podkreślił, że chociaż sędziowie jako osoby sprawujące władze publiczną mogą być zawsze „adresatem krytyki społecznej i medialnej”, to należy „stanowczo zaprotestować przeciwko takim działaniom, które zostały ujawnione w ostatnich dniach”.– Taka działalność zasługuje na najwyższe potępienie i uchybia godności urzędu sędziego – podkreślił.– W ocenie prezydium KRS, niezbędne jest zbadanie wszystkich doniesień medialnych przez organy ścigania oraz przez właściwego rzecznika dyscyplinarnego sędziów. Prezydium KRS oczekuje, że członkowie KRS, których nazwiska pojawiają się w mediach w związku z tą aferą, niezwłocznie złożą pisemne wyjaśnienia co do swojego udziału w tym procederze – powiedział Mitera.Z kolei na pytanie, czy wymieniany w środowych informacjach Onetu Tomasz Szmydt będzie nadal pracował dla KRS, Mitera odpowiedział, że „kierownictwo Rady w trybie pilnym odwołało go z urlopu”. – Zażądało w trybie natychmiastowym wyjaśnień i po złożeniu tych wyjaśnień będą podjęte decyzje – dodał.",,
Rosyjska sieć dyskontów zamierza wejść do Polski,"Rosyjska sieć dyskontowa Svetofor rozpoczyna, pod szyldem Mere, ekspansję w Europie Środkowej – informuje portal wiadomoscihandlowe.pl. Pierwsze placówki  mają zostać otwarte we wrześniu w Rumunii. W Polsce sieć zamierza otworzyć 105 sklepów.","Centrala firmy znajduje się na Syberii. W Rosji Svetofor ma obecnie ok. 800 placówek, działa też na Białorusi, w Kazachstanie i Azerbejdżanie. Sklepy sprzedają towar prosto z palet i oferują produkty o najniższej dopuszczalnej jakości.Obecnie firma rozpoczyna działalność na rynku unijnym. Pierwsze dwa sklepy, pod szyldem Mere, mają zostać otwarte we wrześniu w Rumunii. Docelowo w tym kraju ma ich być nawet 250. W dalszych planach firmy są Polska i Niemcy. W naszym kraju sieć zamierza otworzyć 105 sklepów. Na razie nie wiadomo, gdzie i kiedy powstanie pierwszy z nich.",,
"Internauta do Durczoka: Ja też piję, odkąd PiS u władzy. Dziennikarz wpis „polubił”","Kamil Durczok w mediach społecznościowych ogłosił swój „powrót”. Przyznał też, że od lat zmaga się z alkoholizmem, czego efektem była m.in. kolizja, którą spowodował pod Piotrkowem Trybunalskim w lipcu ubiegłego roku. Jego wpis wywołał lawinę komentarzy – niektórzy życzyli dziennikarzowi sił w walce z nałogiem, inni – przypominali zarzuty, formułowane wobec niego przez prokuraturę. Uwagę zwraca jedna z kontrowersyjnych odpowiedzi, którą „polubił” Durczok.","Wobec dziennikarza toczy się postępowanie m.in. w sprawie spowodowanej przez niego pod koniec lipca 2019 roku kolizji. Miał 2,6 promila alkoholu w wydychanym powietrzu.   Jak zauważają internauci, Kamila Durczoka nikt nie zmuszał do picia alkoholu, by następnie w stanie upojenia „wsadzić za kierownicę”.",,
"Nowicka: Ludzie wychodzą na ulice, społeczeństwo nie popiera zmian","Mówić o tym, że społeczeństwo polskie popiera zmiany Prawa i Sprawiedliwości, to są komplete bzdury. Ile w ostatnim roku grup zawodowych, społecznych wyszło i wychodzi na ulicę? – w ten sposób Wanda Nowicka z Lewicy polemizowała z senatorem PiS Bogdanem Pękiem. Goście programu „Twój Wybór” w TVP3 Warszawa byli pytani m.in. o to, na pewno jedynie słuszną demokracją jest ta „liberalna”. – Ważne, żeby nie kłócić się w Brukseli – kwitował Miłosz Motyka z PSL.","– Demokracja to taki ustrój, w którym w procesie wyborczym ludzie dokonują wyboru koncepcji: politycznej, ideowej, socjologicznej czy gospodarczej. I Polacy wybrali taką koncepcję, którą zaproponowało Prawo i Sprawiedliwość, a odrzucili właśnie tę ultraliberalną, czy można powiedzieć lewacką, koncepcję nowego świata – mówił senator Bogdan Pęk.   Polityk odnosił się m.in. do tekstu niemieckiego dziennika „Suddeutsche Zeitung”, w którym można było przeczytać, że „powstanie nieliberalnych demokracji – politycy, którzy zachowują się w sposób półautorytarny, są wybierani przez większość – jest największą porażką Europy”. Autor wskazywał przy tym na Polskę i Węgry, które – jak oceniono – wybrały „nacjonalistyczny model, w którym wartości zachodnie jak emancypacja, aspekty podziału władz, solidarności z migrantami, wolność sztuki i prasy, i wiele innych uważane są za szkodliwe”. Gazeta wieszczyła też koniec Unii Europejskiej „jaką znamy”, jeśli demokracje nieliberalne na stałe dojdą do władzy.  – Takie zagrożenie jest dostrzeganie nie tylko za granicą, ale także w Polsce. Wiele osób uważa, że zmierzamy w kierunku państwa autorytarnego, nacjonalistycznego, które tak naprawdę nie chce hołdować pewnym zasadom demokratycznym – stwierdziła posłanka Lewicy Wanda Nowicka.   Zdaniem senatora Pęka „żadne zaklinanie rzeczywistości nie pomoże”, a Polska będzie tak długo szła tą drogą, jak długo ludzie będą popierać rząd PiS.  – Opowiadanie o tym, że tu łamana jest praworządność i sianie fermentu za granicą to nic innego, jak ten sam element, który występował historycznie. Pamiętacie państwo jak to było z konstytucją 3 maja? Zawiązano konfederację i poleciano do Katarzyny Wielkiej. Lewica i część PO to samo robicie, zawiązujecie konfederację przeciwko demokratycznemu państwu – stwierdził Pęk.  W tym miejscu w studio wywiązała się kłótnia między politykami PiS i Lewicy. – Ile w ostatnim roku grup społecznych, zawodowych wyszło na ulicę? Nie ma zgody na pewne zmiany. To uzurpacja ze strony PiS. Wam się wydaje, że jak dostaliście się do władzy, to już wam wolno wszystko – stwierdziła i dodała: „wszystkiego wam nie wolno”.  Zdaniem senatora Pęka posłanka Lewicy mija się z prawdą i „zaklina rzeczywistość”.  – Świat jest właśnie taki, zróżnicowany, i lewica, a ściślej lewactwo, jest w mniejszości – to góra kilkanaście procent. Moim zdaniem lewica jest zagrożeniem nie tylko dla demokracji, ale dla całego systemu wartości, na jakich cała Europa i cywilizacja zachodnia została zbudowana – stwierdził.  Jak zaznaczył z kolei Miłosz Motyka z PSL, „demokracja to są rządy większości, ale z poszanowaniem praw mniejszości”. Dodał przy tym, że nie zgadza się na kłótnie w Brukseli.  – Uważam, że powinniśmy tam rozmawiać o tym, żeby Polska uzyskała dobry budżet unijny, aby miała dobre warunki, jeśli chodzi o warunki do prowadzenia swojej działalności gospodarczej, np. w kwestii pracowników delegowanych – powiedział polityk ludowców.",,
Kolejna tajemnica Watykanu odkryta. Po 500 latach natrafiono na malowidła Rafaela,"Dwa malowidła Rafaela zostały odkryte w Watykanie po 500 latach
od ich powstania. Stało się to podczas renowacji jednego
z pomieszczeń w Pałacu Apostolskim. Eksperci twierdzą, że były
to ostatnie dzieła mistrza renesansowego malarstwa, zmarłego
w 1520 r. w wieku 37 lat.","Dwie kobiece postacie, przedstawiające Sprawiedliwość i Przyjaźń,powstały około 1519 r. Rafael jednak zmarł, zanim ukończyłwystrój całego pokoju. Po jego śmierci ściany udekorowaliinni artyści i dwie postacie pędzla Rafaela zostały zapomniane.W 1508 r. Rafael został wynajęty przez papieża JuliuszaII do pomalowania ścian jego prywatnych apartamentów na drugimpiętrze Pałacu Apostolskiego. Artysta ukończył trzy pokoje, znanedziś jako Stanze Rafaela, m.in. ze słynnym freskiem „SzkołaAteńska”. Zaczął też pracę w czwartym pokoju, największym, zwanymSalą Konstantyna. Zamierzał tam pomalować ściany farbamiolejnymi, a nie tradycyjną techniką fresku.",,
„Spanikowałem”. Pracownik ochrony finału WOŚP w Gdańsku przed sądem,"Pracownik ochrony gdańskiego finału WOŚP z 13 stycznia br., oskarżony m.in. o składanie fałszywych zeznań i podżeganie do tego innej osoby, przyznał się w środę w sądzie do winy. Wcześniej wyjaśniał, że „spanikował”, leczy się psychiatrycznie i ma kłopoty z koncentracją.
Podczas finału doszło do śmiertelnego w skutkach ataku na prezydenta Gdańska Pawła Adamowicza.","W środę, przed Sądem Rejonowym Gdańsk-Południe ruszył proces 34-letniego pracownika ochrony finału WOŚP w Gdańsku, podczas którego doszło do śmiertelnego w skutkach ataku na prezydenta Gdańska Pawła Adamowicza. Dariusz S., pracownik Agencji Ochrony Tajfun, która 13 stycznia br. zabezpieczała imprezę, tuż po zdarzeniu zeznał, że nożownik, który zaatakował Adamowicza, wszedł na scenę posługując się plakietką z napisem „Media”. Ochroniarz przekazał policjantom identyfikator, którym rzekomo miał się posłużyć napastnik. Funkcjonariusze ustalili jednak, że ochroniarz kłamał, a próbując podtrzymać swoją wersję, nakłaniał też do kłamstwa kolegę z agencji. W środę przed sądem Dariusz S. przyznał się do winy. Odmówił składania wyjaśnień i sąd odczytał jego wcześniejsze zeznania, złożone jeszcze w prokuraturze. Wynika z nich, że S. od wielu lat cierpi na liczne przewlekłe schorzenia, w tym neurologiczne, kardiologiczne, pulmonologiczne oraz bezdech senny. – Na co dzień korzystam z respiratora, który oddycha za mnie podczas snu – mówił w odczytanych zeznaniach mężczyzna. Wyjaśniał, że od 2010 r. leczy się też psychiatrycznie. – Mam naprawdę kłopoty z pamięcią, wynika to z mojej choroby – mówił w zeznaniach dodając, że „nie pamięta, jak się nazywa ta choroba”. Wyjaśniał, że często – aby czegoś nie zapomnieć, zapisuje na kartkach to, co ma robić w danym dniu. Twierdził, że zdarza się, iż nie pamięta kiedy, z kim się spotkał i „często nie rejestruje różnych zdarzeń”. – Lekarz mi mówił, że to jest brak koncentracji – zeznawał. W odczytywanych wyjaśnieniach zaznaczał, że gdy kolega z agencji w czasie rozmowy uświadomił mu, że nie widział u napastnika identyfikatora, sam prosił o ponowne przesłuchanie, w trakcie którego zmienił zeznania. Gdy sąd odczytywał wcześniejsze zeznania S., oskarżony płakał. W środę w sądzie przesłuchiwany był także kolega S., który potwierdził, że ten poprosił go o zeznania potwierdzające przedstawioną wersję. Po zeznaniach kolegi, S. przeprosił go za to, że zwrócił się do niego z prośbą o nieprawdziwe zeznania. W środę przed sądem zeznania składali też inni pracownicy agencji Tajfun. Ich wyjaśnienia zostały utajnione. Stało się tak na prośbę prokuratora, który argumentował, że ich upublicznienie mogłoby zaszkodzić prowadzonemu ciągle śledztwu, w sprawie zabójstwa prezydenta Gdańska. Zdaniem prokuratury Dariusz S., kłamiąc w sprawie identyfikatora, chciał „ukryć zaniedbania w zakresie zabezpieczenia imprezy”. Oszustwo wykryto m.in. dzięki badaniom DNA: na plakietce z napisem „Media” nie znaleziono materiału genetycznego należącego do nożownika. W śledztwie S. początkowo nie przyznawał się do oszustwa, na dalszym etapie postępowania przyznał jednak, że złożył fałszywe zeznania i nakłaniał do tego kolegę. Oskarżonemu grozi do 8 lat więzienia. S. został zatrzymany 21 stycznia. Decyzją sądu został tymczasowo aresztowany. Nadal przebywa w areszcie. Poza przestępstwami związanymi ze zdarzeniami z 13 stycznia, prokuratura oskarżyła też S. o posiadanie bez wymaganego zezwolenia broni gazowej oraz 9 sztuk naboi alarmowych. Przedmioty te znaleziono w miejscu zamieszkania mężczyzny. Z informacji obrońcy Dariusza S. wynika, że oskarżony, przed zatrudnieniem w agencji Tajfun, służył w policji. Pracował m.in. w wydziałach kryminalnym, ds. przestępczości narkotykowej, samochodowej, a także ubezpieczeniowej, Komendy Miejskiej Policji w Gdańsku. Przebieg jego służby był nienaganny. Wielokrotnie był też wyróżniany przez Komendanta Miejskiego Policji w Gdańsku, a w październiku 2009 r. otrzymał wyróżnienie Komendanta Wojewódzkiego Policji w Gdańsku dla najlepszego funkcjonariusza policji garnizonu województwa pomorskiego. S. odszedł ze służby w 2018 r., przeszedł na rentę. 13 stycznia wieczorem Pawła Adamowicza zaatakował nożem 27-letni Stefan W., który wtargnął na scenę podczas koncertu - gdańskiego finału WOŚP. Napastnik został ujęty, a samorządowiec w bardzo ciężkim stanie trafił do Uniwersyteckiego Centrum Klinicznego w Gdańsku, gdzie następnego dnia zmarł.",,
Będzie śledztwo ws. masakry Palestyńczyków,"Izraelska armia zapowiada śledztwo w sprawie zabitych i rannych w czasie trwającego od tygodnia protestu Palestyńczyków przy granicy Strefy Gazy. Wskazuje także, że nie zmieni taktyki i będzie strzelać do osób, które będą chciały sforsować płot graniczny.","W piątek w proteście przy granicy Strefy Gazy i Izraela wzięło udział 35 tys. Palestyńczyków. Doszło do zamieszek, a izraelska armia użyła ostrej amunicji. W kolejnych dniach doszło do kolejnych, sporadycznych ostrzałów. W sumie liczba zabitych w trwającym od tygodnia proteście wynosi 21 osób, a kilkaset osób jest rannych.Mimo wcześniejszych sugestii, że nie zostanie wszczęte śledztwo ws. sprawie zabitych i rannych, pod naciskiem organizacji międzynarodowych zdecydowano się na rozpoczęcie dochodzenia.Zabici z zimną krwią?W mediach pojawiły się przypuszczenia, że nie wszyscy z zabitych stanowili zagrożenie dla stacjonujących w pobliżu żołnierzy. Równocześnie jednak minister obrony Izraela Avigdor Lieberman po raz kolejny w ostatnich dniach ostrzegł, że nie będzie zmiany taktyki wojska i osoby, które będą chciały przekroczyć prawo, zostaną ostrzelane z ostrej broni.Tymczasem rządzący Gazą Hamas ogłosił, że rodziny każdego z zabitych w proteście dostaną po 3 tys. dolarów, a rodziny ciężko rannych po 500 dolarów. Zdaniem części izraelskich mediów może to jedynie zachęcać kolejne osoby do brania udziału w protestach.",,
Program „Dobry start”. W lipcu wypłacono 565 tys. świadczeń,"W lipcu wypłacono rodzinom prawie 565 tys. świadczeń z programu „Dobry start”; w tym okresie samorządy wypłaciły ponad 169,4 mln zł – poinformowało w czwartek Ministerstwo Rodziny, Pracy i Polityki Społecznej. W lipcu złożono online 1,09 mln wniosków.","Wnioski o wypłatę 300 zł wyprawki szkolnej w ramach programu „Dobry start” można składać online od 1 lipca przez portal informacyjno-usługowy Emp@tia lub bankowość elektroniczną. Od 1 sierpnia jest to także możliwe drogą tradycyjną – w urzędzie lub pocztą. Jak poinformował w komunikacie resort rodziny, w lipcu online złożono 1,09 mln wniosków. Samorządy w tym okresie przyznały ponad 1,66 mln świadczeń. „Samorządy, pomimo możliwości rozpatrzenia wniosków i wypłaty świadczenia »Dobry start« do 30 września jeszcze w lipcu rozpatrzyły prawie wszystkie złożone w tym okresie wnioski. Co ważne, w ponad 1/3 przypadków wypłaciły pieniądze jeszcze w lipcu” – podkreśliła cytowana w komunikacie szefowa MRPiPS Elżbieta Rafalska. „Biorąc pod uwagę tempo dotychczasowych prac, jestem przekonana, że w pozostałych przypadkach środki do rodzin trafią jeszcze przed 1 września” – podkreśliła Rafalska. Rodziny, które w sierpniu złożą wniosek o świadczenie, najpóźniej do 30 września otrzymają wyprawkę szkolną w wysokości 300 złotych. Jeżeli wniosek zostanie złożony później, samorząd będzie miał dwa miesiące na jego rozpatrzenie. W ramach programu „Dobry start” 300 zł przysługuje na rozpoczynające rok szkolny w szkole dzieci do ukończenia 18. roku życia lub 20. roku życia w razie kontynuowania rozpoczętej przed ukończeniem 18 lat nauki w danej szkole. W przypadku dzieci niepełnosprawnych uczących się w szkole świadczenie przysługuje do ukończenia 24. roku życia (niezależnie od daty rozpoczęcia nauki w danej szkole). Świadczenie jest wypłacane niezależnie od dochodów rodziny. Świadczenie z programu „Dobry start” może się łączyć ze świadczeniem wypłacanym z programu „500 plus”. Nie przysługuje jednak „z urzędu” – jest przyznawane na wniosek rodzica, opiekuna lub rodziny zastępczej. Wnioski można składać do 30 listopada.",,
Z premedytacją zabili 5 osób. Sąd Najwyższy podjął decyzję ws. członków „gangu kantorowców”,"Sąd Najwyższy oddalił kasację obrońców zabójców właścicieli kantorów. Tadeusz G. i Wojciech W. zostali skazani na dożywocie za zabójstwo pięciu osób i usiłowanie zabójstwa kolejnych dwóch. Nie jest to jedyna sprawa, w której występują ci sprawcy.","Latem zeszłego roku prokuratura sformułowała inny akt oskarżenia dotyczący kolejnych pięciu zabójstw i usiłowanianastępnych dwóch. Ofiarami także byli właściciele kantorów i osoby z nimi związane. Sędzia Jerzy Grubba w uzasadnieniu wyroku wskazywał na charakter przestępstw i fundamentalne dowody, które przesądzają o winie oskarżonych.– Trzeba przyznać, że te zbrodnie są niezwykle okrutne – mówił sędzia Grubba. – Żadne z tych zabójstw nie było konieczne do uzyskania tego celu, którym kierowali sprawcy. W przypadku skierowania groźby osoby pokrzywdzone wydałyby przedmioty, które posiadały – dodał sędzia.Sprawa tzw. gangu zabójców kantorowców była jedną z głośniejszych spraw kryminalnych ostatnich lat. Media określały sprawców jako jedną z najbrutalniejszych i najbardziej bezwzględnych grup przestępczych po 1989 r. Sprawcy zbrodni podczas napadów nie żądali pieniędzy ani nie pytali, czy ofiary je posiadają. Dopiero po strzałach sprawdzali, czy zamordowani mają pieniądze. Bywało, że ofiary nie miały gotówki.Pierwszy proces dotyczący zabójstw i usiłowania zabójstw rozpoczął się w 2009 roku. W lipcu 2010 r. sąd po raz pierwszy skazał G. i W. na kary dożywocia, a trzeciego ze sprawców – Jacka P., który przyznał się do winy, złożył wyjaśnienia, wyraził skruchę i przeprosił pokrzywdzonych – na 15 lat pozbawienia wolności. W wyniku apelacji w 2011 r. sąd uchylił wyroki dożywocia w stosunku do G. i W., wobec P. utrzymał wyrok w mocy.",,
Donald Trump zapowiedział orędzie ws. kryzysu granicznego z Meksykiem,"Prezydent Stanów Zjednoczonych Donald Trump wygłosi jutro orędzie do narodu, a w czwartek pojedzie na granicę z Meksykiem. Dokładne miejsce wizyty nie jest znane.","„Moje wystąpienie będzie dotyczyło kryzysu humanitarnego i zagrożenia narodowego bezpieczeństwa na południowej granicy Stanów Zjednoczonych” – napisał Donald Trump na Twitterze. Prezydent wygłosi orędzie o 21.00 czasu wschodnioamerykańskiego, czyli o 3.00 naszego czasu w nocy z wtorku na środę. To część kampanii na rzecz pozyskania federalnych funduszy na budowę muru na granicy z Meksykiem, co według Donalda Trumpa ma powstrzymać nielegalne przekraczanie granicy przez imigrantów z południa.Wiceprezydent Mike Pence poinformował, że prawnicy w Białym Domu badają możliwość wprowadzenia stanu wyjątkowego na terenie Stanów Zjednoczonych, co mogłoby pozwolić na zdobycie funduszy na budowę muru. Na razie jednak kwestia pozostaje w sferze studiów teoretycznych, bo nie wiadomo, na jakiej podstawie prezydent mógłby ogłosić stan wyjątkowy. Zastosowanie takich środków miałoby znieść tak zwany shutdown, czyli zawieszenie pracy rządu federalnego. Część amerykańskiego rządu i administracji federalnej 22 grudnia zawiesiła funkcjonowanie w związku z nieuchwaleniem prowizorium budżetowego. Prezydent Donald Trump domagał się, aby w ustawie ujęto kwotę ponad 5,5 miliarda dolarów, przeznaczoną na budowę muru na granicy z Meksykiem, jednak nie zgodzili się na to Demokraci. Do uchwalenia budżetu w liczącym 100 parlamentarzystów Senacie wymagane jest co najmniej 60 głosów na sto, co oznacza, że mający przewagę dwóch głosów Republikanie nie są w stanie sami rozstrzygnąć głosowania na swoją korzyść. Poprzedni długotrwały paraliż rządu USA zdarzył się w październiku 2013 roku i trwał 16 dni. Rekordowo długi był shutdown, który nastąpił na przełomie 1995 i 1996 roku – 21 dni.",,
Koalicja Europejska. „Siła przebicia tego rodzaju narzędzia jest raczej nikła”,"– Koalicja Europejska jest próbą ratowania sytuacji związanej z tym, że była Koalicja Obywatelska. Myślę, że tamten zamysł polityczny Platformy Obywatelskiej nie wyszedł. Obecna inicjatywa byłaby bardziej skuteczna, gdyby to była koalicja między partiami, a tutaj mamy do czynienia na razie z listą nie wszystkich byłych premierów i prezydentów. Siła przebicia tego rodzaju narzędzia jest raczej nikła – ocenił w programie „Gość Wiadomości” prof. Henryk Domański.","– Wydaje się, że całe to towarzystwo drepce w miejscu, żeby dostać „jedynkę” na liście do Parlamentu Europejskiego – tak inicjatywę polityków skomentował Andrzej Potocki, publicysta tygodnika „Sieci”. „Wzywamy odpowiedzialne siły i środowiska polityczne, samorządowe i obywatelskie do wystawienia jednej, szerokiej listy w wyborach do europarlamentu, której celem byłaby odbudowa mocnej pozycji Polski w UE” – głosi deklaracja podpisana w minionym tygodniu przez grupę b. premierów i szefów MSZ.",,
„Tusk przyłączył się do awantury politycznej”. „Premier powinna ważyć słowa”,"– Milczeć o Auschwitz powinni przede wszystkim Niemcy. To oni doprowadzili do tak wielkiej tragedii nie tylko polskiego i żydowskiego narodu – podkreśliła w programie „Woronicza 17” Elżbieta Zielińska, posłanka Kukiz’15, wskazując, że Donald Tusk i inni politycy nie powinni wykorzystywać Holokaustu w bieżącej walce politycznej. Paweł Rabiej z Nowoczesnej winą za zamieszanie obarczył także premier Beatę Szydło, sugerując, że powinna „bardziej ważyć słowa”.","– Donald Tusk przyłączył się do awantury politycznej, którą mamy w Polsce – przekonywała Elżbieta Zielińska. Wyraziła przy tym oburzenie, że słowa Beaty Szydło, „być może dla niektórych niejednoznaczne”, zostały użyte instrumentalnie do bieżącej walki politycznej.    – Czegoś takiego nie powinno być, ponieważ w kontekście Auschwitz powinniśmy mówić spokojnie – wskazała poseł.Zdziwienie całym zamieszaniem wyraził wicemarszałek Sejmu Joachim Brudziński (PiS). W jego ocenie szef Rady Europejskiej powinien być ponad sporem, zamiast tego „wypowiada się w sposób wyjątkowo paskudny i atakuje premier Szydło”.                                                teraz odtwarzane„Donald Tusk przyłączył się do awantury politycznej i nagonki na rząd” „Granica szaleństwa”– Na potrzebę walki totalnej z rządem Prawa i Sprawiedliwości Donald Tusk i jego akolici zostawieni w kraju próbują wywołać burzę, również w wymiarze międzynarodowym, bo Auschwitz jest czymś w przestrzeni międzynarodowej, czymś istotnym i ważnym. Nasuwa się pytanie, gdzie jest granica szaleństwa – dowodził Brudziński.Zdaniem Jana Grabca z PO słowa premier Szydło należy odczytywać w szerszym kontekście poprzednich wypowiedzi szefowej rządu o uchodźcach. Poseł sugerował, że wypowiedzi te mają wpisywać się w mowę nienawiści. Nadinterpretacja„Nadinterpretacją” nazwał natomiast Adam Struzik (PSL) sugestię polityków opozycji, co szefowa rządu miała na myśli. – Ja tam bym nie dostrzegł kontekstu uchodźców, gdyby nie te tweety, które się po nich pojawiły – wyjaśnił. Wskazał, że chodzi mu nie tylko o wpis Tuska, ale też działaczy PiS.– Auschwitz-Birkenau to miejsce szczególne i może wzorem Ojca Świętego trzeba tam milczeć, a na pewno nie wplątywać tego typu dyskusji w bieżącą walkę polityczną – zaznaczył Struzik.Zniesmaczenie wplątywaniem Holokaustu w bieżącą politykę wyraził także Paweł Soloch z Kancelarii Prezydenta RP. – Ja bym ubolewał, że ten kontekst pojawił się w związku z Auschwitz i że sygnał pierwszy dał Donald Tusk. Przemówienie premier nie miało absolutnie żadnego związku z bieżącą dyskusją wewnątrz Unii Europejskiej – podkreślił.                                                teraz odtwarzane„7000 uchodźców w Polsce to liczba, z którą państwo może sobie poradzić” Nowi barbarzyńcyPolitycy skomentowali także między innymi list prezesa PiS Jarosława Kaczyńskiego do uczestników zjazdu Klubów „Gazety Polskiej”, w którym część środowisk opozycyjnych została określona mianem „nowych barbarzyńców”.– Te słowa wpisują się w pozbawianie godności wielu Polaków, którzy po prostu nie zgadzają się z rządem PiS-u, którzy mają postawy wolnościowe i chcieliby się w Polsce dobrze czuć – ocenił Rabiej. – To też są słowa niepotrzebne. Podobnie jak słowa o zagranicznej agenturze, które padły podczas miesięcznicy, one dzielą – dodał.                                                teraz odtwarzaneList Jarosława Kaczyńskiego do klubowiczów „Gazety Polskiej” Także Struzik zgodził się, że debata „przekroczyła dobre obyczaje”, zaś marszałek Brudziński przyznał, że „temperatura sporu przekroczyła masę krytyczną”.– Należy jednak zważyć, w jakim kontekście te słowa z ust pana prezesa Kaczyńskiego padają. Jarosław Kaczyński jest politykiem od początku lat 90. najbardziej atakowanym i krytykowanym – dowodził Brudziński. Polityk PiS ocenił, że słowa prezesa tego ugrupowania dotyczące choćby zajść podczas miesięcznic były uprawnione, bo „tylko dzicz nie szanuje majestatu śmierci”. ",,
Przyszły szef MSZ Brazylii zapowiada wycofanie się z paktu migracyjnego ONZ,"Przyszły minister spraw zagranicznych Brazylii Ernesto Araujo zapowiedział, że wycofa swoje państwo z oenzetowskiego paktu migracyjnego. Obecny brazylijski rząd poparł to niewiążące porozumienie, ale z początkiem 2019 r. władze w Brasilii obejmie nowy gabinet.","„Imigracja jest mile widziana, ale nie powinniśmy być wobec niej bezkrytyczni” – napisał na Twitterze Araujo. Dodał, że musi ona „służyć narodowym interesom i spójności każdego społeczeństwa”. W jego ocenie pakt jest „nieodpowiednim instrumentem”, by zarządzać migracją.Brazylia będzie trzecim po Chile i Dominikanie latynoamerykańskim krajem poza paktem – zauważa portal stacji France 24. W regionie problemem pozostaje masowa migracja z pogrążonej w kryzysie gospodarczym Wenezueli.Większość państw ONZ – 164 – przyjęła w poniedziałek w Marrakeszu niewiążący pakt w sprawie migracji. Dokument zaaprobowano przez aklamację; poparł go m.in. obecny szef MSZ Brazylii Aloysion Nunes. Z podpisania paktu wycofało się szereg krajów, m.in. Polska, Austria, Bułgaria, Czechy, Łotwa, Słowacja, Węgry, Szwajcaria, Australia, Izrael i USA.",,
Zemdlał na lotnisku. Poseł Nitras poinformował o swoim stanie zdrowia,"Sławomir Nitras opublikował pierwszy od kilku dni wpis na Twitterze. Poseł trafił do szpitala po tym, jak stracił przytomność w samolocie. „Mam nadzieję szybko wyjść i wrócić do zdrowia” – napisał.","Jak informował portal tvp.info, Nitras zemdlał w samolocie – który miał lecieć do Szczecina – na lotnisku im. Fryderyka Chopina w Warszawie. Na miejscu interweniowały służby ambulatoryjne lotniska. Polityka PO przewieziono do szpitala. Tam przeszedł badania.  Dzień po tym wydarzeniu Nitras opublikował wpis, w którym informuje o stanie swojego zdrowia. „Wszystkich którzy się martwią, piszą, dzwonią spieszę poinformować, że jestem pod świetną opieką w szpitalu. Mam nadzieję szybko wyjść i wrócić do zdrowia. Z całego serca dziękuje wszystkim za wsparcie i troskę. Proszę o wybaczenie, że przez najbliższe dni nie będę odbierał telefonu” – czytamy.",,
Polska i USA podpisały umowę o współpracy. „Kolejny krok do zniesienia wiz”,"Polska i USA podpisały porozumienie o współpracy w zakresie bezpieczeństwa granic i imigracji – poinformowała na Twitterze ambasada RP w Waszyngtonie, oceniając, że jest to „ważny krok” na drodze do zniesienia przez USA obowiązku wizowego wobec Polaków. Oba kraje „wspólnie zrobiły kolejny krok ku naszemu wspólnemu celowi” – skomentowała, także w mediach społecznościowych, Georgette Mosbacher, amerykańska ambasador w Warszawie.",Umowę między polskim MSWiA a ministerstwem bezpieczeństwa narodowego Stanów Zjednoczonych podpisał polski ambasador w USA Piotr Wilczek oraz podsekretarz w resorcie bezpieczeństwa narodowego Chad F. Wolf.„Polska i USA wspólnie zrobiły kolejny krok ku naszemu wspólnemu celowi. Dzięki podpisanej dziś umowie jesteśmy coraz bliżej włączenia Polski do programu ruchu bezwizowego #VisaWaiverDlaPolski. Działamy dalej!” – oceniła ambasador Georgette Mosbacher.,,
Futbolowa dyplomacja. Amerykanie zagrali towarzysko z Kubańczykami,Po trwającej przeszło pół wieku izolacji Stany Zjednoczone i Kuba ocieplają stosunki. Relacje między sąsiadami są naprawiane poprzez sport.  W pierwszym od 1947 roku towarzyskim meczu piłkarskim obu reprezentacji Amerykanie pokonali w Hawanie Kubańczyków 2:0. Wynik w tym przypadku nie był najważniejszy.,"Zarówno amerykańskie, jak i kubańskie media zgodnie podkreślają, że to towarzyskie spotkanie dla obu reprezentacji jest historycznym wydarzeniem. „To przykład pozytywnych zmian jakie zachodzą pomiędzy naszymi narodami” – pisze prestiżowy dziennik „Miami Herald”.Ostatni taki mecz odbył się 69 lat temu. W ostatnich siedmiu dekadach obie reprezentacje rywalizowały ze sobą tylko w eliminacjach mistrzostw świata, a o tzw. „meczach przyjaźni” nie było mowy.Piątkowe spotkanie Kuba – USA nie stało na najwyższym poziomie. Amerykanie wygrali 2:0, a jedną z bramek dla Stanów Zjednoczonych zdobył mające polskie korzenie Chris Wondolowski.Mecz obejrzało 7 tys. kibiców, miejscowych i amerykańskich, a wśród nich Jill Biden, żona wiceprezydenta Stanów Zjednoczonych Joe Bidena.",,
Dalszy ciąg obietnic i pogróżek,"Kampanię wyborczą zdominowała w środę dyskusja o tym, co w swojej książce na temat kanclerz Niemiec, Angeli Merkel napisał Jarosław Kaczyński. PiS przedstawił też swoją ekipę ekspertów, a premier Tusk mówił o rewolucji w rządzie.","Premier Donald Tusk przedstawił plan nowej organizacji rządu; jeśli PO wygra wybory, rozdzieli MSWiA oraz utworzy Ministerstwo Cyfryzacji. Premier zaapelował też o udział w wyborach.  O to samo prosiła prezydentowa Anna Komorowska.   Prezes PiS Jarosław Kaczyński przedstawił w środę swoją „drużynę” – zespół ekspertów współpracujących z Prawem i Sprawiedliwością. W konferencji, oprócz prezesa PiS, uczestniczyli m.in.: b. wiceszef MSZ Witold Waszczykowski, były wiceminister gospodarki Piotr Naimski, były wiceminister skarbu Paweł Szałamacha, były zastępca prokuratora generalnego Dariusz Barski, były wiceminister edukacji Andrzej Waśko, były wiceminister zdrowia Bolesław Piecha, wójt gminy Pcim Daniel Obajtek, lekkoatletka Urszula Włodarczyk, były szef NSZZ „S” Janusz Śniadek, posłanka PiS Beata Szydło, samorządowiec, socjolog prof. Józefina Hrynkiewicz, europoseł Janusz Wojciechowski.  Wicepremier prezes PSL Waldemar Pawlak ocenił, że Polska to kraj, który daje szanse zagranicznym inwestorom na sukces. Pawlak wziął udział w konferencji „Inwestycje w Polsce. Inwestycje w sukces”, przygotowanej przez PAIiIZ.   Usprawnienie postępowania przygotowawczego, odciążenie sędziów i prokuratorów oraz bezpłatna pomoc prawna – to niektóre założenia reformy wymiaru sprawiedliwości, którą proponuje SLD. Zdaniem Ryszarda Kalisza – jedynki na liście SLD do Sejmu – wymiar sprawiedliwości znalazł się „na rozdrożu”.  Lider SLD Grzegorz Napieralski  przekonywał, że szansą dla Polski są nowe technologie.  Szef PJN, Paweł Kowal mówił z kolei, że jego ugrupowanie będzie chętnie współpracować i budować podstawy przyszłych koalicji.  – Jesteśmy jedyną partią która może realnie budować mosty, która nie ma oporu żeby się uśmiechnąć, żeby z serdecznością powiedzieć tym i tamtym:  wyciszcie się trochę, popracujmy razem – powiedział Kowal.   Polska Partia Pracy  Sierpień 80 sprzeciwiała się wszelkim planom prywatyzacji służby zdrowia. O wadach tego systemu mówił lider ugrupowania, Bogusław Ziętek.  Z kolei Janusz Palikot, szef Ruchu Palikota,  największym skandalem polskiej demokracji po 1989 r.  nazwał brak przedwyborczej debaty wszystkich liderów partii.    Przedwyborcze procesy W środę odbywały się kolejne procesy w trybie wyborczym. Sąd Apelacyjny zwrócił do ponownego rozpoznania pozew złożony przez KW PJN przeciwko Tuskowi. Oznacza to, że sprawą ponownie zajmie się sąd okręgowy.  Wcześniej sąd okręgowy oddalił wniosek PJN, uznając go za bezzasadny. PJN domagała się od premiera przeproszenia Dudzińskiego oraz komitetu wyborczego PJN za stwierdzenie, że „każdy, kto przychodzi dzisiaj do wyborców i mówi: dajcie nam władzę, a my obniżymy podatki, kłamie”.   Wojewódzki Sąd Administracyjny w Warszawie odrzucił skargę komitetu wyborczego Nowa Prawica Janusza Korwin-Mikkego na działania PKW. Decyzja WSA oznacza de facto, że Nowa Prawica nie wystawi ostatecznie swoich kandydatów do Sejmu w całej Polsce. „Chcemy unieważnienia wyborów” – odpowiada Nowa Prawica i zapowiada skargę do Sądu Najwyższego.  Nowa Prawica jest w sporze z PKW od końca sierpnia. Komitet zarzuca PKW, że bezprawnie odmówiła rejestracji jego list wyborczych w całym kraju, choć zarejestrował listy w ponad połowie okręgów wyborczych.",,
Bank światowy: Polska wśród krajów najlepiej inwestujących w dzieci,"W celu osiągnięcia wyższego wzrostu gospodarczego rządy powinny inwestować w zdrowie i wykształcenie dzieci – zaapelował Bank Światowy. Z raportu organizacji wynika, że 56 proc. dzieci urodzonych w 2018 r. straci w ciągu swojego życia więcej niż połowę swoich potencjalnych dochodów.","– Kapitał ludzki jest kluczowym czynnikiem zrównoważonego, inkluzywnego wzrostu gospodarczego, mimo to jednak inwestycjom w zdrowie i edukację nie poświęca się tyle uwagi, na ile zasługują – powiedział prezes Banku Światowego Jim Yong Kim podczas prezentacji raportu na temat inwestycji w kapitał ludzki. Pojęcie wzrostu inkluzywnego oznacza w ekonomii typ rozwoju, z którego owoców sprawiedliwie korzysta całe społeczeństwo.Raport posługuje się pojęciem wskaźnika kapitału ludzkiego (Human Capital Index, HCI), który przyjmuje wartości od 0 do 1. Bank Światowy definiuje wskaźnik jako „wielkość kapitału ludzkiego, jaki dziecko urodzone dziś zgromadzi do 18. roku życia, biorąc pod uwagę ryzyka związane ze zdrowiem i edukacją”.Wśród 157 krajów objętych badaniem liderem okazał się Singapur z wynikiem 0,88, a ostatnie miejsce zajął Czad (0,29). Dzięki wieloletnim wysiłkom Polska znajduje się w czołówce krajów, które mają istotne osiągnięcia w tym obszarze – dodała minister.– Inwestycje w kapitał ludzki i rozwój gospodarki opartej na wiedzy są jednym z kluczowych elementów nowych średniookresowych ram rozwojowych: Strategii na Rzecz Odpowiedzialnego Rozwoju – mówiła Teresa Czerwińska.  Przejawem tego podejścia jest także aktualna Strategia Rozwoju Kapitału Ludzkiego, której celem jest umożliwienie obywatelom pełnego uczestnictwa w rozwoju społecznym i gospodarczym na wszystkich etapach ich życia – wyjaśniała.Eksperci Banku Światowego wskazują, że to właśnie kapitał ludzki: wiedza, umiejętności i zdrowie, które ludzie akumulują przez całe życie, stały się kluczowym czynnikiem trwałego wzrostu gospodarczego i redukcji wskaźników ubóstwa w XX w. w wielu krajach, szczególnie Wschodniej Azji.",,
Krystyna Janda udostępniła grafikę z fake newsem o prezydencie,"Aktorka Krystyna Janda udostępniła grafikę, na której prezydentowi Andrzejowi Dudzie fałszywie przypisano słowa, że „emigranci to zdrajcy polskiego narodu i nie ma dla nich miejsca w kraju”. To fake news sprzed czterech lat, kiedy to w trakcie kampanii przez wyborami prezydenckim w sieci pojawiła się informacja o tej samej treści i przypisana kandydatowi PiS.","„Andrzej Duda ma rację Polscy emigranci nie zasługują na polskie obywatelstwo” – napisano na grafice z wizerunkiem prezydenta Andrzeja Dudy, udostępnionej na Facebooku przez Krystynę Jandę. Następnie prezydentowi przypisano słowa: „Emigranci to zdrajcy polskiego narodu. Nie ma dla nich miejsca w naszym kraju”.Aktorka, która w ostatnich latach wypowiadała się negatywnie wobec działań polskiego rządu i partii PiS wskazywała, że nie można oddać Polski w ręce złodziei. – Ja się czuję, jakby ktoś na mnie s***ł po prostu cały czas. To jest coś okropnego! Jarosławie, pan jeszcze jest coś winien bratu, dokąd idziecie z Polską, co się będzie działo. Jeżeli tak dalej będzie, to się będzie źle działo – mówiła aktorka. – Nie chcę zmian, nie chcę rewolucji, chcę pracować spokojnie i wytrwale, ku chwale ojczyzny, na swoim odcinku. Niech świat, ludzie, sztuka, teatr, wszystko dookoła będą różnorodne, niech każdy zostaje przy swoim zdaniu, poglądach i religii, a inni nie mają do niego o to pretensji. Niech wszystko rozwija się i kwitnie tak jak przez ostatnie 25 lat i niech nikt temu nie przeszkadza – mówiła przed drugą turą wyborów prezydenckich w 2015 r. Janda.",,
"„Wzywanie zagranicy, by liczyła za nas głosy, to podważanie powagi państwa”","– Są instytucje państwa, które zajmują się ponownym przeliczaniem głosów i nie możemy w imię walki politycznej podważać powagi państwa - oświadczył szef KPRM Michał Dworczyk. Wcześniej szef PO Grzegorz Schetyna zapowiedział, że „zrobi wszystko”, by odbyła się międzynarodowa kontrola liczenia głosów w Polsce.","Dworczyk pytany, czy Polacy mogą mieć pewność, że protesty wyborcze zarówno składane przez PiS, jak i KO zostaną „rozpatrzone uczciwie” odpowiedział twierdząco.  – Stawianie takich pytań w moim przekonaniu podważa autorytet państwa, dlatego że są procedury, instytucje państwa, które zajmują się w takich sytuacjach ponownym przeliczeniem głosów i nie możemy w imię walki politycznej czy przepychanki politycznej podważać powagi państwa – mówił szef KPRM. Zapewnił, że w Polsce „demokracji nic nie grozi”. – Demokracji nic nie grozi, demokracji wiele krajów mogłoby od Polski się uczyć. Bardzo cieszę się, że mieszkamy w takim kraju, gdzie nie obowiązuje poprawność polityczna, gdzie każdy może swobodnie wyrażać swoje przekonania, poglądy, może to robić publicznie i w mediach – dodał minister. Także Koalicja Obywatelska złożyła protesty wyborcze do Sądu Najwyższego. KO chce powtórzenia wyborów do Senatu w trzech okręgach: w Jeleniej Górze, Łomży i Pabianicach, gdzie wygrali kandydaci PiS. Zdaniem KO w tych trzech okręgach wybory mogły zostać przeprowadzone z naruszeniem prawa. Przedstawiciele Koalicji Obywatelskiej, w tym Grzegorz Schetyna, spotkali się w Biurze Instytucji Demokratycznych i Praw Człowieka w OBWE z Janem Petersen, przewodniczącym krótkoterminowej misji obserwacyjnej wyborów parlamentarnych.  Schetyna ocenił, że nie ma pewności, że głosy będą przeliczane w sposób transparentny, dlatego poprosił o spotkanie z szefem misji OBWE. – Zrobimy wszystko, aby odbyła się zagraniczna, międzynarodowa, obiektywna kontrola nad sposobem i procesem ponownego przeliczania głosów – twierdził Schetyna.",,
Eksplozja w sklepie. Co najmniej dziewięć osób zostało rannych,"W sklepie w St. Jodok na zachodzie Austrii doszło do wybuchu. Jak podają lokalne media , rannych zostało co najmniej dziewięć osób. Sklep, w którym doszło do eksplozji, zawalił się.","Według służb ratunkowych będących na miejscu zdarzenia żadna z rannych osób nie trafiła na oddział intensywnej terapii. Nie wyklucza się jednak, że pod gruzami znajdują się ludzie. Funkcjonariusze zachęcają mieszkańców miasta do zamykania okien z powodu silnego dymu. Przyczyna wybuchu jest wciąż nieznana. Nieoficjalnie mówi się, że eksplozja mogła nastąpić w wyniku prac remontowych w budynku. Jeden z pracowników sklepu miał naruszyć rurę gazową.",,
Święto Przemienienia Pańskiego. Tysiące prawosławnych na Świętej Górze Grabarce,Na Świętej Górze Grabarce niedaleko Siemiatycz (woj. podlaskie) trwa główna świąteczna liturgia dwudniowych prawosławnych uroczystości święta Przemienienia Pańskiego. Każdego roku na święto zwane w ludowej tradycji „Spasem” przybywają tysiące wiernych z kraju i zagranicy.,"Wierni obchodzą na kolanach cerkiew Przemienienia Pańskiego, a następnie ustawiają na wzgórzu drewniane krzyże intencyjne. Pielgrzymi przychodzą także do źródła u podnóża Świętej Góry, piją z niego wodę i obmywają się nią.Przypadające 19 sierpnia Przemienienie Pańskie jest najważniejszym świętem w sanktuarium na Grabarce. Niedzielnym uroczystościom przewodniczyć będzie zwierzchnik Polskiego Autokefalicznego Kościoła Prawosławnego metropolita Sawa. Wśród gości będzie delegacja amerykańskiej Cerkwi z metropolitą Ameryki i Kanady Tichonem.Tradycyjnie już dzień lub dwa wcześniej przybywają do tego sanktuarium rzesze wiernych, w tym uczestnicy pieszych pielgrzymek z różnych miejsc kraju. Takie grupy przyszły na Grabarkę m.in. z Warszawy, Sokółki, Bielska Podl., Hajnówki, Milejczyc i Jabłecznej. Do niektórych grup dołączali wierni z jeszcze odleglejszych regionów Polski.Po raz 23. została zorganizowana pielgrzymka wojska i służb mundurowych, której uczestnicy spotkali się w sobotę rano w Siemiatyczach i stamtąd przeszli liczącą kilkanaście kilometrów trasę na Grabarkę. Również z Siemiatycz przyszła w pielgrzymce grupa pątników z polskiej parafii prawosławnej działającej w Brukseli. 120-kilometrowa pielgrzymkaRokrocznie największą jest pielgrzymka z Białegostoku, w której we wtorek wyruszyło niemal trzysta osób. Ona również dotarła na Świętą Górę w sobotę po południu. W tym roku odbyła się po raz 33., jej organizatorem jest Bractwo Młodzieży Prawosławnej Diecezji Białostocko-Gdańskiej; trasa liczyła około 120 km.Góra Grabarka z małą cerkwią na wzgórzu i żeńskim klasztorem to dla prawosławnych miejsce święte. Ma dla nich takie znaczenie jak Częstochowa dla katolików. Często nazywana jest też „wzgórzem krzyży”, z racji krzyży wotywnych, przynoszonych i ustawianych na wzgórzu przez wiernych. Przez lata ustawiono ich na Grabarce tysiące.Tradycja pielgrzymowania w to miejsce sięga 1710 r. Wówczas jeden z okolicznych mieszkańców doznał objawienia, że wszyscy, którzy tam dotrą, zostaną uratowani od panującej wtedy epidemii cholery. Jak głosi przekaz, ci, którzy przybyli na Grabarkę i ustawili tam krzyż, zaczęli zdrowieć. Najliczniejsze pielgrzymki zaczęły przybywać tam po II wojnie światowej, gdy główne sanktuaria prawosławne na terytorium Polski znalazły się w granicach ZSRR.",,
SPD pozywa biskupa do sądu za wypowiedzi o LGTB i gender,"Politycy Socjaldemokratycznej Partii Niemiec złożyli doniesienie do prokuratury na biskupa pomocniczego austriackiego Salzburga oraz na katolicki portal Kath.net. Powodem jest list pasterski duchownego, który opublikowano na portalu. Zdaniem lewicowych polityków biskup obraził środowisko LGTB (homoseksualiści, osoby biseksualne oraz transgenderyczne) określając je mianem „osób z zaburzeniami”. O sprawie donosi portal niezależna.pl.","Biskup pomocniczy austriackiego Salzburga Andreas Laun opublikował w marcu, za pośrednictwem Kath.net, list pasterski, w którym określił homoseksualistów mianem „mężczyzn i kobiet z zaburzeniami”. Czterech polityków SPD uznało te słowa za „nienawistne i pogardliwe wobec ludzi wypowiedzi” - podał portal pch24.pl.Biskup Laun w liście wskazał również na związek między homoseksualizmem a pedofilią, a ideologię gender porównał z nazistowską nauką o rasach. Biskup podkreślił, że zarówno w wypadku gender, jak i nazistowskiej pseudonauki o rasach, chodzi o nihilistyczne i niszczycielskie cele.",,
Emilewicz: Zjednoczona Prawica zrealizowała większość obietnic z 2015 r.,"Minister przedsiębiorczości i technologii Jadwiga Emilewicz, „jedynka” PiS z Poznania, powiedziała, że Zjednoczona Prawica zrealizowała większość obietnic złożonych w 2015 r. Podczas konwencji wyborczej w Poznaniu Emilewicz podkreśliła, że obóz rządzący pracuje dla Polaków bez względu na to, na kogo głosują.","– Większość obietnic, które złożyliśmy w 2015 r., udało nam się zrealizować, nie rezygnując z ambitnych planów społecznych, które są takim okrętem flagowym, znakiem rozpoznawczym tego rządu – mówiła Emilewicz. – My pracujemy dla całej Polski, bez względu na to, na kogo decydują się głosować Polacy w danych miejscach. Bo nas interesuje rozwój zrównoważony. Mam nadzieję, że ten dobrze, skutecznie i trwale realizowany program pozwoli nam przemówić do serc i rozumów poznaniaków i mieszkańców całej Wielkopolski. Na to mam nadzieję i myślę, że na to pracujemy wraz z kolegami i koleżankami z całej listy – dodała.Na czwartek zaplanowano również drugą konwencję okręgową – w Koninie. Prezes PiS Jarosław Kaczyński w czasie kampanii przez wyborami parlamentarnymi 13 października ma odwiedzić wszystkie 41 okręgów wyborczych.",,
Kondolencje prezydenta Andrzeja Dudy po wypadku na Słowacji,"Prezydent Andrzej Duda złożył kondolencje prezydent Słowacji Zuzanie Čaputovej w związku z tragicznym wypadkiem autobusu, do którego doszło 13 listopada w miejscowości Nitrianske Hrnčiarovce. Zginęło w nim 12 osób, w tym pięcioro dzieci.","„Łączymy się w bólu z osobami dotkniętymi tą tragedią. Odczuwam ogromny żal, a moje myśli kieruję do rodzin ofiar. Rannym życzę szybkiego powrotu do zdrowia” – napisał w imieniu swoim i wszystkich Polaków Andrzej Duda. Wyrazy współczucia przekazali również prezydenci Węgier János Áder i Czech Miloš Zeman. Z powodu wypadku wizytę na Cyprze skrócił premier Peter Pellegrini. Na nadzwyczajnym posiedzeniu rządu podjęto decyzję, że piątek, 15 listopada, będzie na Słowacji dniem żałoby narodowej.  – Wśród ofiar są dzieci, które miały całe życie przed sobą. Miały swoje sny i plany życiowe, i miały swoje rodziny. Rada ministrów podjęła decyzję, że w piątek od godz. 8 do 20 obowiązywała będzie żałoba narodowa – poinformował Pellegrini.",,
TVP organizuje koncert kolęd w Archikatedrze Oliwskiej,"Koncert kolęd organizowany przez TVP odbędzie się w Archikatedrze Oliwskiej we wtorek wieczorem. Wśród wykonawców pojawią się m.in. Eleni, Alicja Węgorzewska i Golec uOrkiestra. Retransmisję koncertu zaplanowano w wigilijny wieczór w Programie 1 TVP.","Koncert, na który złożą się m.in. najbardziej znane polskie kolędy, rozpocznie się w Archikatedrze Oliwskiej we wtorek o godz. 19. Wszystkie wejściówki umożliwiające wstęp na koncert zostały już rozdane, ale przed kościołem ma stanąć telebim, który umożliwi chętnym śledzenie koncertu na żywo. Organizowany przez Telewizję Polską występ zostanie zarejestrowany, a jego odtworzenie zaplanowano w Programie 1 TVP w Wigilię Bożego Narodzenia. Agnieszka Sołtan z TVP poinformowała, że nagranie zostanie wyemitowane w dwóch blokach: o godz. 17.30 i 18.30. Na koncert złożą się kolędy, które wykonają: Eleni, Margaret, Halina Mlynkova, Natalia Szroeder, Alicja Węgorzewska, Rafał Brzozowski, Maciej Miecznikowski, Sławek Uniatowski oraz zespoły Golec uOrkiestra i Pectus. We wnętrzu katedry, w której kryptach pochowano licznych dostojników kościelnych oraz przedstawicieli rodów książąt pomorskich, znajdują się 23 ołtarze powstałe w renesansie, baroku i rokoko. Zdobią je m.in. obrazy wykonane przez XVII-wiecznych malarzy gdańskich, w tym Hermana Hana, które są jedną z wizytówek katedry. Tym, z czego jednak najbardziej słynie świątynia, są rokokowe organy, na których począwszy od 1958 r. w sezonie letnim odgrywane są koncerty międzynarodowego festiwalu muzyki organowej. Składający się z prawie 8 tys. piszczałek instrument zostały zbudowany w drugiej połowie XVIII w. przez Jana Wulfa z Ornety. Instrument zdobią m.in. rzeźbione w drewnie lipowym rokokowe girlandy kwiatów, figury aniołów poruszających trąbkami, puzonami, fanfarami i dzwonkami, a także ruchome słońca i gwiazdy. Praca nad pierwotnymi organami trwała 25 lat – budowano je w latach 1763-88. Od tamtego czasu były wielokrotnie przerabiane i uzupełniane.",,
„USA są gotowe bronić siebie i sojuszników przed Koreą Północną”,"Stany Zjednoczone są gotowe, by bronić siebie i swych sojuszników przed rosnącym zagrożeniem ze strony Korei Północnej - poinformował w środę Pentagon, potępiając próbę międzykontynentalnego pocisku balistycznego (ICBM) przeprowadzoną przez północnokoreański reżim.","– Jesteśmy przygotowani do obrony własnej i naszych sojuszników, jak również do wykorzystania wszelkich dostępnych nam środków, by powstrzymać rosnące zagrożenie ze strony Korei Północnej – zapewniła w oświadczeniu rzeczniczka Pentagonu Dana White. Podkreśliła, że zaangażowanie USA w obronę sojuszników, Korei Południowej i Japonii, w obliczu tych zagrożeń, pozostaje niezmienne.Korea Płn. ogłosiła we wtorek, że przeprowadziła pierwszą udaną próbę międzykontynentalnego pocisku balistycznego. Telewizja państwowa zaznaczyła, że Korea Płn. „jest silną potęgą jądrową” i posiada „bardzo potężny ICBM, który może uderzyć w każde miejsce na świecie”. Podczas „historycznego” testu nowa rakieta Hwasong-14 po 39 minutach lotu spadła do Morza Japońskiego w wyłącznej japońskiej strefie ekonomicznej.",,
"Trzaskowski zaleca Biedroniowi: Radziłbym, by nie atakował nas tak mocno jak PiS","Niepokoi mnie, że Wiosna zabiera elektorat Platformie, chciałbym, żeby lider partii Wiosna Robert Biedroń skupił się na pozyskiwaniu nowego elektoratu – powiedział we wtorek prezydent Warszawy Rafał Trzaskowski (PO), pytany o opinię na temat nowej partii Roberta Biedronia.","Na początku lutego w Warszawie Biedroń zainaugurował działalność swojej partii o nazwie Wiosna. Zapowiedział m.in. powołanie komisji sprawiedliwości i pojednania do rozliczenia tych, którzy łamali konstytucję, odpartyjnienie spółek skarbu państwa, likwidację Rady Mediów Narodowych, przygotowanie ustawy o jawności i zasadach wynagrodzeń w sektorze publicznym oraz wprowadzenie prawa do aborcji na żądanie do 12. tygodnia, likwidację Funduszu Kościelnego, wycofanie religii ze szkół, renegocjację konkordatu, a także zamknięcie kopalni węgla do 2035 r. Według Biedronia wszystkie przedstawione przez niego propozycje będą kosztowały ok. 35 mld zł.Trzaskowski pytany w portalu Onet.pl o partię Wiosna, powiedział, że „niepokoi czy martwi” go, że Wiosna zabiera elektorat Platformie i „na to się nastawia”.– Bo gdyby było tak, że Wiosna nastawia się przede wszystkim na pozyskiwanie nowego elektoratu, na próbę rozmowy z tymi, którzy do tej pory nie rozmawiali, to cała opozycja odniosłaby tylko i wyłącznie pozytywne skutki – ocenił prezydent Warszawy.Na uwagę dziennikarza, że Biedroniowi udało się wnieść świeżość do polskiej polityki, chociaż sam w polityce nie jest nowy, Trzaskowski przyznał, że jest „to ciekawy fenomen”. – Biedroń był w kilku partiach politycznych, a umie stworzyć wrażenie świeżości, mimo że w polityce jest 20 lat – zauważył.",,
Macron wzywa do „europejskiego renesansu” i rewizji traktatów,"Prezydent Francji Emmanuel Macron opublikuje we wtorek artykuł, w którym przedstawi plan „europejskiego renesansu”. Chce zwołania konferencji do przedyskutowania politycznych zmian w Europie i rewizji traktatów. Tekst ma zostać opublikowany w gazetach we wszystkich krajach Unii; opublikują go m.in. brytyjski „Guardian”, niemiecki „Die Welt” oraz hiszpański „El Pais”.","Francuski przywódca wysuwa w nim propozycje reform unijnej strategii gospodarczej w obliczu konkurencji ze strony Chin i USA, utworzenia agencji do walki z cyberprzestępczością, zwalczania zmian klimatycznych i innych problemów środowiska oraz wzmocnienia praw socjalnych. Oceniając, że majowe wybory do Parlamentu Europejskiego będą miały decydujące znaczenie dla przyszłości Europy, Macron pisze: „Europa nigdy nie była tak potrzebna, jak teraz od czasu II wojny światowej i nigdy nie była w takim niebezpieczeństwie”.Proponuje w tym kontekście stworzenie europejskiej agencji, której zadaniem byłaby ochrona demokracji przed wyborczymi manipulacjami. Francuski przywódca krytykuje również nacjonalizm, uznając, że jest on „projektem negacji”. Opowiada się także za zakazem finansowania europejskich partii politycznych przez podmioty spoza Starego Kontynentu.Tarcza społecznaW artykule opowiada się za nowym traktatem dotyczącym obronności i bezpieczeństwa, który definiowałby obowiązki państw UE w koordynacji z NATO. Wśród propozycji jest też utworzenie „tarczy społecznej”, która zagwarantowałaby w szczególności „tę samą płacę w takim samym miejscu pracy”. „Europa, w której stworzono zabezpieczenie społeczne, musi stworzyć osłonę społeczną dla każdego pracownika, od Wschodu do Zachodu i od Północy na Południe” – podkreśla prezydent Francji, proponując, by każdy pracownik na Starym Kontynencie miał zagwarantowaną europejską płacę minimalną dostosowaną do każdego państwa.",,
"„Ratowali Żydów, nie licząc się z kosztami”. Archiwum Eissa w Belwederze","– Cieszę się, że ludzie z całego świata będą mogli usłyszeć o tych Polakach, którzy byli do tej pory cichymi bohaterami tamtej walki o ludzkie życie – powiedział prezydent Andrzej Duda podczas uroczystości w Belwederze. Zaprezentowano tam archiwum Chaima Eissa dokumentujące działania polskiej dyplomacji w celu ratowania Żydów podczas II wojny światowej.","Prezydent podkreślił, że dla tzw. grupy berneńskiej, działającej z oddaniem mimo wielu przeszkód i niebezpieczeństw, ważna była każda godzina, każdy dzień, paszport i dokument.  - I to właśnie im przyświecało. Ratowali ludzi, nie licząc się z żadnymi kosztami, współdziałając ręka w rękę jako Polacy, czy to polskiego, czy żydowskiego pochodzenia, współobywatele, w poczuciu zwykłej, po prostu ludzkiej więzi w walce przeciwko bezprawiu, walce przeciwko okrucieństwu, przeciwko temu, z czym tak głęboko nie zgadzali się jako ludzie, obywatele i dyplomaci - zaznaczył Andrzej Duda. Archiwum Eissa zawiera dokumenty przedstawiające akcję ratunkową prowadzoną w okresie II wojny światowej w Bernie przez ówczesnego polskiego ambasadora Aleksandra Ładosia i jego dyplomatów oraz współpracujące z nimi organizacje żydowskie. W jej ramach grupa berneńska wystawiła kilka tysięcy uzyskanych nielegalnie paszportów Ameryki Łacińskiej, ratując życie wielu setkom osób.",,
Kurs rubla na moskiewskiej giełdzie najniższy od ponad dwóch lat,"Na moskiewskiej giełdzie walutowej kurs rubla spadł w poniedziałek, po raz pierwszy od marca 2016 roku, poniżej granicy 70 rubli za 1 USD. W pierwszych minutach po otwarciu kurs spadł do 70,16 rubla za 1 USD, potem nastąpiła korekta do 69,8 rubla za 1 USD.","W niedzielę odbyły się w Rosji wybory regionalne i lokalne, w których poniosła straty rządząca partia Jedna Rosja.Kurs euro kształtował się na otwarciu giełdy na poziomie 80,89 rubla za 1 euro, a potem spadł do 80,56 rubla za 1 euro.Jak pisze dziennik gospodarczy „Wiedomosti”, rynek oczekuje podniesienia głównej stopy procentowej przez rosyjski bank centralny 14 września.Oficjalny kurs walut banku centralnego z 8 września to: 69,03 rubla za 1 USD i 80,36 rubla za 1 euro.",,
Polska w grupie państw najbardziej przyjaznych start-upom,"Polska znalazła się na siódmym miejscu na świecie w rankingu państw najbardziej przyjaznych start-upom, który sporządził amerykański magazyn „CEOworld Magazine”. W porównaniu z 2018 r., to awans o sześć pozycji. Zwycięzcą okazały się Stany Zjednoczone.","Za USA, a przed Polską sklasyfikowano kolejno: Wielką Brytanię, Kanadę, Izrael, Indie i Niemcy, zaś za Polską znalazły się m.in. Szwajcaria na 11. miejscu, Francja na 12., Irlandia na 17., Finlandia na 21., a Japonia na 23. miejscu. Ogółem sklasyfikowano 62 państwa. Na ogólną pozycję kraju składało się pięć elementów: inwestycje w kapitał ludzki, poziom badań i rozwoju, infrastruktura dla przedsiębiorców, zasoby siły roboczej i system polityczny. Polska uzyskała ogólny wynik 86 punktów na 100 możliwych, zaś w poszczególnych kategoriach oceniona została kolejno na 78, 82, 86, 81 i 78 punktów. Ranking został sporządzony na podstawie badania przeprowadzonego wśród prawie 195 tys. respondentów z 96 państw, przy czym ponad 96 tys. to osoby z co najmniej średnim wykształceniem z klas średnich i wyższych, ponad 54 tys. to liderzy biznesowi, a pozostali to ogół społeczeństwa.",,
"„Będę się o niego bił, ku**a, do końca życia”. Sąd uniewinnił prezydenta Tczewa","Sąd Okręgowy w Gdańsku prawomocnie uniewinnił prezydenta Tczewa Mirosława Pobłockiego od zarzutów przekroczenia uprawnień i złamania przepisów ustawy o ochronie danych osobowych. To właśnie o tym urzędniku na taśmach mówił poseł PO Sławomir Neumann. – Jak Pobłocki będzie członkiem Platformy i będzie naszym prezydentem, to będę się o niego bił, ku**a, do końca życia. Jak jest poza, mam go w dupie – mówił były szef klubu PO.","Gdański sąd utrzymał w poniedziałek wyrok pierwszej instancji – Sądu Rejonowego w Malborku – który uniewinnił prezydenta Tczewa Mirosława Pobłockiego. Według prokuratury urzędnik przekroczył swoje uprawnienia poprzez przekazanie nieuprawnionym osobom nagrania z miejskiego monitoringu.  Jak przypomina Radio Gdańsk, chodzi o tzw. aferę plakatową sprzed pięciu lat. Prezydent Tczewa chciał ustalić, kto wywiesza plakaty informujące o nagrodach, które prezydent przyznał prezesom spółek miejskich.   Rozgłośnia przypomina, że nagrania posłużyły prezesom do wytoczenia inicjatorom akcji procesów o zniesławienie.  O prezydencie Tczewa w kontekście sądów i postępowań mówił na taśmach ujawnionych przez TVP Info poseł Sławomir Neumann. Działalnością prezydenta Tczewa interesowała się prokuratura i CBA.   Chodziło o sprzedaż gruntów w mieście; jest podejrzenie, że miasto straciło miliony złotych. Na taśmach zarejestrowano, jak Neumann przekonuje, że ewentualne kłopoty prezydentów PO z prawem nie będą problemem w kampanii wyborczej przed wyborami samorządowymi, bo zarzuty prokuratorskie są – jego zdaniem – z punktu widzenia wyborców anty-PiS korzystne.",,
Mrożą pieniądze i studzą emocje [OPINIA],"Nieoficjalna, lecz trwająca w najlepsze kampania wyborcza w Warszawie pokazuje dwie ważne rzeczy. Przypomina nam, czemu najpierw Bronisław Komorowski, a później jego formacja stracili trzy lata temu władzę. Pokazuje również, jak Beata Szydło wygrała wybory, najpierw z Andrzejem Dudą, później – z Prawem i Sprawiedliwością.","W kampanii Jakiego, który przecież jest politykiem koalicyjnej Solidarnej Polski, widać tamtą energię, zaangażowanie i determinację. Czasem można jednak odnieść wrażenie, że Zjednoczonej Prawicy trochę brak już tamtej mocy, spalającej się w jałowych sporach z opozycją czy instytucjami, których do swoich racji i tak nie będzie w stanie przekonać. Co zresztą wykazał znakomicie sam Rafał Trzaskowski.Kandydat Platformy i Nowoczesnej na prezydenta Warszawy mijający tydzień zaczął bowiem od wypowiedzi na temat wykraczający poza granice stolicy. Mówiąc bowiem o unijnych funduszach na inwestycje w Warszawie z rozpędu poinformował słuchaczy, że ich przyznanie zależy od tego, kto wygra wybory. Pieniądze dziś są bowiem Polsce odbierane jako reakcja na „łamanie praworządności”, niemniej „dzięki naszym staraniom te nie przepadają, tylko będą mrożone. (...) jak my wygramy kolejne wybory, to te pieniądze zostaną odmrożone.” Gdy Trzaskowski mówi, że jeśli wygra PiS, Unia nie da na metro, pokazuje wyraźnie, że w wizji PO mieści się szantaż ekonomiczny jako narzędzie wpływu na decyzje polityczne mieszkańców państw Unii Europejskiej.Oczywiście Rafał Trzaskowski znalazł natychmiast całe grono życzliwych dziennikarzy, tłumaczących, co chciał powiedzieć, a grono przekonanych bez problemu przyjmie obie interpretacje, nie widząc w nich niczego nie na miejscu. Dla pozostałych to kolejny dowód na to, że Platforma gotowa jest podjąć grę przeciwko obecnej władzy każdym kosztem i nie cofając się przed niczym, przed czym cofnęłyby się partie opozycyjne w pozostałych krajach Unii. Tyle, że apele Platformy i Nowoczesnej, by Unia jak najostrzej traktowała dziś Polskę coraz częściej przestają być na rękę eurokratom. Im bliżej do wyborów, tym wyraźniej widać, że mocniejsze stają się wśród wyborców tendencje nie mieszczące się  w dotychczasowej unijnej poprawności politycznej. W praktyce widzimy to w zmianie podejścia poszczególnych państw do kwestii uchodźców. Rozpoczyna się właśnie kolejny unijny szczyt w tej sprawie, lecz uznany z góry za próbę powtórzenia starych frazesów i nieskutecznych rozwiązań jest on bojkotowany przez państwa Grupy Wyszehradzkiej i Włochy. Z Wyszehradem zaś, przynajmniej w tej jednej sprawie, wspólnym głosem mówi również Austria. Jeśli wybory do Parlamentu Europejskiego potwierdzą te zmiany w nastawieniu wyborców, o wiele mocniej zabrzmi w nim wkrótce głos partii, dziś jeszcze lekceważonych i spychanych na polityczny margines. O tym, że zbliża się trzęsienie ziemi wiedzą choćby niemieccy chadecy, którzy rozważają nawet dopuszczenie znienawidzonego PiS do frakcji EPD, w której dziś znajdują się PO i PSL (lecz również nie pasujący tam zbytnio Fidesz), licząc się z tym, że ten desperacki ruch może być jedyną szansą na zachowanie znaczenia tej grupy w europarlamencie. Jeśli zaś przed wyborami dojdzie do radykalnego i kosztownego dla mieszkańców wtrącenia się Brukseli w sprawy jednego państwa, dostarczy to paliwa wszystkim partiom, chcącym rozmontować dzisiejsze unijne porządki. Jeśli więc elity UE mają resztki instynktu samozachowawczego, przed wyborami nie należy już spodziewać się zaostrzenia retoryki wobec Polski, choć oczywiście taka idea wciąż ma wielu wpływowych zwolenników.Trzaskowski powiedział kilka słów za dużo, nie jest w tym jednak odosobniony. Warto przypomnieć sobie w tym kontekście tweet Pawła Rabieja o odpowiedzialności za zbrodnie II Wojny Światowej. Winni za nie mieli być… „Naziści, nie Niemcy. Na tej samej zasadzie: TK nie zniszczyli Polacy, ale @pisorgpl, i to on za to odpowie, a nie Polacy”  – tłumaczył w styczniu 2017 roku rzecznik Nowoczesnej, który w chwilę później rzecznikiem być przestał, co większość obserwatorów tłumaczyła tym właśnie wpisem. Było to jednak półtora roku temu, dziś zaś Rabiej prowadzi z Trzaskowskim wspólną kampanię. Ciekawe, czy pamięta jeszcze, że w październiku zeszłego roku założył się z red. Robertem Mazurkiem, że Platforma w przypadku wystawienia własnego kandydata nie wygra wyborów w Warszawie. I, choć ostrzegam przed lekceważeniem warszawskiej specyfiki i przypominam, że w stolicy nawet w 2015 roku Bronisław Komorowski wygrał i to wysoko z Andrzejem Dudą, więc wciąż wygrać może również Trzaskowski, październikowy pogląd Rabieja nie jest dziś odosobniony. Na fatalną kampanię kandydata Zjednoczonej Opozycji uwagę zwraca nawet Ryszard Petru, dla którego musi być gorzka myśl, że to od jego decyzji o poparciu tego kandydata zaczął się prawdziwy koniec jego przywództwa w Nowoczesnej. Spotkania Rafała Trzaskowskiego to inscenizowany show z udziałem działaczy partyjnych, na których osoba spoza towarzystwa może zostać potraktowana wręcz agresywnie, co spotkało vlogera Dariusza Mateckiego. Z Patrykiem Jakim natomiast porozmawiać chcą tłumy mieszkańców, często nie mieszczące się w wynajętych salach. Obecność przeciwników, zadających nieuzgodnione z kandydatem pytania jedynie dodaje jego wyborczym imprezom kolorytu, zwłaszcza, że Jaki potrafi nie tylko przedstawić propozycje dla miasta, lecz i sprawnie odciąć się polemistom. W Warszawie swoją obecność w polityce zaznaczyć chce lewica, zarówno ta spod znaku SLD, jak i nowa, spod znaku Razem, prawdopodobnie zblokowana z dużą częścią ruchów miejskich. Budzi to spore obawy Platformy, oskarżającej te środowiska o grę na rzecz PiS, choć tak naprawdę grają one głównie na siebie, mając, w dużym stopniu dzięki złej polityce miasta, na odegranie po raz pierwszy znaczącej roli. Być może kandydaci spoza wielkiej dwójki, w tym wystawiony przez SLD Andrzej Celiński, odbiorą trochę głosów Trzaskowskiemu, Jaki natomiast zbiera część niezadowolonego elektoratu, który mógłby głosować na innych kandydatów, takich jak Jan Śpiewak. Zaryzykuję stwierdzenie, że możliwe jest ściągnięcie tych głosów jeszcze przed drugą turą, która będzie raczej plebiscytem za lub przeciw Jakiemu/Trzaskowskiemu. Wynik zaś nie jest pewny. Kluczem może być przekonanie do głosowania osób, które nie biorą udziału w wyborach, tu zaś większe szanse ma zdecydowanie Jaki. Natomiast ci z wyborców centrum i miejskiej lewicy, którzy nie zdecydują się zaufać Jakiemu już w pierwszej turze, zapewne ostatecznie ulegną strachom, podpowiadanym przez media i, choć niechętnie, przekażą głosy Trzaskowskiemu/Rabiejowi lub zostaną w domu. Ostanie sondaże pokazują zanik Nowoczesnej i dobre wyniki PiS, za to drugie być może w dużym stopniu odpowiada właśnie warszawska, lecz śledzona w całej Polsce kampania. PO z N. planuje już kolejne wspólne przedsięwzięcia, co dla drugiej z tych partii wydaje się być jedynym ratunkiem. Zostawmy jednak partyjną politykę, ponieważ zdecydowanie nie był to temat tygodnia. Polska drużyna mundial w Rosji zaczęła słabym meczem, nim jednak biało-czerwoni wybiegli na boisko okazało się kolejny raz, że jeśli „łączy nas piłka” to zdecydowanie nie wszystkich. Krystyna Janda w TVN skarżyła się, że polscy kibice „przy byle sukcesie dostają irracjonalnego obłędu i manię wielkości, ja tego nie mogę słuchać. Zwycięstwo jest dla mądrych, gdybyśmy zwyciężyli, to nie dałoby się wytrzymać już dalej w tej euforii zwycięstwa”. Wypowiedź ta pokazuje, jak bardzo obce elitom są emocje Polaków, ale też jak bardzo boją się one chwil, w których łączą one największa liczbę ludzi. Stąd próba wkroczenia w sam środek święta z własną pedagogiką wstydu. Ot, fałszywe informacje o Polakach, napadających na czarnoskórych kibiców po przegranym meczu, zderzane z obrazkami Senegalczyków, sprzątających po sobie trybuny. Odbieranie ludziom radości i próba wpisania wielkiej piłki w politykę. Idiotyczne próby samooszukiwania poprzez zaklejanie logo Telewizji Polskiej podczas oglądania transmisji meczów. Jak można dobrowolnie psuć sobie widowisko, na które czeka się kilka lat, nie jestem w stanie zrozumieć. Z drugiej strony trzeba mieć nadzieję, że w kolejnych spotkaniach, oby więcej, niż dwóch, nie zepsują go nam sami piłkarze. Fajnie byłoby jeszcze mieć okazję do „irracjonalnego obłędu i manii wielkości”.",,
Exposé Beaty Szydło na 100 dni rządu Mateusza Morawieckiego... [OPINIA],"Gdy kilka miesięcy temu doszło do najmocniejszego akcentu rekonstrukcji rządu – zmiany premiera, pisałem, że Prawo i Sprawiedliwość czeka potężna praca komunikacyjna, mająca na celu wyjaśnienie tego ruchu własnemu elektoratowi. Zmiana bardzo lubianej premier, na pracowitego i mającego dużo do powiedzenia, lecz jednak zupełnie inaczej odbieranego ministra, była dla większości sympatyków PiS zaskoczeniem. Mateusz Morawiecki dostał od większości wyborców kredyt zaufania, wzmocniony przez znalezienie nowej, przekonującej formuły obecności w rządzie Beaty Szydło.","Obecnie Prawo i Sprawiedliwość zaniedbuje wyjaśnienie   wyborcom, jaka strategia towarzyszy w wycofywaniu się z niektórych elementów reformy sądownictwa, ustawy o IPN, czy zapowiedzi publikacji tak długo ignorowanych wyroków trybunału Andrzeja Rzeplińskiego. To ostatnie tłumaczyć dziś można chyba tylko znużeniem obecnością niechlujnych stanowisk dogorywającego KOD naprzeciwko kancelarii premiera, to jednak słaby argument. Wśród możliwych zmian w nowych przepisach o Sądzie Najwyższym zniknąć ma różnica wieku emerytalnego kobiet i mężczyzn. Tak, jakby ktoś w PiS, poza światowymi potęgami, które  nie przyjęły tłumaczeń w sprawie ustawy o IPN, za wszelką cenę, nawet zaprzeczenia własnym dotychczasowym pryncypiom, ugłaskać chciał także irlandzką sędzię, która z tego właśnie powodu odmówiła nam wydania bandziora, handlującego narkotykami. Nie brak głosów, które wskazują, że zmiany są tak naprawdę wyłącznie grą, pozwalającą wycofać się KE z ataku na Polskę, ponieważ będą miały miejsce w momencie, gdy żadna z nich nie odwróci już sensu reform (przykładowo – publikacja orzeczeń TK nie ma już znaczenia, ponieważ odnosi się do nieobowiązujących ustaw). Gdy kilka miesięcy temu doszło do najmocniejszego akcentu rekonstrukcji rządu – zmiany premiera, pisałem, że Prawo i Sprawiedliwość czeka potężna praca komunikacyjna, mająca na celu wyjaśnienie tego ruchu własnemu elektoratowi. Zmiana bardzo lubianej premier, na pracowitego i mającego dużo do powiedzenia, lecz jednak zupełnie inaczej odbieranego ministra, była dla większości sympatyków PiS zaskoczeniem. Mateusz Morawiecki dostał od większości wyborców kredyt zaufania, wzmocniony przez znalezienie nowej, przekonującej formuły obecności w rządzie Beaty Szydło. Co uzyskamy od Unii? Jaką mamy pewność tych korzyści? Tego na razie nie wiemy, choć pojawia się pierwszy argument dla zwolenników tej tezy. To ciepłe słowa Jean Claude Junckera, od pewnego czasu przyjmującego na siebie rolę „dobrego policjanta”. Najlepszą policjantką może być Angela Merkel, gdy jednak od kanclerz słyszymy w miarę miłe rzeczy, w niemieckich mediach i od unijnych urzędników wciąż płyną całkiem inne sygnały. Znawcy wskazują, że w przede dniu możliwej zmiany układu sił w PE i Unii jako takiej, nasze znaczenie może wzrosnąć, a nawet najmocniejszym graczom nie na rękę jest trwanie konfliktu z Polską. Jednak już w kwestii wieku emerytalnego dochodzi do stworzenia wyłomu w całej narracji w jednej z kluczowych dla PiS dziedzin. Wyborcy patrzą na to, niewiele z tego rozumiejąc i choć zawsze w porę przypomną sobie, jakie mają alternatywy, to jednak jest ogromna różnica między głosowaniem z przekonania, a tylko, by uniknąć o wiele gorszych scenariuszy. A choć głos w obu przypadkach wart jest na pozór tyle samo, to zakładam, rządzący muszą mieć świadomość, że tylko wyborca, głosujący z przekonania, nie braku laku, jest w stanie swoim zaangażowaniem przekonać niezdecydowane osoby ze swojego otoczenia, choćby mówiąc o swoich motywacjach, wyborach i oczekiwaniach. Na razie po cichu minęło sto dni rządów premiera Morawieckiego. Czy spełniło oczekiwania, polegające głównie na poprawie relacji z zagranicą? W tej chwili ważą się losy naszych relacji z Unią i choć od kilku dni pojawiają się informacje o możliwym porozumieniu, którym towarzyszą te jeszcze bardziej cenne, o nowych sojusznikach,   nie można wydać jednoznacznej oceny. Czy udało się wypracować coś, co nie byłoby możliwe z poprzednią ekipą? Czy rezygnacja z najczęściej atakowanych przez opozycję ministrów, dała rządowi oddech, konieczny do dalszej pracy? Czy wreszcie pojawiły się nowe, dalekosiężne strategie gospodarcze, mogące się równać z wcześniejszymi, godnościowymi inicjatywami społecznymi? Trudno jest znaleźć twierdzącą odpowiedź na powyższe pytania. Oczywiście należy docenić sukces programu 500+ i obserwować rozwój jego młodszego rodzeństwa – Mieszkania +, to jednak działania, mające swój początek w poprzednich latach. Brak nowego otwarcia w  pracach rządu, czegoś, co nadałoby ton publicznej dyskusji, zdominowanej ostatnio przez działania zaczepne i ataki ze strony opozycji. Choć poziom medialnego ostrzału rządu jest mniej więcej stały, wcześniej  spotykał się on z kontrą opartą o pozytywny, prospołeczny przekaz. Dziś taką okazją mogłaby być finalizacja reformy wymiaru sprawiedliwości, której towarzyszą następne zagraniczne lamenty, kolejne kontrowersje wokół wyroków, zarówno wydawanych teraz (kolejny sędzia, tym razem skazany wcześniej za kradzież elementu wiertarki, bardzo łagodnie potraktowany przez SN), jak przed laty (głośna sprawa ewidentnie wrobionego Tomasza Komendy, niewinne więzionego przez 18 lat). Czy dokończeniu tego wątku rządowej agendy służyć mają ustępstwa, zapowiadane w zmianach niektórych, całkiem przecież świeżych przepisów? Czwartek przyniósł wydarzenie, które wiele mówi o opisanych przeze mnie komunikacyjnych problemach. Najmocniejsze, najszerzej komentowane wystąpienie, podsumowujące ostatnie działania rządu, a zarazem najmocniej kontrujące ataki wygłosiła w sejmie Beata Szydło. Można wręcz uznać, że to była premier ogłosiła w imieniu swojego następcy exposé po stu dniach jego kierownictwa. I zostało to przez zwolenników PiS zauważone, dając tym samym nowe paliwo dla głośno przez coraz więcej osób formułowanej tęsknoty za Szydło w poprzedniej roli. Wieczór należał jednak do Mateusza Morawieckiego, lecz głównie za sprawą opozycji, która zaatakowała premiera (i jego ojca) za pomocą fake newsa o rzekomej pożyczce, jakiej udzielić miał ks. Jegierski marszałkowi seniorowi. Sprawa ta została opisana w „Gazecie Polskiej” przez Wojciecha Muchę ponad dwa miesiące temu. Wystarczyło znać tekst, by wiedzieć, że ks. Jegierski, dzięki opozycji gwiazda jednego wieczoru, jest osobą całkowicie niewiarygodną. Z odgrzewanej afery zapamiętamy drona, za pomocą którego premier polować miał na wierzyciela swojego ojca. Odgrzewana jest też wojna wokół zaostrzenia przepisów antyaborcyjnych, na które zresztą PiS, wbrew nadziejom wielu katolickich wyborców, wydaje się nie mieć specjalnie ochoty.  Protesty pod hasłem obrony kobiet (z których nie wszystkie sobie takiej obrony życzą, co organizatorkom zbytnio nie przeszkadza) nośne były jednak tylko za pierwszym razem, gdy usiłowano przedstawić fałszywy, o wiele bardziej, niż w rzeczywistości radykalny, wymiar proponowanych zmian. Wówczas, podobnie jak później w akcję obrony sądownictwa III RP, włączyły się również osoby mniej zainteresowane polityką. Jednak radykalizm przekazu i treści imprez, zdominowanych przez środowiska krzykliwe, niszowe i radykalne, szybko odstraszył dużą część pierwszej fali demonstrantek. Tym razem od prostackiej wersji radykalizmu postanowiono zacząć, atakując pałace biskupie, przede wszystkim – warszawski.  „Zrozum biskupie, mamy cię w dupie” – radykalnie ogłosiła młodzież, ponoć akademicka i nawet przez niektóre uczelniane struktury wspierana.  Przypomina się klimat Krakowskiego Przedmieścia latem 2010 roku, jednak tak, jak ówczesny antyklerykalizm szybko się wypalił, tak i ten nie porwie tłumów, patrzących, według wszystkich badań i statystyk w zupełnie inną stronę. Tak, jak po zaledwie jednym tygodniu wygasła większość emocji, związana z handlem w niedzielę, choć tu zapewne również, może nawet co tydzień, powracać będą słabnące fale wyuczonej bezradności tych, którzy nie potrafią dać sobie rady bez otwartego w ten jeden dzień sklepu. Tradycyjnie jedną z form czarnego protestu lub jego białej opozycji jest chwilowe oznaczenie facebookowych awatarów odpowiednią nakładką. W ten sposób właściciele portalu, razem z naszymi znajomymi oczywiście, będą mieli kolejną okazję poznać nasze poglądy. I, być może udostępnić je komuś innemu, co okazuje się być na tyle częstą praktyką, by sam szef tego cudownego interesu musiał się tłumaczyć. A że w 2015 roku po raz pierwszy w polskich wyborach sporą, choć raczej jeszcze nie decydującą rolę, odegrały media społecznościowe, część opozycji i mediów natychmiast rzuciła się udowadniać, że i Andrzej Duda swoją wygraną zawdzięcza jakimś podejrzanym machinacjom z udziałem tej firmy. Nudzi mnie już pisanie, że opozycja nie wyciąga wniosków, przypomnę tylko, że wielu obserwatorów nie mogło trzy lata temu wyjść ze zdziwienia, jak to dotąd nieźle sobie radząca w sieci PO oddaje pole, z oddolnym ruchem swoich przeciwników walcząc za pomocą kompletnie nietrafionych pomysłów w rodzaju pamiętnej strony „Co na to Bronek?”. A co na to Bronek? Nikogo to nie interesowało. Liberałowie oskarżający dotąd prawicę o hołdowanie spiskowym teoriom dziejów, ulegają jej sami, gdy pozwala im wytłumaczyć się przed sobą z własnego braku pomysłu. A że ten nadal się nie pojawił, zapewne i kolejne wybory parlamentarne przyjdzie przegrać w wyniku międzynarodowego spisku złych rządów i chciwych korporacji.",,
Tymoszenko wyjdzie z więzienia?,"Prezydent Ukrainy Wiktor Janukowycz zadeklarował, że podpisze ustawę umożliwiającą leczenie znajdującej się obecnie w
więzieniu byłej premier Julii Tymoszenko za granicą, jeśli taki dokument
zostanie przyjęty w parlamencie.","– Siły polityczne, które znajdują się w parlamencie, przygotowały projektustawy, pozwalającej uporać się z tym zadaniem. Dziś na Ukrainie nie maprawa, które pozwalałoby Tymoszenko na wyjazd za granicę. Jak tylko takwestia zostanie rozwiązana przez parlament i taka ustawa znajdzie się namoim biurku (...), ja ją podpiszę – powiedział Janukowycz w Swietłodarsku nawschodzie kraju.Zdaniem prezydenta po uchwaleniu odpowiedniej ustawy, o procedurze wyjazduTymoszenko do zagranicznej kliniki powinien decydować sąd. – Najprawdopodobniej będzie to sąd, który będzie podejmował decyzje, dotycząceprocedury wyjazdu i zachowania jakichś gwarancj – dodał Janukowycz.Projekt ustawy, umożliwiającej leczenie ukraińskich więźniów za granicą, leżyw Radzie Najwyższej (parlamencie) w Kijowie od lata. Jego autor, deputowanySerhij Miszczenko, twierdzi jednak, że większość parlamentarna nie chce gorozpatrywać. – Trzy miesiące temu osobiście zarejestrowałem projekt ustawy dotyczącypotrzebnych zmian w kodeksie karnym, lecz popierająca władze większość niechce nawet wnieść go do porządku dziennego – oświadczył poseł.Uwolnienia Tymoszenko, najważniejszej przeciwniczki Janukowycza, domaga sięUnia Europejska. UE uzależnia od tego planowane na koniec listopadapodpisanie umowy stowarzyszeniowej z Ukrainą.Nad rozwiązaniem sprawy Tymoszenko od wielu miesięcy pracuje misja ParlamentuEuropejskiego, składająca się z byłego prezydenta Aleksandra Kwaśniewskiego ibyłego przewodniczącego PE Pata Coxa. Dwa dni temu przedstawili onikonferencji przewodniczących PE raport, w którym uznali, że Ukraina niespełniła jeszcze warunków do podpisania umowy stowarzyszeniowej z UE.Konferencja przedłużyła ich mandat do 15 listopada. – Będziemy kontynuować naszą misję, bo jej główny cel (uwolnienie Tymoszenko)nie został osiągnięty – oświadczył wówczas Kwaśniewski.Podpisanie umowy stowarzyszeniowej Ukraina-UE oczekiwane jest na szczyciePartnerstwa Wschodniego w Wilnie. Politycy unijni twierdzą, że jeśli byłaukraińska premier nie opuści w najbliższych tygodniach więzienia, umowa niezostanie zawarta.Tymoszenko trafiła do więzienia skazana na siedem lat pozbawienia wolności zanaruszenia proceduralne, do których doszło, gdy jej rząd podpisywał kontraktygazowe z Rosją w 2009 roku. UE oceniła, że wyrok ten świadczy o wybiórczymstosowaniu prawa przez władze Ukrainy wobec przeciwników politycznych.Kwaśniewski i Cox zwrócili się niedawno do Janukowycza z prośbą oułaskawienie Tymoszenko, jednak prezydent ich podania na razie nieuwzględnił. Zdaniem ukraińskich komentatorów Janukowycz chce mieć pewność, żepo odzyskaniu wolności była premier nie będzie dla niego konkurentką wwyborach prezydenckich 2015 roku, w których obecny szef państwa będzieubiegał się o reelekcję.",,
Magdalena Adamowicz o Polsce: Wkraczamy do najczarniejszych kart historii,"– Z trwogą stwierdzam, że to właśnie w moim kraju, w Polsce, prawo jest łamane i nadużywane ciągle – powiedziała europosłanka Magdalena Adamowicz na posiedzeniu komisji wolności obywatelskich i sprawiedliwości oraz komisji prawnej Parlamentu Europejskiego. Parlamentarzyści debatowali na temat możliwości wzmocnienia zasad państwa prawa w Unii Europejskiej.","Magdalena Adamowicz na forum komisji zarzuciła również, że to „urzędnicy państwowi i publiczne media” mają związek z tragiczną śmiercią jej męża, byłego prezydenta Gdańska Pawła Adamowicza.Europosłanka przekonywała, że „pod nadzorem ministra sprawiedliwości i prokuratora generalnego w jednej osobie” w Ministerstwie Sprawiedliwości „działała fabryka trolli”. – Nie może być zgody na nadużywanie przez władze środków represyjnych, poniżania, budowania atmosfery linczu – powiedziała.– Kiedy kłamstwa, oszczerstwa i hejt stanowią narzędzie wykorzystywane przez urzędników państwowych i publiczne media, to wkraczamy do najczarniejszych kart historii – dodała.Adamowicz wskazała, że jej mąż – prezydent Gdańska Paweł Adamowicz – został zamordowany w styczniu, w wyniku poniżania, budowania atmosfery linczu i przez to, że „kłamstwa, oszczerstwa i hejt”, tak jak teraz wobec sędziów, „stanowią narzędzia wykorzystywane przez urzędników państwowych i publiczne media”.",,
„Zmiany w rządzie tuż po wyborach do Parlamentu Europejskiego”,"– Zmiany w rządzie planowane są tuż po wyborach do Parlamentu Europejskiego; chciałbym ostatecznie wiedzieć, którzy ministrowie dostaną się do europarlamentu – powiedział w piątek premier Mateusz Morawiecki.","Premier został spytany podczas konferencji prasowej o wypowiedź szefa KPRM Michała Dworczyka, według którego ministrowie kandydujący z pierwszych i drugich miejsc do PE, ostatnie dwa tygodnie kampanii spędzą na urlopach.– Uzgodniliśmy z większością ministrów, że ci, którzy są zaangażowani i chcą teraz intensywnie pracować przy swojej kampanii, chcą wziąć urlopy na ostatnie dwa tygodnie tej kampanii – powiedział Morawiecki.Dopytywany o termin rekonstrukcji rządu, w związku z prawdopodobnym odejściem części ministrów po wyborach, premier odparł, że odbędzie się ona już po 26 maja. – Jeśli chodzi o zmiany na poziomie rządu, to planujemy je raczej tuż po wyborach, dlatego że chciałbym ostatecznie wiedzieć, którzy ministrowie dostaną się do europarlamentu, a to zależy wyłącznie od woli wyborców – podkreślił. Wybory do europarlamentu 26 maja   Wybory do PE w Polsce odbędą się 26 maja. Wśród „jedynek” na listach PiS są m.in. szef MSWiA Joachim Brudziński, wicepremier Beata Szydło, minister edukacji Anna Zalewska, „trójką” jest minister rodziny, pracy i polityki społecznej Elżbieta Rafalska.",,
Asad oskarża Francję o wspieranie terroryzmu. Macron odpowiada,"Francuskie władze z oburzeniem zareagowały na słowa prezydenta Syrii Baszara al-Asada, że Francja „popierała terroryzm w jego kraju”. Prezydent Emmanuel Macron odpowiedział, że bez odsunięcia Asada od władzy nie można w Syrii zaprowadzić pokoju.","Prezydent Syrii oskarżył we wtorek władze w Paryżu o utrudnianie i torpedowanie rozmów pokojowych w Genewie. Stwierdził, że Francja od początku konfliktu popierała terrorystów. Nazwał tak liberalną opozycję syryjską, nie powiązaną z Państwem Islamskim ani innymi organizacjami islamistycznymi.Prezydent Macron uznał te słowa za nie do przyjęcia. Wyraził przekonanie, że pokoju w Syrii nie uda się zaprowadzić bez wysłuchania Syryjczyków i bez odsunięcia Asada od władzy.Prezydent Francji podkreślił, że priorytetem wojskowym jego kraju było rozprawienie się z tzw. Państwem Islamskim. Podkreślił, że taki był cel międzynarodowej koalicji. – Inni uczestnicy kierowali się odmiennymi celami, aby uderzyć w opozycję, a nie w terrorystów – dodał, co może stanowić aluzję do interwencji wspierającej reżim w Damaszku Rosji.",,
"Senator PiS o liście Schetyny: To list człowieka, który przegrał wszystko, co możliwe","– List Grzegorza Schetyny jest listem człowieka, który przegrał wszystko, co możliwe. Przegrał też to, co najważniejsze dla polityka, bo przegrał swoje miejsce w obozie politycznym – powiedział w programie „O co chodzi” w TVP Info Włodzimierz Bernacki, senator elekt z Prawa i Sprawiedliwości. Lider Platformy Obywatelskiej Grzegorz Schetyna w liście do członków partii i wyborców Koalicji Obywatelskiej podsumował wybory i wyznaczył cele na przyszłość.","„Jesteśmy najsilniejszą formacją opozycyjną. Jedyną, której Kaczyński się naprawdę boi. Dlatego to przeciwko nam będzie skierowana cała PiS-owska propaganda, zastraszanie, szantaże i korupcyjne oferty” – napisał m. in. lider PO.  – Schetyna przegrał wybory parlamentarne, zarówno na poziomie Sejmu, jak i Senatu. Przegrał też to, co najważniejsze dla polityka, bo przegrał swoje miejsce w obozie politycznym – powiedział Włodzimierz Bernacki, senator elekt z PiS. W jego opinii list „pokazuje poziom frustracji Grzegorza Schetyny”.  Bernacki uważa kariera polityczna lidera PO jest skończona. – Wszystko wskazuje na to, że pożegna się z miejscem lidera w PO – stwierdził polityk; jego zdaniem przewodniczący PO stara się stworzyć wrażenie, że POKO jest twierdzą oblężoną „przez zły PiS”.",,
"„Ruszam, żeby upewnić się, że mam trafne idee”. Spot Kidawy-Błońskiej","Małgorzata Kidawa-Błońska rozpoczyna kampanię przed prawyborami prezydenckimi w PO. W spocie, który pojawił się dziś na Twitterze, polityk mówi, że ma wizję prezydentury, którą chce zaoferować wszystkim Polkom i Polakom, a także ma plan kampanii. – Dzisiaj ruszam na spotkania w szesnastu regionach Polski, by w bezpośrednich rozmowach z wami upewnić się, że mam trafne idee, ale i poznać, jak je jeszcze ulepszyć – zapowiedziała.",,,
Gaz łupkowy; problemy z recyklingiem,"W USA wypadki przy wydobywaniu gazu łupkowego zdarzają się raz na sto odwiertów, ale gorsze są czynności rutynowe, tj. odzyskiwanie zanieczyszczonej wody – powiedział prof. Robert W. Howarth z amerykańskiego Cornell University, który na co dzień zajmuje się ekologią.","Dodał, że poważne wypadki, związane np. z wyciekiem metanu i innychsubstancji, zdarzają się raz na 1000 odwiertów.  – Może to nie wydaje się dużo, ale w Pensylwanii jest sto tysięcy odwiertów, co daje sto poważnych i tysiąc mniejszych wypadków – wyliczył Howarth.  – Ale większym problemem niż wypadki są rutynowe czynności – zaznaczył.Chodzi o metodę tzw. szczelinowania hydraulicznego, stosowaną na szerokąskalę w USA, a której stosowania w UE chcą zakazać Zieloni. Polega ona nawpompowaniu pod ciśnieniem w głębokie odwierty dużej ilości wody z niewielką domieszką substancji chemicznych, by rozsadzić skałę łupkową i uwolnić gaz. Metoda ta jest zakazana we Francji, obiekcje wyrażają też Niemcy. Póki co, nie ma innej metody, a Polska może mieć największe złoża gazu łupkowego w Europie, co budzi nadzieje na energetyczną niezależność. – Wtłacza się w odwiert dużą ilość wody z toksynami, dodatkowo płyn wyciąga ze skały radioaktywne substancje, toksyczne węglowodory i metale, a 20 do 30 procent wpompowanego płynu wraca z powrotem. Jeśli do jednego otworu wlewa się 20 milionów litrów wody, wypływa z powrotem cztery miliony z wieloma szkodliwymi substancjami Powstaje pytanie, co z tym zrobić – tłumaczył Howarth. Jego zdaniem, nie ma odpowiedzi na to pytanie, bo nie ma jeszcze technologii „recyklingu” zanieczyszczonej wody.Przytoczył dane z USA, z których wynika, że w 2010 r. odzyskane było tylkook. 3 proc. wody wlewanej do odwiertów.  – Jednej trzeciej wody w ogóle brakuje, nikt nie wie, co się z nią stało. Podejrzewamy, że zostałarozwieziona ciężarówkami i zrzucona wzdłuż dróg. Dwie trzecie jestprzewożonych do miejskich oczyszczalni ścieków, czyli materiał ten pływa wrzekach i jeziorach, co powoduje wiele problemów. Pensylwania dopiero odczerwca zakazała tego procederu – podkreślił.Zauważył, że na ryzyko zanieczyszczenia wody pitnej narażeni są mieszkańcyobszarów wiejskich, czerpiący wodę ze studni.  – Zaobserwowaliśmy, że jeśli ktoś mieszka w odległości jednego kilometra od odwiertu, jest bardzo dużo prawdopodobieństwo (75 proc.), że woda pitna będzie zanieczyszczona dotakiego stopnia, w którym staje się niebezpieczna – powiedział profesor. Dodał, że dochodzi do tego ryzyko wynikające z konieczności budowy infrastruktury transportującej gaz.Jego zdaniem, wbrew powszechnej opinii, gaz łupkowy nie może być - dla krajów takich jak Polska – pomostem między węglem a niskoemisyjnymi źródłami odnawialnymi. Powoduje bowiem zwiększoną emisję metanu(główny składnik gazu ziemnego), który jest dużo bardziej szkodliwy dlaklimatu niż CO2. – Zaraz po szczelinowaniu odwiertu, w pierwszych dwóch tygodniach następuje wypływ zwrotny wtłaczanego płynu, wentylowany jest też w dużych ilościach gaz, by kontrolować ten wypływ i to jest największa różnica między gazem łupkowym i konwencjonalnym – powiedział profesor. Dodał, że można ograniczyć wyciek, ale amerykańskie firmy tego nie robią, bo jest to bardzo kosztowne. Oszacował, że na drodze od odwiertu do konsumenta wyciek gazu konwencjonalnego wynosi od 1,5 do 6 proc. (głównie na skutek nieszczelnych gazociągów), a w przypadku gazu łupkowego jest to o 1,9 proc. więcej. W Teksasie po raz pierwszy – Wydobywanie gazu ze skał łupkowych jest nowym zjawiskiem, pierwszy raz udało się to w Teksasie 15 lat temu, a na dużą skalę odbywa się zaledwie od 10 lat. Poza Teksasem gaz łupkowy wydobywany jest dopiero od trzech, czterech lat: w Pensylwanii, Colorado, a także na północnym wschodzie oraz na zachodzie USA i w zasadzie nigdzie poza Stanami – powiedział Howarth, zalecając ostrożność w Europie.W kwietniu amerykańska Agencja ds. Energii (EIA) poinformowała, że Polska ma 5,3 bln m sześc. możliwego do eksploatacji gazu łupkowego, czyli najwięcej ze wszystkich państw europejskich, w których przeprowadzono badania (raport EIA dotyczył 32 krajów). Ta ilość gazu powinna zaspokoićzapotrzebowanie Polski na gaz przez najbliższe 300 lat.",,
Imigranci zaatakowali załogę włoskiego statku,"Migranci, uratowani u wybrzeży Libii przez włoski statek, zaatakowali jego załogę. Obawiali się, że zostaną przetransportowani do Trypolisu. Z pomocą marynarzom przyszła jednostka włoskiej straży przybrzeżnej.","Minionej nocy statek „Vos Thalassa”, pływający pod włoską banderą i należący do prywatnej francuskiej platformy wiertniczej, podjął z uszkodzonej łodzi 66 migrantów. Zrobił to wbrew dyspozycjom zbliżających się jednostek libijskiej straży przybrzeżnej. W związku z tym włoskie MSW zapowiedziało, że statek nie będzie przyjęty w żadnym włoskim porcie, a migranci powinni być przeniesieni na pokład libijskich patrolowców. Wówczas migranci zbuntowali się i zaatakowali załogę, która zabarykadowała się na mostku kapitańskim i wezwała pomoc.",,
"G20: Trump nie podał ręki szefowi RE, ale Tusk się upomniał [WIDEO]","Prezydent USA Donald Trump zignorował przewodniczącego Rady Europejskiej Donalda Tuska w trakcie tzw. family photo na szczycie G20 i nie podał mu ręki. Trump przywitał się m.in. z prezydentem Korei Południowej Moon Jae-inem i księciem Arabii Saudyjskiej Mohammedem bin Salmanem. Po zdjęciach Tusk podszedł do prezydenta USA, upomniał się o swoje i do „handshake'a” doszło.","W Osace rozpoczęło się spotkanie przywódców G20. Dwudniowe obrady zdominować mają kwestie amerykańskich taryf celnych, a także sytuacja w Zatoce Perskiej związana z działaniami Iranu. W Osace są przywódcy 20 największych gospodarek świata; wśród nich m.in. amerykański prezydent Donald Trump, prezydent Chin Xi Jinpin i niemiecka kanclerz Angela Merkel. Rozmowy plenarne skupić się mają na kwestiach przeciwdziałania protekcjonizmowi gospodarczemu, a także ochronie klimatu.Na wspólne zdjęcie, tzw. family photo, prezydent USA Donald Trump przyszedł razem z prezydentem Rosji Władimirem Putinem. Trump przywitał się m.in. z prezydentem Korei Południowej Moon Jae-inem i księciem Arabii Saudyjskiej Mohammedem bin Salmanem. Zignorował natomiast szefa Rady Europejskiej Donalda Tuska, nie podał mu ręki.",,
Rozpoczęły się wybory prezydenckie w Rosji. Sondaże wskazują na jednego kandydata,W Moskwie oraz w większości obwodów europejskiej części Rosji w niedzielę o godz. 8 czasu lokalnego (godz. 6 w Polsce) rozpoczęły się wybory prezydenckie. Ze względu na wielość stref czasowych na terytorium Rosji głosowanie trwa niemal dobę.,,,
Lewica sprofanowała wizerunek Maryi z Guadalupe,Lewica Razem sprofanowała wizerunek Maryi z Guadalupe. Zamieniła m.in. jej szaty w liście konopi. „Głupie i wulgarne” – napisał na Twitterze dziennikarz Piotr Semka.,"„Wszystkim naszym siostrom i braciom, którzy świętują dziś Wniebowzięcie Najświętszej Maryi Panny – w Polsce znane jako święto Matki Boskiej Zielnej – przekazujemy serdeczne pozdrowienie: błogosławiony owoc!” – napisałna Twitterze w czwartek krakowski oddział Lewicy Razem.Do wpisu został dodany przerobiony obraz Matki Bożej z Guadalupe. „Lewica Razem brnie w profanacje. Głupie i wulgarne” – stwierdził dziennikarz Piotr Semka. Jeden z użytkowników Twittera zauważył, że „wydrwić co dla Polaków najcenniejsze to od zawsze priorytet lewicy”.",,
USA nałożyły 25-procentowe cła na towary o wartości 16 mld dolarów,"Stany Zjednoczone nałożyły 25-procentowe cła na chińskie towary warte 16 mld dolarów, by ukarać ChRL za nielegalne praktyki handlowe, w tym kradzież amerykańskiej technologii. Łącznie karnymi cłami objęto już chiński eksport wart 50 mld dolarów rocznie.","Pierwsza partia karnych ceł, obejmująca produkty warte 34 mld USD rocznie, weszła w życie 6 lipca. Tego samego dnia Chińczycy wprowadzili cła odwetowe na amerykański eksport wyceniany również na 34 mld dolarów rocznie. Pekin zapowiadał proporcjonalną odpowiedź także na drugą partię amerykańskich taryf, obejmującą produkty warte 16 mld dolarów. Wprowadzenie w życie drugiej partii ceł nastąpiło w momencie, gdy w Waszyngtonie odbywają się rozmowy amerykańsko-chińskie poświęcone wojnie handlowej miedzy oboma krajami. Rozmowy między chińskim wiceministrem handlu Wang Shouwenem a amerykańskim wiceministrem finansów odpowiedzialnym za sprawy międzynarodowe Davidem Malpassem mogą być podstawą do dalszych negocjacji, ale większość ekspertów raczej jest sceptyczna, że może dojść do przełomu.",,
Clinton o Polsce i Węgrzech: Te kraje odrzuciły demokrację i wolą przywództwo w stylu Putina,"– Polska i Węgry – dwa kraje, które nie byłyby wolne bez wieloletniego zaangażowania Stanów Zjednoczonych w zimną wojnę – uznały, że jest za dużo kłopotów z tą demokracją i chcą przywództwa w stylu Putina: dajcie nam autorytaryzm, tylko zatrzymajcie tych cudzoziemców. Czy to nie brzmi znajomo? – powiedział w maju były prezydent USA Bill Clinton na wiecu w New Jersey.",,,
"Przeszli do PO-KO, muszą opuścić partię. Nowoczesna straci członków","Posłowie Nowoczesnej, którzy zdecydowali się dołączyć do nowopowstałego klubu Platforma Obywatelska – Koalicja Obywatelska, automatycznie stracili członkostwo w partii – tak wynika ze statutu Nowoczesnej.","Art. 7 statutu Nowoczesnej mówi o sposobach utraty członkostwa w partii. W ust. 1 punkcie h można przeczytać, że ustanie członkostwa w Nowoczesnej następuje wskutek „wystąpienia posła, senatora bądź posła do Parlamentu Europejskiego z klubu parlamentarnego Nowoczesnej”.W środę Klub Parlamentarny Platforma Obywatelska zmienił nazwę na Klub Parlamentarny Platforma Obywatelska – Koalicja Obywatelska. Do klubu dołączyło ośmioro posłów Nowoczesnej, co spowodowało, że Klub Poselski Nowoczesna przestaje istnieć, gdyż nie będzie miał wymaganej regulaminowo liczby 15 posłów. Nowoczesna stanie się teraz kołem poselskim. Jak wynika z regulaminu Sejmu, straci przez to miejsca w dwóch komisjach: etyki poselskiej i ds. Unii Europejskiej, w których zasiadać mogą tylko posłowie reprezentujący kluby. Ponadto posłów Nowoczesnej może zabraknąć też w innych komisjach sejmowych.Nowoczesna prawdopodobnie straci również swojego wicemarszałka, choć – jak informuje dyrektor Centrum Informacyjnego Sejmu Andrzej Grzegrzółka – do tej pory nie wpłynął żaden wniosek ws. zmiany w Prezydium Sejmu. – Zmiany na stanowisku wicemarszałka Sejmu lub zmiana liczby wicemarszałków wymaga uchwały Sejmu – przypomina Grzegrzółka. Aby doszło do zmiany na stanowisku wicemarszałka, wymagany jest wniosek grupy co najmniej 15 posłów. Sejm wybiera wicemarszałków bezwzględną większością głosów, w obecności co najmniej połowy ustawowej liczby posłów.",,
"Prezydent: Demonstracje polityczne środowisk sędziowskich pokazują, że środowiska te są zepsute","Zmiany w wymiarze sprawiedliwości są nie tylko konieczne, ale wręcz niezbędne, właśnie dlatego, że ocena wymiaru sprawiedliwości jest zła – podkreślił w programie „W pełnym świetle” w TVP Info prezydent Andrzej Duda. – Demonstracje polityczne środowisk sędziowskich pokazują, że środowiska sędziowskie są zepsute; zachowują się w taki sposób, w jaki sędziowie nigdy nie powinni sobie pozwolić – przyznał.","Prowadząca program oceniła, że „to wielka odwaga reformować sądownictwo”, bo oznacza „narażenie się na wiele zmasowanych, silnych ataków”. – Środowisko sędziowskie jest niezwykle wpływowe. To są ludzie, którzy zza stołu sędziowskiego decydują o podstawowych sprawach życiowych. Stąd mój apel do osób, które otrzymują nominacje sędziowskie, aby o tym pamiętali. Oni swoim zachowaniem, działaniem, budują opinię wymiaru sprawiedliwości. U nas w Polsce ona jest zła – stwierdził.– Poza tym to, co obserwujemy w ostatnim czasie, te niezwykłe demonstracje polityczne środowisk sędziowskich pokazują, że środowiska sędziowskie są zepsute – ocenił. Jak zaznaczył, chodzi m.in. o zarzut upolitycznienia. – Zachowują się w taki sposób, w jaki sędziowie nigdy nie powinni sobie pozwolić – dodał.Demonstracja polityczna niewskazanaAndrzej Duda zgodził się, że sędziowie mają prawo do swoich poglądów politycznych. – Ale to powinny być jego poglądy, z którymi on nie powinien wychodzić na ulicę, których nie powinien demonstrować w mediach i w innych miejscach. Takie jest moje przekonanie i myślę, że takie jest przekonanie wszystkich uczciwych, etycznych sędziów – dowodził.Prezydent wyraził zadowolenie z kierunku zmian w sądownictwie. – Cieszę się z tego, że jest dzisiaj Izba Kontroli Nadzwyczajnej i Spraw Publicznych w Sądzie Najwyższym. Nowa izba, nowo utworzona, w której są nowi sędziowie. Liczę na to, że takie trudne sprawy, gdzie ludzie rzeczywiście czuli się ogromnie skrzywdzeni, będą objęte tymi skargami nadzwyczajnymi i że SN pochyli się nad nimi jeszcze raz – wyraził nadzieje.Jak zaznaczył „oczywiście to jest decyzja prokuratora generalnego i innych podmiotów, które te skargi składają”, bo są one składane za ich pośrednictwem. – Mam jednak nadzieję, że wiele osób odzyska poczucie sprawiedliwości i satysfakcję w efekcie wyroków, które zapadną – dodał.– Liczę też na to, że nowi sędziowie będą budowali nowe oblicze polskiego wymiaru sprawiedliwości – uczciwego, etycznego, dobrego, a nie takiego, który niestety można zobaczyć na niektórych nagraniach w internecie. To jest dla mnie bardzo ważne i mam nadzieję, że to się do końca uda – podkreślił prezydent. Natura wyborówPrezydent był również pytany o ewentualną kandydaturę przewodniczącym Rady Europejskiej, byłego premiera Donalda Tuska, gdyby zdecydował się wystartować w wyborach prezydenckich w 2020 r. Powiedział, że ocenia ją „tak samo jak każdą inną kandydaturę”.– Będą na pewno inni kandydaci (...) na pewno będzie startował pan Janusz Korwin-Mikke, pewnie będzie startował jakiś przedstawiciel PSL, pewnie będzie startował jakiś przedstawiciel PO. Być może będzie to pan Donald Tusk wśród wielu innych różnych kandydatów. Taka jest natura wyborów prezydenckich. W poprzednich wyborach prezydenckich też startowało wielu kandydatów i nie jest to nic nadzwyczajnego – dodał.BrexitAndrzej Duda skomentował również brexit. Był w tym kontekście pytany, czy Polacy mają się obawiać wyjścia Wielkiej Brytanii z Unii Europejskiej. – My przede wszystkim patrzymy na to, żeby rozwiązanie, które zostanie przyjęte, było jak najbezpieczniejsze dla Polaków przebywających w Wielkiej Brytanii, żeby oni zachowali jak najwięcej praw, to jest pierwsza rzecz – mówił. Jednocześnie dodał, że chciałby, aby polscy emigranci przebywający w Wielkiej Brytanii, wrócili do Polski i podzielili się zdobytym tam doświadczeniem zawodowym.– Twardy brexit będzie trudny dla całej Europy, dlatego nie sądzę, żeby Unia twardego brexitu chciała. On będzie także trudny dla Wielkiej Brytanii. Mam nadzieję, że jakiś kompromis zostanie osiągnięty. Jeszcze cały czas w głębi duszy mam nadzieję, że może nie będzie brexitu, tylko jakieś wyjście pośrednie zostanie osiągnięte – przekonywał. Dodał, że Wielka Brytania jest bardzo silnym partnerem w Unii Europejskiej. Dlatego – w jego ocenie – jej wyjście ze struktur europejskich będzie wstrząsem dla unijnego budżetu.Prezydent opowiedział się również za dalszymi sankcjami wobec Rosji i „stanowczą” polityką wobec Kremla. – Co to oznacza? Są sankcje i one powinny być utrzymane. Powinny być też przeanalizowane, bo można je postawić jeszcze lepiej, tak że będą doskwierały jeszcze mocniej, mogą być jeszcze trudniejsze do udźwignięcia dla Rosji – podkreślił.Dodał, że w tym kontekście trudno zrozumieć popieranie gazociągu Nord Stream 2, który powoduje hegemonię rosyjskiego Gazpromu na rynku europejskim. – To, że w Unii Europejskiej nie ma zdecydowanego „stop” dla Gazpromu, że Gazprom się promuje w Unii Europejskiej, a wiele krajów Unii Europejskiej, ich przywódcy, spokojnie się na to godzi - jest to coś, z czym mnie pogodzić się trudno. Cały czas dyskutujemy ten problem – wskazał. Zapewnił, przy tym, że „Stany Zjednoczone będą naszym największym sojusznikiem”. ",,
Nieznani sprawcy podpalili biuro poselskie Beaty Kempy w Sycowie,"W nocy podpalono biuro poselskie minister Beaty Kempy w Sycowie (Dolnośląskie). Pierwsze wnioski wskazują, że było to umyślne działanie. Policja zapowiada zwiększenie liczby patroli, które będą zwracać uwagę na siedziby biur poselskich.","Prokurator regionalny we Wrocławiu Piotr Kowalczyk powiedział, że sposób podpalenia wskazuje na działanie umyślnie sprawcy. – Wrzucono do środka pojemnik z łatwopalną cieczą. Na razie wciąż trwają tam czynności pod nadzorem Prokuratury Okręgowej we Wrocławiu. Jednak prawdopodobnie śledztwo w tej sprawie przejmie wydział ds. Przestępczości Zorganizowanej Prokuratury Regionalnej we Wrocławiu – powiedział prok. Kowalczyk. Do zdarzenia doszło nad ranem, biuro znajduje się w centrum Sycowa. Nikt nie ucierpiał. Minister Beata Kempa jest posłanką Solidarnej Polski wybrana z listy Prawa i Sprawiedliwości; jest członkinią rządu, byłą szefową kancelarii premier Beaty Szydło. W poniedziałek w gabinecie premiera Mateusza Morawieckiego ponownie uzyskała nominację. Syców to rodzinne miasto poseł Kempy. „Cały czas podpuszcza się ludzi”  To kolejny taki incydent w ostatnim czasie. W weekend zostało oblane farbą wejścia do wspólnego biura poselskiego posłów Andrzeja Melaka, Jarosława Krajewskiego i Ewy Tomaszewskiej w Warszawie, przy ul. Puławskiej 130.  W niedzielę nieznany sprawca pomalował sprayem drzwi do szczecińskiej siedziby PiS.– Przy narracji niektórych głosów protestujących przeciwko legalnie wybranej władzy, łatwo się domyślić motywów ataków na biura PiS; gdy się cały czas podpuszcza ludzi, łatwo kogoś sprowokować – powiedział Andrzej Melak (PiS).– Czego się można spodziewać: pobicia, zabójstwa tak jak w Łodzi? – pytał poseł, nawiązując do zbrodni w łódzkim biurze PiS z 19 października 2010 r. 62-letni wówczas Ryszard Cyba po wtargnięciu do biura z bronią w ręku kilkakrotnie strzelił do znajdujących się w jednym z pokoi działaczy PiS: Marka Rosiaka i Pawła Kowalskiego. Rosiak został trafiony pięciokrotnie, m.in. w klatkę piersiową; zginął na miejscu.                                                teraz odtwarzaneAndrzej Melak: Gdy cały czas podpuszcza się ludzi, łatwo kogoś sprowokować Więcej patroliZwiększoną liczbę patroli na ulicach, które będą zwracać uwagę na siedziby biur poselskich, zapowiedział rzecznik prasowy KGP mł. insp. Mariusz Ciarka.– W okresie świąteczno-noworocznym na polskich ulicach będzie zwiększona liczba patroli, które w ramach swoich obowiązków będą zwracały uwagę na siedziby biur parlamentarzystów – powiedział Ciarka.",,
CBA zatrzymało byłego senatora Stanisława K. i jego syna,"Agenci CBA zatrzymali byłego senatora PiS Stanisława K. i jego syna, a także dyrektor małopolskiego oddziału Państwowego Funduszu Rehabilitacji Osób Niepełnosprawnych. Sprawa dotyczy wielomilionowych łapówek.","Informację jako pierwsi podali dziennikarze „Panoramy” TVP2. Fakt zatrzymania potwierdził w rozmowie z portalem tvp.info rzecznik CBA Temistokles Brodowski. Akcję przeprowadzili agenci z delegatury w Krakowie.   Brodowski tłumaczy, że sprawa dotyczy „podejmowania się pośrednictwa w załatwieniu spraw w zamian za korzyści majątkowe, a także powoływania się na wpływy w instytucjach państwowych oraz samorządowych województwa małopolskiego oraz udzielania korzyści majątkowych osobom pełniącym funkcje publiczne, w związku z pełnieniem tych funkcji”.   Do tej pory zarzuty usłyszało 24 podejrzanych.  We wtorek nad ranem w tej sprawie zatrzymano byłego senatora PiS Stanisława K., jego syna oraz dyrektor małopolskiego oddziału Państwowego Funduszu Rehabilitacji Osób Niepełnosprawnych.   Zatrzymani po przewiezieniu do Prokuratury Regionalnej w Katowicach usłyszą zarzuty korupcyjne. – Były senator i jego syn usłyszą między innymi zarzuty przyjęcia wielomilionowych łapówek, natomiast dyrektor PFRON usłyszy zarzut wręczenia korzyści majątkowej w formie kontraktów zawartych z Fundacją Pomocy Osobom Niepełnosprawnym w Stróżach – tłumaczy Brodowski.",,
Formuła 1: Robert Kubica otrzymał ofertę od Williamsa?,Robert Kubica otrzymał z zespołu Formuły 1 Williams ofertę startów w sezonie 2019 – ujawnił portal motoryzacyjny autosport.com. Ma zastąpić w teamie Rosjanina Siergieja Sirotkina i być partnerem Brytyjczyka George'a Russella. Autor newsa za podanie tej informacji został ponoć „obsztorcowany przez biuro prasowe Williamsa”.,"Jak podaje serwis autosport.com, Polak ma wystarczające wsparcie sponsorskie, spełniające oczekiwania Williamsa.Kubica, który aktualnie przebywa w Brazylii, powiedział, że żadna decyzja jeszcze nie zapadła, ale wszystko wyjaśni się już w najbliższych dniach. „W ciągu kilku dni zadecyduję, co będę robić i co będzie dla mnie najlepszym z możliwych rozwiązań” - powiedział Kubica cytowany przez portal.Autor informacji z wypowiedziami Kubicy opublikowanej przez portal, „został zaciągnięty do kąta w Media Center i nieprawdopodobnie obsztorcowany przez biuro prasowe Williamsa” – napisał na Twitterze Filip Kapica z Eleven Sport, który jest obecnie w Brazylii, gdzie trwają treningi przed niedzielnym wyścigiem.",,
Sondaż parlamentarny. PiS z poparciem wyższym niż w wyborach,"Prawo i Sprawiedliwość ma prawie dwukrotną przewagę nad Koalicją Obywatelską – wynika z sondażu Instytutu Badań Pollster na zlecenie „Super Expressu”. – Platforma Obywatelska, która schowana jest pod nazwą KO, słabnie – komentuje jego wyniki politolog prof. Antoni Dudek.","Z badania wynika, że na partię Jarosława Kaczyńskiego głosować chce 46,43 proc. ankietowanych. Na drugim miejscu znalazła się Koalicja Obywatelska z poparciem 24,96 proc.Na trzecim miejscu jest Sojusz Lewicy Demokratycznej – Lewica, na który swój głos chce oddać 12,65 proc. biorących udział w badaniu.Do Sejmu weszłoby też Polskie Stronnictwo Ludowe (8,83 proc. poparcia) oraz Konfederacja z wynikiem 5,71 proc. „Inną partię” wskazało 1,42 proc. badanych.,br>Jak komentuje „Super Express”, „wystawienie byłych posłów PiS Krystyny Pawłowicz i Stanisława Piotrowicza jako kandydatów na sędziów Trybunału Konstytucyjnego nie zaszkodziło partii Jarosława Kaczyńskiego”. Przewaga PiS nad KO od czasu październikowych wyborów parlamentarnych rośnie – zauważa „SE”.",,
"Publicysta o polityku: „zły, wręcz autystyczny”. Osoby z autyzmem i ich bliscy są oburzeni","„To był od początku bardzo zły marszałek, arogancki, walczący z mediami, wręcz autystyczny” – napisał Łukasz Warzecha komentując kwestię lotów rodziny marszałka Kuchcińskiego. To  sformułowanie wywołało krytykę ze strony osób ze spektrum autyzmu, ich bliskich i innych internautów. Publicysta kpi z negatywnych reakcji.","Łukasz Warzecha bronił użytego sformułowania twierdząc, że w „potocznym znaczeniu” słowo „autystyczny” oznacza „słabo kontaktujący ze światem, zamknięty w sobie”. Na facebookowym profilu portalu chcemycalegozycia.pl przeznaczonego dla bliskich osób z niepełnosprawnościami zasugerowano redaktorowi „szerszy kontakt ze światem”. ",,
Koalicja Europejska: tortu nie starczy dla wszystkich,"Jak  można było oczekiwać, zarówno proces układania i ujawniania list wyborczych do Parlamentu Europejskiego, jak i obyczajowa szarża Pawła Rabieja wzbudziły ferment po stronie Koalicji Europejskiej, ale tego, co oglądamy w ostatnich dniach, Jarosław Kaczyński nie spodziewał się chyba nawet w najpiękniejszych snach.","To, że kolejne ważne dla opozycji osoby prześcigają się w wypowiedziach, które dla kolegów są przysługami niedźwiedzimi, lecz dla przeciwników – bezcennymi, to jedno. Ale, że panowie chwilami zupełnie dosłownie biorą się za łby, aż się kurzy i zupełnie nie zwracają uwagi na to, że najmocniej kibicuje im publiczność drużyny przeciwnej, to zjawisko wyjątkowe. Obserwować możemy z jednej strony przykłady obrażania się na kolegów i koleżanki za słabe pozycje na listach, z drugiej zaś oskarżenia o pracę na rzecz PiS, ba, wręcz bycie kretem, formułowane wobec Rabieja. Słowem, dzieje się bardzo dużo, choć nie wszystkie media uznają to za interesujący temat. W sprawie LGBT mamy wśród polityków opozycji dwugłos. Niektórzy z działaczy i publicystów kontynuują myśl Pawła Rabieja i chcą rozszerzać kartę LGBT na inne miasta, a proponowane przez niego „etapowanie”, czyli stopniowe oswajanie społeczeństwa nie tylko ze związkami czy małżeństwami osób jednej płci, lecz również z adopcją dzieci przez pary jednopłciowe, uważają za kierunek naturalny i pożądany. Z przekonania, politycznej poprawności, lub po prostu na złość prezesowi Kaczyńskiemu. Temu ostatniemu w imię tolerancji wypomnieć należy, że żyje samotnie, ma kota, nie wpisuje się w jedynie słuszny (dla krytyków, którzy wymagają tego tylko od niego) model rodziny. I że chce wypowiadać się o dzieciach, dzieci nie mając. Ba, chce ich nawet bronić.   Wszystko to z upodobaniem powtarzają osoby, które głośno krzyczą, że prawica chce zaglądać ludziom do łóżek, ale same są gotowe robić to samo i ich głównym zainteresowaniem pozostaje osobiste życie lidera przeciwnego obozu politycznego. Ale jest też nurt drugi, który stopniowo wezbrał na sile. Nie wystarczyło sztorcowanie Rabieja na Twitterze przez Rafała Trzaskowskiego, który zażądał, by wiceprezydent zajął się sprawami, które leżą w zakresie jego obowiązków – i niczym więcej. Kolejni politycy, zwłaszcza, lecz nie tylko, ludowców, zaczęli się odcinać, krytykować, mitygować. Rabiej powiedział za dużo, za wcześnie, niepotrzebnie. Bardziej pomógł Prawu i Sprawiedliwości, które dostało temat na kampanię negatywną, co więcej, temat idealnie współgrający z kampanią pozytywną tego ugrupowania, prorodzinnym przekazem i propozycjami, gotowy scenariusz na kolejne konwencje wyborcze. Wywiadem w „Dzienniku” warszawski wiceprezydent ujawnił nieprzebrane pokłady hipokryzji swojego środowiska, gdzie wprost formułuje się przede wszystkim postulat, by postulatów nie formułować wprost, a już zwłaszcza nie w okresie przedwyborczym. Jacek Rostowski chce szukać gejów w Prawie i Sprawiedliwości. Pomocne w tym byłby zapewne materiały z esbeckiej akcji „Hiacynt”, być może znane niektórym „jedynkom” Koalicji Europejskiej. Jednak najdalej poszedł Stanisław Gawłowski. Polityk, który mimo ciążących na nich zarzutów i niedawnego pobytu w areszcie nadal jest sekretarzem generalnym Platformy Obywatelskiej,  a tym samym jedną z kluczowych postaci Koalicji Europejskiej publikuje na swoim Twitterze zdjęcie sprzed lat, na którym widzimy Jarosława Kaczyńskiego i młodego Pawła Rabieja. „Przyjaciele z podwórka. Kiedyś byli razem. Współpracowali Jarosław Kaczyński i Paweł Rabiej. Czy dzisiaj współpracują? Czy spór jest prawdziwy?” – pyta dramatycznie Gawłowski o wiceprezydenta Warszawy z nadania Rafała Trzaskowskiego, czołowego polityka Nowoczesnej. Wpis podaje dalej Roman Giertych, który pisze też: „Opozycja powinna zaproponować w ramach programu »Wara od naszych dzieci« taką wymianę: dymisja Rabieja w zamian za dymisję Zalewskiej. To byłby dobry deal. Z pożytkiem dla wszystkich”. Wydaje się, że Marcin Kierwiński tego tweeta przeczytał. A przecież na Pawle Rabieju wewnętrzne tarcia wcale się nie kończą. Gdy na imprezę zamawiamy tort, mówimy cukiernikowi, ilu spodziewamy się gości. W Koalicji Europejskiej tort od dawna był w lodówce, później zaś ogłoszono, że każdy może przyjść na imprezę. Zgłosiło się więc wiele środowisk, z których, co jest jednak pewnym ewenementem, niektóre do dziś nie dostały właściwie żadnej odpowiedzi. W klatce schodowej czekają więc Ryszard Petru, Stronnictwo Demokratyczne, LPR. Czekała też Unia Europejskich Demokratów i wygląda na to, że czekania ma już dość. Stefan Niesiołowski atakuje dziś Grzegorza Schetynę w sposób, który zarezerwowany był u niego dotąd tylko dla Jarosława Kaczyńskiego. I choć szef PO to dla Niesiołowskiego „żałosna kreatura, która nie zasługuje na splunięcie” rzekomo z powodu jego komentarza do informacji o kłopotach profesora z prawem, to słowa Schetyny, do których się odnosi, padły przecież kilka tygodni temu.  Nietrudno więc się domyślić, że chodzi o listy wyborcze. A przecież i w środku dookoła stołu krążą ci, którzy trzymają w ręku puste talerze lub dostali za małe porcje, którymi nie sposób się najeść. Narzekania stają się coraz głośniejsze, słyszymy już głosy Michała Boniego (wspieranego przez Hannę Gronkiewicz-Waltz) czy Bogdana Zdrojewskiego, za chwilę Nowoczesna się zorientuje, że ta trójka, której spodziewają się w Warszawie, przypadnie w najlepszym razie Kamili Gasiuk-Pihowicz… Słowem, będzie się działo.",,
Historyk: Armia Czerwona nie wyzwoliła Warszawy,"„Wyzwolenie Warszawy” w odniesieniu do 17 stycznia 1945 r. to jedno z tych określeń, słów-wytrychów, które idą w parze z akceptacją imperialnej polityki Stalina – mówi historyk, dr hab. Andrzej Zawistowski.","Iwona L. Konieczna:   Jakie znaczenie ma data 17 stycznia 1945 r. dla historii Warszawy?    Andrzej Zawistowski:   Kilka dni wcześniej ruszyła sowiecka ofensywa, a 17 stycznia 1945 r. lewobrzeżna Warszawa została zajęta przez pierwszą Armię Wojska Polskiego i Armię Czerwoną.    Zajęta? Nie wyzwolona?  W styczniu 1945 r., wbrew mitologii utrwalanej przez lata, Niemcy wycofali się z Warszawy, stawiając niewielki opór. Po kilku godzinach od przeprawy przez Wisłę wojsk Armii Czerwonej i podporządkowanej jej 1 Armii Wojska Polskiego – dowództwo niemieckie, w obawie przed okrążeniem, dało rozkaz do odwrotu z tej części polskiej stolicy, która do tej pory wciąż znajdowała się pod kontrolą Niemiec. Wycofano się z hektarów zgliszcz, wyludnionych i zaminowanych ruin.    W zeszłym roku został odtajniony raport marszałka Georgija Żukowa dla Państwowego Komitetu Obrony ZSRS, na którego czele stał Józef Stalin. W dokumencie Żukowa, datowanym 29 stycznia 1945 r., czytamy: „Faszystowscy barbarzyńscy zniszczyli stolicę Polski – Warszawę; z okrucieństwem wyrafinowanych sadystów hitlerowcy zniszczyli kwartał za kwartałem (...) Największe zakłady przemysłowe zostały starte z powierzchni ziemi. Domy mieszkalne zostały wysadzone w powietrze, gospodarka miejska jest zrujnowana. Dziesiątki tysięcy mieszkańców zabito, pozostali zostali wypędzeni. Miasto jest martwe”.Zgadza się. Na gruzach, między masowymi grobami powstańców i cywilów, koczowało kilkuset – może nieco ponad tysiąc - zagłodzonych „robinsonów”. Byli to ludzie, którzy po upadku powstania warszawskiego nie wypełnili niemieckiego rozkazu i nie wyszli z miasta. To byli ostatni mieszkańcy lewobrzeżnej Warszawy. Realnie, Armia Czerwona tylko ich oswobodziła spod niemieckiej okupacji.    Oswobodziła? A może jednak: wyzwoliła?  Andrzej Zawistowski: Proponuję zajrzeć do Słownika Języka Polskiego, który definiuje słowo „wyzwolenie” jako „odzyskanie niepodległości”. Krótko, jednoznacznie. Czy 17 stycznia 1945 r. Warszawa – stolica Rzeczpospolitej Polskiej – odzyskała niepodległość? Nie. Na gruncie formalnoprawnym z pewnością nie doszło do wyzwolenia stolicy Polski. 17 stycznia jedynie zmienił się okupant oraz diametralnie zmieniły się warunki okupacji na lewym brzegu Wisły – bo prawobrzeżna Warszawa była w rękach Sowietów od 15 września 1944 r. W styczniu 1945 r. polskim rządem był Rząd Rzeczypospolitej Polskiej na uchodźstwie w Londynie. To były władze tego państwa, które zostało zaatakowane 1 i 17 września 1939 r. To ten rząd był sygnatariuszem opartej na Karcie Atlantyckiej Deklaracji Narodów Zjednoczonych – podstawowego dokumentu całej antyniemieckiej koalicji. Deklaracja ta została podpisana przez przedstawiciela Polski na równi z USA, Wielką Brytanią, ZSRS i innymi państwami. To ten rząd był uznawany przez sygnatariuszy tego aktu za pełnoprawne polskie przedstawicielstwo. To z tym rządem utrzymywano stosunki dyplomatyczne. A czy to ten rząd objął władzę w stolicy Rzeczpospolitej Polskiej 17 stycznia 1945 r.? Gdyby tak było, to rzeczywiście stolica Polski zostałaby wyzwolona.    Deklaracja Narodów Zjednoczonych? Realne znaczenie miała chyba – sądząc po efektach – konferencja w Teheranie, gdzie w końcu 1943 r. USA i Wielka Brytania oddały w dyskrecji Polskę do strefy wpływów Stalina, i to ze wschodnią granicą na linii Curzona – tzn. uznały sowiecką aneksję z 17 września 1939 r.  A jednak warto pamiętać o tej Deklaracji. Nawiązywała ona wprost do haseł sformułowanych w Karcie Atlantyckiej z 1941 r. A ta m.in. głosiła, że bez zgody zainteresowanych narodów nie będzie na ich terytoriach ustalana forma ustroju, że sygnatariusze nie będą prowadzili podbojów i aneksji. Jeżeli tak wygląda wyzwolenie, to na ziemiach polskich wydarzenia lat 1944-45 do tego zupełnie nie pasują. Polska utraciła niemal połowę swojego terytorium i narzucono jej ustrój polityczny – stało się to na bagnetach Armii Czerwonej. Jednak Rosja uporczywie obstaje przy sowieckiej wersji wydarzeń.  Problem jest szerszy. Rosja, która jest prawnym następcą ZSRS, nie buduje współcześnie własnej wizji historii, ale posługuje się wizją historyczną autorstwa Stalina, aby osiągnąć współczesne cele geopolityczne. „Wyzwolenie Warszawy” to jedno z tych określeń, słów-wytrychów, które ma sens jedynie przy akceptacji imperialnej polityki Stalina. I to nie jest jedyny przypadek, kiedy można postawić znak równości między narracją sowiecką i rosyjską.    Inny przykład?  Rosja, tak samo jak Związek Sowiecki, zamiast mówić o II wojnie, częściej mówi o Wielkiej Wojnie Ojczyźnianej. Która, co łatwo umyka zwłaszcza na Zachodzie, rozpoczęła się w czerwcu 1941 r., po inwazji Hitlera na ZSRS – a właściwie najpierw na ziemie polskie, okupowane przez Sowietów wskutek paktu Ribbentrop-Mołotow. Co więcej – uroczyste obchody 9 maja na Placu Czerwonym w Moskwie są świętem zakończenia właśnie Wielkiej Wojny Ojczyźnianej a nie II wojny światowej! To precyzują oficjalne dokumenty rosyjskie bez problemu dostępne na stronach internetowych. Rosja świętuje wówczas zakończenie swojej własnej wojny. Zupełnie bezkrytycznie, a może nieświadomie, biorą udział w tych obchodach przedstawiciele wielu państw. Ten zabieg powoduje częściowy zanik pamięci dwóch pierwszych lat drugiej wojny światowej w świadomości odbiorców oraz zaciera pakt Ribbentrop-Mołotow i okres współpracy Stalina z Hitlerem.   Jak ta współpraca wyglądała? ZSRS i Niemcy podpisały pierwsze umowy handlowe już dwa tygodnie przed sygnowaniem paktu Ribbentrop-Mołotow. To zapomniany element, że kwestie gospodarcze położyły podwaliny pod współpracę polityczną i militarną. W lutym 1940 r. umowy przedłużono: ZSRS został ważnym zaopatrzeniowcem swego sojusznika – faszystowskich Niemiec – w surowce dla fabryk zbrojeniowych. Warto zauważyć, że gdy Niemcy zajmowały kraje Europy Zachodniej, gdy próbowały zdobyć Wielką Brytanię i toczyła się Bitwa o Anglię, to dokładnie w tym czasie pociągi Stalina zawoziły Niemcom podstawowe surowce przemysłowe, niezbędne do prowadzenia wojny: ropę, mangan, miedź, platynę, nikiel oraz żywność... Tego typu przykładów historii równoległych jest więcej. Bardzo często umyka, że duża część zbrodni niemieckich miała miejsce w tym samym czasie, gdy trwała zgodna współpraca Hitlera i Stalina. Gdy w listopadzie 1940 r. Mołotow w Berlinie konferował z Hitlerem, obóz w Auschwitz funkcjonował już od kilku miesięcy – pierwszy masowy transport dotarł tam 14 czerwca 1940 r. Dokładnie w tych jesiennych dniach w Warszawie Niemcy zamknęli bramy do getta, gdzie wówczas uwięziono prawie 400 tys. ludzi. Oczywiście nie można wskazywać ZSRS jako współwinnego tworzenia gett czy tych obozów koncentracyjnych. Trzeba jedynie pamiętać, że zbrodnie niemieckie w czasie II wojny światowej miały miejsce także przed czerwcem 1941 r. i to na ziemiach zajętych przez Niemców dzięki sojuszowi ze Stalinem. Natomiast bezwzględnie trzeba zauważyć, że wspólne cele III Rzeszy i ZSRS były realizowane zgodnie. Mam na myśli np. wyniszczenie polskiej inteligencji. Gdy NKWD zabijało Polaków w Katyniu i innych miejscach, dokładnie w tym samym czasie inni Polacy mordowani byli przez Niemców m.in. w Palmirach czy Piaśnicy. Ale, wracając do 17 stycznia 1945 r.: jaki jest sens narracji o wyzwoleniu, którego nie było?  Niejeden. Warto jednak podkreślić, że zastosowanie tej daty wzbudza przekonanie, iż sowieckie oraz kontrolowane przez Armię Czerwoną polskie wojska dotarły nad Wisłę dopiero wtedy tj. długo po tragedii Powstania – gdy już nikt niczego nie mógł zrobić dla powstańców i cywili. W ten sposób znika okres pięciu miesięcy pomiędzy wrześniem 1944 a styczniem 1945 r. Zwłaszcza ten początkowy okres, gdy Stalin nie zgodził się nawet użyczyć lotnisk aliantom w celu dokonania zrzutów dla powstania, a Armia Czerwona stała w odległości trzech przystanków tramwajowych od barykady w Śródmieściu, którą niedawno w Warszawie opisywał prezydent Donald Trump w swym przemówieniu.    Przywołajmy słowa Trumpa: „W straceńczej walce z uciskiem zginęło ponad 150 tys. Polaków. Po drugiej stronie Wisły wojska radzieckie zatrzymały się i czekały. Przyglądali się, jak naziści brutalnie zrównują miasto z ziemią, mordując okrutnie mężczyzn, kobiety i dzieci”. Konkretnie: Armia Czerwona zatrzymała się na linii Wisły 15 września 1944 r. Dwa tygodnie wcześniej, 29 sierpnia Józef Szczepański „Ziutek” napisał wiersz „Czekamy na ciebie, czerwona zarazo, byś wybawiła nas od czarnej śmierci”, który dokumentował nastroje – na lewym brzegu Wisły. Oni naprawdę – mimo wszystko – czekali. Ale oczekiwana interwencja wojsk ZSRS nie nastąpiła. Powstanie dogorywało do 2 października: Niemcy wypędzili kilkaset tysięcy warszawiaków; duża ich grupa trafiła do obozów koncentracyjnych – nie wszyscy dożyli końca II wojny.Do stycznia 1945 r. Niemcy metodycznie, dom po domu, plantowali stolicę: Pałac Saski i Dworzec Główny zostały wysadzone na finał operacji – na przełomie grudnia 1944 i stycznia 1945. Jeszcze na trzy dni przed 17 stycznia 1945 r., Niemcy szabrowali, rabowali i wywozili mienie warszawiaków. Tymczasem przez cały ten okres na Pradze – przecież integralnej części Warszawy – formalnie władzę sprawowali Polacy, Polacy formalnie mieli swoją armię. Warszawa, rzekomo wyzwolona dopiero 17 stycznia 1945 r., już od 18 września 1944 r. miała swojego prezydenta Mariana Spychalskiego, od 15 października - miała gazetę „Życie Warszawy”, a w listopadzie 1944 r. ruszyło VI Miejskie Żeńskie Gimnazjum i Liceum im. Powstańców Warszawy. To wszystko działo się na terenie miasta Warszawy!     Dlaczego Rosja podtrzymuje tę narrację, zamiast odciąć się od zbrodni, fatalnego zarządzania, błędów i wypaczeń, pielęgnuje dobre imię Stalina, wchodzi w buty po ZSRS i tak dalej? To raczej pytanie do politologa niż do historyka. Zwrócę jednak uwagę, że utrwalana przez dziesięciolecia historia Wielkiej Wojny Ojczyźnianej jest w zasadzie jedynym wydarzeniem historycznym tej rangi, które może być zwornikiem pamięci historycznej znacznej większości mieszkańców dawnych sowieckich republik. Jeżeli Rosja chce odwołać się do wspólnej przeszłości – nie ma innego narzędzia. Każdego 9 maja zachodnie – w tym polskie – media skupiają się przede wszystkim na wojskowej paradzie na Placu Czerwonym. W rzeczywistości ważniejsze wydarzenie ma miejsce kilka godzin po tej defiladzie. W setkach miast oraz miasteczek na całym globie odbywa przemarsz „Nieśmiertelnego Pułku”.    Co to jest „Nieśmiertelny Pułk”? Pochód zwyczajnych ludzi z portretami swoich krewnych, którzy jako żołnierze Armii Czerwonej walczyli w Wielkiej Wojnie Ojczyźnianej. Geopolityczne cele i metody działania Stalina w tym kontekście nikogo nie interesują – wszyscy pokazują bohaterów, którzy są im bliscy. „Bezsmiertnyj Połk” to nadbudowa nad historią rodzin, skierowana do dawnych narodów ZSRS. Wiadomo o obchodach m. in. w Niemczech, USA, Izraelu, Austrii, Irlandii, Norwegii, Estonii, Azerbejdżanie, Ukrainie, Białorusi, Kazachstanie, Kirgistanie i Mongolii. Obecnie Rosja wychodzi jeszcze szerzej z tą narracją historyczną, która wymaga konserwowania stalinowskich pojęć, także takich jak „wyzwolenie Warszawy”, w języku naukowym i potocznym. A na czele marszu w Moskwie idzie Władimir Putin. Ten sam Władimir Władimirowicz, który w orędziu noworocznym wygłoszonym w Dumie Państwowej w 2005 r. powiedział że „rozpad Związku Radzieckiego był największą katastrofą geopolityczną XX wieku”.  Andrzej Zawistowski: historyk, nauczyciel akademicki, jego specjalność to dzieje gospodarcze i społeczne Polski w XX w. Doktor ekonomii, doktor habilitowany historii, profesor Szkoły Głównej Handlowej w Warszawie. Dyrektor Biura Edukacji Publicznej IPN (2012-16) i kierownik Działu Historycznego Muzeum Powstania Warszawskiego (2017-20).",,
Prawie sto metrów kremówki. „Każe pomyśleć o św. Janie Pawle II”,"Mieszkańcy Rzeszowa uczcili w niedzielę rocznicę urodzin papieża Jana Pawła II. Jak co roku, zjedli kremówkę przygotowaną przez rzeszowskich cukierników. W tym roku ciasto miało 98 metrów, bo tyle lat skończyłby papież 18 maja. Ciasto pobłogosławił biskup Jan Wątroba.","Pierwszym punktem świętowania była msza św. w kościele św. Krzyża w Rzeszowie. Biskup Jan Wątroba, dziękując w homilii rzeszowskim cukiernikom za przygotowanie kremówki, podkreślił potrzebę zgłębiania papieskiego nauczania. – Kremówka zaspokaja nasz apetyt, ale nade wszystko każe pomyśleć o św. Janie Pawle II i przejąć się tym, o co prosił, do czego nas zachęcał, wzywał i uczył – mówił biskup.               Po mszy na scenie zbudowanej przed kościołem odbyła sięprezentacja kremówki oraz jej wykonawców i sponsorów. Bp Wątrobapobłogosławił ciasto.",,
Prezydent Duda nagrany w trakcie zakupów w hipermarkecie,Pracujący w Polsce Ukrainiec nagrał prezydenta Andrzeja Dudę w trakcie zakupów świątecznych w sklepie Auchan. Film robi furorę na Ukrainie.,"Obywatel Ukrainy przesłał nagranie bratu, po czym ten udostępnił je na Facebooku. Film zdobył wielką popularność na Ukrainie. Materiał został udostępniony na Twitterze przez prezydenckiego fotografa Jakuba Szymczuka. „W komentarzach pełen podziw, a pracujący w Polsce Ukrainiec (autor nagrania) zaskoczony” – napisał Szymczuk.",,
"Dworczyk: Są formacje, z którymi PiS może rozmawiać o koalicji","Naszym celem jest zdobycie większości w parlamencie, żeby można było stworzyć samodzielnie, sprawnie działający rząd – mówił w środę szef KPRM. Michał Dworczyk ocenił zarazem, że na polskiej scenie politycznej są formacje i politycy, z którymi PiS może rozmawiać o koalicji.","Dworczyk był pytany w środę w programie „Kwadrans polityczny” w TVP, czy PiS już teraz szuka koalicjanta w parlamencie po jesiennych wyborach, czy jednak ciągle myśli o samodzielnych rządach. – Naszym celem jest zdobycie większości w parlamencie tak, żeby można było stworzyć samodzielnie, sprawnie działający rząd. Oczywiście w polityce żadnych scenariuszy nie można wykluczyć. To Polacy przy urnach zdecydują, komu powierzą misję kierowania państwem przez kolejne cztery lata – powiedział szef KPRM. Jak podkreślił, jego partia nie jest otwarta na rozmowę o koalicji ze wszystkimi. – My jesteśmy jednak partią ideową, formacją, która ma bardzo precyzyjnie zdefiniowany program. Jeśli ktoś jest na innym biegunie politycznym, to raczej byłoby hipokryzją mówienie: »nie ma problemu, my się dogadamy« – zaznaczył Dworczyk. Zaznaczył jednocześnie, że na polskiej scenie politycznej są formacje i politycy, z którymi PiS może rozmawiać. – Nie wykluczamy rozmów z różnymi politykami czy formacjami politycznymi  – powiedział szef KPRM.",,
Zbezczeszczono pomnik Lecha Kaczyńskiego. Akcji kibicuje polityk PO,"W internecie pojawiły się zdjęcia z akcji Obywateli RP, którzy obkleili stojący na pl. Piłsudskiego w Warszawie pomnik prezydenta Lecha Kaczyńskiego. Na transparencie, który został przyczepiony do monumentu widniał napis „Gdzie jest wrak?”. – Każdy pomnik może pytać prezesa, gdzie jest wrak? Myślę, że jutro na każdym pomniku taki napis, i niech pyta Lech – deklaruje działacz Obywateli RP Arkadiusz Szczurek, który brał udział w akcji. Zdjęcie oklejonego pomnika udostępniła na Twitterze m.in. Lena Kolarska-Bobińska, prominentny polityk PO.","Działacze stowarzyszenia Obywatele RP okleili pomnik Lecha Kaczyńskiego na pl. Piłsudskiego w Warszawie transparentem z napisem „Gdzie jest wrak?”. Jeden z działaczy, Arkadiusz Szczurek wdrapał się na monument. Zdjęcie z oklejonym pomnikiem zamieściła na Twitterze Lena Kolarska-Bobińska, minister nauki i szkolnictwa wyższego 2013-2015 w rządzie PO-PSL i poseł PO do Parlamentu Europejskiego w latach 2009-2013. Zdjęcie podpisała słowami „Odzyskać wrak”. Sprawę skomentował również poseł PiS Patryk Jaki. „Pomnik śp. Prof. Lecha Kaczyńskiego bezcześci grupa ludzi, która zakłócała moje spotkania i przesiadywała w warszawskiej siedzibie PO. Regularnie za swoje awantury „uniewinniana” przez sądy. Tak w praktyce kończy się państwo z opowieści Neumanna” – pisze polityk.Obecnie transparent jest ściągany przez służby. W internecie pojawiło się również nagranie pokazujące Obywateli RP. Osoba zwracająca się do Szczurka mówi, że na godz. 17 zaplanowali „wejście na drugi pomnik”.–  Policjanci tam za wcześnie przyjechali, na drugi pomnik potem będziemy wchodzić, wieczorem. W Polsce jest dużo takich pomników. Każdy pomnik może pytać prezesa, gdzie jest wrak? Niech każdy pomnik, nie wiem ile ich jest (…) Myślę, że jutro na każdym pomniku taki napis, i niech pyta Lech – mówi Szczurek. Dziś o północy rozpoczyna się cisza wyborcza.",,
"Konferencja przeciw Polsce. Sędzia Żurek, Róża Thun i Ludmiła Kozłowska – razem","„Kampania Prawa i Sprawiedliwości przeciwko polskiemu sądownictwu” – to temat konferencji, którą w Brukseli zorganizowała Fundacja Otwarty Dialog Ludmiły Kozłowskiej. Tej samej, która zgodnie z unijnym prawem nie powinna przebywać na terenie strefy Schenegen. Głos zabrali m.in. sędziowie Żurek i Mazur, prokurator Parchimowicz oraz Róża Thun – informuje portal wPolityce.pl.","Uczestnicy powtarzali znaną od kilku lat narrację o domniemanym niszczeniu przez rząd Zjednoczonej Prawicy niezawisłości i apolityczności sędziowskiej.Sędzia Waldemar Żurek to były rzecznik prasowy Krajowej Rady Sądownictwa. Na brukselskiej konferencji mówił, że doświadcza bezprecedensowych szykan. Jak relacjonuje portal wPolityce.pl sędzia Żurek powiedział: – Gdy przyjechaliśmy tu, dowiedzieliśmy się, że rzecznicy dyscyplinarni wszczęli postępowania dyscyplinarne przeciwko trzem sędziom, którzy w orzeczeniu sądowym zapytali SN, jak należy wcielać w życie wyrok TSUE. Za pytania prawne stawia się zarzuty. Z dnia na dzień! Kilka tygodni temu sędzia Paweł Juszczyszyn, który domagał się ujawnienia list poparcia KRS, został odsunięty od orzekania, To precedens. Mój pełnomocnik, prof. Krystian Markiewicz za list skierowany do sędziów usłyszał 55 zarzutów dyscyplinarnych. To się nam, sędziom nie mieści w głowie – mówił Waldemar Żurek. W podobnym tonie, jak donosi wPolityce, wypowiadał się prokurator Krzysztof Parchimowicz, szef stowarzyszenia Lex Super Omnia. – Od 32 lat jestem prokuratorem, a od 3 prezesem LSO. Przedstawię historię nienawiści do prokuratorów. Zostałem zdegradowany wiosną 2016 roku. Dowiedziałem się, że zostaję prokuratorem prokuratury rejonowej, czyli najniższego szczebla. Dowiedziałem się, że moja wiedza nie liczy się i potrzebuję reedukacji, jak to było w Chinach. Prokuratura inwigilowała proces rejestracji stowarzyszenia, listę członków założycieli, by wiedzieć kto z prokuratorów podnosi głowę do góry – mówił Parchimowicz. Gromko oklaskiwana była Róża Gräfin von Thun und Hohenstein, która chwaliła Fundację Otwarty Dialog. Jej słowa przytacza portal wPolityce. – Nie poddawajcie się, walczcie i kontynuujcie swoje dzieło. Jestem dumna, ze siedzę tu z ludźmi, którzy walczą o sprawiedliwość w Polsce, których nie złamała niesamowita presja – mówiła. Jak podała z kolei „Panorama” Thun miała podkreślać, że „nie mówimy tu tylko o sądownictwie, ale także o wolności mediów, zgromadzeń, praw kobiet i mniejszości, widzimy działania autokratyczne"". Szefowa Fundacji Otwarty Dialog Ludmiła Kozłowska, cytowana przez portal wPolityce stwierdziła, że od 2017 roku w Polsce konieczne są protesty w celu ochrony praworządności i dlatego ona i jej fundacja  stała się obiektem prześladowań. – Jak mamy rozmawiać o prawach człowieka w innych krajach, jeśli nie zajmiemy się sytuacją w Polsce? - powiedziała. Ponad rok temu Kozłowska wraz ze swoim mężem Bartoszem Kramkiem instruowali, jak wywołać w Polsce rewolucje podobną do tej na ukraińskim Majdanie.Kozłowska została deportowana z Polski do Kijowa w połowie ubiegłego roku. Polskie władze umieściły w Systemie Informacyjnym Schengen alert na jej temat. Innymi słowy Kozłowska została wydalona ze strefy Schengen i nie mogła przebywać w krajach nią objętych. Wpis do SIS nastąpił na skutek opinii Agencji Bezpieczeństwa Wewnętrznego, która wydała negatywną opinię ze względu na „poważne wątpliwości” co do finansowania Fundacji Otwarty Dialog, co skutkowało objęciem jej zakazem wjazdu do Polski i UE.",,
"Rośnie liczba Polaków, którzy starają się o brytyjski paszport",O prawie 44 proc. wzrosła w ciągu roku od referendum w sprawie wyjścia Wielkiej Brytanii z Unii Europejskiej liczba Polaków składających wnioski o brytyjski paszport – wynika z danych brytyjskiego urzędu statystycznego. Takie wnioski złożyło ponad 6 tys. rodaków.,"W 12 miesięcy po referendum w sprawie Brexitu – od 1 lipca 2016 do 30 czerwca 2017 r. – wnioski o uzyskanie brytyjskiego obywatelstwa złożyło ponad 6,1 tys. Polaków. Rok wcześniej było to 4,3 tys. To drugi najwyższy wynik roczny od wejścia Polski do UE w 2004 r. Polacy stanowią największą grupę narodową wśród wnioskodawców z państw unijnych.W tym samym okresie liczba wniosków składanych przez obywateli wszystkich państw UE wzrosła aż o 80 proc. – z 15781 do 28502 podań. Szczególnie wysoki wzrost odnotowano w tzw. grupie UE14, czyli starszych państw członkowskich Wspólnoty, m.in. Niemiec, Francji, Hiszpanii, Włoch.Status obywateli UE mieszkających w Wielkiej Brytanii po Brexicie jest przedmiotem negocjacji między Londynem a Brukselą. Z kolei zdaniem unijnych negocjatorów wszystkie istniejące prawa powinny zostać dożywotnio zagwarantowane bez zmian i ograniczeń czasowych, a najwyższym sądem właściwym do rozstrzygania sporów powinien pozostać Trybunał Sprawiedliwości UE w Luksemburgu.W obliczu niepewności związanej z przedłużającymi się rozmowami między Wielką Brytanią a UE, wiele osób decyduje się na uzyskanie tzw. stałej rezydentury. Gwarantuje ona wszystkie obecne prawa i jest pierwszym krokiem wymaganym do uzyskania brytyjskiego obywatelstwa. W pierwszym kwartale tego roku wniosek o potwierdzenie stałej rezydentury złożyło prawie 13 tys. Polaków; w drugim kwartale – ponad 12,4 tys.Rząd w Londynie zapowiedział jednak, że nie planuje w przyszłości automatycznie honorować tego dokumentu. Jego posiadacze będą musieli przejść przez proponowaną rejestrację online, choć – jak zastrzeżono – może ona zostać dla nich uproszczona. Przedstawiciele UE domagają się natomiast automatycznego uznania tych dokumentów. Podkreślają, że nieuzasadnione byłoby wymaganie ponownego składania wniosku. Wielka Brytania rozpoczęła proces wyjścia z Unii Europejskiej 29 marca i powinna opuścić Wspólnotę do końca marca 2019 r.Według najnowszych szacunków w Wielkiej Brytanii mieszka nieco ponad milion Polaków.",,
„Nie mamy się czego wstydzić”. Jacek Łączyński po porażce z Hiszpanią,"Nie możemy mieć do nikogo pretensji. Szkoda, że nie spełniły się marzenia kibiców i koszykarzy, ale po meczu z Hiszpanią nie mamy się czego wstydzić – mówi w rozmowie z portalem tvp.info Jacek Łączyński, koszykarski ekspert, po porażce Polaków w ćwierćfinale mistrzostw świata.","Fernandez bezbłędny za trzy, znakomity Rubio... Czy dało się takich Hiszpanów w ogóle pokonać?– Każdy mecz jest do wygrania. Choć to przecież wielka Hiszpania, wielu kibiców liczyło, że nam się uda. Wiedzieliśmy, w jakich klubach grają, że wygrali z Polską 17 meczów z rzędu, że to oni są faworytami, ale i tak mieliśmy nadzieję. Pozostaje tylko żałować, że się nie udało. Mateusz Ponitka, od początku turnieju rewelacyjny, prawdziwy lider, dziś tylko dziewięć punktów, bez „błysku”, którym imponował wcześniej. Możemy mówić o tym, że zawiódł?– Nie, nigdy nie oceniałem w ten sposób koszykarzy. Nie uważam też, żeby Ponitka był naszym liderem. Nie mamy liderów. Naszą siłą od początku była zespołowość, widać to było w chyba każdym meczu, a najbardziej w starciu z Rosją. W końcówce, w tym najważniejszym momencie, każdy dołożył coś od siebie, akcenty rozłożyły się na kilku zawodników. Nie jesteśmy Hiszpanią, gdzie wiadomo, że w kluczowych momentach na parkiecie są Rubio czy Gasol, którzy doświadczeniem, spokojem i umiejętnościami mogą „przejąć” mecz. Skąd więc słabszy występ Mateusza? – Wiemy wszyscy, jakim jest graczem. Bardzo energetycznym, bazującym na szybkości, waleczności... To był jego szósty mecz w krótkim okresie, w każdym „gryzł parkiet”, dawał z siebie wszystko, no i w końcu musiało zabraknąć mocy. Zresztą, nie tylko jemu. Cały zespół wyglądał fizycznie trochę gorzej niż w poprzednich starciach, właśnie dlatego, że co dwa dni wypluwali płuca. Nie możemy mieć do nikogo pretensji. Szkoda, że nie spełniły się marzenia kibiców i koszykarzy, ale po meczu z Hiszpanią nie mamy się czego wstydzić. Na sześć minut przed końcem przegrywaliśmy tylko czterema punktami. Potem rywale włączyli piąty bieg, odskoczyli i już nie dali nam wrócić. Wyglądało, jakby od początku wszystko kontrolowali.– To nie tak, że ferrari ścigało się z syrenką. Że Hiszpanie trochę przyspieszą, złapią rytm i od razu nam odskoczą. Nie, nie. Nasza gra była znacznie lepsza niż wskazuje na to końcowy wynik (78:90), nawet w zaawansowanych statystykach nie przegraliśmy jakoś znacząco. Z drugiej strony: niby było blisko, ale jednak bardzo daleko. Hiszpanie, jak przystało na wielki zespół, grali najlepiej wtedy, kiedy musieli. Rozczarowanie?– Nie, nie, absolutnie. Może za tydzień, za dwa, będziemy zupełnie inaczej podchodzić do tych mistrzostw. Będziemy analizować poszczególne akcje, zastanawiać się, co robił trener, co mogło pójść lepiej, co gorzej. Teraz chciałbym cieszyć się chwilą, tym, że ludzie zainteresowali się koszykówką, że zaczepiają mnie na ulicy i pytają: panie Jacku, wygramy?. Osiągnęliśmy wspaniały wynik i mam nadzieję, że ta nasza ukochana dyscyplina trochę się nad Wisłą odrodzi. Apetyt rośnie w miarę jedzenia...– Oczekiwania na pewno były, mogliśmy przecież - dzięki temu zwycięstwu - awansować nawet na igrzyska olimpijskie. Są ludzie, którzy już teraz mówią, że mieliśmy szczęście w grupie, że Chińczycy słabi, że Wenezuela jeszcze gorsza, że szklanka jest do połowy pusta. Chciałbym, żebyśmy wycisnęli z tych mistrzostw jak najwięcej pozytywów. Róbmy dużo dobrych rzeczy wokół koszykówki w Polsce, potencjał na pewno jest duży.To nie koniec emocji. Jeśli Australijczycy i Amerykanie wygrają w środę, wciąż możemy wywalczyć awans na igrzyska. – No to będą trochę mecze o drugie mistrzostwo świata. Czesi w przypadku porażki zagrają z nami bez dodatkowego dnia odpoczynku. Tomas Satoransky, ich lider, już teraz jest bardzo zmęczony, mocno eksploatowany, a przecież i tak oni przylecieli do Chin w okrojonym składzie. Energia z nich ujdzie, będą źli po ewentualnej porażce... To jeszcze może być bardzo dobry turniej dla Polaków. Awans na igrzyska byłby czymś cudownym, o czym nawet baliśmy się marzyć. Jesteśmy Europejczykami, ale jutro kibicujemy USA i Australii. Trzymajmy kciuki!",,
Terlecki o projekcie PiS: Musimy zdyscyplinować nadzwyczajną kastę,"Musimy zdyscyplinować nadzwyczajną kastę; projekt PiS ws. sądownictwa to bardzo łagodny projekt, bardzo delikatny – powiedział szef klubu Prawa i Sprawiedliwości Ryszard Terlecki. Przekonywał, że podobne rozwiązania do tych, które proponuje jego ugrupowanie, są np. we Francji.","Posłowie PiS złożyli projekt nowelizacji przepisów o ustroju sądów i Sądzie Najwyższym, a także o sądach administracyjnych, wojskowych i prokuraturze. Projekt ma dyscyplinować sędziów, którzy przekraczają uprawnienia.  Dziennikarze w Sejmie pytali Ryszarda Terleckiego o projekt PiS i zdanie części opozycji oraz sędziów, że projekt PiS to tak naprawdę stan wojenny wytoczonych sędziom. Szef klubu PiS odparł, że to stwierdzenie „to oczywiście jest bzdura, opozycja jak zwykle łże”.   – Musimy zdyscyplinować nadzwyczajną kastę i to jest bardzo łagodny projekt, bardzo delikatny – powiedział szef klubu PiS. Przekonywał, że podobne rozwiązania, jak w projekcie PiS, są stosowane w innych krajach europejskich, np. we Francji. Podkreślił, że sędziowie nie mogą w żadnych okolicznościach, w żadnym wypadku angażować się w życie polityczne. Znaczna część projektu PiS to zmiany odnoszące się do sędziowskiego samorządu. Jeden z dodanych w projekcie przepisów do ustawy o ustroju sądów głosi, że „przedmiotem obrad kolegium i samorządu sędziowskiego nie mogą być sprawy polityczne, w szczególności zakazane jest podejmowanie uchwał wyrażających wrogość wobec innych władz Rzeczypospolitej Polskiej i jej konstytucyjnych organów, a także krytykę podstawowych zasad ustroju RP”. Zmiany dotyczące Sądu Najwyższego zakładają m.in. poszerzenie kompetencji Izby Kontroli Nadzwyczajnej i Spraw Publicznych o rozstrzyganie spraw w przypadku procesowego kwestionowania statusu sędziego lub jego uprawnienia do sprawowania wymiaru sprawiedliwości.",,
„Wszyscy spłacamy kredyt zaciągnięty przez rząd”,"– Bardzo wielu Polaków jest dziś zawiedzionych, bo rząd zaciągnął kredyt, który teraz wszyscy musimy spłacać – ocenił prezes PiS Jarosław Kaczyński. Dlatego – jak zapowiedział podczas posiedzenia Rady Politycznej – w sierpniu jego partia zaproponuje nowe rozwiązania programowe, by Polacy mieli wybór.","Zdaniem Kaczyńskiego premier Donald Tusk i „jego koledzy” obiecali Polakom„wiele, bardzo wiele”.  – Dzisiaj wiemy, że „zielona wyspa” to w istocie był kredyt, to był dług, który trzeba dzisiaj spłacać – ocenił lider PiS.  – Spłacać go musi młodzież – co straszliwie bolesne – bezrobociem, emigracją, brakiem mieszkań, zamykanymi szkołami. Spłacać je będzie starsze pokolenie – przedłużeniem przymusowej pracy, nędznymi – gorzej niż nędznymi – emeryturami. Spłacają je chorzy – fatalnym stanem służby zdrowia ihorrendalnymi cenami leków, które dla wielu chorych stają się po prostuniedostępne. Spłacają rodzice, bo drożeją żłobki, drożeją przedszkola, bocoraz droższe są ubrania dla dzieci, niekiedy te ceny rosną trzykrotnie, bozabierają becikowe, bo zabierają ulgi – wyliczał Kaczyński. – Płacą rolnicy, bo podwyższana jest składka zdrowotna, ograniczane niektóre elementy dopłat, wzrastają ceny paliwa. Płacą przedsiębiorcy, bo wzrastają ceny lokali, użytkowania wieczystego podnoszone przez pozbawione środków samorządy. Wreszcie spłacają – chociaż tutaj decyzję podjął Trybunał Konstytucyjny – miliony polskich działkowców, którym te działki się zabiera – mówił.  – I płacimy wszyscy, wyższymi podatkami, galopadą cen – dodał.Jak podkreślił, są powody do „wielkiego zawodu”.„Ci, którzy rządzą, prawu nie podlegają”W sierpniu PiS przedstawi propozycje w odpowiedzi na problemy Polaków, związane m.in. z bezrobociem, służbą zdrowia, systemem emerytalnym, „przejmowaniem majątku narodowego” – zapowiedział Jarosław Kaczyński.Szef PiS podkreślił, że jego partia nie może reagować wyłącznie krytyką naproblemy dotyczące wielu Polaków.  – I dlatego musimy mieć odpowiedź – na sprawy związane z bezrobociem, z oświatą, służbą zdrowia, systemememerytalnym, z tym wszystkim, co łączy się z przejmowaniem za bezcen resztek majątku narodowego, bo i to przecież się dzieje, a jedynym sensem tego przejmowania, tej wyprzedaży, jest dzisiaj ratowanie tego rządu – wyliczał.Zapowiedział, że jego partia jeszcze w sierpniu przedstawi „we wszystkichtych kwestiach daleko idące propozycje, i to propozycje skonkretyzowane”.  – Musimy zrobić wszystko – także w sferze różnego rodzaju działań medialnych – by świadomość istnienia tej alternatywy dotarła do milionów Polaków, aby mieli poczucie, że ten wybór jest i że oni dokonują wyboru odnoszącego się do rzeczy najważniejszej – do losu Polaków, milionów polskich rodzin, do przyszłości naszego narodu – mówił. Kaczyński dodał, że sprawy państwa polskiego zogniskowały się w ostatnimczasie wokół tragedii smoleńskiej, która - mówił - wraz z okolicznościami ją poprzedzającymi i późniejszymi wydarzeniami „odnosi się do polskiej godności, do polskiego bezpieczeństwa, do statusu naszego kraju, do jego pozycji, wreszcie - do praworządności w Polsce”. Według niego działania władzy w okresie ponad 20 ostatnich miesięcy ”to nic innego, jak deptanie tych wszystkich wartości, odrzucanie ich”. Lider PiS wspomniał o umorzeniu śledztwa w tzw. wątku cywilnym śledztwasmoleńskiego, które – według niego – miało miejsce „mimo istnienia bardzoprzekonujących dowodów o charakterze procesowym, że doszło do daleko idących zaniechań”. Jego zdaniem pokazuje to, że „doszło do stanu, który można określić jako skonstruowanie nowej zasady polskiego życia: prawo odnosi się tylko do słabych, nie odnosi się do silnych. Ci, którzy rządzą, prawu nie podlegają”. Wrzesień miesiącem ofensywy PiS?Rada podtrzyma 27 lipca jako ostateczny termin na podjęcie decyzji przezpolityków Solidarnej Polski o powrocie do PiS. – Żeby zrealizować w Polsce jakąkolwiek ofensywę, ulżyć polskim rodzinom potrzebna jest jedność.Podtrzymamy swój termin dotyczący jedności i 27 lipca będzie prawdziwy test: „czy jestem za tym, żeby Polskę zmieniać, czy dołączyłeś do obozu Donalda Tuska” – powiedział Hofman.W połowie czerwca komitet polityczny partii przyjął uchwałę, w którejoświadczył, że politycy Solidarnej Polski do 27 lipca mają czas na powrót wszeregi PiS; jeśli tego nie zrobią, nie będą mogli kandydować w wyborach zlist partii Jarosława Kaczyńskiego.PiS – według zapowiedzi polityków tej partii – planuje na wrzesień ofensywęprogramową. Ugrupowanie zamierza odświeżyć program gospodarczy i przedstawić pakiet ustaw w tej dziedzinie. Celem jest pozyskanie elektoratu zawiedzionego rządami PO, pokazanie się jako odpowiedzialna formacja mająca „szuflady pełne ustaw”, w każdej chwili gotowa do objęcia rządów. W ofensywie mają uczestniczyć posłowie i prezes partii, którzy będą od września odbywać spotkania w całym kraju. Do kompetencji Rady Politycznej należy m.in. określanie kierunków polityki PiS, wybór i odwoływanie na wniosek prezesa partii wiceprezesów PiS, przewodniczącego Komitetu Wykonawczego, skarbnika PiS, członków komitetu politycznego, przewodniczącego komisji etyki.  Czas na powrót do PiS Szef klubu PiS Mariusz Błaszczak powiedział, że Rada podtrzymała ustalenie decyzję Komitetu Politycznego PiS, że politycy, którzy odeszli z PiS mają czas do powrotu do 27 lipca. – Jest to termin ostateczny; byłoby niepoważne toczyć potem jakieś rozmowy – dodał Błaszczak. W połowie czerwca komitet polityczny partii przyjął uchwałę, w której oświadczył, że politycy Solidarnej Polski do 27 lipca mają czas na powrót w szeregi PiS; jeśli tego nie zrobią, nie będą mogli kandydować w wyborach z list partii Jarosława Kaczyńskiego.",,
Działacz PO grozi szefowi portalu tvp.info: Będziesz siedział,"„Kiedyś już obiecałem Samuelowi, że będzie siedział. Dotrzymuję obietnic” – napisał na Twitterze Krzysztof Sławiński z zarządu Platformy Obywatelskiej w Kielcach. „Czego łżesz gnijący padalcu” 
 zwraca się do innego użytkownika.","Działacz PO z Kielc Krzysztof Sławiński od grudnia 2017 r. zasiada w tamtejszym lokalnym zarządzie tej partii. Jak informowały wtedy media, Sławiński został oddelegowany do stanowiska ds. kontaktów z opozycją pozaparlamentarną.Niedawno Sławiński zamieścił na Twitterze groźby pod adresem szefa portalu tvp.info Samuela Pereiry. W komentarzu do wpisu   Pereiry stwierdził: „Kiedyś już obiecałem Samuelowi, że będzie siedział. Dotrzymuję obietnic”.W kolejnym komentarzu pod tym samym postem Sławiński zwrócił się do innego użytkownika słowami: „gnijący padalcu”. „Czego łżesz?”„Wiele widziałam pańskich wypowiedzi i ta wcale nie odbiega od reszty. Wstyd. Wydawałoby się inteligentny facet, a kulturka spod budki z piwem dla osiedlowych patoli” – zwracała uwagę działaczowi PO jedna z użytkowniczek Twittera.",,
Sąd: Czarnecki musi przeprosić Thun. „Nie zamierzam”,"Nie zamierzam przepraszać; co więcej – uważam,  że pani von Thun und Hohenstein powinna przeprosić Polaków za to, że w obcych mediach w sposób tak uwłaczający mówiła o własnym kraju, przedstawiała Polskę jako dyktaturę, co nijak ma się do prawdy – powiedział Ryszard Czarnecki z Prawa i Sprawiedliwości. Skomentował w ten sposób wyrok sądu, który orzekł, że europoseł musi przeprosić eurodeputowaną Platformy Obywatelskiej Różę Thun za porównanie jej do szmalcowników.","– Jestem absolutnie zbulwersowany tym, że sąd nie dał mi możliwości obrony. Zamknął rozprawę po jednym posiedzeniu, na którym wysłuchał wyłącznie panią von Thun und Hohenstein. Pani von Thun und Hohenstein prosiła o przełożenie rozprawy lipcowej i wtedy sąd wyraził zgodę. Gdy ja w zeszłym tygodniu przedstawiłem informację z kliniki, że mam mieć w dniu rozprawy zabieg pod narkozą, który miał miejsce, i prosiłem o przełożenie rozprawy, sąd nie wyraził na to zgody – powiedział Ryszard Czarnecki.Dodał, że sąd wysłuchał wyłącznie Róży Thun i na tym zamknął przewód sądowy. – Tradycją w naszym kręgu cywilizacyjnym jest danie oskarżonemu prawa do obrony. Tego nie uczyniono – stwierdził polityk.Jednocześnie zaznaczył, że będzie się od wyroku odwoływał. – Dalej podtrzymuję moją bardzo krytyczną ocenę zachowania pani von Thun und Hohenstein i wszystkich innych polityków czy celebrytów, którzy atakują własny kraj w obcych mediach czy instytucjach międzynarodowych, którzy podnoszą rękę na własną ojczyznę, załatwiając wewnętrzne polskie sprawy na zewnątrz, co jest karygodne – mówił Czarnecki.Sąd Okręgowy w Warszawie orzekł, że porównanie Róży Thun do szmalcowników naruszyło jej dobre imię, dlatego polityk ma opublikować w terminie 14 dni od uprawomocnienia się wyroku na stronie głównej niezalezna.pl i na stronie głównej swojego bloga oświadczenie, w którym przeprasza eurodeputowaną za użycie „niestosownych i głęboko obraźliwych słów” pod adresem europosłanki. Zdaniem sądu ta wypowiedź była bezprawna i naruszała dobre imię powódki. Oświadczenie ma się ukazywać nieprzerwanie przez okres siedmiu dni od dnia uprawomocnienia się wyroku. Polityk ma też zapłacić kwotę po 15 tys. zł na rzecz fundacji „Forum Dialogu” i stowarzyszenia „Dzieci Holokaustu”.– Jestem usatysfakcjonowana z tego powodu, że sąd bardzo wyraźnie powiedział, że słowa pana Czarneckiego były bezprawne, że takich porównań używać nie wolno, że obniża to poziom debaty publicznej i nakazał zadośćuczynienie w postaci przeproszenia – powiedziała po ogłoszeniu wyroku Róża Thun.Jej zdaniem sąd orzekł, że tak zachowywać się nie można. – To jest dla Ryszarda Czarneckiego bardzo wyraźna nauczka, ale też dla wszystkich innych, którzy w debacie publicznej posługują się inwektywami, a nie faktami – stwierdziła europosłanka. Ryszard Czarnecki nie pojawił się w sądzie.Spór między europarlamentarzystami toczy się od wielu miesięcy. W styczniu 2018 r. Ryszard Czarnecki w jednym z wywiadów powiedział: „Pani von Thun und Hohenstein wystąpiła w roli donosicielki na własny kraj. Podczas II wojny światowej mieliśmy szmalcowników, a dzisiaj mamy Różę von Thun und Hohenstein i niestety wpisuje się ona w pewną tradycję”. Jak tłumaczył potem Czarnecki, wypowiedź ta była jego reakcją na wystąpienie Thun w materiale niemiecko-francuskiej telewizji na temat sytuacji polityczno-społecznej w Polsce pod rządami PiS. W materiale pokazano m.in. fragmenty antyrządowych demonstracji, a europosłanka miała zasugerować, że Polska zmierza w kierunku dyktatury.",,
"Skazany przez Iwulskiego: Mamy wolną Polskę, a byli oprawcy piastują miejsca w SN","Pełniący obowiązki I prezesa Sądu Najwyższego Józef Iwulski wydawał wyroki w sprawach z okresu stanu wojennego. Reporterzy programu „Alarm!” dotarli do Janusza Kudełki, skazanego przez Iwulskiego opozycjonisty. – Sędzia Iwulski był bardzo skrupulatny, wypytywał bardzo dokładnie, musiałem powtarzać zeznanie – mówi Kudełko.","– Mamy tę wolną Polskę, a dalej ludzie, którzy sądzili nas w czasie stanu wojennego, którzy byli oprawcami, piastują miejsca w Sądzie Najwyższym i oni chcą decydować, jaka Polska może być – dodaje skazany. – Wyglądało to jakby był, można powiedzieć, na usługach – wspomina procesy opozycjonista z czasów PRL. Dodaje, że pośród sędziów, prokuratorów i strażników znaleźć można było różnych ludzi, „a on, no niestety nie okazywał żadnych przesłanek, żeby był przyjazny dla nas, a wręcz przeciwnie – był bardzo skrupulatny”.",,
"Ponad 75% Polaków deklaruje, że raz w życiu wzięło kredyt. Na co najczęściej pożyczamy?","Ponad 75% Polaków w wieku 18-64 lat deklaruje, że przynajmniej raz w życiu brało kredyt lub pożyczkę. Najczęściej zadłużamy się na sprzęt AGD i RTV, remont w domu oraz kupno samochodu – wynika z raportu Krajowego Rejestru Długów (KRD) „Dlaczego Polacy się zadłużają”.","Jak podkreślili autorzy raportu przeprowadzonego na zlecenie Krajowego Rejestru Długów Biura Informacji Gospodarczej, niemal co czwarty z nas nie ma w zwyczaju sprawdzać, czy będzie w stanie spłacić pożyczkę. Bierzemy ją bowiem najczęściej pod wpływem impulsu.Statystyczny Polak, jak powiedział prezes KRD BIG Adam Łącki, ma przeciętnie 1,6 zobowiązania wobec banków, firm pożyczkowych i innych instytucji oraz wobec rodziny bądź znajomych. Dodał, że zazwyczaj zadłużamy się w banku, jak deklaruje 75 proc. badanych, a co piąta osoba robi to podczas zakupów ratalnych.W raporcie zwrócono uwagę, że „aż 25 proc. nie kalkuluje wcześniej”, czy będzie w stanie dług spłacić. Co trzecia osoba w grupie zaciągającej pożyczki bez sprawdzania, czy udźwignie taki dług, twierdzi, że jakaś rzecz była jej w danym momencie niezbędna, więc bez namysłu wzięła na nią kredyt. Kolejne 30 proc. przyznaje, że „po prostu bardzo chciało mieć daną rzecz”, a powszechna dostępność pożyczek w tym pomogła. Przeciętny dłużnik szacuje, że aby spłacić wszystkie swoje zobowiązania, musiałby przeznaczyć na to dwuletnie dochody – podkreślił KRD.Co piąta osoba, jak wyliczono, ma do spłaty raty za zakup sprzętu elektronicznego w sklepach, które również finansują banki; 13 proc. zaciągnęło zobowiązania w firmach pożyczkowych. Z ich oferty znacznie częściej korzystają osoby, które mają problemy ze spłatą długów – zaznaczono.Natomiast emeryci zdecydowanie chętniej wybierają ofertę banków. Dla nich bank to instytucja zaufania publicznego, a do tego ma niebagatelną zaletę – placówkę, do której można pójść. Niewiele mniej Polaków, bo 11 proc., wybiera wsparcie rodziny. Możemy liczyć także na finansową pomoc zakładu pracy (6 proc.) oraz znajomych (5 proc.). Natomiast 2 proc. przyznaje się do zakupów „na zeszyt” z późniejszą spłatą.Raport „Dlaczego Polacy się zadłużają” powstał na podstawie badania zrealizowanego przez IMAS International w listopadzie 2018 r. na zlecenie Krajowego Rejestru Długów Biura Informacji Gospodarczej S.A. Zostało ono przeprowadzone na reprezentatywnej próbie Polaków, w dwóch grupach – osób w wieku produkcyjnym (18-64 lata) i emerytów (powyżej 65 lat).",,
PiS złożyło poselski projekt nowej ustawy o Sądzie Najwyższym,"Trzy nowe Izby Sądu Najwyższego, modyfikacje w powoływaniu sędziów SN i umożliwienie przeniesienia obecnych jego sędziów w stan spoczynku – to niektóre z zapisów projektu nowej ustawy o SN, który PiS złożyło w Sejmie. Propozycja pojawiła się na stronach Sejmu w środę późnym wieczorem.","– Charakter, zakres i duża liczba zmian ustrojowych przesądzają o potrzebie uchwalenia nowej ustawy, to jest uregulowania całości problematyki organizacji oraz funkcjonowania SN, a także postępowania przed tym sądem w nowym, spójnym koncepcyjnie i konstrukcyjnie akcie prawnym – piszą w uzasadnieniu autorzy poselskiej propozycji.Według posłów PiS po zmianach orzecznictwo SN „będzie się cieszyć większym autorytetem i zaufaniem ze strony obywateli”. – Nowe regulacje mają gwarantować pełnienie funkcji sędziego przez osoby o najwyższych kwalifikacjach zawodowych i etycznych – argumentują.W SN wyodrębnione mają powstać trzy nowe Izby: Prawa Prywatnego, Prawa Publicznego i Dyscyplinarna. Obecnie w SN są Izby: Cywilna, Karna, Wojskowa oraz Pracy, Ubezpieczeń Społecznych i Spraw Publicznych. Projekt zakłada też wprowadzenie zmian w zakresie odpowiedzialności dyscyplinarnej sędziów SN. Wzmocnienie kompetencji ministra sprawiedliwości Art. 87 projektu stanowi zaś, że „z dniem następującym po dniu wejścia w życie niniejszej ustawy sędziowie Sądu Najwyższego powołani na podstawie przepisów dotychczasowych przechodzą w stan spoczynku, z wyjątkiem sędziów wskazanych przez ministra sprawiedliwości”.– Jeżeli sędzia Sądu Najwyższego zajmujący stanowisko I prezesa SN został przeniesiony w stan spoczynku, (...) zadania i kompetencje I prezesa SN wykonuje sędzia Sądu Najwyższego wskazany przez ministra sprawiedliwości – głosi kolejny z artykułów projektu.Autorzy przyznali w uzasadnieniu, iż „niewątpliwe jest, że przedstawione wyżej zmiany ustroju SN są zmianami istotnymi"".  „W szczególności, w następstwie projektowanego utworzenia nowych Izb i wydziałów oraz zmian kognicji i w procedurze, Sąd Najwyższy stanie się de facto zupełnie nowym sądem tak w charakterze ustrojowym, jak funkcjonalnym” – ocenili. – W dniu wejścia w życie niniejszej ustawy minister sprawiedliwości, w drodze obwieszczenia w dzienniku urzędowym ministra sprawiedliwości, wskazuje sędziów SN, którzy pozostają w stanie czynnym, mając na uwadze konieczność wdrożenia zmian organizacyjnych wynikających ze zmiany ustroju i zachowanie ciągłości prac SN – przewidziano w projekcie. Minister – jak zapisano – „jednocześnie określi izbę SN, w której sędzia będzie wykonywać obowiązki mając na uwadze dotychczas zajmowane przez niego stanowisko i potrzeby orzecznicze SN”. Posłowie Prawa i Sprawiedliwości argumentują, że „w trakcie dyskusji nad kształtem obecnie obowiązującej ustawy o SN pojawiały się opinie o konieczności uproszczenia organizacji tego organu władzy sądowniczej, a w konsekwencji racjonalizacji układu kierowania SN”. – Kluczowym rozwiązaniem, niemającym swojego odpowiednika w obecnie obowiązującym stanie prawnym, jest utworzenie Izby Dyscyplinarnej, do której właściwości (...) należeć będzie rozpoznawanie spraw dyscyplinarnych sędziów SN, sędziów sądów powszechnych, sędziów sądów wojskowych, prokuratorów powszechnych jednostek organizacyjnych prokuratury, prokuratorów IPN, adwokatów, radców prawnych, notariuszy i komorników sądowych – napisano w uzasadnieniu.",,
Pomieści 30 tys. osób. W Czeczenii otwarto prawdopodobnie największy meczet w Europie,"W czeczeńskim mieście Szali otwarto w piątek prawdopodobnie największy meczet w Europie. Budynek może pomieścić 30 tys. osób, a teren wokół niego 70 tys. ludzi – podały media, powołując się na miejscowe władze. Meczet nosi podwójną nazwę – Duma Muzułmanów im. Proroka Mahometa.","Na ceremonii otwarcia przywódca Czeczenii Ramzan Kadyrow poinformował, że meczet będzie nazwany imieniem proroka Mahometa, choć wcześniej zapowiadano, że meczet ma nosić imię Ramzana Kadyrowa. Mieli o to prosić sami mieszkańcy miasta. W Czeczenii są już meczety imienia ojca Kadyrowa, jego matki, brata, dziadka i innych bliskich. Rosyjska redakcja BBC podaje, że na cześć członków rodziny Kadyrowa na świecie nazwano ok. 100 obiektów, np. szkoły, ulice, parki, most, statek i gwiazdę. Otwarcie meczetu zbiegło się w czasie z 68. rocznicą urodzin ojca Ramzana Kadyrowa, Achmata Kadyrowa – zwracają uwagę media. Portal RIA Nowosti informuje, że centralna kopuła świątyni ma wysokość ponad 40 metrów, a cztery minarety sięgają 63 metrów. W meczecie zainstalowano ośmiometrowy żyrandol, ważący około trzech ton. Według doradcy Kadyrowa ds. budowy meczetów Amruddiego Edilgirijewa żyrandol, wykonany na specjalne zamówienie w Turcji, składa się z ponad 400 żarówek, kryształów Swarovskiego i złota. Wokół budynku posadzono około 2 tys. drzew i 48 odmian róż – opisuje rosyjska redakcja BBC.",,
"Pojechali na wakacje życia, córka zaginęła. Policja nie wyklucza porwania","15-letnia Nora Quoirin z Londynu, która zaginęła w ośrodku wczasowym w Malezji, mogła zostać porwana. Przyznała to lokalna policja. Wcześniej przez kilkadziesiąt godzin śledczy odrzucali taką możliwość.","Cała rodzina (rodzice Nory, jej brat i siostra oraz dziadek) przyjechała w sobotę na „wakacje życia” do ośrodka Dusun, położonego w dżungli, około 80 km na południowy wschód od stolicy Malezji Kuala Lumpur. Po trwającej 18 godzin podróży wszyscy poszli spać. W niedzielę rano okazało się, że Nory nie ma, a okno na parterze piętrowego domku, który wynajęli, jest otwarte. Nie jest pewne, czy Nora spała w pomieszczeniu na parterze. Było dla niej przeznaczone, ale jej dziadek twierdzi, że położyła się spać w sypialni rodzeństwa na piętrze.  Policja malezyjska wszczęła szeroko zakrojoną akcję poszukiwawczą, w której bierze udział blisko 200 osób. Wykorzystywane są m. in. helikoptery, drony i psy tropiące. Ratownicy przeczesują dżunglę w promieniu ponad kilometra od ośrodka. Jednak początkowo śledczy odrzucali możliwość porwania dziewczynki sugerując, że po prostu wyszła w nocy z domku. Dopiero w środę przyznali, że nie wykluczają możliwości uprowadzenia Rodzina od początku skłaniała się właśnie ku tej wersji. Rodzice Nory uważają, że dziewczynka była zmęczona po podróży tak jak wszyscy i nie jest możliwe, by wyszła na nocny spacer. Ponadto jest upośledzona umysłowo, słaba fizycznie (ma 155 cm wzrostu i jest szczupła), nie jest w stanie poradzić sobie bez pomocy najbliższych i może nie zdawać sobie sprawy, co się rzeczywiście z nią dzieje.",,
Marine Le Pen otrzymała pożyczkę na kampanię wyborczą od Putina?,"Międzynarodową opinię publiczną zelektryzowała informacja opublikowana przez media internetowe na Łotwie, opisująca spotkanie przedstawicieli francuskiego Frontu Narodowego z łotewskim biznesmenem Vilisem Dambinszem. Przedsiębiorca reprezentował bowiem Aleksandra Babakowa, wysłannika prezydenta Rosji Władimira Putina. Celem spotkania miało być przekazanie kolejnej pożyczki z Rosji na kampanię wyborczą Marine Le Pen.",,,
Politycy zaskoczeni warunkami Piechocińskiego. „Mało praktyczne”. „Wyrywanie stanowisk”,"– Wydaje mi się to mało praktyczne – tak o warunkach Janusza Piechocińskiego powiedział Rafał Grupiński, szef klubu parlamentarnego PO. Wicepremier i szef PSL uważa, że premier Donald Tusk powinien przejąć nadzór nad służbami, aby wyjaśnić tzw. aferę podsłuchową. – PSL chce wyrwać stanowiska w służbach, aby chronić swoich kolegów – uważa z kolei przewodniczący Twojego Ruchu Janusz Palikot.","PSL uważa, że szef MSW Bartłomiej Sienkiewicz nie może być sędzią w swojej sprawie. Prezes ludowców Janusz Piechociński zaproponował w rozmowie z „Wiadomościami” TVP1, by Donald Tusk przejął nadzór nad służbami specjalnymi, by wyjaśnić aferę podsłuchową. Szef PSL podkreślił, że tylko wtedy koalicjant zachowa się „tak, jak wymagają tego więzi polityczne”. Kwestie wewnątrz rządu– To dla mnie nowa wiadomość. To są kwestie, które rozgrywają się wyłącznie wewnątrz rządu i wymagają rozmowy premiera z wicepremierem. Wydaje mi się to jednak mało praktycznym rozwiązaniem – powiedział szef KP PO Rafał Grupiński.Z kolei jako słuszny określił kierunek działań Piechocińskiego Mariusz Błaszczak, szef klubu PiS. – Minister Sienkiewicz nie powinien być sędzią we własnej sprawie – uważa. Ale wbił też ludowcom szpilkę. – Do PSL najbardziej pasuje teoria targów. Interesiki zawsze stanowiły dla nich najważniejszą rzecz, ponad dobro Polski – podkreślił. Obniżenie szans PSL?– Być może premier Tusk nie chce realizować pełnej listy postulatów, które ludowcy mu przedłożyli – zastanawia się zaś Leszek Miller. – Być może PSL ma wrażenie, że cała ta afera obniża również szanse PSL i próbuje odróżnić się od swojego koalicjanta – dodaje przewodniczący SLD.Najostrzej sprawę komentuje Janusz Palikot. – Piechociński twardo targuje się o stanowiska. Zażądał od PO stanowisk w służbach specjalnych, w CBA i ABW – mówi szef Twojego Ruchu. – Dlaczego to robi? Bo Bury (Jan Bury, poseł PSL - przyp. red.) i kolesie Piechocińskiego robią takie same „deale”, jak koledzy  z PO. Korupcja, nepotyzm, sitwa, zajmowanie stanowisk to codzienny chleb powszedni PSL, Chcą wyrwać stanowiska, żeby chronić kolegów przed odpowiedzialnością – zakończył. CZYTAJ TAKŻE: PSL stawia warunki PO: premier powinien przejąć nadzór nad służbami",,
W „Bez retuszu” o imigrantach. „Będą napływać nawet jeśli wojna w Syrii się skończy”,"– Nawet, gdyby ktoś wyciągnął różdżkę i od jutra przestała się w Syrii toczyć wojna, a tamtejsze społeczeństwo wybrało nową władzę i nagle zaczęło budować nową Syrię, to uchodźcy i imigranci do Europy i tak będą napływać – podkreślił w programie „Bez retuszu” w TVP Info socjolog, dr Grzegorz Lindenberg.","Goście Marka Czyża rozmawiali o problemie uchodźców, którzy w ogromnej liczbie przybywają do Europy. Wielu ekspertów sądzi, że klucz do poprawy sytuacji leży w Syrii. – Bez rozwiązania problemu wojny, która tam jest i która powoduje, że ci ludzie uciekają, nie da rady tego problemu rozwikłać – dowodził Longin Komołowski, prezes Stowarzyszenia „Wspólnota Polska”. Nic się nie zmieni? Nie zgodził się z nim dr Lindenberg, według którego nagły koniec wojny domowej w Syrii nic nie zmieni. – Uchodźcy będą do Europy napływać dokładnie tak samo, jak teraz, bo napływają z coraz to nowych krajów, w coraz większych ilościach – wskazywał. I powołał się na liczby. – Średnio rocznie na 1,5 mln osób, które złożyły wnioski o azyl w Unii Europejskiej, tylko około 300-400 tysięcy to Syryjczycy – dodał.                                                teraz odtwarzaneNadażdin: musimy się uporać ze strachem Według niego również pieniądze nic tu nie pomogą. – Europa jest nieprzygotowana na kryzysy spoza Europy i takie, gdzie wydanie pieniędzy nie załatwia problemu – podkreślił socjolog i dodał, że wcześniej udawało się zażegnywać kłopoty dzięki finansom, ale teraz problem jest zbyt złożony.Pomóc Turcji Z Grzegorzem Lindenbergiem polemizowała Draginja Nadażdin, dyrektor Amnesty International Polska. – Taka Turcja, która przyjęła 2 miliony uchodźców, musi otrzymać wsparcie finansowe – dowodziła. – Musi też być wiadome, w jaki sposób te pieniądze będą wydawane – dodała.  Zgodziła się jednak, że jednej recepty na uporanie się z falą imigrantów nie ma. – Nie istnieje jedna odpowiedź na kryzys migracyjny. Ci ludzie już są w Europie, i nie tylko w Turcji, ale tu też trzeba im pomagać. Musimy się też uporać z naszym strachem, bo próba zatrzymania tych ludzi w Libanie, czy Turcji, oznacza tak naprawdę finansowanie dalszej destabilizacji Bliskiego Wschodu – zauważyła.                                                teraz odtwarzaneProf. Markowski: fale uchodźców będą permanentne W zatrzymanie napływających ludzi poza Europą nie wierzy też socjolog, prof. Radosław Markowski. – W Europie musimy się liczyć z tym, że fale uchodźców, raz wyższe, a raz niższe, to będzie permanentny stan w kolejnym trzydziestoleciu – dowodził. Z kolei  Piotr Gursztyn, publicysta „Do rzeczy”, uważa że w Polsce mamy już uchodźców. – Jest około miliona Ukraińców. Mówimy o nich, że to jest „imigracja zarobkowa”. A taki sam milion Ukraińców po wojnie w Donbasie mieszka teraz w Rosji. I w tamtejszej retoryce są to „uchodźcy”, choć ich status tu i tam jest identyczny. Więc my de facto już mamy uchodźców – zakończył.",,
Międzynarodowy Dzień Pamięci o Holokauście. Fundacja Shalom apeluje o zapalenie świec,"27 stycznia o godzinie 13.00 przy Pomniku Bohaterów Getta w Warszawie rozpoczną się uroczystości związane z Międzynarodowym Dniem Pamięci o Ofiarach Holokaustu. Fundacja Shalom po raz kolejny prosi o zapalenie świec w oknie każdego domu w tym dniu, o godz. 18.00.","Warszawskie obchody Międzynarodowego Dnia Pamięci o Ofiarach Holokaustu gromadzą przedstawicieli władz państwowych i samorządowych, ambasad, organizacji społecznych i wyznaniowych, którzy złożą kwiaty w czasie uroczystości pod Pomnikiem Bohaterów Getta (27 stycznia, godz. 13.00, ul. Zamenhofa/Al. Sendlerowej).  Przedstawiciele różnych wyznań i Kościołów odmówią modlitwę ekumeniczną za pomordowanych. O godzinie 15:30 w audytorium Muzeum POLIN będzie można obejrzeć transmisję na żywo z głównych światowych obchodów 75. rocznicy wyzwolenia niemieckiego nazistowskiego obozu koncentracyjnego i zagłady Auschwitz z Miejsca Pamięci Auschwitz-Birkenau. Wstęp jest wolny, jednak organizatorzy transmisji podkreślają, że  liczba miejsc jest ograniczona. W ramach obchodów Teatr Żydowski im. Estery Rachel i Idy Kamińskich (Centrum Kultury Jidysz) wieczorem pokaże spektakl „Mur” w reżyserii Macieja Wojtyszki, w którym w postać legendarnej Ireny Sendlerowej wcieli się Ewa Dąbrowska. Monodram zainspirowany jest historią życia Ireny Sendlerowej – uhonorowanej odznaczeniem Sprawiedliwej wśród Narodów Świata oraz tytułem „Warszawianki stulecia”.  Bohaterka podczas wojny uratowała życie kilku tysiącom dzieci, wyprowadzając je z warszawskiego getta. Światło Pamięci Fundacja Shalom po raz kolejny prosi o zapalenie świec w oknie każdego domu w dniu 27 stycznia 2019 roku, o godz. 18.00.  – Wyrażamy nadzieję, że ten piękny symbol płonącej świecy będzie wyrazem solidarności z milionami niewinnych ofiar Holokaustu oraz znakiem nadziei na poszanowanie życia ludzkiego. Światło pamięci przywraca życie, od nas dzisiaj zależy, by to światło nie zgasło – apeluje Gołda Tencer.",,
Suski: Graś powinien być przesłuchany przez komisję śledczą ds. VAT,"– Paweł Graś powinien być przesłuchany przez komisję śledczą ds. VAT – powiedział w Polskim Radiu 24 minister Marek Suski, szef gabinetu politycznego premiera. – Taśmy Grasia to rzeczywiście rzecz zdumiewająca – mówił polityk, odnosząc się do ujawnionych przez portal tvp.info nagrań z restauracji Sowa i Przyjaciele.","Na nagraniu z 2013 r. rzecznik ówczesnego rządu Donalda Tuska Paweł Graś wraz z innymi politykami rozmawiał o problemach państwa dotyczących ściągalności podatku VAT i o tworzących się mafiach podatkowych. – Absolutnie nie opłaca się już produkcji narkotyków, tylko VAT – mówi na nagraniu Graś.Do nagrania i słów byłego rzecznika rządu PO-PSL odniósł się minister Marek Suski. Jak zaznaczał, Graś „powinien być przesłuchany przed komisją śledczą ds. VAT”. Jego zdaniem, komisja śledcza ds. VAT podejmie decyzję o przesłuchaniu Grasia. – Są taśmy, z których można się dowiedzieć, jak państwo nie działało i dlaczego nie działało – powiedział.W kolejnej części rozmowy polityk wskazywał, że rząd Tuska nic nie zrobił w związku ze spadkiem dochodów do budżetu państwa z podatków VAT. – „Taśmy Grasia” to rzeczywiście rzecz zdumiewająca. To oznacza, że ministrowie PO wiedzieli, że Polska jest okradana, że to gangsterzy znaleźli sposób na wyłudzanie pieniędzy państwa, wymyślając tzw. karuzele vatowskie – mówił.",,
Roman Giertych tłumaczy się z „Gazety Wyborczej”,"Z opublikowanych w „Gazecie Wyborczej” zeznań Geralda Birgfellnera nie wynika, aby mój mocodawca miał pewność, że pieniądze trafiły do ks. Rafała Sawicza, a tak sugeruje podtytuł artykułu – napisał na Twitterze pełnomocnik austriackiego biznesmena Roman Giertych.","W odpowiedzi na ten wpis zastępca redaktora naczelnego „Gazety Wyborczej” Jarosław Kurski sprostował podtytuł. „Gerald Birgfellner zeznał, że Jarosław Kaczyński nakłonił go do wręczenia 50 tys. zł DLA księdza z rady fundacji...” – napisał na Twitterze Kurski, dodając, że „Austriak ks. Sawicza na oczy nie widział”.Oryginalny podtytuł publikacji brzmi: „Gerald Birgfellner zeznał w prokuraturze, że Jarosław Kaczyński nakłonił go do wręczenia 50 tys. zł księdzu z rady fundacji, która jest właścicielem spółki Srebrna”. „Baker McKenzie przygotowała treść takiej uchwały. Jarosław Kaczyński powiedział, że potrzebuje pełnomocnictwa od spółki Srebrna do podpisania tej uchwały. Chodzi dokładnie o uchwałę rady fundacji im. Lecha Kaczyńskiego” – cytuje słowa Birgfellnera „Wyborcza”.„W imieniu Instytutu Lecha Kaczyńskiego Jarosław Kaczyński sam podpisał te uchwały. To były trzy uchwały, one są w posiadaniu mecenasa (chodzi o zgodę na zaciągnięcie kredytu na 300 mln euro i rozpoczęcie inwestycji; uchwały opisujemy w dalszej części - przyp. red.). Jarosław Kaczyński w imieniu fundacji im. Lecha Kaczyńskiego podpisał te uchwały z dwiema innymi osobami” – miał mówić Birgfellner.Zgodnie z zeznaniami Birgfellnera przytoczonymi przez „GW” Kaczyński powiedział mu, że „musi mieć jeszcze podpis księdza, który jest członkiem rady tej fundacji, ale powiedział, że zanim ten ksiądz podpisze, to trzeba mu zapłacić”. „Chodzi o pana Rafała Sawicza” – dodał Birgfellner. Austriacki biznesmen miał zapytać Kaczyńskiego, ile trzeba zapłacić Sawiczowi, a ten miał odpowiedzieć, że 100 tys. zł. „Powiedziałem, że nie mam takich pieniędzy i muszę je wyłożyć z własnej kieszeni, i mogę zebrać 50 tys., a resztę zapłacimy mu, jak dostaniemy kredyt (z Banku Pekao SA na przygotowanie inwestycji – red.), a ja otrzymam swoje honorarium” – powiedział Birgfellner.„Ktoś z Nowogrodzkiej do mnie zadzwonił, nie wiem kto, że powinienem podjąć te 50 tys. z banku z mojego prywatnego konta i zawieźć je na Nowogrodzką. Zaniosłem kopertę z pieniędzmi na Nowogrodzką, nie pamiętam dokładnie, komu przekazałem kopertę z pieniędzmi, ale przypominam sobie, że Jarosław Kaczyński tę kopertę miał w ręku. Więc mieliśmy już podpisane uchwały, czyli była zgoda” – czytamy w gazecie.W czwartek mecenas Roman Giertych poinformował na Twitterze, że rozmawiał z „prokuratorką prowadzącą postepowanie”. „Zaprotestowałem przeciwko wyciekom do mediów materiałów z postępowania” – napisał.",,
Klamka zapadła. Jest niemiecka ostateczna zgoda na Nord Stream 2,Niemiecki Federalny Urząd Żeglugi i Hydrografii poinformował o wydaniu zgody na budowę gazociągu Nord Stream 2 w wyłącznej strefie ekonomicznej Niemiec na Bałtyku. Kończy to procedurę pozyskiwania w Niemczech zezwoleń na budowę tego gazociągu.,"Wskazano, że wydanie zgody na budowę gazociągu Nord Stream 2 nastąpiło m.in. po przeprowadzeniu oceny oddziaływania na środowisko i ustaleniu, że planowane położenie rur na dnie morskim na odcinku 31 km nie będzie przeszkodą, jeśli chodzi o interesy żeglugi i środowiska morskiego.Przypomniano, że Urząd Górniczy miasta Stralsund wydał już oficjalne zezwolenie na budowę morskiego odcinka Nord Stream 2 na wodach terytorialnych Niemiec. Wskazano, że oznacza to, iż wraz z decyzją BSH wydane zostały wszystkie niezbędne w Niemczech zgody na realizację projektu.Nord Stream 2, którego długość ma wynieść 1,2 tys. km, a moc przesyłowa – 55 mld metrów sześc. rocznie, ma biec z Rosji do Niemiec po dnie Bałtyku i być gotowy do końca 2019 r. Również po 2019 r. Rosja zamierza zaprzestać przesyłania gazu rurociągami biegnącymi przez terytorium Ukrainy. Rząd Niemiec wspiera Nord Stream 2, utrzymując, że projekt ten ma charakter biznesowy, a nie polityczny. Polska, Ukraina i kraje bałtyckie sprzeciwiają się projektowi.",,
"Przebite opony na obchodach 24-lecia Radia Maryja. „Mówimy o prawdzie, to tak się mszczą”. Sprawę bada kontrwywiad","Nieznani sprawcy poprzebijali opony w samochodach uczestników obchodów 24-lecia istnienia Radia Maryja, które w weekend odbyły się w Bydgoszczy. Ucierpiał m.in. pojazd wiceministra obrony narodowej Bartosza Kownackiego. Jak informuje Polskie Radio Pomorza i Kujaw, sprawę badają Służba Kontrwywiadu Wojskowego oraz Żandarmeria Wojskowa.","Pod samochody podrzucono deski nabijane gwoździami oraz potłuczone szklane butelki. Wiceminister Kownacki przyznaje, że zagrożenie dostrzegł w ostatniej chwili. Jego zdaniem było to celowe działanie, chodziło o zniszczenie mienia. Zwrócił uwagę, że mogło dojść do pęknięcia uszkodzonej opony w czasie jazdy. W ocenie wiceministra, tak dużą uroczystość powinna zabezpieczać policja. „Mówimy o prawdzie, to tak się mszczą”Policjanci wyjaśniają, że po incydencie pojawili się na miejscu. Nie wszczęto postępowania, bo poszkodowani nie złożyli zawiadomienia. Cytowany na stronie internetowej Radia Maryja dyrektor tej rozgłośni o. Tadeusz Rydzyk ocenił, że podłożenie gwoździ i szkła pod opony mogło być zemstą środowisk związanych z PO i PSL. – Mówimy o prawdzie, to tak się mszczą – stwierdził. Główne uroczystości z okazji 24-lecia istnienia Radia Maryja odbyły się w Toruniu, gdzie znajduje się siedziba rozgłośni. W obchodach wziął udział m.in. prezes PiS Jarosław Kaczyński, a prezydent Andrzej Duda napisał list do organizatorów i uczestników uroczystości.",,
Włodzimierz Czarzasty: Połączenie SLD z Wiosną to będzie konsolidacja,"– Lewica w Sejmie nie będzie totalną opozycją – zapowiedział lider Sojuszu Lewicy Demokratycznej Włodzimierz Czarzasty. Podkreślił, że Lewica zamierza popierać „dobre projekty” różnych ugrupowań. W wywiadzie zdradził także, jak będzie wyglądać połączenie SLD z Wiosną.","– Idzie dobry czas dla lewicy – ocenił Czarzasty w radiowej Trójce. Pytany o możliwe spory między partiami tworzącymi klub do którego należy zapewnił, że „na lewicy jest luzik i dystans”.– Idziemy wspólnie do przyszłości – dodał.Czarzasty zadeklarował też, że Lewica w Sejmie nie będzie totalną opozycją. – Te rzeczy, które będą dobrze, rozsądnie zgłaszane przez inne frakcje, będziemy popierali – obiecywał. Zapowiedział przy tym, że klub Lewicy nie poprze zgłoszonego przez posłów PiS projektu znoszącego ograniczenie górnego limitu składek emerytalnych i rentowych, czyli tzw. 30-krotności. Wyjaśniając zasady na jakich SLD ma się połączyć z Wiosną Czarzasty stwierdził, że to będzie konsolidacja, która zapewni lewicy w Polsce większe poparcie wśród wyborców niż to, które te dwie formacje uzyskałyby startując w wyborach oddzielnie. – Chcemy się po prostu zjednoczyć – powiedział. Przyznał, że po takim zjednoczeniu powstanie nowa partia, z nową nazwą, „która będzie wsparta przez ludzi kilku pokoleń”. Zapewnił też, że Wiosna chce zjednoczenia tak samo jak SLD.Czarzasty poinformował też, że zjednoczenie może dotyczyć nie tylko SLD i Wiosny, ale też innych, „mniejszych partii”, którym została złożona oferta przyłączenia się do nowej lewicowej formacji. Szef SLD powiedział też, że na temat przyłączenia się do tej partii rozmawia z kilkoma stowarzyszeniami i fundacjami. – Lewica ma różne odcienie i wszystkich bardzo serdecznie zapraszamy – powiedział. Szef SLD mówił też, że formacje tworzące klub Lewicy pokazały, że są dogadane. – Klub został powołany jednomyślnie, wszystkie głosowania są jednomyślne – stwierdził.",,
"Cameron forsuje reformę UE. „Uda się osiągnąć ustępstwa, chociaż nie będzie to łatwe”","Unia Europejska musi się zmienić, aby wyjść naprzeciw postulatom Brytyjczyków – oświadczył David Cameron w rozmowie z Jean-Claude Junckerem. Podczas poniedziałkowego spotkania z przewodniczącym Komisji Europejskiej premier Wielkiej Brytanii po raz kolejny podkreślił, że jego rodacy nie są zadowoleni z obecnej pozycji ich kraju we Wspólnocie. Rozmowy odbyły się przed ofensywą dyplomatyczną Camerona w Europie, w trakcie której zamierza odwiedzić m. in. Paryż, Berlin i Warszawę.","Według rzecznika rządu brytyjskiego rozmowy Camerona z Junckerem skupiały się właśnie na tych dwóch podstawowych kwestiach: reformy UE i renegocjacji warunków członkostwa Wielkiej Brytanii w UE. Juncker miał – według rzecznika – zapewnić, że „chce znaleźć uczciwe porozumienie ze Zjednoczonym Królestwem i będzie starał się pomóc”. Obaj politycy zgodzili się, że konieczne będą dalsze dyskusje aby posunąć sprawę naprzód.Cameron przyjął Junckera obiadem w swej wiejskiej rezydencji w Chequers, pod Londynem.Obserwatorzy podkreślają, że rozmowy odbyły się przed ofensywą dyplomatyczną Camerona w Europie, w trakcie której zamierza odwiedzić m. in. Paryż, Berlin i Warszawę. Celem tej ofensywy będzie – jak podkreśla Reuters – przekonanie przywódców państw UE do jego planu reform. „Uda się osiągnąć ustępstwa, chociaż nie będzie to łatwe”Cameron w istocie rozpoczął już tę ofensywę na niedawnym szczycie przywódców państw Partnerstwa Wschodniego i UE w Rydze gdzie oświadczył, że jest przekonany, iż uda mu się osiągnąć ustępstwa, chociaż nie będzie to łatwe.Reuters podkreśla, że Cameron chce przeprowadzić indywidualne rozmowy z przywódcami 27 państw UE zanim zaprezentuje szczegółowy plan reform na szczycie Rady Europejskiej w końcu czerwca.Jeszcze przed niedawnymi wyborami parlamentarnymi Cameron obiecał wyborcom renegocjowanie warunków członkostwa Wielkiej Brytanii w UE oraz referendum w sprawie dalszego członkostwa przed końcem roku 2017. Cameron zastrzegł niedawno, że w referendum nie będą mogli uczestniczyć obywatele większości państw UE, którzy osiedlili się w Wielkiej Brytanii. Obserwatorzy wskazują, że dotyczy to w praktyce imigrantów z państw UE z Europy Wschodniej, w tym z Polski.",,
Dworczyk liczy na rozsądek Gersdorf. „Zamieszanie wokół SN godzi w powagę państwa”,"– Mam nadzieję że wszyscy sędziowie, w tym I prezes SN Małgorzata Gersdorf, zastosują się do przepisów nowej ustawy o Sądzie Najwyższym – powiedział szef Kancelarii Premiera Michał Dworczyk. Według niego, zamieszanie wokół SN godzi w powagę państwa oraz tej instytucji.","Dworczyk był pytany w radiowych Sygnałach Dnia o nową ustawę o SN. Przewiduje ona, że 3 lipca – czyli w trzy miesiące od wejścia ustawy w życie – w stan spoczynku przechodzą z mocy prawa sędziowie SN, którzy ukończyli 65. rok życia (wiek ten ukończyła też już I prezes SN Małgorzata Gersdorf) – chyba, że prezydent zgodziłby się na ich wniosek o przedłużenie.I prezes SN, która już ukończyła 65. rok życia, zapowiedziała, że „nie złożyła i nie złoży” wniosku do prezydenta. – Konstytucja gwarantuje mi to stanowisko, bardzo zaszczytne, na sześć lat i nie widzę powodu, żebym miała zgłaszać się do władzy wykonawczej z prośbą, to w ogóle nie wchodzi w grę – podkreśliła Gersdorf.– Do lipca mamy jeszcze kilka dni, jest to czas na refleksję dla wszystkich, dla pani prezes Gersdorf również. Wierze, że wszyscy będą przestrzegać prawa – powiedział Dworczyk. Szef Kancelarii Premiera przypomniał, że zgodność przepisów prawa z ustawą zasadniczą bada w Polsce Trybunał Konstytucyjny.",,
Kwiaty przed pomnikiem śp. prezydenta Lecha Kaczyńskiego,"W 70. rocznicę urodzin prezydenta Lecha Kaczyńskiego przed jego pomnikiem na pl. Piłsudskiego w Warszawie delegacje rządowe, ministrowie i politycy złożyli wieńce. Lech Kaczyński urodził się 18 czerwca 1949 r. Zginął w katastrofie lotniczej w Smoleńsku, 10 kwietnia 2010 r.",,,
"Ziobro: jeśli prezydent odrzuci radykalne reformy, wywoła kryzys","– Jeśli prezydent Andrzej Duda odrzuci radykalne reformy wymiaru sprawiedliwości, to wywoła poważny kryzys. To już nie będzie spór o taktykę, tylko o nadrzędne dla nas wartości – ocenił w wywiadzie dla „Gazety Polskiej” minister sprawiedliwości Zbigniew Ziobro.","Min. Ziobro odniósł się w wywiadzie do zawetowania przez Andrzeja Duda ustaw o Sądzie Najwyższym i KRS. – Jak wszyscy zaangażowani w reformę, przyjąłem je ze smutkiem – mówił. W jego opinii Polacy czekają na „fundamentalną reformę sadownictwa”. – Musimy zerwać z zasadą, że sędziowie są państwem w państwie, rządzą się sami, bez społecznej kontroli – zaznaczył. Podkreślił, że jeżeli prezydent „odrzuci radykalne reformy wymiaru sprawiedliwości, to wywoła poważny kryzys”. – To już nie będzie spór o taktykę, tylko o nadrzędne dla nas wartości - o prawdziwą naprawę sądownictwa – ocenił Ziobro. W innym miejscu wywiadu dodał, że jeśli prezydent pozostanie wierny wartościom, to może jeszcze odegrać na prawicy decydującą rolę. – Na razie jednak, hamując reformę wymiaru sprawiedliwości, wzbudza duże zaniepokojenie wyborców prawicy – powiedział.",,
Oficerowie aresztowani. Przygotowywali zamach w Wenezueli,"„Przygotowywali pucz wojskowy” – tak brzmi zarzut wobec dziewięciu oficerów służby czynnej w Wenezueli, o których aresztowaniu poinformował w sobotę prorządowy dziennik „Ultimas Noticias”.","Aresztowani dowódcy oddziałów komandosów i sił specjalnych „postawili sobie za cel udaremnienie wyborów prezydenckich, które odbyły się 20 maja, oraz zamordowanie prezydenta Nicolasa Maduro” – napisał dziennik.W trakcie przygotowań do zamachu stanu – czytamy w „Ultimas Noticias” – zwerbowali oni m.in. kapitana jednego z okrętów wojennych i jego oficerów.Według danych wenezuelskiego parlamentu, w którym zdecydowaną przewagę ma opozycja, ale który został zmarginalizowany, jeśli chodzi o funkcje ustawodawcze przez utworzoną z inicjatywy prezydenta Konstytuantę złożoną z jego zwolenników, już w czerwcu tego roku liczba osadzonych w aresztach i więzieniach wojskowych przekroczyła półtorej setki.Prezydent Maduro jeszcze w maju tego roku wspominał o „spisku” w szeregach wenezuelskich sił zbrojnych. Wydał wówczas jako naczelny zwierzchnik sił zbrojnych rozkaz, aby oficerowie podpisywali deklaracje lojalności wobec najwyższych władz politycznych.",,
"Opozycja bez leków, Rzońca w eldorado, Guć na Madagaskarze","Zabrakło leków i miejsc w liceach – takie czarne wizje roztaczała przed Polakami opozycja. Jednocześnie okazało się, że Polacy żyją w „socjalnym eldorado”, choć podobno galopuje inflacja. Rozmijanie się z faktami jednak nikomu nie przynosi popularności – ten wakacyjny tydzień zakończył się rekordowym wynikiem poparcia dla partii rządzącej w sondażu na zlecenie portalu wpolityce.pl.","Sobota. Marsz w BiałymstokuSobota to dla polityków dzień pracowity. – Jesteśmy partią, która dąży do tego, aby miasto i wieś żyły na tym samym poziomie – mówił prezes PiS Jarosław Kaczyński na pikniku rodzinnym w Chełmie.  – Wiarygodność to coś, o co zapobiegaliśmy, ale także w dużej mierze odbudowaliśmy. To podstawa demokratycznego państwa (…) Bo jeżeli w demokracji jest tak, że mamy wybory, mamy kampanię  i różni ludzie, różne partie coś zapowiadają, coś obiecują, a później tego nie wykonują, to ta demokracja jest w istocie fikcją. To jest po prostu oszustwo, a nie żadna demokracja – podkreślał Jarosław Kaczyński. W tym samym czasie, sto pięćdziesiąt kilometrów dalej, w Stalowej Woli, Katarzyna Lubnauer i Bartosz Arłukowicz sprawdzali teorię Jarosława Kaczyńskiego w praktyce.  Okazało się, że wyborcy pamiętają poprzednie kampanie wyborcze, obietnice które nie  doczekały się żadnej realizacji. – Co dobrego szykujecie dla nas? Ale wy sobie jakieś jaja robicie? Panie kochany, kurde no, osiem lat żeście nam tworzyli dobrobyt – usłyszeli od mieszkańca Stalowej Woli politycy POKO. A na północy Polski, w Białymstoku odbył się pierwszy w historii Marsz Równości. Być może również ostatni, bo defilujący aktywiści z różnych stron kraju nie spotkali się z ciepłym przyjęciem przez miejscowych. Przejście uczestników marszu kilkakrotnie próbowali zablokować kontrmanifestanci. W stronę uczestników rzucano kamieniami, petardami, jajkami i butelkami, wykrzykiwano też obraźliwe słowa. Policja użyła gazu. Akty przemocy potępiła minister spraw wewnętrznych Elżbieta Witek i rzecznik episkopatu Polski. – Dotrzemy do wszystkich osób, które łamały prawo podczas Marszu Równości w Białymstoku i rozliczymy je – zapewnił komendant główny policji gen. insp. Jarosław Szymczyk. Niedziela. Płacz w „Wyborczej”Trudno w to uwierzyć, ale na Czerskiej się popłakali… Tak relacjonuje sama „Gazeta Wyborcza”:  „Redakcyjni koledzy i koleżanki o sercu po lewej stronie ukradkiem wycierali łzy wzruszenia, wpatrując się w telewizor. Kto uwierzyłby dwa lata temu, że Biedroń, Zandberg i Czarzasty ogłoszą wspólny start lewicowej koalicji?”. Co za chwila, co za moment… Powodów do płaczu redakcja „GW” będzie miała jeszcze więcej, bo okazało się, że będziemy mieli nie jedną, ale aż dwie lewicowe koalicje. SdPL, partia Wolność i Równość oraz Polska Lewica zdecydowały o budowie list Zjednoczonej Lewicy – zapowiedział Wojciech Filemonowicz, szef SdPL. Stwierdził też, że będą prowadzone dalsze rozmowy z innymi środowiskami lewicowymi, ale na pewno nie z SLD, Wiosną i Lewicą Razem. A opozycja w wyniku stawiania oporu jej zalotom przez mieszkańców Podkarpacia, skupiła się na tym, co potrafi najlepiej. Czyli oskarżaniu PiS o całe zło tego świata. Wybryk kilku chuliganów w Białymstoku okazał się szybko największym problemem całego państwa polskiego. Grzegorz Schetyna napisał na Twitterze, że „ta przemoc to efekt trwającej od czterech lat propagandy nienawiści i pobłażania przemocy”. Poniedziałek. T jak czołgW tym samym tonie zaatakował Donald Tusk: „Kibole, antysemici, homofobia - nic nowego. Tragedią jest władza, która jest ich patronem”. Tusk nie zauważył, że to właśnie ta władza, wysłała Policję by chroniła uczestników Marszu Równości. Rodzi się też oczywiste pytanie, co takiego zrobił Donald Tusk kiedy był premierem dla realizacji postulatów aktywistów LGBT, których teraz broni. Tymczasem rząd wzmacnia nasze możliwości obronne. W  Zakładach Mechanicznych Bumar-Łabędy podpisane zostały umowy na remont i modyfikację czołgów T-72. Realizacja umowy – której wartość opiewa na 1,75 mld zł – przez polski przemysł zbrojeniowy ma potrwać blisko sześć lat. Czołgi będą  wyposażone m.in. w urządzenia polskiej produkcji, pozwalające na zainstalowanie nowych przyrządów celowniczych, obserwacyjnych czy cyfrowej łączności. Wtorek. PSL sam, ale w koalicjiTemat Marszu Równości w Białymstoku chce wykorzystać dla siebie opozycja. Jednak od kiedy opozycja jest podzielona, wszystko jest bardziej skomplikowane. Adrian Zandberg, jeden z trzech tenorów koalicji SLD, Wiosny i Razem namawiał na Twitterze: „Spotkajmy się wszyscy, niezależnie od partyjnych sympatii. Wierzę, że łączy nas sprzeciw wobec przemocy. Pokażmy wspólnie, że potępiamy bandytyzm”. Nie wiadomo, czy jeśli ktoś nie pojedzie do Białegostoku to automatycznie oznacza, że popiera przemoc i bandytyzm. Do Białegostoku nie chcą już jeździć nawet najgorliwsi aktywiści m. in. Elżbieta Podleśna, znana z napaści na redaktor Magdalenę Ogórek. „Dołożę starań, aby obśmiać całą ironią, jaką dysponuję. Ja to odbieram jak policzek wobec osób LGBT i ich rzeczywistych sojuszników” – napisała Podleśna. Ciekawe, czy twierdziłaby to samo, gdyby marsz organizowała POKO. PSL nadal samotnie tkwi w Koalicji Polskiej. Niechciana (i wiekowa) panna na wydaniu nie może się doczekać kawalera. Do zalotów stanął Paweł Kukiz, ale koalicję z PSL odrzucili jednoznacznie Bezpartyjni Samorządowcy. Mazowiecka Wspólnota Samorządowa na swojej stronie internetowej stwierdza, że z zamówionych badań wynika, iż „PSL jest dla Bezpartyjnych w każdych okolicznościach ciężarem i czynnikiem, który powoduje spadek poparcia”. Z kolei relacja z Kukiz’15 daje Bezpartyjnym wzrost poparcia, choć „nie jakiś bardzo znaczący”. Jak zauważają (nie tylko) samorządowcy „minusem jest nieprzewidywalność Pawła Kukiza i niestabilność polityczna całego ruchu”. Środa. Opozycji brakuje lekówW środę okazało się, że opozycji brakuje leków. Lekową histerię rozpętała Dorota Brejza, adwokat, żona szefa sztabu wyborczego PO, Krzysztofa Brejzy. Mecenas popełniła wzruszający wpis na Twitterze, że nie może kupić leku dla dziecka, a zamiennik jest w przypadku jej córki niemożliwy do zastosowania. Szybko okazało się, że lek, którego podobno nie może nigdzie zdobyć, jest całkiem blisko. Jeden z internautów wskazał, że ów niedostępny lek znajduje się aptece znajdującej się zaledwie 3 minuty spacerem od kancelarii pani mecenas. Później twitterowicz znalazł lek w kolejnych, znajdujących się trochę dalej aptekach. Chciałoby się powiedzieć – do wyboru do koloru. Minister zdrowia Łukasz Szumowski tłumaczył: – Apeluję do naszych adwersarzy politycznych o umiar, odpowiedzialność i przekaz zgodny z rzeczywistością. Hasło, że nie ma leków jest nieprawdziwe. Są zamienniki i one działają równie dobrze.Brak leków to nowy temat po braku miejsc w szkołach. Z zapowiadanej tragedii wyszły nici, bo nawet w Warszawie jest ponad sześć tysięcy wolnych miejsc w szkołach średnich. Jednak niektórych nic tak nie boli jak 500 plus. - Naszym pomysłem jest przebudowa państwa, żeby zamiast „socjalnego eldorado” powstało eldorado dla aktywnych, na których barkach spoczywa przecież finansowanie wydatków budżetu – stwierdził ekonomista Platformy Obywatelskiej  prof. Andrzej Rzońca w rozmowie z „Dziennikiem Gazetą Prawną”. Jedni myślą, że już żyją w eldorado a inni są na Madagaskarze. Tam właśnie wybrał się wiceprezydent Gdyni Michał Guć. Na pamiątkę pobytu zamieścił na swoim profilu na Facebooku zdjęcie z kąpiącymi się w wodzie czarnoskórymi dziećmi. Fotografię samorządowiec podpisał: „Murzyńskie dzieci rodzą się białe. Potem dopiero nabierają koloru, kąpiąc się codziennie w takiej wodzie”. Madagaskar to jeden z najbiedniejszych krajów świata, podróżujący często zwracają uwagę na wyjątkowo trudną sytuację tamtejszych dzieci. Ale jak widać, nie wszyscy.– Nie byłoby silnego państwa, wyrozumiałego dla słabszych, a stanowczego i czasem bezwzględnego dla silnych i dla przestępców, bez sprawnej i dobrze wyposażonej Policji – mówił premier Mateusz Morawiecki podczas uroczystości 100. rocznicy powstania Policji Państwowej. Mały prezent z okazji święta zrobił też Sąd Rejonowy Wrocław-Krzyki, który postanowił nie uwzględniać zażalenia obrońcy Jakuba A. 22-latka podejrzanego o zabójstwo Kristiny z Mrowin. Sąd orzekł, że kwestionowane również przez Rzecznika Praw Obywatelskich  zatrzymanie, było zasadne, legalne i prawidłowe. Adam Bodnar tymczasem nie ustaje w wysiłkach i zapowiada kolejną ofensywę: – Przygotowuję się do zaskarżenia do sądów administracyjnych uchwał samorządów dot. ideologii LGBT (…) w najbliższym czasie będziemy przygotowywali zaskarżenia do sądów administracyjnych, by sądy mogły się z tym zmierzyć – powiedział Adam Bodnar. Czwartek. Von der Leyen w Warszawie– Oczekuję, że Rzecznik Praw Obywatelskich przeprosi funkcjonariuszy, który brali udział w zatrzymaniu zabójcy Kristiny, i nasze społeczeństwo – powiedział wiceminister sprawiedliwości Marcin Warchoł. Minister dodał, że RPO powinien podać się do dymisji. Jak należało się spodziewać, na to wezwanie Adam Bodnar nie zareagował. W związku z tym wydarzeniem dnia nie była jego dymisja, ale wizyta nowej Przewodniczącej Komisji Europejskiej. Ursula von der Leyen przyjechała na rozmowy z szefem naszego rządu. – Bardzo istotne dla mnie było to, by po Berlinie i Paryżu przyjechać od razu do Warszawy. Polska jest ważnym państwem członkowskim UE, państwem Europy Środkowo-Wschodniej – mówiła przewodnicząca-elekt KE. Spotkanie w bardzo optymistycznym tonie relacjonował premier Mateusz Morawiecki: – Nowa kadencja dla instytucji europejskich, nowe idee, nowe otwarcie – wierzę, że dla Europy to będzie dobry czas, wierzę, że pani Ursula von der Leyen jest odpowiednią osobą na to stanowisko i bardzo się cieszę z tego spotkania – mówił premier podczas wspólnej konferencji prasowej.Choć trwają rozmowy Kukiz’15 z Bezpartyjnymi Samorządowcami, to może się okazać już niedługo, że samorządowcy nie będą mieli z kim rozmawiać. Kolejnym posłem, który opuścił klub jest Norbert Kaczmarczyk. Poseł przeszedł do klubu Prawa i Sprawiedliwości i z listy Zjednoczonej Prawicy ma wystartować w jesiennych wyborach parlamentarnych. Piątek. Lewica się spiera, prawica rośnie Zamieszania na lewicy ciąg dalszy. Socjaldemokracja Polska wypowiedziała porozumienie o współpracy wyborczej z SLD w związku z „rażącym naruszeniem” jego ustaleń przez przewodniczącego Sojuszu Włodzimierza Czarzastego. Poszło o tajne rozmowy z Razem i Wiosną, o których nie wiedzieli i w których nie uczestniczyli działacze SDPL. Opozycja próbuje się ogarnąć przed wyborami, a tym czasem Zjednoczona Prawica powiększa w sondażach przewagę. Gdyby wybory odbyły się w niedzielę, ugrupowanie zdobyłoby 46,4 proc. Głosów. Taki rezultat podała pracownia Social Changes, przeprowadzając badania na zlecenie portalu wpolityce.pl. To rekordowy wynik w historii badań pracowni.",,
"Prezes PiS: Kończmy z tym! Nie chcemy wojny, chcemy się porozumieć","- Chcemy iść szybko do przodu, szybko się rozwijać, ale to wymaga społecznej zgody, to wymaga zakończenia tej wojny, która się toczy w Polsce. Nie chcemy wojny, chcemy się porozumieć – oświadczył prezes PiS Jarosław Kaczyński, który wziął udział w pikniku rodzinnym pod hasłem „Dobry czas dla Polski” w miejscowości Kuczki Kolonia (woj. wielkopolskie). Podkreślił też, że fundamentem społeczeństwa polskiego jest rodzina.","– Zaczęliśmy budowę domu. Dom buduje się od fundamentów. Co jest fundamentem naszego polskiego społeczeństwa? Rodzina – podkreślił Kaczyński podczas swojego wystąpienia. Dodał, że celem Prawa i Sprawiedliwości jest zrobienie wszystkiego, co możliwe, by to właśnie rodzinom było lepiej.– By to, co jest tą niesłychanie ważną funkcją rodziny, to znaczy powoływanie nowego życia, dzieci, żeby to było dostrzeżone i wsparte – powiedział. Przypomniał przy tym wprowadzenie, a następnie rozszerzenie programu „Rodzina 500 plus”. Jak podkreślił, „to jest ta droga, z której z całą pewnością nie zrezygnujemy”.Kaczyński zapewnił, że PiS chce rozmawiać o konkretnych rozwiązaniach. – Chcemy rozmawiać o tym, czego państwo sobie życzą. Chcemy wiedzieć, żeby nasz program (...) był naprawdę skonsultowany. Żebyśmy mogli wiedzieć, że idziemy w tym kierunku, który jest wskazany przez społeczeństwo.(...) Konkretny program ogłosimy gdzieś w sierpniu, w początku września – zaznaczył Kaczyński. Prezes PiS podkreślił też, że partia ma „wielki plan dla całej Polski”. – Jesteśmy dość daleko za tymi krajami, które są na zachód od naszych granic. My chcemy tę różnicę nadrobić. W takim czasie, który nie jest abstrakcyjny. Chcemy iść szybko do przodu, szybko się rozwijać, ale to wymaga społecznej zgody, to wymaga zakończenia tej wojny, która się toczy w Polsce i my też będziemy szli w tym kierunku – my nie chcemy wojny, chcemy się porozumieć – oświadczył.– W Irlandii konkurowały dwie partie, które tak ze sobą walczyły po odzyskaniu niepodległości, że strzelali do siebie nawzajem, skazywali siebie na śmierć. (…) Ale mimo wszystko potrafili się porozumieć, kiedy przyszła okazja do szybkiego rozwoju. I wykorzystali tę szansę – powiedział lider PiS. Dodał, że Polsce potrzebne jest porozumienie i sytuacja, w której „razem wykorzystamy tę wielką szansę, która dzisiaj dla Polski naprawdę istnieje”. – Żeby to uzyskać nie musimy się upodabniać do tych, którzy są tam na Zachodzie, nie musimy stać pod tęczową flagą, możemy stać pod biało-czerwoną. To jest nasz program – podkreślił. Stwierdził, że wierzy w to, że za cztery lata ktoś, kto będzie stał w tym miejscu, będzie mógł powiedzieć „kolejny raz dotrzymaliśmy słowa”. – Bo ja już swoje lata mam, więc to pewnie nie będę ja – dodał.Wspomniał też prezydenta Lecha Kaczyńskiego. - Bez mojego śp. brata Leszka nie byłoby Prawa i Sprawiedliwości i tego wszystkiego, co nazywamy dobrą zmianą, co nazywamy dobrym czasem dla Polski – on stał u podstaw tego wszystkiego, co dzisiaj dzieje się w naszym kraju – podkreślił prezes Kaczyński.",,
"Prezydent: ważne, by działania na poziomie UE były komplementarne do działań NATO","Nie jest w naszym interesie, aby powstawała jakakolwiek europejska konkurencja wobec NATO; ważne jest, żeby działania na poziomie UE były komplementarne do działań NATO - mówił w czwartek prezydent Andrzej Duda po odprawie kierowniczej kadry MON i Sił Zbrojnych RP.","Prezydent poinformował, że w trakcie odprawy przekazał 17 celów dotyczących przyszłości polskiej armii. Relacjonował, że rozmowach w czwartek m.in. z szefem MON Mariuszem Błaszczakiem podkreślał współpracę europejską w zakresie polityki bezpieczeństwa i obrony.– Wskazywałem także na to, że moglibyśmy aspirować, by stać się państwem ramowym, natomiast co jest bardzo ważne - bardzo ważne jest to, żeby wszystkie te działania, w które my na poziomie UE się włączamy były działaniami komplementarnymi wobec działań Sojuszu Północnoatlantyckiego – mówił Duda.– Nie jest absolutnie w naszym interesie, aby powstawała jakaś europejska konkurencja wobec NATO, absolutnie nie, wręcz przeciwnie – dodał.Prezydent zaznaczył, że wszystko, co robi się w ramach UE pod względem bezpieczeństwa militarnego powinno się równocześnie robić w ramach NATO. „Gorąco popieram program HARPIA - potrzebujemy nowoczesnych, nowych samolotów”Prezydent powiedział, że podczas odprawy poruszono m.in. tematy zakupów, które będą realizowane na rzecz polskiej armii. Zaznaczył, że gorąco popiera program HARPIA, który zakłada zakup 32 wielozadaniowych myśliwców piątej generacji.Andrzej Duda podkreślił wagę pozyskania tych samolotów. – Wszyscy wiemy, jakie wydarzenia miały miejsce w ostatnim czasie. Nikt chyba nie ma wątpliwości, że nowoczesne, nowe samoloty są nam potrzebne. Powinniśmy się pozbyć poradzieckiego sprzętu, zastąpić go sprzętem najnowocześniejszym, używanym przez państwa Sojuszu Północnoatlantyckiego ale zarazem takim, który jest sprawdzany także w warunkach bojowych - mówił prezydent.– Mam nadzieję, że uda nam się to w najbliższym czasie zrealizować – oświadczył.Prezydent powiedział też, że podczas czwartkowej odprawy podziękował również szefowi MON oraz premierowi Mateuszowi Morawieckiemu, za przekazanie mu już planu ćwiczenia „Kraj”, które - jak dodał - odbędzie się „w najbliższym czasie”. – To bardzo ważne ćwiczenie, które nie odbywało się w Polsce od bardzo dawna. Trzeba się zmierzyć z tym zadaniem i zobaczyć, jakie są realia. Od wielu lat nikt tego nie sprawdzał, poprzedni rząd całkowicie tę sprawę zaniedbał - stwierdził prezydent. „Mam nadzieję, że do końca 2019 r. uda się przygotować Strategię Bezpieczeństwa NarodowegoPrezydent relacjonował, że podczas narady kierownictwa MON i sił zbrojnych, akcentował, że należy rozpocząć prace nad Strategią Bezpieczeństwa Narodowego. – Poprosiłem w zeszłym roku Biuro Bezpieczeństwa Narodowego o to, aby przygotowało takie rekomendacje w zakresie nowej Strategii Bezpieczeństwa Narodowego. Mam nadzieję, że te efekty pracy BBN (...) będziemy w stanie wspólnie już z Ministerstwem Obrony Narodowej, pracując nad tymi rekomendacjami, przetworzyć na konkretne rozwiązani - myślę o projektach ustaw - powiedział Andrzej Duda.Wyraził nadzieję, że do końca 2019 r. uda się taką Strategię przygotować. – I że będziemy mieli w związku z tym w warstwie legislacyjnej nowe rozwiązania odnoszące się zarówno do funkcjonowania instytucji państwa, Sił Zbrojnych, jak i powszechnego bezpieczeństwa obywateli – podkreślił prezydent. Błaszczak: koncentrujemy się na tym, by Wojsko Polskie było wyposażone w nowoczesny sprzętSzef MON Mariusz Błaszczak powiedział podczas konferencji, że przedstawił w sześciu punktach działania, które były podejmowane w ciągu ubiegłego roku oraz zadania jakie stoją przed Ministerstwem Obrony Narodowej, przed wojskiem polskim do zrealizowania w roku 2019.– Koncentrujemy się na tym, żeby Wojsko Polskie było wyposażone w nowoczesny sprzęt, dziękuję za wsparcie w sprawie zakupu samolotów, myśliwców piątej generacji, to rzeczywiście jest niezwykle istotna potrzeba sił powietrznych. Ten sprzęt najnowocześniejszy sprzęt wprowadzi siły powietrzne w nową epokę. To będzie podniesienie zdolności sił powietrznych na kolejny poziom, to będzie przełom, jeżeli chodzi o zdolności bojowe sił powietrznych Wojska Polskiego – mówił minister.Podkreślił, że w ciągu ubiegłego roku dokonał sformułowania podstaw formalno-prawnych i finansowych działań, które są teraz rozwijane w sprawie modernizacji Wojska Polskiego. – Wydane zostały niezbędne dokumenty, został opracowany, podpisany, wdrożony plan modernizacji technicznej do 2026 roku opiewający na rekordową kwotę w historii 185 mld złotych. To są działania, które zapewnią rozwój zdolności Wojska Polskiego - zaznaczył Błaszczak.Oprócz tego - kontynuował szef MON - że Wojsko Polskie musi dysponować nowoczesnym sprzętem, musi być też liczniejsze. – Konsekwentnie realizujemy kampanię społeczną +Zostań żołnierzem Rzeczypospolitej+, konsekwentnie budujemy zdolności obronne, powołałem 18 dywizję zlokalizowaną na Wschód od Wisły, zależy nam na tym, żeby wzmacniać wschodnią flankę polską, a więc również wschodnią flankę Sojuszu Północnoatlantyckiego - podkreślił Błaszczak.Dodał, że są również rozwijane Wojska Obrony Terytorialnej. – W tym roku zostaną powołane dwie kolejne brygady: zachodniopomorska oraz dolnośląska – poinformował.Minister podkreśli też, że MON przystąpił aktywnie do realizacji projektu, który stworzy wojska obrony cyberprzestrzeni. – Powołałem pełnomocnika, są już podstawy formalno-prawne do tego, żeby w tej dziedzinie także rozwijać zdolności obronne Wojska Polskiego - zaznaczył Błaszczak. Szef Sztabu Generalnego: Polska postrzegana jest jako lider regionu w obszarze militarnym Podczas spotkań z szefami sztabów państw NATO Polska jest postrzegana jako lider regionu nie tylko w obszarze politycznym, gospodarczym, ale także militarnym - mówił w czwartek szef Sztabu Generalnego WP gen. broni Rajmund Andrzejczak.Na konferencji prasowej w związku ze zorganizowaną w czwartek odprawą kierowniczą kadry MON i Sił Zbrojnych RP, gen. Andrzejczak, mówiąc o 20. rocznicy wejścia Polski do NATO, podkreślał, że w polskiej armii jest wielu żołnierzy, którzy nie znają innej armii, niż armia Paktu Północnoatlantyckiego.– Na wszystkich spotkaniach z moimi kolegami, szefami sztabów pozostałych państw NATO, Polska jest postrzegana jako lider regionu nie tylko w tym obszarze politycznym, gospodarczym, ale również militarnym, i to na mnie, na wszystkich żołnierzy nakłada ogromny obowiązek – powiedział szef Sztabu Generalnego.",,
"Kongres Innowatorów, prezes YouTube'a i premierzy Grupy Wyszehradzkiej w Warszawie",Kongres Innowatorów Europy Środkowo-Wschodniej „Central Eastern Europe Innovators Summit” z udziałem premierów państw Grupy Wyszehradzkiej rozpoczyna się w poniedziałek w Warszawie. W jego trakcie zostaną zaprezentowane start-upy z państw V4.,"Gośćmi specjalnymi Kongresu będą premierzy państw Grupy Wyszehradzkiej. Polskę reprezentować będzie Beata Szydło, Węgry – Viktor Orban, Słowację – Robert Fico i Czechy – Bohuslav Sobotka. Szefowie rządów wezmą udział w jednym z paneli Kongresu.Na Kongres są zaproszeni m.in. przedstawiciele innowacyjnych firm z krajów V4, start-upów i organizacji pozarządowych.Jak informuje PFR, wśród prelegentów znajdą się m.in. wicepremier, minister finansów i rozwoju Mateusz Morawiecki, wicepremier, minister nauki i szkolnictwa wyższego Jarosław Gowin, prezes Polskiego Funduszu Rozwoju Paweł Borys.„Przedsiębiorcze Państwo”Gościem będzie także prof. Mariana Mazzucato z Uniwersytetu Sussex, autorka książki „Przedsiębiorcze Państwo”, w której wyjaśnia, dlaczego państwo powinno być aktywne w gospodarce, jaką rolę na rynku powinno odgrywać, oraz dlaczego to wszystko jest ważne z perspektywy innowacyjności gospodarki. Przedmowę do polskiego wydania napisał wicepremier Morawiecki. Podczas Kongresu wicepremier Morawiecki ma spotkać się z autorką książki. Ponadto, wśród prelegentów wystąpią także prezes YouTube Susan Wojcicki czy prof. Linnar Viik, członek Rady e-Government Estonii i Europejskiego Instytutu Innowacji i Technologii. Wiceminister rozwoju Jadwiga Emilewicz podkreśla, że Kongres Innowatorów Europy Środkowo-Wschodniej to „najistotniejsze spotkanie w ramach prezydencji polskiej w Grupie Wyszehradzkiej”. Dodała, że zainteresowanie Kongresem „przerosło oczekiwania”, udział w nim wyraziło wiele ambasad spoza V4.Diamenty, które podbiją globalne rynki?Jak mówi Emilewicz, premierzy wszystkich państw Wyszehradzkiej czwórki zaangażowali się w Kongres mocno. – Przywożą ze sobą swoje perły, diamenty, które będą podbijać rynki globalne w najbliższym czasie. W czasie Kongresu, w Parku Innowacji, będzie można te spółki obejrzeć. Będzie to też próba rozmowy o najważniejszych z perspektywy polityki zadaniach o innowacji, które łącza państwa Grupy i które chciałby wspólnie promować na forum Unii Europejskiej. Ilość absolwentów studiów technicznych w Grupie Wyszehradzkiej jest wyższa, niż tych samych absolwentów w Stanach Zjednoczonych – podkreśliła wiceminister.Podczas Kongresu, w Parku Innowacji, swoje stoiska będą prezentować start-upy z państw Grupy Wyszehradzkiej. Jak poinformował PFR, wśród nich znajdą się m.in. projekt HyperPoland – polski pomysł stworzenia superszybkiej kolei hyperloop, który podczas Hyperloop Design Weekend w Teksasie zdobył duże uznanie jako jeden z najbardziej kompleksowych i innowacyjnych. Ponadto, wśród wystawców znajdą się takie projekty jak: Autenti.com – platforma do akceptacji dokumentów drogą elektroniczną, która ma usprawnić ich elektroniczny obieg; Bivrost, który tworzy oprogramowanie i sprzęt umożliwiające odtwarzanie i streamingowanie wideo w 360 stopniach; Abyss Glass z Katowic tworzący lustra, które będą działać jak ekran tabletu lub smartfona. Deklaracja WarszawskaJak powiedziała Emilewicz, podczas Kongresu zostanie podpisana „Deklaracja Warszawska” w sprawie innowacyjności naszego regionu. – W ramach Międzynarodowego Funduszu Wyszehradzkiego, utworzona zostanie specjalna linia na sfinansowanie programu grantów dla organizacji badawczych oraz małych i średnich przedsiębiorstw z formatu Grupy Wyszehradzkiej. Wszyscy identyfikujemy podobny problem: mamy wybitne zespoły badawcze, mamy całkiem niezłą infrastrukturę naukowo-badawczą, ale ciągle nie przekłada się to np. na sukces w sięganiu po granty europejskie – dodała Emilewicz.Zaznaczyła, że w deklaracji nie ma mowy o tym, jaka kwota ma być konkretnie dedykowana na te projekty badawczo-rozwojowe. Fundusz ma wpierać powstanie łączonych grup badawczo-rozwojowych z państw V4. Międzynarodowy Fundusz WyszehradzkiMiędzynarodowy Fundusz Wyszehradzki (International Visegrad Fund – IVF) powstał na mocy podpisanego w 2000 r. przez premierów rządów państw V4 Statutu i jest jedyną zinstytucjonalizowaną formą współpracy wyszehradzkiej. Ma status organizacji międzynarodowej, której Sekretariat znajduje się w Bratysławie. Nadzór nad działaniami IVF należy do kompetencji państw członkowskich, które pełnią roczną rotacyjną prezydencję, niezależnie od przewodnictwa w Grupie Wyszehradzkiej. Od 1 stycznia do 31 grudnia 2017 r. prezydencję w IVF sprawuje Słowacja. Do głównych zadań Funduszu należy m.in. budowa wspólnej tożsamości narodów wyszehradzkich. Fundusz prowadzi programy grantowe, programy stypendialne. W 2017 r. fundusz dysponuje 8 mln euro na dofinansowanie projektów. Głównym organizatorem Kongresu jest Polski Fundusz Rozwoju.  „Central Eastern Europe Innovators Summit” – program kongresu",,
Ukraina ogłosiła żałobę narodową w związku z katastrofą samolotu w Iranie,"W związku z katastrofą boeinga 737 ukraińskich linii lotniczych UIA w pobliżu Teheranu prezydent Ukrainy Wołodymyr Zełenski ogłosił czwartek dniem żałoby narodowej. W całym kraju odwołano planowane na dziś koncerty, zabawy i spektakle. Zmieniono też programy telewizyjne i radiowe.","Samolot boeing 737-800 należący do linii lotniczych Ukraine International Airlines rozbił się w środę rano tuż po starcie z międzynarodowego portu lotniczego Teheran-Imam Khomeini. Maszyna miała wylądować w Kijowie o godz. 8 czasu lokalnego (godz. 7 w Polsce).W katastrofie zginęło 176 osób: 82 Irańczyków, 63 Kanadyjczyków, 11 obywateli Ukrainy, w tym dwóch pasażerów i dziewięcioro członków załogi, a także 10 obywateli Szwecji, czterech obywateli Afganistanu, po trzech Niemców i Brytyjczyków.Po katastrofie ukraińskie władze wprowadziły czasowy zakaz lotów dla swoich przewoźników w przestrzeni powietrznej Iranu. Premier Ukrainy Ołeksij Honczaruk oświadczył, że jest jeszcze za wcześnie na mówienie o przyczynach tragedii.Do Teheranu na polecenie prezydenta Zełenskiego udała się grupa ukraińskich specjalistów, którzy mają uczestniczyć w śledztwie i badaniach przyczyny katastrofy.",,
Napieralski ma poparcie generała,"Wojciech Jaruzelski poparł kandydaturę szefa SLD Grzegorza Napieralskiego w wyborach prezydenckich. – Fakt, że tu jestem znaczy, iż popieram jego kandydaturę – powiedział generał podczas spotkania z kandydatem SLD w Sejmie.","Wojciech Jaruzelski podkreślił, że Grzegorz Napieralski  jest „godnym kandydatem, który zasługuje na to, aby walczyć o właściwe miejsce w tych wyborach”. Jak dodał, zjawił się w Sejmie, żeby podkreślić swój bliski związek z lewicą i z SLD.Pytany, czy będzie w Komitecie Honorowym wspierającym Napieralskiego, generałJaruzelski powiedział, że nie sądzi, aby było to konieczne.  – Jestem już wtakim stanie zdrowia i w wieku, że nie nadaję się, do różnego rodzaju działań aktywnych –  podkreślił. Grzegorz Napieralski poparcie generała Jaruzelskiego uznał za  „wielki zaszczyt”. Odpowiadając na pytania dziennikarzy  wyraził duże zadowolenie, iż w przeddzień rocznicy zakończenia II wojny światowej odwiedził go „żołnierz frontowy, ranny pod jego rodzinnym miastem, pod Szczecinem”. Wsparcia Napieralskiemu ma udzielić także m.in. były prezydent AleksanderKwaśniewski.",,
Premier Morawiecki na czwartek zwołał sztab kryzysowy. Chodzi o skażoną Wisłę,Premier Mateusz Morawiecki na czwartek na godz. 19.00 zwołał sztab kryzysowy w KPRM – poinformował szef Kancelarii Prezesa Rady Ministrów Michał Dworczyk. Decyzja premiera ma związek z zanieczyszczaniem Wisły ściekami na wysokości Warszawy.,"Dworczyk poinformował, że premier Mateusz Morawiecki zwołał sztab kryzysowy w związku z awarią w Warszawie kolektorów oczyszczalni ścieków „Czajka”. Jak dodał, udział w nim wezmą m.in.: minister środowiska Henryk Kowalczyk, minister obrony narodowej Mariusz Błaszczak, minister zdrowia Łukasz Szumowski i główny inspektor sanitarny Jarosław Pinkas. Szef KPRM zaapelował też do polityków PO – Grzegorza Schetyny i prezydenta Warszawy Rafała Trzaskowskiego – o „elementarną przyzwoitość”. Apel dotyczył zarzutów formułowanych wobec rządu, że nie pomaga on miastu w uporaniu się z awarią w oczyszczalni ścieków i jej skutkami. – Rząd chce pomagać i namawiamy, żeby nie odtrącać tej wyciągniętej ręki, tylko dlatego że wyciąga ją rząd PiS – powiedział Dworczyk. Przypomniał też, że rząd już w środę zaproponował pomoc w związku z awarią w oczyszczalni „Czajka”. – Wczoraj publicznie informował o tym minister (obrony narodowej) Mariusz Błaszczak. Służby podległe ministerstwu środowiska monitorują jakość wody od Warszawy do ujścia Wisły – zapewnił szef KPRM. Zwołano posiedzenie wojewódzkiego zespołu zarządzania kryzysowego w Płocku z udziałem ministra zdrowia Łukasza Szumowskiego, wojewody, oraz służb podległych, zajmujących się stanem wody i ewentualnymi zagrożeniami – wyliczał.",,
Bartoszewski o proteście pod oknem papieskim: Niestosowne przedstawienie,"– Można krytycznie oceniać postępowanie księdza arcybiskupa Jędraszewskiego w wielu wypadkach. Widzę powody do krytyki niektórych jego wypowiedzi. Natomiast jest rzeczą niestosowną, żeby robić takie przedstawienia właśnie w rocznicę wyboru Jana Pawła II – powiedział Władysław Teofil Bartoszewski. Poseł PSL w programie „Kwadrans polityczny” skomentował w ten sposób wiec, jaki urządzili pod oknem papieskim w Krakowie przeciwnicy projektu „Stop pedofilii”.","Polityk ludowców komentował w TVP 1  „taneczny protest” przeciwko arcybiskupowi Jędraszewskiemu, który pod oknem papieskim na Franciszkańskiej zorganizowały środowiska LGBT.  Poseł PSL Władysław Teofil Bartoszewski uważa, że można krytycznie oceniać postępowanie księdza arcybiskupa w wielu wypadkach. – Widzę powody do krytyki niektórych jego wypowiedzi. Natomiast jest rzeczą niestosowną, żeby robić takie przedstawienia właśnie w rocznicę wyboru Jana Pawła II dlatego, że ten wybór zapoczątkował zmiany ustrojowe w Polsce. Nie mielibyśmy Solidarności w 1980 r., gdyby papież nie został wybrany w 1978 i nie przyjechał do nas w 1979 r. To jest niewłaściwe – stwierdził gość programu.  Bartoszewski był też pytany, jak wyobraża sobie współpracę senatorów w nowo wybranej izbie wyższej parlamentu. Zauważył, że w ostatniej kadencji PSL nigdy nie był opozycją totalną. Przypomniał, że ludowcy głosowali razem z rządem np. za ustawami o charakterze socjalnym. – Znam senatorów PSL, to rozsądni ludzie i na pewno nie będą z zasady głosowali: przeciw. Ale też nie będą za każdym razem głosować „za” – powiedział polityk PSL.",,
Niemcy znów piszą o „polskich obozach zagłady”,"Niemiecki dziennik „Schwarzwaelder Bote” na swoich stronach internetowych użył sformułowania „polskie obozy zagłady”. Gazeta, przedstawiając historię gminy żydowskiej w Amsterdamie, napisała, że tamtejsi Żydzi byli deportowani do „niemieckich i polskich obozów zagłady”. Po interwencji ambasady RP artykuł zniknął ze strony internetowej gazety.","Jak dowiedziało się Polskie Radio, rzecznik prasowy ambasady Dariusz Pawłoś wystosował do redaktora naczelnego gazety Hansa-Petera Schreijäga pismo, w którym zwraca uwagę, że użyte sformułowanie jest dla wszystkich Polaków bolesne i obraźliwe. „Używanie przymiotnika w odniesieniu do niemieckich obozów zagłady jest niedopuszczalne ze względów historycznych i moralnych” – napisał rzecznik polskiej ambasady. Dariusz Pawłoś przypomniał redaktorowi naczelnemu „Schwarzwaelder Bote”, że obozy zagłady zostały zbudowane i były prowadzone przez Niemców w Polsce okupowanej przez nazistowskie Niemcy. Ambasada zażądała natychmiastowej korekty nieprawdziwych sformułowań „polskie obozy zagłady”.",,
Edukacja zamiast zakazów. Chelsea będzie wysyłać kibiców do Auschwitz,Władze londyńskiej Chelsea zamierzają wysyłać kibiców na wycieczki do obozu zagłady Auschwitz-Birkenau w Oświęcimiu. To odpowiedź na rasistowskie i antysemickie zachowania kibiców „The Blues”. Do tej pory byli oni karani zakazami stadionowymi.,"Pomysłodawcą inicjatywy jest właściciel klubu Roman Abramowicz, Rosjanin pochodzenia żydowskiego. Zamiast karać kibiców zakazami, klub zorganizuje fanom możliwość odbycia wycieczki edukacyjnej. Zdaniem prezesa „The Blues” Bruce’a Bucka ta metoda może okazać się skuteczniejsza.– Jeżeli tylko dajesz ludziom zakazy, nigdy nie zmienisz ich zachowania. Ta (nowa) polityka daje im szansę, aby uświadomili sobie, co zrobili i zaczęli zachowywać się lepiej – podkreśla Buck.– W przeszłości wyłapywaliśmy ich z tłumu i karaliśmy nawet trzyletnimi zakazami. Teraz mówimy: popełniłeś błąd, masz wybór. Trudno jest coś zrobić, gdy skanduje 50 czy 100 osób. Jest praktycznie niemożliwe, aby wyrzucić ich ze stadionu. Jednak jeśli zidentyfikujemy pojedyncze osoby, wtedy możemy działać – dodaje prezes Chelsea.We wrześniu 2017 r. po meczu w Leicester kibice Chelsea obrażali fanów Tottenhamu, wykrzykując antysemickie hasła.",,
"Bez wiedzy rodziców, z promocją LGBT. „Tęczowy piątek” w polskich szkołach","Pod koniec października ubiegłego roku w niektórych szkołach odbył się „tęczowy piątek”, czyli dzień poświęcony LGBT. „Wszystko, żeby młode lesbijki, geje, osoby biseksualne, transpłciowe, queer i interpłciowe poczuły, że w szkole jest miejsce też dla nich” – pisali organizatorzy akcji – Kampania Przeciw Homofobii. Nie wiadomo jeszcze, czy akcja odbędzie się także w tym roku. Najprawdopodobniej tak, bo organizatorzy zapewniają, że stała się już tradycją.","26 października 2018 r. w ponad 200 polskich szkołach odbył się „tęczowy piątek”. Szkoły, które wyraziły chęć uczestniczenia w akcji, dostały od organizacji – Kampanii Przeciw Homofobii – zestaw materiałów, w tym plakaty i tęczowe gadżety. Wśród materiałów, którymi posługuje się sama KPH, znajduje się m.in. poradnik dla rodziców, w którym m. in. podważa się stanowisko Kościoła w sprawach obyczajowych. „Zachowań potępianych przez Kościół jest wiele – masturbacja, antykoncepcja, seks przed– i pozamałżeński. Rzeczywistość społeczna rządzi się jednak własnymi prawami – osoby heteroseksualne żyją w konkubinatach, rozwodzą się i ponownie pobierają, używanie prezerwatyw jest powszechnie propagowane przez instytucje zajmujące się profilaktyką HIV/AIDS. Moralne sądy Kościoła są w tak wielu kwestiach nagminnie przez katolików ignorowane, a w tej jednej miałyby mieć absolutną moc wiążącą?” – czytamy w poradniku.Problem z „tęczowym piątkiem” nie dotyczył wyłącznie poruszanych tego dnia treści. W wielu miejscach, gdzie odbywała się akcja, rodzice uczniów alarmowali, że nie poinformowano ich o zamiarze przeprowadzenia takiej akcji. „Oni o tym nie wiedzieli, nie dostali wcześniej takiej informacji lub też ich dzieci uczestniczyły w akcji bez ich wcześniejszej wiedzy i zgody” – informowała rok temu rzeczniczka MEN.„Tęczowy piątek”, zgodnie z wcześniejszymi praktykami ma się odbyć pod koniec października. Nie wiadomo jeszcze, czy i w jakich miejscach organizatorzy chcą zorganizować akcję. W tej sprawie zwrócił się do nich instytut Ordo Iuris. Jak opisuje TVN, „ultrakonserwatywny” instytut   „już rozsyła pytania w jego sprawie do szkół”. Stacja, opisując „tęczowy piątek” i wątpliwości, jakie przekazuje Ordo Iuris, promuje wydarzenie. „W praktyce każda szkoła promowała tolerancję po swojemu, np. puszczając muzykę Queen w szkolnym radiowęźle, sprzedając ciasta na rzecz organizacji walczących z homofobią czy debatując o stereotypach prowadzących do konfliktów” – czytamy na portalu tvn.24.Dalej TVN opisuje, że „KPH w tym roku nie zdążyła jeszcze nawet zapowiedzieć akcji, prawnicy związani z Ordo Iuris już zaczęli zgłaszać się w tej sprawie do szkół”.Prawnicy pytają przede wszystkim: „Czy w ubiegłych latach szkolnych 2018/2019, 2017/2018 lub 2016/2017 na terenie szkoły lub z udziałem nauczycieli, samorządu uczniowskiego lub pracowników szkoły organizowana była akcja Tęczowy Piątek lub były w dniu tej akcji lub w związku z datą tej akcji podejmowane działania związane z ruchem LGBT?”, „czy samorząd szkolny sam wyszedł z inicjatywą, czy o akcji byli informowani rodzice, na jakich zajęciach była organizowana, ile poświęcono na nią godzin, czy zajęcia prowadzili pracownicy szkoły i czy ta w jakikolwiek sposób angażowała się w nią finansowo”. Ordo Iuris zapytało też, czy szkoła ma zamiar włączyć się w akcję również w tym roku szkolnym. Problem z „tęczowym piątkiem” opisuje też „Nasz Dziennik”. Gazeta informuje, że w XXVII Liceum im. Tadeusza Czackiego w Warszawie rada rodziców przegłosowała wpisanie do programu profilaktyczno-wychowawczego organizowanie „tęczowych piątków” w ramach propagowania tolerancji. Wszystko to stać się miało bez poinformowania innych rodziców.",,
"„Realizuje politykę Berlina”, „kieruje się troską o Polskę”. Politycy o tweecie Tuska","– Tak naprawdę Donald Tusk, który wkroczył w drugą kadencję jako szef Rady Europejskiej, nie ma się czym pochwalić, próbuje przypomnieć się w polskiej polityce – powiedział w programie „Minęła 8” poseł PiS Szymon Szynkowski vel Sęk. Poseł Nowoczesnej Paweł Pudłowski stwierdził, że „Donald Tusk kieruje się troską o Polskę”. Goście programu „Minęła 8” komentowali wpis Donalda Tuska na jednym z portali społecznościowych. Były premier zasugerował, że polityka PiS przypomina działania Kremla.","„Alarm! Ostry spór z Ukrainą, izolacja w Unii Europejskiej, odejście od rządów prawa i niezawisłości sądów, atak na sektor pozarządowy i wolne media – strategia PiS czy plan Kremla? Zbyt podobne, by spać spokojnie” - napisał w niedzielę szef Rady Europejskiej.Do wpisu Tuska odnieśli się goście programu „Minęła 8”. – Kiedy Donald Tusk pisał, że nasz rząd realizuje politykę Kremla, zaczęłam zastanawiać się, jaką on realizuje politykę, i wydaje mi się, że politykę Berlina. Donald Tusk, który jednak starał się utrzymywać z Rosją ciepłe stosunki, trochę niefortunnie, choć z premedytacją, sformułował swoją wypowiedź – powiedziała Elżbieta Zielińska, posłanka Kukiz’15.– Moim zdaniem to też jest trochę takie zachowanie Grzegorza Schetyny, gdzie on chciał przykryć głosowanie europosłów PO – dodała. Odmiennego zdania  był poseł Nowoczesnej, Paweł Pudłowski.  – Uważam, że Donald Tusk kieruje się troską o Polskę. Każdy ma jakiś swój styl uprawiania polityki. Styl pana przewodniczącego jest właśnie taki. Te rzeczy, które wymienia, są prawdziwe – stwierdził.  Dodał, że: „partia rządząca powinna zmienić kierunek”. Do słów posła Nowoczesnej odniósł się poseł PiS, Szymon Szynkowski vel Sęk. – Na  pewno Donald Tusk chce się włączyć do polskiej polityki. Ponieważ nie ma żadnych sukcesów jako przewodniczący Rady Europejskiej. Trudno uznać za sukces politykę migracyjną, Brexit, brak reform w dziedzinie instytucjonalnej UE. Tak naprawdę Donald Tusk, który wkroczył w drugą kadencję jako szef Rady Europejskiej, nie ma się czym pochwalić, natomiast próbuje przypomnieć się w polskiej polityce. Sposób, w jaki to robi, jest skandaliczny, ponieważ robi to kosztem własnego kraju, atakując własny kraj – powiedział.               Rezolucja Parlamentu Europejskiego                      Trzy dni wcześniej PE przyjął rezolucję wzywającą polski rząd do przestrzegania postanowień dotyczących praworządności i praw podstawowych, zapisanych w traktatach unijnych. Europosłowie zainicjowali też własną procedurę zmierzającą do uruchomienia art. 7 Traktatu o UE wobec Polski.Przeciwko rezolucji głosowali europosłowie PiS, SLD wstrzymało się od głosu, eurodeputowani PSL nie wzięli udziału w głosowaniu. Większość PO wstrzymała się od głosu, ale sześciu europosłów poparło ten dokument.",,
Winda z seniorami stanęła na kilka godzin w ECS. Sprawę zbada prokuratura,"Prokuratura w Gdańsku zajmie się sprawą awarii wind w Europejskim Centrum Solidarności. Śledczy zbadają, czy uwięzionych w niej na kilka godzin seniorów nie narażono na niebezpieczeństwo utraty życia lub zdrowia.","Jak informuje rzeczniczka Prokuratury Okręgowej w Gdańsku prok. Grażyna Wawryniuk, „po informacji medialnej Prokurator Okręgowy polecił Prokuraturze Rejonowej Gdańsk Śródmieście podjęcie czynności w tej sprawie”. – Będą prowadzone w kierunku artykułu 160 Kodeksu karnego, czyli narażenia człowieka na bezpośrednie niebezpieczeństwo utraty życia albo ciężkiego uszczerbku na zdrowiu – informuje prokurator cytowana przez Radio Gdańsk.Jak podawała wcześniej rozgłośnia, kabina windy – w której znajdowało się dziewięcioro seniorów – przez trzy godziny stała między piętrami; jedna kobieta straciła przytomność.Radio cytuje też inną osobę, świadka zdarzeń. – Zobaczyłam, że ta winda jest cała zaparowana. Ludzie pisali na szybach, że proszą o pomoc, bo nie mają powietrza. To byli seniorzy, którzy byli chorzy, niejednokrotnie po operacjach – mówi.Strażacy wybili szybę w górnej części windy, powodując lepszą wentylację powietrza. Nikt nie trafił do szpitala.ECS oświadczyło, że ostatni przegląd techniczny w obiekcie odbył się 23 września tego roku.  „Wszystkie te urządzenia przeszły badanie pozytywnie i zostały dopuszczone do użytkowania na kolejny rok” – napisano w komunikacie.",,
Sejm zdecydował o przyszłości ministra Ziobry,"Sejm odrzucił wniosek posłów klubu PO-KO o wyrażenie wotum nieufności wobec ministra sprawiedliwości Zbigniewa Ziobry. – Sterta półprawd, kłamstw i manipulacji, okraszona irytacją i ukrytą zazdrością, bo nam się udaje, to co wam się nie udało – skomentował wniosek minister. Za wyrażeniem wotum nieufności głosowało: 177 posłów, 233 było przeciw, a 23 wstrzymało się od głosu.","Wniosek – złożony 23 stycznia – został w poniedziałek negatywnie zaopiniowany przez sejmową komisję sprawiedliwości i praw człowieka.PO-KO w uzasadnieniu swojego wniosku zarzucało szefowi MS m.in. niedopełnianie obowiązków oraz przekraczanie uprawnień ws. afer: w SKOK oraz KNF, a także działanie zmierzające do wyprowadzenia Polski z UE. Klub Platforma Obywatelska - Koalicja Obywatelska ocenił, że Ziobro, pełniąc funkcję ministra sprawiedliwości osłabia pozycję resortu, w efekcie obniżając praworządność oraz poczucie bezpieczeństwa obywateli.Żywotne interesyPosłowie zarzucili Ziobrze, że poprzez swoje decyzje i działania wykorzystuje ministerstwo oraz swoje uprawnienia do walki politycznej oraz realizacji celów politycznych reprezentowanego przez siebie środowiska politycznego, będących w sprzeczności z interesami wymiaru sprawiedliwości, a tym samym – jak oceniono – „żywotnymi interesami Rzeczpospolitej”.Przedstawicielka wnioskodawcy, wiceprzewodnicząca klubu poselskiego  posłanka Kamila Gasiuk-Pihowicz mówiła w Sejmie, że określenie „kasta stojąca ponad prawem” nie było oceną politycznej rzeczywistości, lecz politycznym planem, który zrealizował minister sprawiedliwości Zbigniew Ziobro. Podkreślała, że w ten sposób powstał system, w którym osoby ze środowiska PiS stoją ponad prawem.– Tak zmieniliście system wymiaru sprawiedliwości od prokuratury po sądy, aby kontrolować ten system na każdym szczeblu. Rozkręcona karuzela degradacji i awansów doprowadziła do tego, że wszędzie macie ludzi, którzy zawdzięczają wam albo awans życia, albo apanaże. To pan, panie ministrze, czuwał nad tworzeniem tej machiny – mówiła posłanka. Grube portfele– Przez osiem lat waszych rządów nie zrobiliście nic, aby spowodować, by sądy i prokuratury służyły wszystkim Polakom, a nie tylko tym, którzy mają grube portfele i stać ich na najlepszych adwokatów – mówił do posłów opozycji szef resortu sprawiedliwości. – Rozpoczęliśmy na serio walkę z mafią VAT-owską, ale dobrą zmianę można również mierzyć innymi danymi, można mierzyć 1,5 mld zł odebranych bandytom, dzięki konfiskacie rozszerzonej, która została uchwalona. 1,5 mld zł trafia do budżetu państwa, wiecie ile to było za waszych czasów? 300 mln zł – mówił od posłów opozycji Ziobro.Przekonywał też, że miarą „dobrej zmiany” są też tysiące dzieci, które po raz pierwszy otrzymały alimenty. – O 100 proc. wzrosła liczba dzieci otrzymujących alimenty we Polsce po zmianach, jakie wprowadziliśmy – wskazał minister.Mówił również, że dane pracy prokuratury wskazują, że liczba prowadzonych postępowań ws. VAT teraz wynosi tysiąc, a za czasów poprzednich rządów były 352 takie postępowania. – Liczba postępowań zakończonych aktem oskarżenia w waszych czasach 138, teraz 307. Liczba oskarżonych objętych w postępowaniach ws. mafii VAT-owskiej 300 osób w waszych czasach, ponad tysiąc teraz (...) zmieniamy wymiar sprawiedliwości, mimo że sypiecie nam piasek w koła - mówił Ziobro do posłów opozycji. Siewcy nienawiściMinister sprawiedliwości odniósł się do zarzutu opozycji, iż przyzwala on na mowę i akty nienawiści. – Czy pamiętacie państwo takiego przewodniczącego klubu parlamentarnego, który mówił: „zastrzelić i wypatroszyć Jarosława Kaczyńskiego”? Czy pamiętacie do jakiej partii należał wtedy, kiedy to mówił? A czy pamiętacie, że kilka miesięcy po tej wypowiedzi niejaki Cyba, były członek PO udał się do Łodzi i zamordował, zastrzelił działacza PiS w zastępstwie za Jarosława Kaczyńskiego, czy wiecie o tym, że w swoich wyjaśnieniach tenże Cyba mówił, że jego wzorem i punktem odniesienia w polityce jest niejaki Janusz Palikot?” – mówił Ziobro. – Jest pewien paradoks, że siewcy nienawiści chcą uchodzić za baranków i głosicieli pokoju – ocenił.Ziobro komentował też zarzut opozycji, że postępowania ws. tzw. aktów zgonu politycznego wystawionego grupie prezydentów polskich miast zostały umorzone. Minister zwracał uwagę, że to niezawisły sąd stwierdził, że nie ma w tym wypadku wyczerpanych znamion czynu zabronionego.– Czy wiecie, że większość tych prezydentów gościło sztukę „Klątwa”, która w sposób wulgarny obraża uczucia religijne (...), ale aktorka na końcu wygłasza kwestię, która jest tak naprawdę aprobatą zabójstwa Jarosława Kaczyńskiego. Który z tych prezydentów temu się sprzeciwił? Kto z was złożył zawiadomienie do prokuratury w tej sprawie, nawoływanie do zabójstwa, kto? Podwójne standardy, hipokryzja – oświadczył Ziobro.– Zmieniać wymiar sprawiedliwości na lepsze to nasz obowiązek, nie zmieniać go byłoby nieprzyzwoitością; obywatele chcą głębokiej reformy wymiaru sprawiedliwości i my ją przeprowadzamy – mówił premier Mateusz Morawiecki.",,
Były asystent Bieńkowskiej zatrzymany. „Kierował grupą przestępczą”,"W poniedziałek został zatrzymany b. asystent obecnej polskiej komisarz UE – Lech B. Jak informuje rzecznik prasowy Prokuratury Krajowej prokurator Ewa Bialik, kierował on grupą przestępczą zajmującą się przestępstwami gospodarczymi. Oprócz B. zatrzymano także 5 innych osób. Wśród zatrzymanych jest brat komisarz Bieńkowskiej, Jarosław M. – dowiedziała się nieoficjalnie PAP. Sprawa ma związek z próbą wyłudzenia kilkunastu milionów zł z funduszy unijnych. Zatrzymań dokonali agenci katowickiej delegatury CBA.","Jak poinformował rzecznik CBA Temistokles Brodowski, zatrzymanych zostało pięciu śląskich przedsiębiorców i notariusz, prowadzący kancelarię notarialną w Tychach.Jak podał rzecznik Biura, śledztwo dotyczy podejrzenia popełnienia oszustw na szkodę Narodowego Centrum Badań i Rozwoju, podmiotów gospodarczych i osób prywatnych. – Ustalenia śledczych wskazują na  usiłowanie wyłudzenia 10 mln zł z beskidzkiej Grupy Producentów Owoców i Warzyw oraz wyłudzenie z Narodowego Centrum Badań i Rozwoju ponad 2 mln zł – dodał.Według śledczych zorganizowana grupa przestępcza mogła także powoływać się na wpływy u osób publicznych oraz popełniać przestępstwa gospodarcze oraz karnoskarbowe i „prać” pieniądze.Zatrzymani zostali przewiezieni do Prokuratury Okręgowej w Katowicach, gdzie usłyszą zarzuty, wobec działań na przestrzeni lat 2012-18. Śledztwo jest rozwojowe – zaznacza Biuro. Z ustaleń śledztwa wynika, że Lech B. jako współpracownik ówczesnej senator RP powoływał się na swoje wpływy w instytucjach i urzędach państwowych oraz bankach. Aby uwiarygodnić swoje szerokie kontakty i dowieść, że może załatwić każdą sprawę, umawiał się na spotkania w biurze senatorskim i posługiwał służbowymi wizytówkami.",,
Beata Szydło ma zostać szefową komisji ds. zatrudnienia w PE,"Była premier Beata Szydło została oficjalnie kandydatką EKR na szefową komisji do spraw zatrudnienia – poinformowało unijne źródło. Inny europoseł grupy EKR, Belg Johan Van Overtveldt, jest kandydatem na szefa komisji budżetowej w Parlamencie Europejskim.","Grupie Europejskich Konserwatystów i Reformatorów, do której należy Prawo i Sprawiedliwość, ma w europarlamencie przypaść szefowanie dwóm komisjom. Podczas wtorkowego spotkania frakcji w PE w Strasburgu nikt nie sprzeciwił się tym kandydaturom. Jako pierwsze informację, że Beata Szydło ma być szefową komisji do spraw zatrudnienia w PE podało radio RMF FM.",,
Powitanie na ISS. Przylecieli nowi członkowie załogi [WIDEO],"Rosyjski statek Sojuz MS-13 dotarł w niedzielę po północy czasu polskiego, po około sześciu godzinach lotu, na Międzynarodową Stację Kosmiczną (ISS). Sojuz przywiózł trzech nowych członków załogi stacji.","Rosyjski statek zacumował do ISS w niedzielę o godz. 00.48 czasu polskiego, w 50. rocznicę lądowania na Księżycu załogi amerykańskiego statku Apollo 11. Na pokładzie Sojuza MS-13 na ISS dotarło trzech nowych członków załogi stacji: 53-letni Rosjanin Aleksander Skworcow, 43-letni Amerykanin Andrew Morgan i 42-letni Włoch Luca Parmitano. Spośród nich tylko Morgan jest kosmicznym nowicjuszem - Skworcow bawił na ISS dwukrotnie, w roku 2010 i 2014, przez łącznie 345 dni, a Parmitano w roku 2013 przez 166 dni.",,
Papież zaskoczył swojego współpracownika. Pojechał złożyć mu życzenia urodzinowe,"Papież Franciszek nieoczekiwanie opuścił w piątek Watykan i pojechał do podrzymskiego miasteczka Albano, by złożyć życzenia tamtejszemu biskupowi Marcello Semeraro, który skończył tego dnia 70 lat. O niespodziewanej wizycie papieża poinformował jubilat.","Biskup Semeraro jest też sekretarzem Rady Kardynałów, która pomaga Franciszkowi w reformie Kurii Rzymskiej i zarządzaniu Kościołem.Biskup Albano powiedział agencji włoskiego episkopatu SIR, że kiedy po południu odbywało się jego przedświąteczne spotkanie z pracownikami diecezji i duchowieństwem, przyjechał papież.– To była niespodzianka, która mnie bardzo wzruszyła – przyznał. Wyjawił, że już wcześniej dostał od Franciszka życzenia i prezent na urodziny. Podkreślił, że nie spodziewał się, że papież tak go zaskoczy.Według biskupa Semeraro Franciszek przybył z prywatną wizytą, która uradowała wszystkich uczestników przedświątecznego spotkania.Papieską wizytę zakończyło pokrojenie podwójnego tortu w kształcie cyfr 7 i 0.",,
Przyjaciel św. Jana Pawła II: Polacy powinni być odpowiedzialni za jego dziedzictwo,W przypadającą we wtorek uroczystość wspomnienia liturgicznego św. Jana Pawła II mszę przy jego grobie w bazylice watykańskiej odprawił kardynał Stanisław Ryłko. Obecni byli przedstawiciele polskiego duchowieństwa z Watykanu i Rzymu oraz pielgrzymi z Polski.,"W koncelebrze był papieski jałmużnik kardynał Konrad Krajewski, który po śmierci papieża w 2005 roku zainicjował tradycję cotygodniowych mszy przy jego grobie w intencji beatyfikacji i kanonizacji. Kardynał Ryłko – przyjaciel i bliski współpracownik św. Jana Pawła II, obecnie archiprezbiter papieskiej bazyliki Matki Bożej Większej w Rzymie – mówił w kazaniu o znaczeniu jego dziedzictwa. Podkreślił, że przypominanie tego jest szczególnie ważne w perspektywie przypadającej w przyszłym roku setnej rocznicy urodzin polskiego papieża.",,
Zdrojewski walczy o władzę w PO. „Specjalizuję się w pokonywaniu kryzysów”,"Kandydat na przewodniczącego Platformy Obywatelskiej Bogdan Zdrojewski obawia się zniknięcia tej partii ze sceny politycznej. Senator sugeruje, że jego wygrana w partyjnych wyborach to szansa na ratunek dla ugrupowania. – Startuję na szefa PO, aby uratować sytuację. Specjalizuję się w jakimś sensie w pokonywaniu kryzysów, rozmaitych kryzysów. Międzyludzkich, politycznych, czasami organizacyjnych – powiedział portalowi tvp.info.","– Mam w sobie spore predyspozycje do tego, aby łagodzić spory, likwidować stany kryzysowe, wyprowadzać z trudnej sytuacji rozmaite podmioty i taką rolę, taką funkcję przypisuję sobie na dziś – dodał senator.  Czy takie słowa to znak, że PO jest w głębokim kryzysie? – Platforma doszła do ściany, jeżeli chodzi o pewne własne możliwości, własną energetyczność. Także pewne sprawy organizacyjne, także przekazy. Uważam, że utraciła pewną część wiarygodności. To jest do odzyskania, ale nie stanie się samo – odpowiedział Zdrojewski. Wcześniej w rozmowie z Gazeta.pl senator pesymistycznie oceniał przyszłość jego partii pod wodzą obecnego szefa. Krytykował ostatnie kampanie wyborcze PO. Politycy PO kojarzeni ze Schetyną niechętnie komentują słowa Zdrojewskiego. – Kto będzie szefem Platformy zdecydujemy 25 stycznia. Wtedy zarówno pan Bogdan Zdrojewski, ja i każdy członek Platformy będziemy mogli ocenić przywództwo Grzegorza Schetyny i wybrać nowe władze – mówił poseł KO Marcin Kierwiński. Senator PiS Jan Maria Jackowski spodziewa się wielkiej rekonstrukcji opozycji po wyborach prezydenckich. – Wszystko wskazuje na to i mam nadzieję, że Andrzej Duda uzyska reelekcję. Wtedy po stronie opozycji będą następowały zjawiska zmierzające do przemodelowania tych partii politycznych – stwierdził.  O fotel szefa PO poza Zdrojewskim zamierzają ubiegać się Borys Budka, Joanna Mucha. Podobny ruch rozważa też Bartosz Arłukowicz. Dotychczasowy przewodniczący Grzegorz Schetyna poinformował, że decyzję o ewentualnym starcie ogłosi w styczniu.",,
Karczewski zaprzecza doniesieniom „Newsweeka”. „To fake news”,"„Fake news” – tak marszałek Senatu Stanisław Karczewski skomentował doniesienia „Newsweeka”, jakoby marszałek Sejmu Marek Kuchciński podczas poniedziałkowego spotkania z prezydentem Andrzejem Dudą żądał od niego zmiany decyzji ws. weta do ustaw o SN i KRS.","Prezydent w poniedziałek rano poinformował, że zawetuje dwie ustawy: o Sądzie Najwyższym i Krajowej Radzie Sądownictwa. Po ogłoszeniu tej decyzji w Belwederze doszło do spotkania prezydenta z premier Beatą Szydło oraz marszałkami Sejmu i Senatu Markiem Kuchcińskim i Stanisławem Karczewskim. Spotkania w gronie kierownictwa PiS odbyły się też w siedzibie partii przy ul. Nowogrodzkiej w Warszawie.We wtorek „Newsweek” napisał, że podczas spotkania w Belwederze marszałek Sejmu zażądał od prezydenta zmiany decyzji i podpisania ustaw o Sądzie Najwyższym i KRS. Według ustaleń „Newsweeka”, Kuchciński miał powiedzieć wtedy do Dudy: „Jarek daje ci godzinę na zmianę decyzji”.",,
Holendrzy za katastrofę MH17 zamierzają obwinić Rosję. Są przecieki z raportu,"Holenderscy śledczy ocenili, że to prorosyjscy rebelianci są odpowiedzialni za zestrzelenie malezyjskiego boeinga nad wschodnią Ukrainą w lipcu zeszłego roku – podało CNN, powołując się na raport ws. katastrofy, przygotowywany przez Holandię. Śledczy zamierzają wprost obarczyć Rosję odpowiedzialnością za tragedię, w której zginęło 298 osób.","CNN jako pierwsza poinformowała o tym, co znajduje się w raporcie przygotowywanym przez Holendrów, który w całości ma zostać opublikowany w październiku. Dziennikarze stacji powołują się na dwa źródła zbliżone do Holenderskiej Rady Bezpieczeństwa, która prowadzi dochodzenie. Raport liczy kilkaset stron. Jednym z najważniejszych ustaleń jest typ pocisku, jaki trafił w boeinga lecącego z Amsterdamu do Kuala Lumpur oraz skąd został wystrzelony i kto miał wówczas kontrolę nad tym terenem. Według źródeł, na które powołuje się CNN, bezsprzecznie byli to prorosyjscy separatyści.  W dokumencie znalazł się też dokładny opis przebiegu wydarzeń minuta po minucie. Niedociągnięcia przewoźnikaW raporcie wytknięto jednak również błędy, jakie zdaniem śledczych popełnił malezyjski przewoźnik, m.in. dotyczące trasy lotów feralnego dnia. Niektóre linie lotnicze już wtedy omijały terytorium wschodniej Ukrainy, ale nie Malaysia Airlines. Według śledczych, linie nie odebrały powiadomienia od innych przewoźników, ostrzegających przed lataniem nad strefą wojny.Oprócz oceny przyczyn samej katastrofy Holendrzy sprawdzają też, jakie decyzje zapadały przed lotem odnośnie bezpieczeństwa. Sugerują, że Malaysia Airlines nie brała pod uwagę ostrzeżeń przewoźników z innych krajów, bo nie posiadała odpowiedniego systemu przekazywania informacji. Rosja ma swoją wersję wydarzeńTymczasem Rosja nadal upiera się przy swojej wersji wydarzeń z 17 lipca 2014 roku. Komitet Śledczy FR przekonuje, że maszyna została trafiona pociskiem wystrzelonym z ukraińskiego myśliwca i że ma dowody na poparcie tej tezy. Ekspertyzy balistyczne, zeznania rzekomego świadka i analizy zdjęć satelitarnych mają wskazywać, że w malezyjski samolot trafiła rakieta klasy powietrze – powietrze. Dodatkowo Rosjanie dowodzą, że rakieta nie była wyprodukowana w ich kraju. Przekonują też, że ukraiński żołnierz Jewgienij Agapow widział tego dnia startujący, w pełni uzbrojony myśliwiec Su-25, który po wylądowaniu nie miał już pocisków na pokładzie.Niedawno rosyjski dziennik „Nowaja Gazieta” opublikował własny raport na temat katastrofy z 17 lipca ubiegłego roku. W obszernym dokumencie dziennikarze podważyli wszystkie ustalenia Komitetu Śledczego. Ich zdaniem maszynę trafiła rosyjska rakieta „Buk”, wystrzelona przez prorosyjskich separatystów.",,
Europejski Kongres Finansowy: Responsible banking wskazówką etyki bankowej,"Jakie są najbardziej nieodpowiedzialne zachowania banków? Czy moral hazard i phishing kreują ryzyko systemowe dla stabilności systemu finansowego? – To tylko niektóre z kluczowych zagadnień, którym będzie poświęcona debata „Odpowiedzialne finanse i hazard moralny na rynkach finansowych”. Debata już 3 czerwca o godz. 21:30, ma potrwać 60 minut. Będzie ją można oglądać online za pośrednictwem portalu tvp.info.","Gospodarzem debaty, która odbędzie się w Polskiej Filharmonii Kameralnej w Operze Leśnej w Sopocie, są Europejski Kongres Finansowy i Uniwersytet Gdański. Transmisja online będzie dostępna w okienku poniżej:",,
Charków: zabito świadka w procesie dotyczącym zamachu na rosyjskiego posła,"W Charkowie na północnym wschodzie Ukrainy w zamachu zginął świadek w sprawie zabójstwa byłego deputowanego rosyjskiej Dumy Państwowej Denisa Woronienkowa, zastrzelonego w Kijowie w 2017 r. – poinformowały w piątek ukraińskie media.","Prokuratura w Kijowie oświadczyła, że zeznania zastrzelonego tego dnia w Charkowie Wołodymyra Borocha nie były kluczowe dla śledztwa w sprawie śmierci Woronienkowa. Według mediów Boroch był prawą ręką Heorhija Isakowa, ważnego członka wywodzącego się z Charkowa prorosyjskiego ruchu Opłot, który w 2014 r. organizował walki przeciwko ukraińskim siłom rządowym w Donbasie. Szef Opłotu Jewhen Żylin został zastrzelony pod Moskwą w 2017 r. W piątek w południe Boroch i Isakow zostali ostrzelani przed jednym z charkowskich centrów handlowych. Boroch zmarł od odniesionych ran, a jego szef został przewieziony do szpitala. – Ten człowiek (Boroch) został zatrzymany wraz z jednym z podejrzanych o zabójstwo Woronienkowa. (...) W postępowaniu miał status świadka, jednak nie złożył ważnych dla śledztwa zeznań – powiedziała rzeczniczka prokuratury w Kijowie Nadija Maksymec gazecie internetowej „Ukrainska Prawda”.",,
Prezes IPN: Stan wojenny był pokazaniem „prawdziwej twarzy” komunizmu,"38 lat temu o godz. 6 rano, Polskie Radio nadało wystąpienie gen. Wojciecha Jaruzelskiego, w którym informował on Polaków o ukonstytuowaniu się Wojskowej Rady Ocalenia Narodowego WRON). Na mocy dekretu Rady Państwa wprowadzono stan wojenny. - Jednak pierwsze listy internowania powstały już w październiku 1980 r. To obala jedno z kłamstw władzy komunistycznej, że stan wojenny został podjęty 13 grudnia w związku z fatalną sytuacją w kraju - mówi dr Jarosław Szarek, prezes IPN.","Prezes Instytutu Pamięci Narodowej dr Jarosław Szarek podkreśla, że stan wojenny był pokazaniem „prawdziwej twarzy” systemu komunistycznego. W jego ocenie ta decyzja skończyła nadzieje milionów Polaków zrzeszonych w Solidarności na reformę systemu komunistycznego. Historyk zaznaczył, że rządzący PRL nie byli zdolni i nie chcieli oddać nawet fragmentu władzy. Jak podkreślił prezes IPN, tuż po ustąpieniu komunistów i zgodzie na powstanie NSZZ „Solidarność” w sierpniu 1980 r., władze PRL rozpoczęły przygotowania do zdławienia opozycji. – Pierwsze listy internowania powstały już w październiku 1980 r., w sześć tygodni po podpisaniu porozumień sierpniowych. To jednocześnie obala jedno z kłamstw władzy komunistycznej, że stan wojenny został podjęty 13 grudnia w związku z fatalną sytuacją w kraju – mówił historyk. Dr Jarosław Szarek przypomniał, że od jesieni 1980 r. komuniści postawili na taktykę tzw. „odcinkowych konfrontacji”. Jak stwierdził, władze PRL nie były wówczas zdolne na pojedyncze uderzenie w celu osłabienia ruchu Solidarności. Wobec tego zdecydowały się na generowanie lokalnych konfliktów. – I takie mieliśmy, czy o wolne soboty, czy strajk na Podbeskidziu w związku z żądaniem odwołania lokalnych władz, podobnie w Jeleniej Górze, braki w sklepach. Część z tego była generowana przez władze komunistyczne, żeby zmęczyć społeczeństwo i to się w jakimś sensie udało. Jesienią 1981 r. już nastroje były takie, że wszyscy wiedzieli, że co się wydarzy – mówił dr Jarosław Szarek. Historyk przypomniał dokument sprzed 30 lat, który powstał z inicjatywy zespołu Wojciecha Jaruzelskiego, wówczas prezydenta PRL. Jak mówił prezes IPN, w dokumencie chciano wzmocnić komunistyczną narrację dotyczącą stanu wojennego. – Że stan wojenny zapobiegał anarchii, że groziła sowiecka interwencja. My już wiemy, że niebezpieczeństwo sowieckiej interwencji było w grudniu, ale 1980 r. Później wszystkie dokumenty wskazują na to, że Sowieci nie byli gotowi tutaj interweniować. Pogodziliby się, jak to nawet wskazywano, z rządami Solidarności –  powiedział szef Instytutu Pamięci Narodowej. W nocy z 12 na 13 grudnia 1981 r. władze komunistyczne internowały 3173 osoby, zdecydowaną większość członków Komisji Krajowej NSZZ „Solidarność”. Ogółem w czasie stanu wojennego, według danych Instytutu Pamięci Narodowej, życie straciło około 100 osób, a internowano około 10 tys. Władze komunistyczne jeszcze 12 grudnia przed północą rozpoczęły zatrzymywanie działaczy opozycji i Solidarności. W ciągu kilku dni w 49 ośrodkach internowania umieszczono około 5 tys. osób. W ogromnej operacji policyjno-wojskowej użyto w sumie 70 tys. żołnierzy, 30 tys. milicjantów, 1750 czołgów, 1,9 tys. wozów bojowych i 9 tys. samochodów. Przygotowania do wprowadzenia stanu wojennego trwały ponad rok i były prowadzone ze szczególną starannością. Kontrolował je m.in. naczelny dowódca wojsk Układu Warszawskiego marszałek Wiktor Kulikow i ludzie z jego sztabu. Na potrzeby stanu wojennego sporządzono projekty różnych aktów prawnych, wydrukowano w Związku Sowieckim 100 tys. egzemplarzy obwieszczenia o wprowadzeniu stanu wojennego, ustalono listy komisarzy wojskowych mających przejąć kontrolę nad administracją państwową i większymi zakładami pracy, a także wybrano instytucje i przedsiębiorstwa, które miały zostać zmilitaryzowane.",,
"Smugi na niebie, limuzyna dla ojca Rydzyka i taśmy Beger. Z tego znamy przyszłych ministrów","Smugi, które na niebie pozostawiają samoloty, bardzo zaniepokoiły Jana Szyszko. W interpelacji do premiera pytał, czy są one „wywoływane na terenie Polski, a o ile tak, to w jakim celu i jaki to może mieć wpływ na zdrowie człowieka?”. W rządzie Beaty Szydło znajdą się również Adam Lipiński – zaufany człowiek prezesa Jarosława Kaczyńskiego, znany z afery taśmowej z Renatą Beger oraz Krzysztof Jurgiel, który nabrał się na dziennikarską prowokację i wysłał rządową limuzynę dla ojca Rydzyka.","Według zapowiedzi Beaty Szydło i Jarosława Kaczyńskiego do resortu środowiska, po ośmiu latach przerwy, ma wrócić Jan Szyszko. Profesor nauk leśnych zasłynął interpelacją na temat „chemitrails”. Chodzi o białe smugi na niebie, pozostawiane przez samoloty. Według zwolenników teorii spiskowej są one szkodliwymi dla ludzi substancjami chemicznymi, rozpylanymi przez niektóre samoloty. Poseł w 2013 roku tak pisał do premiera:„Szanowny Panie Premierze! W ostatnich miesiącach byłem wielokrotnie informowany i pytany przez zaniepokojonych ludzi o przyczyny i skutki częstego stosowania, jak określają, oprysków z samolotów metodą chemitrails. Niektórzy kojarzą to z wojskowymi projektami badawczymi w atmosferze, wyrażając zaniepokojenie o swoje zdrowie. Muszę przyznać również, że wiele sprzecznych informacji pojawia się w Internecie.    W zaistniałej sytuacji uprzejmie proszę o udzielenie odpowiedzi na następujące pytania:    1. Co to jest chemitrails?    2. Od kiedy chemitrails jest obserwowane w Polsce?    3. Czy chemitrails jest celowo wywoływane na terenie Polski, a o ile tak, to w jakim celu i jaki to może mieć wpływ na zdrowie człowieka i stan środowiska przyrodniczego? ”„Większość środowiska naukowego utrzymuje, że przedmiotowe ślady na niebie to smugi kondensacyjne wytwarzane w wyniku emisji spalin” – napisała w odpowiedzi podsekretarz stanu. Dodała, że mogą mieć efekt schładzający planetę.  „Ministerstwu Środowiska nie są znane jakiekolwiek informacje na temat rozpylania przez samoloty niedozwolonych substancji chemicznych w polskiej przestrzeni powietrznej” – wyjaśniono w odpowiedzi.  Przez ekologów podważana była z kolei decyzja Szyszki z lipca 2006 r., zezwalająca na budowę obwodnicy Augustowa przez Dolinę Rospudy. W 2009 r. jej przebieg zmieniono. Znany z taśmDo rządu PiS wróci też Adam Lipiński, polityk uważany za jednego z najbliższych współpracowników Jarosława Kaczyńskiego. W latach 2005-2007 pełnił funkcję sekretarza stanu w KPRM ds. kontaktów z parlamentem. W 2006 r. został również szefem gabinetu politycznego premiera. Jednak to nie piastowane urzędy przyniosły mu rozgłos. O Lipińskim zrobiło się głośno w 2006 r., po ujawnieniu taśmy z zapisem jego rozmowy z Renatą Beger, wówczas posłanką Samoobrony. Chodzi o nagrania z ukrytej kamery, w których ministrowie w kancelarii premiera Adam Lipiński i Wojciech Mojzesowicz rozmawiali z posłanką Samoobrony m.in. o jej propozycji przejścia do PiS w zamian za otrzymanie stanowiska w Ministerstwie Rolnictwa. Wywołało to poruszenie w świecie politycznym i opinii publicznej, a Beger zawiadomiła prokuraturę o próbie jej skorumpowania. Śledztwo umorzono. Limuzyna dla ojca dyrektoraKrzysztof Jurgiel też nie jest debiutantem. W rządzie PiS sprawował funkcję szefa resortu rolnictwa i rozwoju wsi, od 31 października 2005 r. do 5 maja 2006 r. W lutym 2006 r. jedna z gazet, podszywając się pod asystenta ojca Rydzyka, poprosiła ówczesnego ministra o limuzynę dla duchownego. Minister bez wahania wybrał rządowe auto i razem z kierowcą wysyłał pod wskazany adres. Media przez długi czas rozpisywały się na temat wpływu Radia Maryja na rządzących.",,
Sośnierz: Polska stała się kozłem ofiarnym Unii Europejskiej,"– Polska stała się kozłem ofiarnym Unii Europejskiej w narzucaniu państwom członkowskim swojego zdania. Polski rząd przyczynił się natomiast do powstania bardzo groźnego precedensu, który będzie stosowany jako nauczka i przestroga w sporach z kolejnymi krajami – ocenił na antenie Radia Maryja europoseł Dobromir Sośnierz.","Zdaniem polityka partii Wolność w minionym roku nastąpił pewien przełom, jeżeli chodzi o przyszłość Unii Europejskiej. Były nim słowa kanclerz Niemiec Angeli Merkel, która powiedziała, że państwa narodowe powinny być gotowe do przekazania swojej suwerenności.– W minionym roku Unia w wielu kwestiach radykalnie pogwałciła suwerenność państw członkowskich, m.in. w stosunku do Polski czy Węgier. Widać, że korzyści z członkostwa w Unii Europejskiej są coraz mniejsze, obowiązki coraz większe, a dodatkowo państwa są dyscyplinowane i straszone sankcjami. Pod tym względem 2018 rok jest dość przełomowy, bo deklaracje o „Europie dwóch prędkości” czy integracji na zasadzie federacyjnej padły otwarcie i zostały poparte konkretnymi czynami – wskazał. Według Sośnierza, jedynie ludzie skrajnie naiwni mogą dalej wierzyć, że Unia Europejska nadal może być taką organizacją, na jaką Polacy się umawiali. Przekonywał, że w najważniejszych kręgach Wspólnoty zapadła już decyzja o dalszej przyszłości wspólnoty.",,
Miller: PO i PiS w sprawie in vitro boją się proboszczów,"- W błędzie jest ten, kto uważa, że Platforma Obywatelska to ugrupowanie postępowe - powiedział w programie „Po przecinku” b. premier Leszek Miller, komentując opinię kancelarii premiera ws. in vitro, w której zaproponowano, aby z tej procedury mogły korzystać wyłącznie pary małżeńskie. - W tych sprawach PO niewiele się różni od PiS-u. Albo nawet nic się nie różni – uważa szef Sojuszu.","Szef SLD Leszek Miller, gość programu „Po przecinku” komentował opinię kancelarii premiera ws. ustawy o in vitro, sporządzoną jeszcze wówczas, kiedy jej gospodarzem był Donald Tusk. W dokumencie tym zaproponowano, aby ""z procedury in vitro mogły korzystać wyłącznie pary małżeńskie"". PiS i PO boją się proboszczówPrzewodniczący Sojuszu nie był zaskoczony. Według niego w błędzie są ci, którzy uważają PO za ugrupowanie postępowe, które jest gotowe na takie rozwiązania, jak ustawa o in vitro czy ratyfikacja konwencji antyprzemocowej. Gdzie jest pani premier?Miller ocenił też pierwsze dni urzędowania nowej premier. – Rozumiem, że pani Kopacz przeobraziła się bardziej w szefową sztabu wyborczego. Ale gdzie jest premier w takim razie? – pytał. – Gdzie jest premier, który powinien rozwiązywać problemy Polaków? A nie tylko członków PO czy PSL - dodał. 2:1 dla PolskiMiller kolejny raz zapewnił, że ewentualna, powyborcza koalicja PiS z SLD jest wykluczona. – Do tego tanga się nie nadaję – mówił. Pytany o mecz Polska – Szkocja stwierdził, że mamy szansę wygrać. – Obstawiam 2:1  dla Polski – powiedział szef Sojuszu.",,
Najnowszy sondaż CBOS. Totalna opozycja ma duży problem,"44 proc. na PiS i 15 proc. na PO – tak głosowaliby ankietowani, gdyby wybory odbyły się w styczniu. Z badania CBOS wynika też, że do Sejmu weszłyby również Nowoczesna (6 proc.) i Kukiz'15 (5 proc.).","Sondaż przeprowadzono po rekonstrukcji rządu Mateusza Morawieckiego. CBOS podał dane dotyczące osób deklarujących udział w głosowaniu. Gdyby wybory odbyły się w styczniu, na PiS zagłosowałoby 44 proc. , PO uzyskałaby 15 proc. poparcia, do Sejmu weszłyby też Nowoczesna (6 proc.) i Kukiz'15 (5 proc.).  Oznacza to, że od grudnia ub.r. PiS zyskał 3 punkty proc. poparcia; o tyle samo spadły notowania Platformy. 5 punktów proc. poparcia straciła od czasu ostatniego badania Nowoczesna, uzyskując notowania zbliżone do wyników z drugiej połowy ubiegłego  roku (11-proc. poparcie z grudnia było pierwszym dwucyfrowym wynikiem tego ugrupowania w sondażach CBOS od 2016 r.). O 2 punkty proc. spadł w ostatnim miesiącu odsetek zwolenników Kukiz'15. 15 proc. ankietowanych nie było zdecydowanych, na kogo oddać głos (2 punkty proc. więcej niż w ubiegłym miesiącu). Jednocześnie zamiar wzięcia udziału w wyborach wyraziło 71 proc. badanych – o 3 punkty proc. więcej niż w grudniu, a 15 proc. nie umiało określić, czy poszłoby do głosowania (wzrost o 1 punkt proc.). 14 proc. respondentów zadeklarowało z kolei, że na pewno nie wzięłoby w nim udziału. Jak wskazuje CBOS, oznacza to spadek odsetka deklarujących absencję o 4 punkty proc. w stosunku do grudnia oraz „najniższą wartość spośród notowanych w ostatnich latach”. Badanie przeprowadzono metodą wywiadów bezpośrednich wspomaganych komputerowo w dniach 9-17 stycznia 2018 roku na liczącej 951 osób reprezentatywnej próbie losowej dorosłych mieszkańców Polski. Preferencje partyjne badane były w grupie 673 osób deklarujących udział w wyborach.",,
„Bezprecedensowe upartyjnienie kancelarii Senatu”. Urzędnicy zaniepokojeni sytuacją,Przejęcie większości w Senacie przez opozycję nie pozostało bez konsekwencji dla funkcjonowania izby wyższej. W ostatnich tygodniach najistotniejsze stanowiska w Centrum Informacyjne Senatu obsadziły osoby aktywnie wcześniej zaangażowane w działalność polityczną. „Upartyjnienie Kancelarii Senatu jest bezprecedensowe. Nigdy w przeszłości nie miało miejsca zatrudnianie na stanowiskach urzędniczych przegranych polityków” – skomentował sytuację na Twitterze b. marszałek Senatu Stanisław Karczewski.,"O sprawie zrobiło się głośno w samym Senacie. Odniósł się do niej na Twitterze Marek Pęk, wicemarszałek Senatu poprzedniej kadencji. Jak czytamy w jego wpisie, nowym dyrektorem CIS został powołany b. poseł Nowoczesnej Grzegorz Furgo, a jego następcami Anna Godzowon, której przypisano działalność w KOD i doradzanie Bronisławowi Komorowskiemu, oraz b. rzecznik prasowy PSL Jakub Stefaniak. Kierownikiem Działu Nowych Mediów w CIS będzie b. przewodniczący młodzieżówki Nowoczesnej Adam Kądziela. Z kolei nowym dyrektorem Biura Spraw Senatorskich ma zostać była posłanka PO Anna Białkowska.Jak podaje polityk, „senaccy urzędnicy przekonują, że nowe kierownictwo CIS zajmuje się niemal wyłącznie polityką”. Mają być oni „zaniepokojeni atmosferą i nowymi zasadami, które zapanowały w CIS”. Jest tak, mimo że osoby te, jako urzędnicy, podlegają ograniczeniom w manifestowaniu poglądów. W tweecie Pęka czytamy, że kiedy w Senacie większość miało Prawo i Sprawiedliwość Centrum Informacyjnym kierowały osoby nieangażujące się aktywnie w sprawy bieżącej polityki. Sytuacja zaczęła się zmieniać po tym jak większość w izbie wyższej zyskała opozycja. Do sprawy odniosła się Anna Godzowon, którą przedstawiono jako działaczkę KOD i b. doradczynię Bronisława Komorowskiego. Godzwon odnosząc się do wpisu Pęka podkreśliła w rozmowie z PAP, że nie była doradcą prezydenta Bronisława Komorowskiego, tylko wicedyrektorem Kancelarii Prezydenta RP – czyli urzędnikiem. – Nigdy nie byłam zaangażowana w działalność KOD. Nigdy nie chodziłam na manifestacje – żadne manifestacje – zaznaczyła.Podkreśliła też, że nie była i nie jest politykiem i nie angażuje się, ani też w przeszłości nie angażowała się politycznie. – Jestem dziennikarką z ponad osiemnastoletnim stażem, byłam pracownikiem Kancelarii Sejmu, Kancelarii Prezydenta i Krajowego Biura Wyborczego – przypomniała Godzwon.W podobny sposób nie mógłby bronić się Grzegorz Furgo. Przed rokiem, jeszcze jako poseł PO Furgo opublikował na swoim koncie na Twitterze grafikę z wizerunkami polityków PiS, wzorowaną na niemieckim propagandowym plakacie z czasów II wojny światowej. „Złe duchy nad Twoim domem! Wspieraj UE, a zostaniesz uratowany” – brzmi podpis pod grafiką opublikowaną przez Furgo, na której widnieją twarze polityków PiS: premiera Mateusza Morawieckiego, ministra sprawiedliwości Zbigniewa Ziobry, prezesa PiS Jarosława Kaczyńskiego i byłego szefa MON Antoniego Macierewicza.  Na niemieckim plakacie, na którym wzorowana była ta grafika, napis brzmiał: „Złe duchy ponad Twym domem! Pracuj z Niemcami, a zostaniesz uratowany”. Z kolei we wrześniu Furgo bronił kontrowersyjnego profrekwencyjnego spotu Wojciecha Pszoniaka „Nie świruj, idź na wybory”, który wielu internautów odebrało jako parodię osób chorych psychicznie. – Ja znam to towarzystwo i tę scenkę nagrał wybitny polski aktor. On zagrał, zwrócił uwagę. Ta akcja ma zwrócić uwagę, żeby iść na wybory. To jest bardzo ważna rzecz. Aktorzy są od zwracania uwagi. Z uśmiechem na to patrzę, bo to jest taki język młodzieżowy – mówił Furgo portalowi tvp.info. Również Stefaniak był jeszcze niedawno aktywnym uczestnikiem sporu politycznego, przekraczając – nawet w opinii swoich partyjnych kolegów – granice dobrego smaku. W marcu Stefaniak drwił z premiera Mateusza Morawieckiego i posłanki Krystyny Pawłowicz. Gdy Morawiecki miał 15 lat, zomowcy porwali go z ulicy, wywieźli go do lasu, grozili bronią i kazali kopać własny grób. Kiedy na Twitterze przypomniano fakt porwania przyszłego premiera przez ZOMO, rzecznik PSL napisał: „A nie przez Marsjan?”.  W dyskusję włączyła się posłanka PiS Krystyna Pawłowicz. Napisała, że Stefaniak nie ma honoru przeprosić za swe słowa. „Panno Krysiu a Pani co dzisiaj doiła?” – odpowiedział posłance rzecznik ludowców. Stefaniaka upomniał wtedy prezes PSL. – Odbyłem rozmowę dyscyplinującą z rzecznikiem. Jeśli sytuacja się powtórzy, wyciągniemy konsekwencje służbowe – powiedział w rozmowie z portalem tvp.info Władysław Kosiniak-Kamysz.",,
Demokraci chcą pozbawić Trumpa prezydentury. „Polowanie na czarownice”,"Spikerka Izby Reprezentantów Nancy Pelosi zapowiedziała śledztwo dotyczące impeachmentu prezydenta Donalda Trumpa w związku z podejrzeniem, że wywierał naciski na Kijów, by pozyskać informacje mogące zaszkodzić jego politycznemu rywalowi Joe Bidenowi. Prezydent ocenił, że to „polowanie na czarownice”.","Pelosi powiedziała, że postępowanie Trumpa jest sprzeniewierzeniem się konstytucyjnej odpowiedzialności prezydenta. Formalne postępowanie Izby Reprezentantów, które zapowiedziała Pelosi, ma na celu ustalenie, czy istnieją podstawy do wszczęcia impeachmentu.Śledztwo ma ustalić, czy gospodarz Białego Domu zabiegał o pomoc władz Ukrainy w poszukiwaniu informacji, które mogłyby zaszkodzić jego potencjalnemu rywalowi w wyborach prezydenckich w 2020 roku. Mówiąc o sprzeniewierzeniu się konstytucyjnej odpowiedzialności Pelosi, przedstawicielka Partii Demokratycznej ze stanu Kalifornia, miała na myśli rozmowę Trumpa z prezydentem Ukrainy Wołodymyrem Zełenskim, podczas której namawiał on Zełenskiego do przeprowadzania dochodzenia w sprawie działalności na Ukrainie byłego wiceprezydenta Joe Bidena i jego syna, Huntera Bidena.Joe Biden jest najbardziej prawdopodobnym kandydatem Demokratów w przyszłorocznych wyborach prezydenckich w USA. Zamrożona pomocJak ujawniły amerykańskie media na czele ze stołecznym „The Washington Post”, prezydent Trump przynajmniej na tydzień przed rozmową z prezydentem Ukrainy, polecił zamrozić amerykańską pomoc militarną dla Ukrainy w wysokości prawie 400 mln dolarów.Prezydent nazwał decyzję o wszczęciu postępowania dotyczącego jego impeachmentu „polowaniem na czarownice” i „śmieciami”. Ocenił jednak, że procedura impeachmentu będzie miała „pozytywny wpływ” na jego reelekcję.  „Taki ważny dzień w Narodach Zjednoczonych, tyle pracy i tyle sukcesów, a Demokraci z rozmysłem musieli to zniszczyć i poniżyć kolejnym polowaniem na czarownice” – napisał na Twitterze. „Czy możecie w to uwierzyć?” – dodał. Ocenił, że to „nękanie prezydenta”.Trump opublikował również na Twitterze film, w którym przekonuje, że usunięcie prezydenta jest obecnie głównym zadaniem Demokratów. Na nagraniu są zebrani czołowi politycy tej partii, m.in. Elizabeth Warren czy Nancy Pelosi, którzy dowodzą o konieczności przeprowadzenia impeachmentu.",,
Timmermans: Konieczne jest kontynuowanie działań związanych z praworządnością w Polsce,"– Wciąż mam nadzieję, że działania KE pomogą ostatecznie zapewnić, że rządy prawa w Polsce nie będą zagrożone; wierzę, że proces zmierzający w tym kierunku musi być kontynuowany – powiedział wiceszef KE Frans Timmermans.","Timmermans, zapytany o przyszłość prowadzonego wobec Polski postępowania z art. 7 unijnego traktatu i sens jego kontynuowania, przekonywał, że historyczna decyzja o wszczęciu tej procedury pozwoliła na „skuteczne skupienie uwagi Rady i państw członkowskich na tym, co jako Komisja postrzegamy jako poważny problem z praworządnością w Polsce”.  Jak zaznaczył, postępowanie to jest „częścią szerszego procesu, w który - ze względu na procedury naruszenia prawa UE - zaangażowany jest także Trybunał Sprawiedliwości UE w Luksemburgu”.  – Wciąż mam nadzieję, że proces ten doprowadzi ostatecznie do zmian, które zapewnią, że nie będzie już strukturalnych zagrożeń dla praworządności w Polsce. To długi i trudny proces, ale nadal wierzę, że ma on zalety i że konieczne jest jego kontynuowanie – dodał komisarz.  Timmermans odniósł się też do ogłoszonej w zeszłą środę decyzji KE o wszczęciu wobec Polski nowego postępowania o naruszenie prawa unijnego dot. „nowego systemu środków dyscyplinarnych wobec sędziów”, zawartego w ustawie o Sądzie Najwyższym z grudnia 2017 r. Urzędnik podkreślił, że ma „ogromną nadzieję” na dialog w tej sprawie z przedstawicielami polskiego rządu.  – Dla mnie jest czymś bardzo ważnym, żeby sędziowie w całej UE mogli wykonywać swoją pracę bez zahamowań związanych z obawami przed sankcjami dyscyplinarnymi, jeśli powiedzą coś, co nie spodoba się rządowi. Taka sytuacja jest w rażącej sprzeczności z zasadą niezależności sądownictwa – mówił wiceprzewodniczący KE, uzasadniając uruchomienie procedury.  Zaznaczył jednocześnie, że „wbrew niektórym sugestiom” decyzja Komisji nie ma żadnego związku pomiędzy wszczęciem procedury a majowymi wyborami do Parlamentu Europejskiego.– Skierowaliśmy do polskiego rządu nasze formalne zawiadomienie o uruchomieniu postępowania i teraz ma on dwa miesiące na odpowiedź. Dotychczasowe doświadczenia wskazują, że zapewne otrzymamy ją tuż przed albo wręcz ostatniego dnia przed jego upłynięciem. (...) Wszystko to będzie się więc działo już po eurowyborach – wskazał komisarz.  Podkreślił też, że unijny projekt, który zakłada ograniczenie dostępu do funduszy z przyszłego budżetu europejskiego dla państw, które naruszają zasady praworządności, zapewnia zarazem, że nie mogą na tym ucierpieć ostateczni beneficjenci unijnych programów.",,
"„Masz problemy, zgłoś się do USA. Obronimy cię, nawet za darmo”. Trump krytykuje NATO","NATO stało bardzo zbiurokratyzowane, bardzo drogie i nie dość elastyczne, by radzić sobie z terroryzmem – powiedział Donald Trump, ubiegający się o nominację Republikanów w wyścigu prezydenckim. Miliarder i polityk udzielił obszernego wywiadu „New York Timesowi”, w którym opisał założenia swojej wizji polityki zagranicznej.","Redakcja w sobotę zamieściła na stronie internetowej dziennika transkrypcję trwającej około 100 minut rozmowy z Trumpem. Co ciekawe, pomimo dużej objętości tekstu w wywiadzie ani razu nie jest wspomniana Unia Europejska.Rozmowa koncentruje się przede wszystkim na walce z terroryzmem, Bliskim Wschodzie i Azji. Trump powiedział m.in. że w przypadku zaatakowania przez Rosję państw bałtyckich Stany powinny interweniować. – Bronimy wszystkich. Nieważne kto to jest, bronimy wszystkich. Bronimy świata. (…)Masz problemy, zgłoś się do USA. Obronimy cię, czasami nawet za darmo – dość tajemniczo powiedział polityk, jednocześnie dodając, że USA wydają na NATO zbyt wiele w stosunku do zapewniania obrony samym sobie. Ukraina i migranciStwierdził również, że społeczność międzynarodowa potrzebuje obecnie nowych instytucji, nakierowanych na zwalczanie terroryzmu. Skrytykował przy tym NATO. – Terroryzm to inne wyzwanie niż to, do czego stworzone zostało NATO – tłumaczy polityk.Trump surowo ocenił także amerykańską politykę wobec działań Rosji na Ukrainie. – Nawet jej sąsiedzi nie wydają się o tym specjalnie dużo mówić. (…) Walczymy za Ukrainę, ale nikt inny poza samą Ukrainą tego nie robi, a to nie wydaje się uczciwe ani logiczne – powiedział. Odniósł się także do kryzysu migracyjnego, popierając stworzenie w Syrii „bezpiecznych stref” dla cywilów, nad którymi kontrolę mogliby sprawować amerykańscy żołnierze, ale pieniądze na operację miałyby wyłożyć inne państwa. – Niemcy są niszczone (…) przez naiwność Merkel lub coś gorszego – stwierdził. Ocenił również, że państwa Zatoki Perskiej powinny zdecydowanie mocniej zaangażować się finansowo w walkę z Państwem Islamskim oraz w pomoc migrantom.",,
Polska najlepsza w obsłudze handlu międzynarodowego. Trzeci rok z rzędu,"Polska znów znalazła się na pierwszym miejscu w zakresie obsługi handlu międzynarodowego w rankingu Banku Światowego Doing Business 2019 – poinformowała Krajowa Administracja Skarbowa (KAS). Raport publikowany jest co roku, znajdują się w nim opisy i porównania warunków prowadzenia biznesu w 190 krajach.","Jak czytamy w komunikacie, „w kategorii obejmującej kwestie celne polskie rozwiązania związane z obrotem towarowym z zagranicą zostały ocenione najwyżej trzeci rok z rzędu. Szczególnie doceniono krótki czas i niskie koszty związane z procesem logistycznym w związku z eksportem i importem towarów”.W podanej informacji Krajowa Administracja Skarbowa podkreśliła, że aktywne wspieranie przedsiębiorców i systematyczne podnoszenie standardów obsługi klienta to najważniejsze cele strategiczne. „Jednym z priorytetów KAS jest zwiększanie zakresu i dostępności uproszczeń, skracanie czasu obsługi oraz dostępności do e-usług. Wyniki tych działań zostały pozytywnie ocenione w raporcie Doing Business 2019” – dodano.„Raport analizuje przepisy regulujące działalność firm między innymi w zakresie pozyskiwania pozwoleń, płacenia podatków czy wymiany międzynarodowej. Dane dotyczące handlu międzynarodowego zostały zebrane na podstawie wyników kwestionariusza, który był przesłany do lokalnych spedytorów, agentów celnych, władz portowych i przedsiębiorców” – poinformowano w komunikacie.",,
„Polska najbardziej antysemickim krajem”. Kontrowersyjna interpretacja ankiety,"„Żydzi za dużo mówią o tym, co ich spotkało podczas Holokaustu” – twierdząca odpowiedź udzielona przez 74 proc. Polaków na to pytanie to główna przyczyna, dla jakiej żydowska Liga Przeciw Zniesławieniom (ADL) uznała Polskę za najbardziej antysemicki kraj świata. Zdaniem ADL taka opinia to „antysemicki stereotyp”. „Nie wiem, co oni chcą osiągnąć atakując ciągle Polskę? – skomentował ten sondaż Jonny Daniels. Zaś kilka tygodni wcześniej ambasador Izraela w Polsce Alexander Ben-Zvi oświadczył, że „twierdzenie, że Polska to kraj antysemicki, to absolutna nieprawda”. Nawią","Ankieterzy Ligi Przeciw Zniesławieniom przedstawili mieszkańcom 18 krajów, w większości europejskich, opinie na temat Żydów prosząc, by badani ocenili, czy zgadzają się z daną opinią, czy nie. Pytano między innymi o to, czy Żydzi „są bardziej lojalni wobec Izraela niż wobec kraju zamieszkania”, „mają za duży wpływ na świat biznesu”, „są obiektem nienawiści z powodu swojego zachowania”, „mają zbyt dużą kontrolę nad mediami” itd. Oraz o to, czy „za dużo mówią o tym, co ich spotkało podczas Holokaustu”. Każde z tych zdań ADL uznała za „antysemicki stereotyp”. 74 proc. ankietowanych Polaków zgodziło się z prezentowaną opinia na temat narracji o Holokauście. Wysoki był również odsetek odpowiedzi na opinię  o wpływie na świat biznesu (50 proc., podobnie jak w Rosji, natomiast np. na Węgrzech zgodziło się z tą opinią 71 proc. ankietowanych, a na Ukrainie 72 proc.).  Znacznie mniej Polaków i mieszkańców wschodniej Europy uważa Żydów za mniej lojalnych wobec kraju zamieszkania niż wobec Izraela. Taką opinię podzielają głównie mieszkańcy Europy Zachodniej, Brazylii i RPA.",,
Joanna Lichocka: Rząd cały czas wyciąga rękę do protestujących,"Rząd cały czas wyciąga rękę do protestujących. Prezentujemy bardzo dużo dobrej woli – powiedziała w programie „Kwadrans Polityczny” posłanka PiS Joanna Lichocka. – Mam wrażenie, że część nauczycieli zobaczyła, że jest po prostu elementem walki politycznej i wycofuje się – stwierdziła.","Joanna Lichocka mówiła na antenie TVP1, że na strajkujących nauczycieli cały czas czeka oferta, która została przedstawiona „Solidarności”. Podkreśliła, że zakłada ona m.in. szybsze podwyżki niż wcześniej zapowiadano i dodatki. – Rząd cały czas wyciąga rękę do protestujących. Prezentujemy bardzo dużo dobrej woli  – oznajmiła. Posłanka PiS zaznaczyła, że należy porozmawiać o systemie edukacji i systemie wynagrodzeń nauczycieli, który jest „z jednej strony skomplikowany, a z drugiej strony nieudolny”.Jak zauważyła, o potrzebie zmian mówi Beata Szydło, która rozmawia z protestującymi. – My (...) propozycję położyliśmy na stole. Z jednej strony proponujemy zwiększenie pensum do 22 lub 24 godzin, ale także w krótkim czasie, mówimy o dwóch latach, dojściu do bardzo przyzwoitego uposażenia, tzn. przy 24-godzinnym pensum byłoby to 8,1 tys. zł brutto dla nauczyciela dyplomowanego – stwierdziła.",,
Ryszard Terlecki: Emerytowana sędzia Gersdorf z pewnością nie jest I prezesem SN,"Emerytowana Małgorzata Gersdorf z pewnością nie jest I prezesem Sądu Najwyższego – oświadczył wicemarszałek Sejmu Ryszard Terlecki (PiS). Jak mówił, „niejasności” w tej sprawie wynikają z faktu, że Gersdorf „przychodzi do pracy”. – Mam nadzieję, że zgodnie z zapowiedziami pojedzie na urlop – dodał.","Terlecki był pytany przez dziennikarzy w Sejmie, kto jest teraz I prezesem Sądu Najwyższego. – Z pewnością nie emerytowana pani Gersdorf – oświadczył wicemarszałek Sejmu.– Jakieś niejasności wciąż wynikają z faktu, że (Gersdorf), zdaje się, przychodzi do pracy. Rozumiem, że się przyzwyczaiła i lubi to miejsce. Mam nadzieję że zgodnie z zapowiedziami pojedzie na zasłużony urlop – stwierdził Terlecki.Polityk Prawa i Sprawiedliwości był też pytany o słowa prezesa Izby Pracy i Ubezpieczeń Społecznych SN Józefa Iwulskiego, który powiedział, że nie jest „zastępcą, a tym bardziej następcą I prezes Sądu Najwyższego Małgorzaty Gersdorf”, a jedynie zastępuje ją „w razie gdy będzie nieobecna”.– (Iwulski) złożył taką deklarację, więc rozumiem, że to jeszcze przed nami, przed Sądem Najwyższym, kto będzie I prezesem – zaznaczył wicemarszałek Sejmu. Zgodnie z ustawą o Sądzie Najwyższym, która weszła w życie 3 kwietnia, w dniu następującym po upływie trzech miesięcy od tego terminu w stan spoczynku przeszli z mocy prawa sędziowie SN, którzy ukończyli 65. rok życia. W związku z tym sędziowie ci od środy według ustawy przestali pełnić swe funkcje. Mogą oni dalej orzekać, jeśli w ciągu miesiąca od wejścia w życie nowej ustawy złożyli stosowne oświadczenie i przedstawili odpowiednie zaświadczenia lekarskie, a prezydent wyrazi zgodę na dalsze zajmowanie stanowiska sędziego SN.Małgorzata Gersdorf – która ukończyła 65 lat – nie złożyła takiego oświadczenia. Oświadczyła, że „stanowisko prezesa SN niezależnie od tego, kto by nim był, ma kadencyjność określoną w konstytucji” i kadencyjność ta „nie podlega dyskusjom i zmianom ustawowym”.Przed tygodniem Zgromadzenie Ogólne Sędziów SN jednogłośnie przyjęło uchwałę mówiącą, że sędzia Gersdorf pozostaje zgodnie z Konstytucją RP I prezesem SN do 30 kwietnia 2020 r. – Uznajemy, że nie można, zgodnie z regułami obowiązującymi w prawie, w trybie ustawy zmieniać jasnej, kategorycznej i pełnej normy, wynikającej wprost z konstytucji. Tam kadencja I prezesa SN została uregulowana i zgodnie z zasadami prawodawstwa obowiązuje zakaz regulowania tej samej materii w drodze ustawy, a więc aktu, który zawsze powinien być zgodny z konstytucją – mówił wtedy rzecznik prasowy SN sędzia Michał Laskowski. Po wtorkowym spotkaniu prezydenta Andrzeja Dudy z prezes Gersdorf, prezesem Izby Pracy i Ubezpieczeń Społecznych SN Józefem Iwulskim oraz prezesem Naczelnego Sądu Administracyjnego Markiem Zirk-Sadowskim, wiceszef Kancelarii Prezydenta Paweł Mucha informował, że wolą prezydenta było, by najstarszy stażem sędzia Iwulski od środy wykonywał funkcje związane z wykonywaniem obowiązków I prezesa SN.We wtorek około godz. 15.30 – jeszcze przed spotkaniem z Andrzejem Dudą – Gersdorf wydała zarządzenie o wyznaczeniu jako kierującego pracą SN prezesa Iwulskiego „do zastępowania I prezes SN na czas swojej nieobecności”. „O treści zarządzenia I prezes SN poinformowała pana prezydenta” – podał SN.W środę sędzia Iwulski oświadczył, że nie jest „zastępcą, a tym bardziej następcą I prezes Sądu Najwyższego Małgorzaty Gersdorf”, a jedynie zastępuje ją „w razie gdy będzie nieobecna”. Zapewnił jednocześnie, że prezydent nie wyznaczył go ani nie powierzył obowiązków I prezesa, a jedynie zaaprobował wybór jego osoby przez prezes Gersdorf.Zespół prasowy Sądu Najwyższego poinformował, że sędzia Gersdorf planuje udać się na urlop od przyszłego tygodnia; na razie nie ma informacji, na jak długi urlop ma się udać. Jak dodano, „należy rozumieć”, że w tym tygodniu Gersdorf będzie w pracy.",,
Żołnierz AK: Żaden wyrok niemieckiego sądu nie zakłamie prawdy,"„Dostałem dziś – akurat w dniu moich 94. urodzin – osobliwy »prezent« od Sądu Najwyższego w Niemczech. ZDF nie musi przepraszać Pana Tenedry, tak jak zasądził to polski sąd i dwa sądy niemieckie. Miałem 16 lat, kiedy Niemcy zesłali mnie do Auschwitz. Wiem, kto urządził piekło na ziemi” – tę informację przesłał portalowi tvp.info mailem kpt. Zbigniew Radłowski, żołnierz Armii Krajowej, walczący z kłamstwem o „polskich obozach zagłady”.","„Przeżyłem wieloletnią okupację niemiecką Warszawy, Powstanie Warszawskie, obóz jeniecki. Żaden program ZDF i żaden wyrok niemieckiego sądu nie zakłamie prawdy o tym, kto był sprawcą, a kto ofiarą. Kto zbrodniarzem, a kto bohaterem. Walczmy o tę prawdę! WSZYSCY! Jeszcze Polska nie zginęła, póki my żyjemy” – pisze ktp. Radłowski.Radłowski już od kilku lat sprzeciwia się używaniu na świecie sformułowań odnośnie odpowiedzialności Polaków za Holocaust i tym samym umniejszaniu winy hitlerowskim Niemcom. W swoim liście wysłanym portalowi tvp.info żołnierz AK wyraża ubolewanie nad wyrokiem Federalnego Trybunał Sprawiedliwości, który anulował decyzje niższych niemieckich instancji w sprawie i oddalił wniosek 96-letniego Karola Tendery, byłego więźnia Auschwitz i uczestnika obozowej konspiracji. Sąd obciążył też Tenderę kosztami procesu tj. 4 tys. euro.Niemiecki Trybunał uznał tym samym, że wyrok Sądu Apelacyjnego w Krakowie, który zobowiązał telewizję ZDF do opublikowania oficjalnych przeprosin i sprostowania nie może być stosowany ze względu na „fundamentalne prawo wolności opinii oraz mediów”.Kpt. Zbigniew Radłowski oprócz sprzeciwu wobec wyroku niemieckiego sądu jest też wraz ze Światowym Związkiem Żołnierzy AK powodem w sprawie przeciwko producentom serialu „Nasze Matki, Nasi Ojcowie” – w tym telewizji ZDF.Żołnierze zarzucają producentom serialu „naruszenie dóbr osobistych rozumianych jako prawo do tożsamości narodowej, dumy narodowej i narodowej godności oraz wolności od mowy nienawiści”.",,
"Politycy PO o sprawie Krzysztofa Brejzy: To fantastyczny poseł, nie ma czego wyjaśniać","Politycy Platformy Obywatelskiej nie widzą powodów, dla których ich kolega Krzysztof Brejza miałby wyjaśniać sprawę tzw. wydziału nienawiści, który działał w inowrocławskim ratuszu. – Nie ma czego wyjaśniać, bo poseł Brejza jest fantastycznym posłem, znam go osobiście, nie wierzę w żadne te bzdury. To jest wojna przeciwko świetnemu posłowi, który jest jednym z najbardziej aktywnych i najbardziej dokuczających władzy – powiedział portalowi tvp.info poseł PO Grzegorz Furgo.","Wcześniej portal tvp.info informował, że parlamentarzysta PO w zarządzanym przez jego ojca mieście organizował „grupę portalową”, której celem była krytyka poczynań inowrocławskiej opozycji. Instruowani przez posła Brejzę urzędnicy mieli za pośrednictwem fałszywych kont rozsyłać na portalach internetowych nieprawdziwe, obraźliwe i wulgarne informacje na temat przeciwników politycznych. Niektóre dotyczyły ich wyglądu zewnętrznego lub życia prywatnego. Poseł Brejza przekonuje, że te doniesienia nie są prawdziwe, ponieważ to „wyjaśnienia byłej urzędniczki podejrzanej o złodziejstwo” w tzw. aferze fakturowej. Zjednoczona Prawica przypomina, że po doniesieniach o możliwej inspiracji do zorganizowanego krytykowania sędziów, która zaczęła się wśród urzędników Ministerstwa Sprawiedliwości, rząd Prawa i Sprawiedliwości zareagował natychmiastowo. – Standardy powinny być takie same w polityce.  Minister Piebiak podał się do dymisji. Oczekiwalibyśmy podobnego działania ze strony Platformy Obywatelskiej – powiedział portalowi tvp.info poseł PiS Zbigniew Gryglas.  Opozycja nie chce porównywać działań posła Brejzy i zdymisjonowanego wiceministra.  – To nie są podwójne standardy. To tak jakby powiedzieć, że w Ministerstwie Sprawiedliwości kradną jabłka i je jedzą. TVP Info odpowiada w taki sposób, że Brejza też je jabłka. Tak, Brejza też je jabłka, ale ich nie kradnie. To zasadnicza różnica. W Ministerstwie Sprawiedliwości się kłamie, wyciekają tajne informacje śledztw i są wykorzystywane do tego, żeby szkalować innych ludzi – ubolewał w rozmowie z portalem tvp.info poseł PO Jarosław Urbaniak. Politycy PiS przypominają, że Krzysztof Brejza to szef sztabu wyborczego Koalicji Obywatelskiej, kandydat opozycji do Senatu. Tym samym oczekują bezzwłocznych wyjaśnień od Brejzy. – W tej chwili mamy do czynienia z działaniami zdumiewającymi, ponieważ poseł udaje, że nie wie o co chodzi i próbuje całą sprawę obrócić w żart albo traktować ją jako sprawę polityczną. A to są bardzo poważne zarzuty, które wymagają wyjaśnienia. Sądzę, że stosowne instytucje państwowe tą sprawą się zajmą – stwierdził w rozmowie z portalem tvp.info senator PiS Jan Maria Jackowski.",,
Olbrzymi transport rosyjskiej broni zauważony przy granicy z Ukrainą. Przygotowania do ofensywy?,"W internecie pojawiło się nagranie przedstawiające kilkadziesiąt armatohaubic, bojowych wozów piechoty, transporterów opancerzonych i innego rosyjskiego sprzętu wojskowego. Transport został zauważony na platformach kolejowych w pobliżu granicy z Ukrainą. Na razie żadne oficjalne źródło nie potwierdziło autentyczności nagrania.","Na nagraniu widać duży transport kolejowy, składający się z kilkudziesięciu platform, na których poustawiane są działa, ciężarówki i wozy. Można zauważyć także kilka osobowych  wagonów z logo Rosyjskich Kolei.Według opisu umieszczonego w serwisie YouTube, film powstał w sobotę w pobliżu Taganrogu, miasta znajdującego ok. 50 km od granicy z Ukrainą. Nagranie zostało opublikowane na wielu profilach w mediach społecznościowych, których autorzy zajmują się relacjonowaniem konfliktu na wschodzie Ukrainy. W transporcie znajdują się m.in. samobieżne armatohaubice 2S3 kalibru 152,4 mm. Wystrzeliwane z nich pociski mają zasięg ok. 20 km, a ponieważ działo umieszczone jest na platformie gąsienicowej, może poruszać się po trudnym terenie.Linia frontuOd kilku tygodni Ukraińcy donoszą o kolejnych transportach rosyjskiego sprzętu wojskowego, który trafia do separatystów na wschodzie kraju. Po dłuższym okresie względnego spokoju w Donbasie w mijającym tygodniu na nowo rozgorzały walki. Miejscowość Marjinka w pobliżu Doniecka została ostrzelana z moździerzy i wyrzutni rakietowych. Zginęło wówczas kilkanaście osób. Walki toczą się także w innych miejscowościach na linii frontu. W oczekiwaniu na atakKijów ostrzega, że w najbliższym czasie może dojść do nowej ofensywy wspieranych przez Rosję separatystów. – Nasze wojsko powinno być przygotowane na nową ofensywę ze strony wrogów, a także pełną inwazję na całej długości granicy z Federacją Rosyjską – powiedział w zeszłym tygodniu prezydent Ukrainy Petro Poroszenko w ukraińskim parlamencie.Martwe porozumienieW lutym w Mińsku zawarto porozumienie pokojowe, które przewidywało m.in. zawieszenie walk oraz wycofanie z linii frontu artylerii i wyrzutni rakiet niekierowanych – to właśnie ta mało precyzyjna broń często powodowała śmierć cywilów. Porozumienie nie jest przestrzegane: niemal natychmiast po jego podpisaniu doszło do szturmu separatystów na miasto Debalcewe, cały czas dochodzi także do ostrzałów. Strona ukraińska oskarża separatystów o to, że nie usunęli oni zabronionej broni poza ustalony w Mińsku obszar, a jedynie ukrywa wyrzutnie przed obserwatorami.Od początku toczącego się od kwietnia zeszłego roku konfliktu na wschodzie Ukrainy zginęło około 6,4 tys. ludzi.",,
"Trener siatkarek: Dziewczyny zrobiły, co mogły","– Dzisiaj dziewczyny zrobiły, co mogły, zbliżyły się do maksymalnego poziomu swoich możliwości – ocenił trener polskich siatkarek Jacek Nawrocki po porażce z Turczynkami (2:3) w półfinale turnieju kwalifikacyjnego do igrzysk. Polki straciły szansę na występ w Tokio.","– O naszej porażce zadecydowały szczegóły, trochę szczęścia, pojedyncze techniczne odbicia. Dzisiaj dziewczyny zrobiły, co mogły, zbliżyły się do maksymalnego poziomu swoich możliwości. Turczynki są bardziej dojrzałym zespołem, jeśli chodzi o walkę w takich turniejach. Możemy analizować i rozbierać pewne sytuacje na czynniki pierwsze, ale to jest siatkówka. Gdzieś piłka odbija się trzy centymetry w jedną stronę i jest zupełnie inny odbiór tego, co się działo na boisku. Graliśmy z dużą determinacją w ataku, a wybory były bardzo dobre. Gdzieś zabrakło nam kilku odbić przy piłkach sytuacyjnych i chyba to jedyna rzecz, do której mógłbym się przyczepić – powiedział po meczu Nawrocki. – Żal straconej szansy, wszyscy będziemy to przeżywać, natomiast tak czy inaczej, o swoim zespole mogę myśleć optymistycznie i dobrze. Jestem pełen podziwu dla dziewczyn za walkę. Malwina grała w ataku z wielką determinacją. Gdyby skończyła jedną, dwie piłki więcej, byłaby dziś bohaterką. A tak teraz każdy będzie się doszukiwał, czy nie można było zrobić czegoś więcej. Może bardziej skłaniałbym się do stwierdzenia, że może powinniśmy bardziej konsekwentniej zagrać w obronie, dokładniej piłkę dograć, by Aśka mogła to lepiej rozegrać  analizował przyczyny porażki trener Polek. W podobnym duchu wypowiadały się zawodniczki. – Ciągle mówimy o tych szansach i przed meczem posiedziałyśmy sobie, że czas wykorzystać tę szansę. Była ona dzisiaj ogromna, ale kolejny raz w tych najważniejszych momentach nie dołożyłyśmy tej cegiełki. Nastawienie było bardzo dobre i początek meczu również dobrze wyglądał, ale nie potrafiłyśmy utrzymać tego wysokiego poziomu. Pozwoliłyśmy narzucić Turczynkom ich styl gry. Rywalki pokazały też, że nie tylko u siebie, ale poza swoim krajem też potrafią grać bardzo dobrze. Dla nas to ogromna porażka – mówiła kapitan reprezentacji Polski Agnieszka Kąkolewska.",,
Hiszpania: Rząd zadekretował przeniesienie zwłok gen. Franco,Hiszpański rząd na piątkowym posiedzeniu wydał dekret o ekshumacji i przeniesieniu zwłok generała Francisco Franco poza podmadryckie mauzoleum wojny domowej w Hiszpanii Valle de los Caidos.,"Jak powiedziała po posiedzeniu Rady Ministrów wicepremier Carmen Calvo, rząd podjął decyzję, która była „pilną” i o którą „wielokrotnie prosiła ONZ”. Wyjaśniła, że gabinet premiera Pedra Sancheza znajdzie nowe „godne miejsce pochówku” Franco, jeśli nie zrobi tego rodzina byłego dyktatora. Według źródeł w Hiszpańskiej Socjalistycznej Partii Robotniczej (PSOE) rząd planuje przeniesienie zwłok Franco do końca września. Gabinet Sancheza odmawia jednak podania konkretnej daty ekshumacji zwłok generała. Dekret będzie musiał uzyskać jeszcze zgodę hiszpańskiego Kongresu Deputowanych. Do jego aprobaty wystarczy zwykła większość głosujących. Wprawdzie w 350-osobowej izbie niższej hiszpańskiego parlamentu socjaliści mają zaledwie 84 reprezentantów, ale plan przeniesienia zwłok generała Franco poparły już antysystemowa Unidos Podemos, Republikańska Lewica Katalonii, a także Katalońska Partia Europejskich Demokratów. Z kolei władze Ciudadanos zapowiedziały, że wstrzymają się od głosu. Przeciwna przeniesieniu Franco jest rządząca do czerwca Hiszpanią Partia Ludowa. Jej lider Pablo Casado stwierdził w piątek, że dekret rządu w sprawie ekshumacji Franco prowadzi do „niepotrzebnego skłócania Hiszpanów”. Zapowiedział też zaskarżenie dekretu do Trybunału Konstytucyjnego, wskazując, że dokument ten nie spełnia wymogu „pilnej konieczności” wymaganej w przypadku rządowych dekretów. W podobnym tonie wypowiedział się w piątek dla mediów Francis Franco. Wnuk pochowanego w 1975 r. w Valle de los Caidos generała oskarżył rząd Sancheza o tchórzostwo, rewanżyzm i próbę łatwego zdobycia lewicowego elektoratu. Ewentualne przeniesienie zwłok Franco będzie trudne, gdyż grób generała znajduje się wewnątrz bazyliki w Valle de los Caidos. W środę tymczasem sekretariat arcybiskupa Madrytu kardynała Carlosa Osoro poinformował, że bez zgody rodziny Franco nie będzie możliwa ekshumacja. Zapowiedź ekshumacji generała Franco była jednym z pierwszych planów rządzącego od czerwca krajem Sancheza. Premier wskazywał, że będzie dążył do usunięcia zwłok dyktatora w sposób „polubowny”. Zaznaczył, że grób Franco w miejscu pochówku ofiar zapoczątkowanej przez niego wojny z lat 1936-39 narusza godność zmarłych i ich rodzin. W lipcu i sierpniu na terenie Valle de los Caidos odbyło się kilka wielotysięcznych manifestacji zwolenników frankizmu, sprzeciwiających się usunięciu zwłok generała z terenu mauzoleum. Jego władze szacują, że od kiedy rząd Sancheza zapowiedział zamiar ekshumacji Franco, liczba odwiedzających to miejsce turystów wzrosła o blisko 50 proc. W Valle de los Caidos zostało pochowanych 33,8 tys. ofiar wojny domowej w Hiszpanii, zarówno zwolenników, jak i przeciwników generała Franco. W kwietniu przeniesiono stamtąd ciała czterech osób. Wydarzenie to było efektem bezprecedensowej zgody sądu na prośbę rodzin wnioskujących o zmianę miejsca pochówku.",,
W wieży kościoła odkryto kapsułę czasu sprzed ponad stu lat,"Przy hełmie wieży zabytkowego kościoła pw. św. Jana Chrzciciela
w Gnieźnie podczas prac budowlano–konserwatorskich znaleziono kapsułę czasu z 1914 r. Wśród zabezpieczonych przedmiotów są monety, ówczesna fotografia wieży i fragment niezidentyfikowanych relikwii.","Kapsułę odkryli pracownicy budowlani, którzy rozpoczęli kolejny etap prac remontowo–konserwatorskich na zewnątrz świątyni. W niewielkiej tubie znajdowało się kilka monet sprzed I wojny światowej i zdjęcie remontowanej wówczas wieży z wykazem rzemieślników wykonujących prace.W kapsule znajdował się również fragment niezidentyfikowanych jak dotąd relikwii (kości) i kawałki białego wosku w kształcie płasko-okrągłym, z odciskiem na jednej stronie Baranka Bożego, na drugiej św. Jana Chrzciciela. Wszystkie te przedmioty zawinięte były w gazetę „Przewodnik Katolicki” z dnia 7 czerwca 1914 r. – Spodziewaliśmy się, że taką wiadomość z przeszłości możemyznaleźć. Szczególnie cenne jest zdjęcie, bo obrazuje, jakkościół wyglądał w czasie remontu sprzed przeszło stu lati konkretnie, z imienia, nazwiska, a nawet daty urodzeniawymienia tych, którzy te prace wówczas wykonywali - mówi ks.prałat Kazimierz Kociński. Kościół od października będzie można zwiedzać z przewodnikiem, podobnie jak katedrę czy Drzwi Gnieźnieńskie.",,
Klub Piątka wyrzucony z europejskich pucharów,AC Milan nie zagra w europejskich pucharach w sezonie 2019/2020 z powodu naruszenia zasad finansowego fair play – ogłosił Trybunał Arbitrażowy ds. Sportu (CAS) w Lozannie. Klub Krzysztofa Piątka miał wystąpić w rozgrywkach Ligi Europy.,"Decyzja CAS jest wynikiem porozumienia między dwiema stronami, które stawiły się przed trybunałem - AC Milan i Europejską Unią Piłkarską. UEFA wskazywała, że klub z Lombardii naruszył zasady finansowego fair play w trzech ostatnich latach. Aby rozwiązać ten problem Milan był skłonny zrezygnować z udziału w najbliższej edycji LE.W ostatnim sezonie Milan zajął piąte miejsce w ekstraklasie włoskiej. Zabrakło mu punktu, aby uplasować się na czwartej pozycji, co zapewniłoby mu miejsce w fazie grupowej Ligi Mistrzów i poprawiło sytuację finansową o ok. 50 mln euro.Finansowe fair play (FFP) to zbiór reguł, które mają zwalczać nieograniczone „pompowanie” pieniędzy do klubów przez bogatych sponsorów i właścicieli.",,
Udawali drużynę siatkarską. Imigranci wpadli na lotnisku,"Na lotnisku w Atenach zatrzymano grupę imigrantów, którzy udawali siatkarzy. Mężczyźni liczyli na to, że sportowców nikt nie będzie podejrzewał i uda im się przedostać do Szwajcarii.","Grecka policja poinformowała o zatrzymaniu dziesięciu nielegalnych imigrantów, którzy próbowali przedostać się do Szwajcarii. Mężczyźni mieli identyczne stroje sportowe i dwie piłki do siatkówki. Imigranci próbowali dostać się do Zurychu przy pomocy fałszywych paszportów. Jak podają służby, prawdopodobnie są to Syryjczycy. Grecja stała się bazą dla imigrantów próbujących dostać się do innych krajów europejskich. Według raportów rządowych liczne greckie wyspy – m.in. Lesbos, Kos i Samos – od wybuchu kryzysu migracyjnego nadal zmagają się z problemem przeludnienia.",,
"Premier: bez współpracy Polski i Francji nie powiedzie się, żadna reforma w UE","– Polska, podobnie jak Francja, jest państwem, które przywiązuje ogromną rolę do tego, aby przestrzegane były wszystkie zasady, wartości i prawa, również prawa europejskie; wszystko co dzieje się w Polsce, dzieje się w ramach tych procesów – powiedziała premier Beata Szydło podczas wspólnej konferencji prasowej z prezydentem Francji Emmanuelem Macronem.","Premier Beata Szydło powiedziała w Paryżu, że Polska podobnie jak Francja przywiązuje wagę do tego, by przestrzegane były wszystkie zasady, wartości i prawa oraz prawa europejskie. Zapewniała po rozmowach z prezydentem Emmanuelem Macronem, że wszystko, co dzieje się w Polsce, odbywa się w ramach tych procesów.Polska premier mówiła, że spotkanie z prezydentem Francji było dobre i potrzebne. Podkreślała, że udało się wyjaśnić wiele wątpliwości. Szefowa rządu wyraziła zadowolenie z przyjęcia przez prezydenta Macrona zaproszenia do złożenia wizyty w Polsce. Dojdzie do niej w 2018 roku, gdy będziemy świętować setną rocznicę odzyskania niepodległościDeklaruję pełne zaangażowanie i wolę współpracy w toku dalszych prac nad pakietem mobilności, w ramach którego podjęte zostaną decyzje dotyczące zastosowania reguł delegowania do transportu drogowego –  mówiła w Paryżu premier Beata Szydło.Dodała, że Polska i Francja chcą kontynuować współpracę kulturalną, w szkolnictwie, jeżeli chodzi o współpracę uniwersytetów, ale również współpracę gospodarczą. – Są to kwestie, w których stanowiska Warszawy i Paryża są bardzo często wspólne, ale też mamy tutaj różnice. O tym rozmawiamy i będziemy rozmawiać, będziemy szukać również tutaj kompromisów – mówiła.„Deklaruję zaangażowanie w prace dot. pracowników delegowanych”Jak podkreśliła szefowa rządu, jedną z najbardziej dyskutowanych różnic pomiędzy Polską a Francją jest kwestia pracowników delegowanych. – Ze swojej strony deklaruję pełne zaangażowanie i wolę współpracy w toku dalszych prac nad pakietem mobilności, w ramach którego podjęte zostaną decyzje dotyczące zastosowania reguł delegowania do transportu drogowego – zapowiedziała.– Zależy nam na uproszczeniu oraz lepszym egzekwowaniu prawa regulującego funkcjonowanie tego sektora. Wierzę, że możliwe będzie znalezienie takiej płaszczyzny porozumienia, która pozwoli na wypracowanie zrównoważonego kompromisu, zgodnego z podstawowymi zasadami rynku wewnętrznego gwarantującego jasność i pewną prawną – oświadczyła premier. Efektywne reformy UE – rezultat refleksji wszystkich państw– Dla Polski niezwykle ważne jest, aby relacje pomiędzy Polską i Francją były jak najlepsze. Jesteśmy w stanie wyszukiwać takie kompromisy i rozwiązania, które pomogą we współpracy dwustronnej, ale również w (...) kluczowych zagadnieniach unijnych, takich jak chociażby bezpieczeństwo, (...) energetyka czy sprawy społeczne – podkreśliła premier Szydło.Szefowa rządu zapewniła też, że Polsce zależy na sukcesie Unii Europejskiej. – Doceniam inicjatywy podejmowane przez pana prezydenta Macrona – powiedziała.Według premier, by reformy były efektywny i zgodne z oczekiwaniami obywateli Wspólnoty, powinny być „rezultatem refleksji z udziałem wszystkich państw członkowskich, a nie jedynie tych największych”. Zapewniła o „pełnej gotowości” Polski do przystąpienia do „konstruktywnego, partnerskiego dialogu”.– Polska ma swoją wizję zmian i reform UE, które z naszego punktu widzenia są konieczne po to, aby Europejczycy mieli poczucie tego, że Unia Europejska jest ich wspólnym domem, gwarantującym im bezpieczeństwo, gwarantującym im godne życie – powiedziała szefowa rządu. Jak przekonywała, taką wizję UE ma również Francja. – Bez Francji i bez Polski reforma Unii Europejskiej – w kontekście jej dalszego rozwoju – się nie powiedzie. Musimy w tym zakresie razem współpracować – mówiła.Szydło wskazała również, że liczy także na „bliską” współpracę polsko-francuską w kontekście objęcia przez Polskę niestałego członkostwa w Radzie Bezpieczeństwa ONZ. „Polska, podobnie jak Francja, jest państwem, które przestrzega prawa „– Udało nam się wyjaśnić wiele wątpliwości. Są jeszcze kwestie, które nas różnią. Jest rzeczą naturalną, bo inne są interesy Francji, inne są interesy Polski – mówiła premier. Dodała, że „mamy swoje uwarunkowania, ale dla mnie najważniejsze jest to, że oboje przedstawiliśmy argumenty, wizje, propozycje, które mogą łączyć Polskę i Francję. Nie tylko w naszych relacjach bilateralnych, ale również w naszej wspólnej pracy na rzecz rozwoju Unii Europejskiej”.– Cieszę się, że prezydent przyjął zaproszenie do wizyty w Polsce w roku przyszłym. To jest rok niepodległości, 100-lecia niepodległości mojego kraju. To jest dla nas bardzo ważne, ponieważ Polska, jak i Francja, to są państwa, które doceniają i cenią demokrację, wolność, sprawiedliwość i solidarność  0 powiedziała premierJak dodała, „Polska jak chyba żaden inny kraj docenia co to znaczy być wolnym, demokratycznym państwem, co to znaczy być państwem suwerennym”. – Nasza historia nauczyła nas, że wolność, suwerenność, solidarność i demokracja to są wartość, których musimy bronić ponad wszystko – powiedziała.Podkreśliła, że „Polska, podobnie jak Francja, jest państwem, które przestrzega i niezwykłą rolę przywiązuje do tego, by przestrzegane były wszystkie zasady, wartości i prawa, również prawa europejskie. Wszystko to, co w Polsce dzieje się, dzieje się w ramach tych procesów. O tym również rozmawialiśmy” – mówiła.W czasie rozmów „tłumaczyłam, jak w tej chwili wygląda nasz dialog z Komisją Europejską” – relacjonowała premier. „Polska nigdy takiego dialogu nie odmawiała. Jesteśmy otwarci na wyjaśnianie wszelkich wątpliwości, jeśli ze strony Komisji Europejskiej się one pojawiają” – mówiła. Macron o rozmowie z Szydło: były tematy, w których rozbieżności zmniejszyły się – Były pewne tematy, w których rozbieżności zmniejszyły się, mamy jeszcze sporo pracy m.in. w zakresie zasad państwa prawa – powiedział prezydent Emmanuel Macron po spotkaniu w Paryżu z premier Beatą Szydło. Zapowiedział, że złoży wizytę w Polsce w 2018 r.Prezydent Francji powiedział, że podziękował polskiej premier za „zmysł kompromisu”.Zaznaczył, że rozmowy z szefową polskiego rządu będą początkiem rozmów na szczeblu ministerialnym w wielu zakresach. – W 2018 roku przyjadę z wizytą do Polski – dodał Macron.– W kwestii współpracy w zakresie bezpieczeństwa Polska miała pewne obawy. Te obawy, mam nadzieję, zostały rozwiane i kilka dni temu przyłączyła się do tej strategii, którą Francja bardzo wspierała i chciałbym pani premier za to bardzo podziękować – powiedział prezydent Francji.Zaznaczył, że „mamy jeszcze sporo pracy przed sobą w zakresie zasad państwa prawa, jak i w zakresie pewnej konwergencji społecznej”.– Nie zgadzaliśmy się z reformą dyrektywy dotyczącej pracowników delegowanych. Starałem się wyjaśnić, że jest to taka nić przewodnia francuskiej woli reformy tej dyrektywy, która wymaga większości kwalifikowanej i chciałbym tę dyskusję kontynuować, po pierwsze dlatego, że dialog bilateralny jest ważny, żeby wzmocnić kontrolę przeciwko nielegalnej pracy pracowników delegowanych – powiedział prezydent Francji.– Musimy znaleźć jakieś kompromisy dotyczące mobilności, tutaj dyskusje będą trwały w Radzie od grudnia i we wszystkich tych tematach; chciałbym, żebyśmy naprawdę mogli znaleźć jakąś drogę porozumienia i kompromisu pomiędzy naszymi krajami w tych tematach, które wciąż pozostają czasami elementami rozbieżnymi. Wierzę w to, że Europa jest zdolna do budowania prawdziwej konkurencyjności, produktywności wobec naszych największych konkurentów, jednocześnie budując społeczną, podatkową i środowiskową konwergencję. Taki cel przyświeca Francji, będę się angażował w to, żeby ten dialog kontynuować – powiedział Macron. Kryzys w stosunkach polsko-francuskichSpotkanie Emmanuela Macrona z Beatą Szydło jest uważnie obserwowane ze względu na pogorszenie się w ostatnich miesiącach relacji Paryża z Warszawą. Powodem było między innymi zerwanie przez polski rząd kontraktu na zakup francuskich śmigłowców Caracale, a także krytyka polskich władz przez Macrona, zarówno jeszcze w trakcie francuskiej kampanii prezydenckiej, jak i już po wyborach. Kością niezgody jest także sprawa pracowników delegowanych w Unii Europejskiej. To właśnie Francja forsuje zmiany, którym Polska się sprzeciwia.Ostatnio francuski prezydent spotkał się z polską premier w czerwcu, w czasie szczytu Unii Europejskiej w Brukseli. Emmanuel Macron rozmawiał wówczas z przywódcami wszystkich krajów Grupy Wyszehradzkiej, a więc także Czech, Słowacji i Węgier. Forum OECDW Paryżu premier Beata Szydło spotkała się przed południem z sekretarzem generalnym Organizacji Współpracy Gospodarczej i Rozwoju Jose Angelem Gurrią i wygłosi przemówienie na forum tej organizacji, poświęcone sprawom gospodarczym. OECD to elitarny klub skupiający najbardziej rozwinięte państwa świata. Stąd płyną oceny i prognozy dotyczące rozwoju nie tylko gospodarczego, ale także spraw związanych z oświatą i szkolnictwem czy z rolnictwem.",,
Kierowca wjechał w pieszych i rowerzystów. Chciał „posprzątać chodnik z ludzi wychodzących z kościoła”,"Mężczyzna kierujący fiatem pandą wjechał w ludzi, którzy wychodzili właśnie z uroczystości ślubnej. Potrącił pięć osób, jedna z nich nie żyje, a stan dwóch jest ciężki. Świadkowie zeznają, że sprawca działał świadomie i mieli od niego usłyszeć, że chciał „posprzątać chodnik z ludzi wychodzących z kościoła”. Sprawcę zatrzymali mieszkańcy.","Sprawcą jest 52-letni mieszkaniec Śląska. W niedzielne popołudnie gwałtownie skręcił ze swojego pasa ruchu i wjechał na chodnik rozpędzonym samochodem, taranując 4 osoby. W grupie potrąconych było troje rowerzystów i jeden pieszy. Mężczyzna nie zatrzymał się i kilkadziesiąt metrów dalej potrącił jeszcze jednego pieszego.             Dramat rozegrał się na oczach gości uroczystości ślubnej, którzy właśnie opuszczali kościół. Część z nich ruszyła w pościg za sprawcą i udało się go zatrzymać około 150 metrów dalej. Na miejsce szybko wezwano karetki, niestety jeden z potrąconych mężczyzn zmarł w drodze do szpitala.",,
Brytyjski student skazany na dożywocie za szpiegostwo,"Brytyjski student Matthew Hedges został skazany przez sąd w Zjednoczonych Emiratach Arabskich na dożywocie za szpiegostwo. Brytyjczyk przyjechał do Emiratów, by uzupełnić materiały do swojej pracy doktorskiej.","31-letni student Uniwersytetu w Durham zbierał materiały dotyczące bezpieczeństwa wewnętrznego w Zjednoczonych Emiratach Arabskiej podczas Arabskiej Wiosny w 2011 r. W maju został zatrzymany na lotnisku w Dubaju i aresztowany pod zarzutem szpiegostwa. Rozprawa według relacji żony skazanego trwała pięć minut i odbyła się bez udziału obrońcy. Brytyjska premier Teresa May podkreśliła, że sprawa po raz kolejny poruszona zostanie na najwyższych szczeblach. – Jesteśmy bardzo zaniepokojeni i rozczarowani dzisiejszym wyrokiem – oświadczyła premier w parlamencie. W mediach społecznościowych przypadek brytyjskiego doktoranta skomentował także emiracki minister spraw zagranicznych. „Sprawa ta była kompleksowo dyskutowana z przedstawicielami Wielkiej Brytanii” – napisał Anwar Gargash.",,
Białoruska armia ulepsza „Polonezy”. Rakiety polecą na 300 km,Białoruś zmodernizowała swoje wyrzutnie rakietowe „Polonez”. Dzięki temu znacznie zwiększył się zasięg ich rażenia.,"Białoruskie media państwowe poinformowały, że testy zmodernizowanych rakiet zostały przeprowadzone w obwodzie homelskim, który graniczy z Ukrainą i Rosją. Wystrzelone pociski miały przelecieć nad terenami bezludnymi i słabo zaludnionymi. Agencja prasowa „Biełta” podała, że po modernizacji system rakietowy może razić cele w promieniu do 300 kilometrów. Wcześniej rakiety te miały być skuteczne na odległość 200 kilometrów.Systemy rakietowe „Polonez” po raz pierwszy publicznie zaprezentowano na defiladzie wojskowej dwa lata temu. Media twierdziły wtedy, że najprawdopodobniej powstały one we współpracy z Chinami. Mińska gazeta internetowa „Nawiny” poinformowała, ze zmodernizowane systemy rakietowe będą sprzedawane za granicę. Pierwszym krajem, który zamierza je nabyć, jest Azerbejdżan.",,
Michał Boni odchodzi z PO? „To Platforma mnie wypycha”,"Chcę startować z Koalicją Europejską w wyborach do PE i robić dobrze, to co robiłem, ale muszę mieć jakąś szansę; nie dano mi jej – oświadczył w piątek europoseł PO Michał Boni, któremu przydzielono piąte miejsce na liście wyborczej w Warszawie. – To Platforma mnie wypycha – podkreślił.","W piątek zarząd PO rekomendował kandydatów partii na listy wyborcze Koalicji Europejskiej tworzonej przez PO, PSL, SLD, Nowoczesną i Zielonych. Są wśród nich Radosław Sikorski, Ewa Kopacz, Jerzy Buzek, Janusz Lewandowski, Tomasz Frankowski, Janina Ochojska, Władysław Kozakiewicz.W Warszawie z drugiego miejsca wystartować ma szef PO na Mazowszu poseł Andrzej Halicki, trzecie miejsce na liście przypadło byłej szefowej klubu Nowoczesnej, obecnie posłance klubu PO-KO Kamili Gasiuk-Pihowicz, a piąte – europosłowi PO Michałowi Boniemu. Lider PO Grzegorz Schetyna podkreślił, że sprawa okręgów mazowieckiego i warszawskiego nie jest jeszcze zamknięta, listy będą uzupełniane.Boni odnosząc się do zaproponowanego mu piątego miejsca na liście wyborczej napisał na Twitterze, że chce startować z list Koalicji Europejskiej do PE i „robić dobrze, to co robił”. „Ale muszę mieć jakąś szansę. Nie dano mi jej. Polska musi wygrać, ja będę Jej służył w każdy możliwy sposób! Platformo, może do zobaczenia...” – podkreślił. – Polska jest najważniejsza, robiłem dla niej różne, dobre rzeczy razem z PO. To PO mnie wypycha, ale jest wiele spraw dalej do zrobienia, jeśli będę komuś potrzebny – podkreślił Boni.Internauci szybko zareagowali na wpis euro parlamentarzysty. Rzecznik PO Jan Grabiec powiedział PAP, że przedstawione w piątek rekomendacje dotyczące miejsc na listach są propozycją zarządu i będą zatwierdzane w sobotę, 23 marca przez Radę Krajową. – Po to jest ten tydzień do Rady Krajowej, żeby takie sprawy wyjaśniać. Zapewne jakieś spotkania, rozmowy się w tej sprawie odbędą – oświadczył.Grabiec zwrócił uwagę, że w związku z tym, że Platforma tworzy listę koalicyjną, „nie jest możliwe utrzymanie takiego stanu, jaki był pięć lat temu, gdy tylko PO otwierała listy i wszyscy kandydaci byli wyżej”. – Dzisiaj, kiedy oddajemy w czołówce miejsca koalicjantom, wiadomo, że te miejsca się oddalają. Ale każdy ma szansę na mandat, zwłaszcza w takim okręgu jak Warszawa – mówił.– Mam nadzieję, że pan poseł Michał Boni, który jest bardzo aktywnym posłem przemyśli tę sprawę. Jeżeli nie europarlament, to za pół roku są wybory do Sejmu, do Senatu i z pewnością ci europosłowie, którzy nie znaleźli się dzisiaj w tej rekomendacji, również będą dostawali propozycje, żeby wzmacniać nasze listy i kandydować – oświadczył rzecznik PO. Dodał, że zmiany są możliwe, jednak – jak zaznaczył – „trzeba uwzględnić różne interesy i zobowiązania wobec koalicjantów”.Zgodnie z ustaleniami koalicjantów, PO wskazać ma kandydatów na siedem „jedynek”, a pozostałe ugrupowania w Koalicji Europejskiej otworzą sześć list – po trzy „jedynki” przypadły PSL i SLD. Ani Nowoczesna, ani Zieloni nie wskazały żadnego kandydata na pierwsze miejsca list wyborczych.",,
Franciszek z pielgrzymką w Irlandii. „Podzielam zgorszenie i oburzenie z powodu pedofilii”,"Papież Franciszek, który rozpoczął w sobotę wizytę w Irlandii, powiedział w przemówieniu do władz kraju, że podziela zgorszenie spowodowane pedofilią ze strony członków Kościoła i oburzenie, jakie wywołała nieskuteczność władz kościelnych wobec tych, jak mówił, „odrażających przestępstw”.","W trakcie lotu z Rzymu do Dublina papież przyszedł do towarzyszących mu dziennikarzy i zauważył, że po raz drugi weźmie udział w Światowym Spotkaniu Rodzin. W poprzednim uczestniczył w 2015 roku w Filadelfii w USA. – Lubię być wśród rodzin. Jestem zadowolony z tej podróży – dodał.– Jest jeszcze drugi powód, który mnie wzrusza, bo byłem w Irlandii 38 lat temu, w 1980 roku przez trzy miesiące, by pouczyć się trochę angielskiego. To dla mnie również piękne wspomnienie – zaznaczył papież. Ksiądz Jorge Bergoglio był w Irlandii rok po wizycie św. Jana Pawła II.Po krótkim powitaniu na międzynarodowym lotnisku w Dublinie Franciszek odjechał do rezydencji prezydenta Republiki Irlandii Áras an Uachtaráin, przed którą odbyła się oficjalna ceremonia z udziałem władz państwowych.Uroczyste powitanieNa dziedzińcu rezydencji papieża powitał prezydent Michaael D. Higgins z małżonką. Odegrano hymny Watykanu i Irlandii. Przywódcy przedstawili delegacje, a po wejściu do pałacu prezydenckiego Ojciec Święty wpisał się do Księgi Honorowej.„Z wdzięcznością za zgotowane mi serdeczne powitanie, zapewniam Pana i naród irlandzki o moich modlitwach, aby wszechmocny Bóg was prowadził i chronił” – napisał Franciszek. – Rozważając rzeczywistość osób najbardziej bezbronnych muszę uznać poważne zgorszenie spowodowane w Irlandii przez wykorzystywanie małoletnich ze strony członków Kościoła odpowiedzialnych za ich ochronę i wychowanie – oświadczył Ojciec Święty podczas spotkania z Higginsem.„Odrażające przestępstwa”– Nieskuteczność władz kościelnych – biskupów, przełożonych zakonnych, kapłanów i innych – w odpowiednim zareagowaniu na te odrażające przestępstwa słusznie wzbudziła oburzenie i jest nadal przyczyną cierpienia oraz wstydu dla wspólnoty katolickiej – powiedział Franciszek. – Podzielam te uczucia – zapewnił.Jeszcze w sobotę Ojciec Święty wygłosi przemówienie w Zamku Dublińskim, zaś potem odwiedzi prokatedrę Najświętszej Maryi Panny, gdzie spotka się z młodymi i starszymi parami małżeńskimi. Później złoży wizytę w ośrodku dla bezdomnych, prowadzonym przez kapucynów, gdzie spotka się z bezdomnymi rodzinami.",,
I polecieli! Tak wyglądał start polskiej kadry na Euro 2016,"Piłkarze reprezentacji Polski pewnym krokiem przemierzyli we wtorek rano terminal lotniska Kraków-Balice i wsiedli do wyczarterowanego samolotu. Z pewnością podbudowało ich spotkanie z tłumem fanów. „Powodzenia!”, „Polska!” – krzyczeli kibice. Krotko po godz. 11.00 samolot wystartował, zabierając naszych piłkarzy do Francji na Euro 2016. Mamy nadzieję, że po zwycięstwo.","Zespół trenera Adama Nawałki zamieszka w malowniczej miejscowości La Baule nad Atlantykiem. Tam będą przygotowywać się na swój pierwszy mecz z Irlandią północną 12 czerwca. Kolejne starcie, które odbędzie się 16 czerwca będzie wyjątkowo ekscytujące. Polska zmierzy się z Niemcami! Czy uda się nam powtórzyć sukces z października 2014 r., gdy biało-czerwoni wygrali w Warszawie 2:0? Miejmy nadzieję, że tak i 21 czerwca również zwyciężymy z Ukrainą na stadionie w Marsylii! Transmisja ze spotkań w TVP Sport, TVP1 oraz w SPORT.TVP.PL. Zapraszamy!",,
Spot premiera na dzień niepodległości. „Jestem w niej absolutnie zakochany”,"Patriotyzm to miłość do Polski każdego dnia, ale 11 listopada, w Święto Niepodległości chcemy tej miłości dać szczególny wyraz. Wywieśmy flagi narodowe w swoich domach i wspólnie świętujmy – zaapelował premier Mateusz Morawiecki w spocie opublikowanym przez KPRM.","Kancelaria premiera spot z okazji Święta Niepodległości opublikowała na Twitterze. Występują w nim osoby w różnym wieku, a w ich tle powiewa biało-czerwona flaga.– Jestem w niej absolutnie zakochany. Zawsze, ale to zawsze o nią dbam. Jest bardzo piękna i wyjątkowa. Przebojowa, niezniszczalna, różnorodna i młoda, dynamiczna. Jest po prostu moja. Jest po prostu nasza. Kochamy ją wszyscy – mówią osoby ukazane w spocie.Wypowiada się w nim również premier Morawiecki, który wskazuje: „Polska, bo o niej mowa, naprawdę jest wyjątkowa”. – Kochajmy i szanujmy nasz dom. Patriotyzm to miłość do Polski każdego dnia, ale 11 listopada w Święto Niepodległości chcemy tej miłości dać szczególny wyraz. Wywieśmy flagi narodowe w swoich domach i wspólnie świętujmy – apeluje premier.",,
Izba Reprezentantów przegłosowała dwie ustawy budżetowe,"Amerykańska Izba Reprezentantów przegłosowała dwie ustawy budżetowe, których celem jest zakończenie częściowego zawieszenia rządu federalnego. W ustawach nie przewidziano 5 mld dolarów na budowę muru na granicy z Meksykiem, czego domaga się prezydent USA Donald Trump.","Shutdown, czyli częściowe zawieszenie rządu federalnego w USA, trwa od 22 grudnia. Wówczas to Senat nie zdołał zagłosować nad prowizorium budżetowym, bowiem Republikanie nie mieli szans na przeforsowanie ustawy przewidującej środki na budowę muru. Do przyjęcia ustawy budżetowej wymagana jest kwalifikowana większość, przynajmniej 60 głosów w Senacie, podczas gdy Partia Republikańska w izbie wyższej miała przewagę zaledwie dwóch głosów. Wcześniej ustawa przewidująca środki na budowę muru została przegłosowana w Izbie Reprezentantów głosami Republikanów, którzy mieli w niej przewagę. W czwartek w południe czasu amerykańskiego amerykański Kongres rozpoczął nową, 116. kadencję. Obecnie w Izbie Reprezentantów przewagę mają Demokraci (235-199), dzięki czemu mogli oni przegłosować ustawy nieprzewidujące funduszy na mur graniczny. Przegłosowanie takich ustaw zapowiadała nowa przewodnicząca Izby Nancy Pelosi, która oświadczyła, że nie ma argumentów mogących ją przekonać do zmiany stanowiska w sprawie muru.",,
Bentley nie może używać swojej nazwy. Marka aut przegrała przed sądem,Marka luksusowych aut Bentley nie może już umieszczać swojej nazwy na odzieży. To efekt przegranego procesu sądowego z brytyjskim producentem ubrań.,"Brytyjski Sąd Najwyższy uznał, że Bentley naruszył prawa do znaku towarowego firmy Brandlogic, właściciela marki odzieżowej Bentley Clothing.Firma Bentley Clothing powstała w Manchesterze w 1982 roku. Producent aut Bentley, obecnie należący do koncernu Volkswagen, stworzył swoją pierwszą linię odzieżową w 1987 roku.Sądowa walka Dawida z Goliatem trwała od 1998 roku gdy prawnicy Bentley Clothing zarzucili Bentleyowi naruszanie praw i nieuczciwą konkurencję. Po latach bezowocnych negocjacji sprawa trafiła w 2017 roku do Sądu Najwyższego. Sędzia Richard Hacon orzekł, że początkowo obie firmy w sposób uczciwy równocześnie korzystały z nazwy „Bentley”, ale późniejsze działania Bentley Motors były „stałym naruszeniem praw Bentley Clothing”.Producent aut musi zniszczyć albo przekazać swoją linię odzieżową, w której naruszono prawa konkurentów, albo będzie liczyć się z karami finansowymi.",,
"Poseł PO pytany o loty Tuska: Nie będę odpowiadał, bo pańska telewizja manipuluje","Nie będę odpowiadał, ponieważ pracuje pan w telewizji, która manipuluje. Ja panu odpowiedziałem, ale pan chce innej odpowiedzi. Pańska telewizja kłamie – powiedział reporterowi TVP Info poseł Platformy Obywatelskiej Marcin Kierwiński, pytany o loty byłego premiera Donalda Tuska i byłego marszałka sejmu Bogdana Borusewicza.","Na konferencji prasowej, marszałek Sejmu Marek Kuchciński zapowiedział, że złoży w piątek rezygnację ze swojej funkcji. Dymisja Kuchcińskiego ma związek z opisywanymi przez media lotami marszałka Sejmu i jego rodziny rządowymi samolotami. Prezes PiS Jarosław Kaczyński na konferencji ocenił, że Kuchciński nie złamał prawa i istniejących obyczajów, a jego decyzja o dymisji jest dowodem postawy związanej z hasłem PiS, by słuchać Polaków i służyć Polsce.Wicerzecznik PiS Radosław Fogiel wskazał z kolei, że jego partia apeluje, by dziennikarze tak samo jak nad lotami obecnego marszałka pochylili się nad lotami premiera i marszałków byłego rządu – PO-PSL.W Sejmie reporter TVP Info o wątpliwości względem lotów ówczesnego premiera Donalda Tuska pytał posła PO Marcina Kierwińskiego. Na stwierdzenie, że na trudne pytanie Kierwiński nie chce odpowiadać, on sam stwierdził: „Ja panu odpowiedziałem, ale pan chce innej odpowiedzi. Wszystko polega na tym, że pańska telewizja kłamie”.",,
Po weekendzie zmiany w rządzie. Już dziś znamy niektóre kandydatury,"Rafał Mucha i Elżbieta Witek są wśród nazwisk kandydatów na zastąpienie Joachima Brudzińskiego na stanowisku szefa MSWiA – dowiedział się nieoficjalnie portal tvp.info. Prawdopodobnie po weekendzie poznamy nazwiska nowych ministrów, ale media już publikują swoje typy.","Do końca przyszłego tygodnia dotychczasowi ministrowie, którzy w niedzielnych wyborach uzyskali mandat w Parlamencie Europejskim, muszą zrezygnować ze swoich stanowisk w rządzie. Zmiany nastąpią prawdopodobnie na początku nadchodzącego tygodnia.  Jak nieoficjalnie dowiedział się portal tvp.info, dotychczasowy zastępca dyrektora Zespołu Elektrowni Dolna Odra Rafał Mucha może otrzymać tekę szefa resortu spraw wewnętrznych i administracji. Inną kandydaturą na to stanowisko jest Elżbieta Witek, była rzecznik PiS i szefowa gabinetu premier Beaty Szydło. Z ministerstwa odejdzie Joachim Brudziński, jeden z nowych europosłów.  Miejsce wiceministra sprawiedliwości Patryka Jakiego miałby zająć Sebastian Kaleta, członek komisji ds. warszawskiej reprywatyzacji, a zarazem radny miasta Warszawy – tak twierdzi „Super Express”.  Gazeta twierdzi również, że ministerialna tekę obejmie prezes PKN Orlen Daniel Obajtek. Miałby on pokierować nowo utworzonym resortem przemysłu, któremu podlegałyby m.in. spółki Skarbu Państwa działające na rynku energii.",,
"Trump o brexicie: Chciałbym, aby Nigel i Boris połączyli siły","Prezydent USA Donald Trump powiedział w niedzielę, że chce, aby premier W. Brytanii Boris Johnson połączył siły z liderem Partii Brexitu Nigelem Farage'em. Dodał, że porozumienie o brexicie powinno pozwolić na zwiększenie wymiany handlowej USA z W. Brytanią.","Trump, który rozmawiał z dziennikarzami w Białym Domu, powiedział im, że zarówno Johnson, jak i Farage są jego przyjaciółmi, ale brytyjski premier jest „właściwym człowiekiem na obecne czasy”. „Chciałbym, aby Nigel i Boris połączyli siły. Sądzę, że istnieje taka możliwość” – dodał. Trump podkreślił, że umowę w sprawie brexitu trzeba skonstruować w ten sposób, aby ułatwiła dalszą wymianę handlową między USA i Zjednoczonym Królestwem.  „Jesteśmy zdecydowanie gospodarką numer jeden na świecie, ale jeśli zrobi się to (tj. zawrze umowę z UE – dop. red.) w pewien sposób, to nie będziemy mogli handlować z Wielką Brytanią (...). To byłoby bardzo złe dla Wielkiej Brytanii, bo możemy z nią robić o wiele więcej biznesu (niż) Unia Europejska” – powiedział prezydent. W czwartek wieczorem Trump i Farage przeprowadzili w radiu LBC rozmowę, w której prezydent USA krytykował uzgodnioną przez Johnsona z Unią Europejską umowę w sprawie brexitu, ale chwalił samego Johnsona i przekonywał, że lider Partii Brexitu wraz z brytyjskim premierem mogą stać się „niepowstrzymaną siłą”. Johnson odrzucił w piątek możliwość zawarcia przez torysów wyborczego paktu z Partią Brexitu. W rozmowie z BBC premier powiedział, że „zawsze jest wdzięczny za rady”, ale nie wejdzie w żadne wyborcze pakty. Johnson powiedział także, że Trump nie ma racji twierdząc, iż porozumienie z UE blokuje możliwość zawarcia przez USA umowy handlowej z Wielką Brytanią. W niedzielę Farage zapowiedział, że nie wystartuje osobiście w zaplanowanych na 12 grudnia wyborach do brytyjskiego parlamentu. Wcześniej apelował do Johnsona, by odrzucił umowę z UE i zawarł pakt na rzecz wyjścia z UE, grożąc, że w przeciwnym razie Partia Brexitu wystawi w wyborach kandydatów we wszystkich okręgach, co może poważnie utrudnić konserwatystom zwycięstwo w grudniowych wyborach.",,
Prezydent zwrócił się o rozważenie wyłączenia z odstrzału dzików wysokoprośnych loch,Prezydent Andrzej Duda zwrócił się do ministra środowiska Henryka Kowalczyka o rozważenie wyłączenia z odstrzału wysokoprośnych loch – przekazała w czwartek kancelaria prezydenta po spotkaniu w sprawie planowanego odstrzału dzików.,"W czwartek w Pałacu Prezydenckim prezydent Andrzej Duda spotkał się z ministrami: rolnictwa – Janem Krzysztofem Ardanowskim i środowiska – Henrykiem Kowalczykiem oraz głównym lekarzem weterynarii Pawłem Niemczukiem.W spotkaniu – jak przekazała kancelaria prezydenta – wzięła udział również szefowa KPRP Halina Szymańska oraz pełnomocnik rządu ds. działań związanych z wystąpieniem Afrykańskiego Pomoru Świń (ASF) na terytorium RP, sekretarz stanu w Ministerstwie Rolnictwa Szymon Giżyński. Rozmowa dotyczyła planowanego odstrzału dzików.W trakcie spotkania omówiono kwestię zasadności odstrzału dzików w Polsce i w innych krajach europejskich jako formy zapobiegania i zwalczania ASF, zalecanej przez UE. Omówiono także sytuację rolników polskich na obszarach dotkniętych występowaniem tej choroby i możliwości zminimalizowania ryzyka pojawienia się jej w innych miejscach – przekazała kancelaria prezydenta w komunikacie.Kancelaria przekazała ponadto, że prezydent zwrócił się do ministra środowiska „o rozważenie wyłączenia z odstrzału wysokoprośnych loch”. Plany odstrzału dzików  Wzmożone polowania na dziki mają odbyć się 12, 19 i 26 stycznia.Plany odstrzału dzików wzbudziły w ostatnich dniach liczne protesty m.in. ekologów. W ich opinii zgoda ministra środowiska na odstrzał może oznaczać wyeliminowanie tego gatunku z polskiej przyrody, a masowe zabijanie dzików wpłynie na liczebność innych gatunków i paradoksalnie może przyczynić się do rozprzestrzenienia ASF.W Polsce od połowy lutego 2014 roku wykryto 3317 przypadków ASF u dzików i 213 ognisk choroby u świń. Od końca września ub.r. nie wykryto żadnego nowego ogniska choroby u trzody chlewnej.",,
Putin z chórem Kozaków na weselu szefowej MSZ Austrii. Austria przewodniczy UE,Władimir Putin przyleciał w sobotę do Austrii. Na swój ślub prezydenta Rosji zaprosiła austriacka minister spraw zagranicznych Karin Kneissl. Po uroczystości rosyjski polityk udał się do Niemiec na spotkanie z kanclerz Angelą Merkel.,"Ślub 53-letniej Kneissl z przemysłowcem Wolfgangiem Meilingerem i przyjęcie weselne odbyły się w hotelu w miejscowości Gamlitz w malowniczym winiarskim regionie na południu austriackiego kraju związkowego Styria. Na odległe o 50 kilometrów lotnisko w stolicy Styrii Grazu Putin przybył wraz z dziesięcioosobowym chórem Kozaków, którzy zaśpiewali podczas wesela. Prezydent Rosji zatańczył z Kneissl na hotelowym tarasie. Wśród około stu gości weselnych byli między innymi austriacki kanclerz i przywódca chadeckiej Austriackiej Partii Ludowej (OeVP) Sebastian Kurz oraz stojący na czele współrządzącej prawicowo-populistycznej Austriackiej Partii Wolności (FPOe) wicekanclerz Heinz-Christan Strache. Oskarżana o prorosyjskie sympatie FPOe rekomendowała bezpartyjną Kneissl na szefową dyplomacji.",,
Karczewski: Transfery są częścią polityki,"– Boję się, że Senat pod rządami opozycji z izby refleksji i zadumy szybko by się zmienił w izbę awantur i zadymy; dlatego spoczywa na nas obowiązek stworzenia w nim większości – powiedział w wywiadzie dla „Wprost” marszałek Senatu Stanisław Karczewski. Dodał, że transfery są częścią polityki.","„PiS wygrał wybory, zdobywając bezprecedensowe w historii polskiej demokracji od 1989 r. poparcie wyborców. Zdobyliśmy ponad 8 mln głosów. Również w Senacie PiS jest największym klubem. Na nas spoczywa więc obowiązek stworzenia w Senacie większości, która będzie mogła zapewnić stabilność rządzenia. Opozycja nie jest wcale monolitem, jakby chcieli to widzieć niektórzy obserwatorzy” – powiedział Karczewski w poniedziałkowym „Wprost”.Zdaniem marszałka stwierdzenie, że opozycja ma większość w Senacie „to jest osąd powierzchowny”. „Ostatecznie przekonamy się jak jest podczas głosowania nad wyborem marszałka” – zaznaczył.Pytany o „wyciąganie” senatorów opozycji przez PiS Karczewski przyznał, że PiS będzie starać się przekonać tych senatorów, którzy podzielają wartości tego ugrupowania. Dopytywany, jakie PiS ma scenariusze, aby uzyskać większość, marszałek odparł: „Politykę ocenia się po rezultatach, a nie dywagując na temat politycznej kuchni”.Karczewski był pytany o to, dlaczego PiS nie uzyskał większości w Senacie.„Wybory to niestety nie tylko starcie programów. Analizując listę kandydatów do Senatu, wiedziałem, że jest sporo tzw. okręgów swingujących i że jeżeli wygra w nich opozycja, możemy nie uzyskać większości. Zaangażowałem się w kampanię wielu kandydatów PiS. Odbyłem ponad sto spotkań w terenie. To było bardzo wartościowe doświadczenie, szkoda, że nie przekuło w jeszcze większy sukces wyborczy. Na pewno jakieś błędy zostały popełnione. Niektórych z nas uśpiły dobre sondaże, niektórych pewnie dotknął syndrom tłustych kotów. Widać było oznaki pewnej demobilizacji, bo i tak wygramy. To trzeba przeanalizować, ale też musimy iść do przodu. Teraz naszym priorytetem są wybory prezydenckie” – powiedział Karczewski.",,
Turcja:  papież potępia fundamentalizm samozwańczego Państwa Islamskiego,W pierwszym przemówieniu wygłoszonym w Turcji papież Franciszek potępił w   fanatyzm i fundamentalizm religijny oraz przemoc i terror ekstremistów z Państwa Islamskiego w sąsiednich krajach – Syrii i Iraku. Zaapelował o odwagę pokoju na Bliskim Wschodzie. Z kolei prezydent Turcji Recep Tayyip Erdogan wyraził zaniepokojenie wzrostem islamofobii.,"W wystąpieniu skierowanym do przedstawicieli najwyższych władz Turcji wpałacu prezydenckim w Ankarze papież wiele miejsca poświęcił konfliktom naBliskim Wschodzie i fali przemocy i prześladowań chrześcijan, a także innych mniejszości religijnych na terytorium samozwańczego kalifatu na ziemi syryjskiej i irackiej. Franciszek mówił, że Bliski Wschód jest terenem bratobójczych wojen, którewybuchają jedna po drugiej; „tak jakby jedyną możliwą odpowiedzią na wojnę i przemoc musiała być zawsze kolejna wojna i inna przemoc”. – Nie możemy pogodzić się z kontynuacją konfliktów, tak jak gdyby zmianasytuacji na lepsze nie była możliwa! – stwierdził. Zachęcał do„sprawiedliwego, cierpliwego i nieustępliwego wykorzystania wszelkich środków negocjacji”, w celu dążenia do pokoju, dialogu, prawa oraz sprawiedliwości. – Fanatyzmowi i fundamentalizmowi, irracjonalnym obsesjom pobudzającym donieporozumień i dyskryminacji należy przeciwstawić solidarność wszystkichwierzących, której filarami byłyby poszanowanie życia ludzkiego i wolnościreligijnej – oświadczył papież. Wyraził następnie uznanie dla Turcji, która przyjmuje uchodźców z Syrii.  Erdogan: muzułmanie padają na Zachodzie ofiarami rasizmu  Prezydent Turcji Recep Tayyip Erdogan w przemówieniu skierowanym do papieża   wyraził zaniepokojenie „błyskawicznym” jego zdaniem wzrostem islamofobii na świecie. Mówił, że muzułmańscy imigranci padają na Zachodzie ofiarami rasizmu. Szef państwa tureckiego powiedział podczas ceremonii powitalnej, że świat muzułmański oczekuje po papieskiej podróży, że upadną uprzedzenia wobec wyznawców islamu. Erdogan oświadczył, że niesprawiedliwość społeczna popycha ludzi kuorganizacjom terrorystycznym, takim jak Al-Kaida. Papież jest pierwszą osobistością, która została podjęta przez Erdogana wnowym luksusowym Pałacu Prezydenckim, jednym z największych i najbardziejokazałych na świecie, liczącym tysiąc komnat i pokojów.",,
Polska wygrywa spór z Gazpromem w sprawie gazociągu OPAL. Wyrok TSUE,"Sąd Unii Europejskiej w Luksemburgu wydał korzystny dla Polski wyrok ws. korzystania przez Gazprom z gazociągu OPAL. Uchylił on decyzję Komisji Europejskiej dającą rosyjskiemu koncernowi prawo korzystania z gazociągu w 100 proc. – poinformowało ministerstwo energii. OPAL jest odnogą Nord Stream I, wzdłuż naszej zachodniej granicy.","Chodzi o wydaną 28 października 2016 r. zgodę KE na większe wykorzystanie lądowej odnogi Nord Streamu, czyli biegnącego wzdłuż niemiecko-polskiej granicy gazociągu OPAL. Wcześniej Rosjanie wykorzystywali tylko połowę jego mocy, choć przez lata starali się go zmonopolizować.Polski rząd, a także spółka zależna PGNiG złożyły do unijnego sądu pozwy przeciwko KE w sprawie decyzji dotyczącej rurociągu w grudniu 2016 r. Warszawa uważa, że postanowienie KE jest niekorzystne dla bezpieczeństwa energetycznego Polski, dlatego zarówno PGNiG, jak i nasz rząd złożyły na nią skargę do Trybunału Sprawiedliwości UE. Pod koniec grudnia 2016 r. unijny sąd zdecydował o wstrzymaniu wykonania decyzji KE do czasu zakończenia sporu sądowego.W 2009 r. OPAL-owi przyznano na 22 lata wyjątkowe traktowanie w ramach unijnego III pakietu energetycznego. Pakiet ten wymaga m.in. dostępu stron trzecich, w tym przypadku konkurentów Gazpromu, do infrastruktury przesyłu gazu w UE. Zgodnie z tym Gazprom miał rezerwację 50 proc. przepustowości OPAL-u.Przepustowość ta nigdy nie została jednak wykorzystana, bo Gazprom nie spełnił warunków z decyzji KE z 2009 r. – nie uruchomił programu uwalniania gazu, uznając, że byłoby to nieopłacalne.Dzięki nowej decyzji KE do 2033 r. Rosjanie mogliby wykorzystywać 80 proc. przepustowości OPAL-u. Moskwa od dawna starała się o pozwolenie na pełne wykorzystywanie gazociągu. Większy przesył tym rurociągiem oznaczałby możliwość zwiększenia przesyłu Nord Streamem i zmniejszenie roli Ukrainy jako kraju tranzytowego.",,
„Prezydenckie ustawy są na ostatniej prostej. W przyszłym tygodniu powinny zostać przedstawione”,"Rzecznik prezydenta potwierdził na antenie TVP 1, że prezydenckie ustawy dotyczące zmian w sądownictwie w najbliższym czasie ujrzą światło dzienne. – Na ustawę musimy poczekać jeszcze kilka dni. Prawdopodobnie w zapisach znajdą się niektóre poprawki partii politycznych – powiedział Łapiński.","Za tydzień, w poniedziałek 25 września prezydent ma przedstawić projekty ustaw dotyczących reformy sadownictwa. – Na ustawę musimy poczekać jeszcze kilka dni – zaznaczył. Krzysztof Łapiński przypomniał, że pracując nad nimi, prezydent odbył szerokie konsultacje, między innymi z przedstawicielami klubów parlamentarnych.–  To niewykluczone i nie jest to tajemnicą, że niektóre kwestie, które partie podnosiły w debacie publicznej znajdą się w ustawie prezydenckiej – powiedział Łapiński.",,
Kwaśniewski: nie komentuję wyroku niezawisłego sądu,"– Szanuję wyroki niezawisłych sądów, ale ich nie komentuję – tak były prezydent Aleksander Kwaśniewski odniósł się do wyroku Europejskiego Trybunału Praw Człowieka w Strasburgu ws. domniemanych więzień CIA w naszym kraju. ETPC jednomyślnie uznał, że Polska naruszyła m.in. zakaz tortur i nieludzkiego traktowania.","Polska ma zapłacić 100 tys. euro al-Nashiriemu i 130 tys.euro Abu Zubajdzie, którzy twierdzą, że byli przetrzymywani w więzieniu CIAna terenie naszego kraju.Trybunał w Strasburgu ogłosił pisemnie wyroki w sprawie skarg naPolskę złożonych przez Abu Zubajdę i al-Nashiriego, którzy twierdzą, że wlatach 2002-2003 zostali – za przyzwoleniem polskich władz – osadzeni przezCIA w tajnym więzieniu w Polsce, gdzie Agencja miała ich torturować.Skarżący adwokaci domagali się uznania, że Polska naruszyła EuropejskąKonwencję Praw Człowieka. Zarzucili Polsce naruszenie kilku artykułówkonwencji, takich jak: zakaz tortur i nieludzkiego traktowania; prawo dowolności i bezpieczeństwa osobistego; poszanowania prywatności; prawo douczciwego procesu i „skutecznego środka odwoławczego” oraz prawo do życia (w związku z tym, że sąd USA może im wymierzyć karę śmierci). Zaskarżyli też przewlekłość i nieefektywność trwającego od 2008 r. polskiego śledztwa w całej sprawie. Trybunał uznał, że śledztwo było przewlekłe i nieefektywne. Polska wnosiła o odrzucenie skarg, co uzasadniała m.in. faktem, że wciążtoczy się polskie śledztwo, a zajmując wcześniej stanowisko, rząd mógłbywpłynąć na ocenę sprawy przez niezależną prokuraturę. Orzeczeniesiedmioosobowego składu ETPC jest nieprawomocne; można się od niego odwołaćdo Wielkiej Izby ETPC.Domniemanie, że w Polsce – i kilku innych krajach europejskich – mogą byćtajne więzienia CIA, wysunęła w 2005 r. organizacja Human Rights Watch.Według niej takie więzienie w Polsce miało się znajdować na terenie szkoływywiadu w Kiejkutach lub w pobliżu wojskowego lotniska w Szymanach naMazurach. Polscy politycy, m.in. ówczesny prezydent Aleksander Kwaśniewskioraz premierzy, wielokrotnie zaprzeczali, by takie więzienia w Polsceistniały.   CZYTAJ TEŻ  Trybunał w Strasburgu: Polska naruszyła Europejską Konwencję Praw Człowieka w sprawie więzień CIA  teraz odtwarzaneArchiwalna wypowiedź Aleksandra Kwaśniewskiego ws. więzień CIA",,
KE chce ustalać wysokość płac minimalnych w krajach UE,Hiszpański „El Pais” ujawnił część planów przewodniczącej Komisji Europejskiej Ursuli von der Leyen w sprawie płac minimalnych w krajach unijnych. Według gazety poziom tego świadczenia miałby stanowić co najmniej 60 proc. średniej płacy w państwach UE.,"„El Pais” podał, że jeszcze w styczniu br. KE przedstawi państwom członkowskim projekt tzw. europejskiej płacy minimalnej. Komisja miałaby zobowiązać rządy wszystkich państw unijnych do zagwarantowania tej kwoty w krajowych przepisach. „Już w tym tygodniu powinny ruszyć prace KE w sprawie europejskiej płacy minimalnej, jednej z kluczowych propozycji w nowym planie społecznym” – napisał madrycki dziennik. Poziom europejskiej płacy minimalnej miałby być różny w każdym państwie, ale nie mógłby być mniejszy niż 60 proc. przeciętnego wynagrodzenia w tym kraju. Dodatkowo – twierdzi „El Pais” – Komisja planuje utworzenie europejskiego ubezpieczenia społecznego. Odnotowuje ona bardzo duże dysproporcje w wysokości płacy minimalnej pomiędzy krajami „starej UE” a państwami unijnymi w Europie Środkowo–Wschodniej. „Według europejskiej agencji Eurofound roczna minimalna płaca netto w krajach takich jak Polska, Węgry, Czechy czy Słowacja nie przekracza (w przeliczeniu) 5 tys. euro, a w Bułgarii i Rumunii oscyluje na poziomie 3 tys. euro. Z kolei w Niemczech, Francji i Włoszech przekracza 13 tys. euro, a w Hiszpanii 11 tys. euro” – odnotował „El Pais”. Gazeta uważa, że nowy plan KE jest korzystny dla państw „starej Unii”, naciskających na Brukselę „w kwestii zwalczania dumpingu płacowego poprzez zaostrzenie przepisów dotyczących pracowników delegowanych, np. w transporcie”. W Polsce płaca minimalna wynosi 2,6 tys. zł brutto, co daje około 1877 zł na rękę.",,
Polski Fundusz Rozwoju przejmuje Polskie Koleje Linowe SA,"Polski Fundusz Rozwoju zawarł umowę ze spółką zależną funduszu Mid Europa Partners na zakup 99,77 proc. akcji Polskich Kolei Linowych SA. Zamknięcie transakcji jest planowane w najbliższych miesiącach po spełnieniu się warunków, w tym uzyskaniu przez PFR zgody prezesa Urzędu Ochrony Konkurencji i Konsumentów – poinformował PFR w komunikacie.","Jak głosi komunikat Polskiego Funduszu Rozwoju, PKL to najstarszy i największy operator kolei i wyciągów górskich, posiadający siedem ośrodków w Tatrach i Beskidach, z których najbardziej znane to Kasprowy Wierch i Gubałówka w Zakopanem, a także Jaworzyna Krynicka w Krynicy-Zdrój.  Prezes Funduszu Paweł Borys powiedział, że „transakcja nabycia Polskich Kolei Linowych wpisuje się w strategię inwestycyjną funduszy Polskiego Funduszu Rozwoju w obszarze infrastruktury”.– PKL to wyjątkowa spółka z długoletnią historią i unikatową infrastrukturą na niepowtarzalnych krajobrazowo terenach polskich Tatr i Beskidów. Polski Fundusz Rozwoju jest długoterminowym inwestorem, zainteresowanym rozwojem infrastruktury narciarskiej i turystycznej PKL przy zachowaniu naturalnych walorów środowiskowych regionu i we współpracy z lokalną społecznością – stwierdził. Wiceprezes Funduszu Marcin Piasecki dodał, że „planowana inwestycja ma charakter długoterminowy, zakłada unormowanie sytuacji prawnej kluczowych aktywów w posiadaniu spółki PKL, takich jak Kasprowy Wierch, a także współpracę z lokalnymi gminami, powiatem, Tatrzańskim Parkiem Narodowym i zarządem PKL w celu dalszego rozwoju w obecnych i nowych lokalizacjach”.",,
Fake news Oko.press nt. Fundacji Lux Veritatis. „Celowe wprowadzenie w błąd”,"Utworzenie portalu Ostrzegamy.online to tylko część dużego projektu przygotowanego przez Fundację Lux Veritatis o. Tadeusza Rydzyka. Portal ten kosztował 15 tysięcy złotych, a nie jak podają media 416 tysięcy – poinformowało w sobotę Ministerstwo Sprawiedliwości.","W piątek na portalu Oko.press ukazał się artykuł pt. „Rydzyk uczy o bezpieczeństwie. Za 416 tys. złotych z Ministerstwa Sprawiedliwości”, a następnie Gazeta.pl powołując się na ustalenia Oko.press, opublikowała tekst zatytułowany „Resort Ziobry dał o. Tadeuszowi Rydzykowi 416 tys. zł na portal o »współczesnych zagrożeniach«”.„Fundacja o. Rydzyka za 416 tys. złotych z Funduszu Sprawiedliwości w ministerstwie Ziobry stworzyła m.in. portal Ostrzegamy.online. Można się z niego dowiedzieć, że trzeba instalować programy antywirusowe i ustawiać trudne hasła. Wszystkie teksty piszą dziennikarze Radia Maryja. Do tej pory o. Rydzyk dostał z Funduszu prawie 1,4 mln zł” – napisało Oko.press. „416 tysięcy złotych – tyle fundacja Lux Veritatis dostała z ministerialnego Funduszu Sprawiedliwości na stworzenie strony internetowej Ostrzegamy.online. Dowiedzieć się z niej można m.in. o oszustach podszywających się pod pracowników ZUS oraz o tym, że nie jesteśmy anonimowi w Internecie” – napisała Gazeta.pl. „W ramach projektu zostaną wyprodukowane i wyemitowane audycje telewizyjne z udziałem prawników, psychologów i specjalistów z zakresu bezpieczeństwa. Portal Ostrzegamy.online jest tylko niewielką częścią całego projektu i na jego utworzenie kosztorys projektu przewiduje nie 416 tys. zł, jak podają portale Gazeta.pl i Oko.press, tylko 15 tys. zł.” – napisało Biuro Komunikacji i Promocji MS. Projekt fundacji o. Rydzyka otrzymał wsparcie z Funduszu Sprawiedliwości w ramach V otwartego konkursu ofert. MS podaje, że brało w nim udział w sumie 28 różnego rodzaju stowarzyszeń, fundacji i organizacji społecznych, które łącznie otrzymały prawie 10 milionów złotych dofinansowania. Dziennikarz Oko.press zauważa w swoim artykule, że „jeszcze niedawno środki z Funduszu przeznaczane były na pomoc pokrzywdzonym w wyniku przestępstw i osobom zwalnianym z więzień po odbyciu kary. Programy wsparcia przygotowywały znane organizacje, które miały ekspertów i doświadczenie w tej dziedzinie. Ale to się zmieniło. Dziś miliony złotych z Funduszu trafiają do organizacji powiązanych z PiS lub Solidarną Polską”. „Ministerstwo Sprawiedliwości uznaje publikację redakcji Oko.press za celowe i świadome wprowadzenie w błąd opinii publicznej. Redakcja ta otrzymała bowiem z Ministerstwa Sprawiedliwości odpowiednie wyjaśnienia, ale ich nie zamieściła w artykule” – napisało Biuro Komunikacji i Promocji MS. Resort zapowiada podjęcie kroków prawnych i apeluje do innych redakcji o niepowielanie nieprawdziwych treści.",,
„Stop krwawym koszulom”. Antyrządowy marsz w Serbii,Tysiące osób wzięły udział w sobotę w Belgradzie w marszu przeciwko rządom prezydenta Serbii Aleksandara Vuczicia i jego Serbskiej Partii Postępowej. Opozycja zorganizowała demonstrację po ataku na lewicowego polityka.,"Marsz odbył się pod hasłem „Stop krwawym koszulom”, odnoszącym się do pobicia Borko Stefanovicia, lidera niewielkiej opozycyjnej partii Lewica Serbii. 23 listopada polityk został pobity w mieście Kruszevac, na południu kraju, przez grupę mężczyzn ubranych na czarno. Prezydent Vuczić powiedział, że napastnicy zostali zatrzymani wkrótce po zajściu, jednak opozycjoniści utrzymują, że z atakiem mają związek osoby z Serbskiej Partii Postępowej. Rządzące ugrupowanie nie zgadza się z tymi zarzutami.  Według opozycji do ataku na polityka doszło przez panującą w kraju atmosferę agresji i zastraszania, stworzoną przez populistyczną koalicję rządzącą Vuczicia – pisze Associated Press. Od zwycięstwa wyborczego w 2017 roku poparcie dla prezydenta znacznie spadło, jednak wciąż pozostaje on najbardziej popularnym politykiem w Serbii – zauważa Reuters. Jego rządząca koalicja ma 160 miejsc w 250-osobowym parlamencie.  Agencja AP ocenia, że Vuczić to dawny skrajny nacjonalista, który deklaruje obecnie, że jest prounijnym reformatorem. Jego krytycy wskazują, że prezydent ograniczył w kraju swobody demokratyczne i wolność mediów.",,
"Sondaż: PiS z jednym z najwyższych wyników, Nowoczesna poza Sejmem",Ponad połowa respondentów deklaruje chęć oddania swego głosu w wyborach do Sejmu na Prawo i Sprawiedliwość – wynika z sondażu pracowni Estymator badającego preferencje partyjne Polaków. Na drugim miejscu plasuje się Platforma Obywatelska.,"Gdyby wybory do Sejmu odbyły się pod koniec lutego, największe poparcie zyskałaby partia Prawo i Sprawiedliwość, która mogłaby liczyć na 50,2 proc. głosów - wynika z najnowszego sondażu opublikowanego przez pracownię badania rynku i opinii Estymator, wykonanego na zlecenie portalu DoRzeczy.pl.   Na drugim miejscu uplasowałaby się Platforma Obywatelska, która - odnotowując wzrost poparcia - obecnie mogłaby liczyć na 22,9 proc. głosów. Do Sejmu wszedłby także ruch Kukiz '15, na który chce zagłosować 7,3 proc. respondentów.    Poza tymi partiami w ławach Sejmu znaleźliby się także przedstawiciele Sojuszu Lewicy Demokratycznej (5,9 proc. poparcia) oraz Polskie Stronnictwo Ludowe (5,2 proc. poparcia).     Poniżej progu wyborczego znalazłaby się Nowoczesna - chęć oddania na nią głosu deklaruje 4,1 proc. badanych, Partia Razem - która mogłaby liczyć na 3,0 proc. poparcia, a także partia Wolność, na którą chce zagłosować 0,8 proc. respondentów.",,
Petru: Nowoczesna wyparowała. Wybory parlamentarne nie zapowiadają się optymistycznie dla opozycji,"– Koalicja Obywatelska otrzymała tyle samo procent co Platforma 3 lata temu, a Nowoczesna wyparowała – stwierdził w Radiu Zet Ryszard Petru. Były przewodniczący Nowoczesnej oznajmił, że kolejne wybory (parlamentarne) nie zapowiadają się optymistycznie dla szeroko rozumianej opozycji.","Ryszard Petru był w poniedziałek gościem Radia Zet. – W dużych miastach dotychczasowi prezydenci lub opozycja utrzyma stan posiadania. Nic nie wskazuje na to, żeby w II turze ktoś z PiS-u mógł wygrać, ale trzeba dmuchać na zimne – powiedział. – Koalicja Obywatelska otrzymała tyle samo procent co Platforma 3 lata temu, a Nowoczesna wyparowała. Jak wprowadzałem Nowoczesną do Sejmu, miała 6-7%, PO koło 25%. Platforma w ramach KO ma ten sam wynik, a elektorat Nowoczesnej wyparował – stwierdził Petru. Były przewodniczący Nowoczesnej podkreślił, że jego zdaniem, „prognozy na Sejm 2019 nie są takie optymistyczne dla szeroko rozumianej opozycji”.„Głosowałem na Trzaskowskiego, bo bałem się Jakiego”Ryszard Petru stwierdził, że zwycięstwo Rafała Trzaskowskiego zaskoczyło pozytywnie. – Cieszę się, bo rok temu to ja z Grzegorzem Schetyną zaproponowaliśmy tandem – powiedział.",,
Wojskowy akrobacyjny odrzutowiec spadł do morza. Zginął pilot [WIDEO],"Odrzutowiec C-101 Aviojet z zespołu akrobacyjnego hiszpańskich sił powietrznych spadł do morza niedaleko plaży w La Manga del Mar Menor w regionie autonomicznym Murcia na południu Hiszpanii, a jego pilot zginął – podały hiszpańskie media.","Samolot wystartował do treningowego lotu z położonego nad morską laguną Mar Menor cywilno-wojskowego portu lotniczego Murcia-San Javier, który jest również bazą wojskowego zespołu akrobacyjnego Patrulla Aguilla (Orli Patrol).  Katastrofa wydarzyła się o godzinie 9.38 i zaraz potem nadeszły liczne zgłoszenia alarmowe od świadków. Pilot zdołał się katapultować, ale wskutek odniesionych obrażeń zmarł wkrótce po tym, jak łódź ratownicza wydobyła go z wody. C-101 Aviojet to odrzutowy samolot szkolno-bojowy, produkowany przez hiszpańską państwową spółkę CASA.",,
Szojgu: Przekażemy Syrii system obrony przeciwlotniczej S-300,"Minister obrony Rosji Siergiej Szojgu poinformował w poniedziałek, że w ciągu dwóch tygodni zostanie przekazany Syrii system obrony przeciwlotniczej S-300.","– System S-300 może on przechwytywać środki ataku powietrznego na odległość ponad 250 km i jednocześnie uderzać kilka celów powietrznych – podkreślił minister. – W 2013 roku na prośbę strony izraelskiej wstrzymaliśmy dostarczenie Syrii zestawu S-300, który był przygotowany do wysłania. (...) Teraz sytuacja zmieniła się, nie z naszej winy – oświadczył Szojgu. Poinformował także, że w sąsiadujących z Syrią regionach nad Morzem Śródziemnym prowadzone będzie tłumienie radioelektroniczne nawigacji satelitarnej i systemów łączności lotnictwa wojskowego, które atakuje obiekty na terytorium syryjskim. Działania te Rosja podejmuje w odpowiedzi na zeszłotygodniowy izraelski ostrzał obiektów w rejonie rosyjskiej bazy lotniczej w syryjskiej prowincji Latakia. Szojgu oznajmił, że zdaniem resortu obrony podjęte kroki zdołają zapobiec „nieprzemyślanym działaniom, które tworzą zagrożenie” dla rosyjskich wojskowych. W zeszłym tygodniu nad Morzem Śródziemnym zestrzelony został zwiadowczy Ił-20, który wracał do rosyjskiej bazy na terenie Syrii. Samolot został strącony pociskiem syryjskiej obrony przeciwlotniczej, czyli sił rządowych, których sojuszniczką jest Rosja. W zbliżonym rejonie i czasie izraelskie myśliwce przeprowadzały atak na cele na terenie Syrii. Resort obrony Rosji oskarżył izraelskie lotnictwo o sprowokowanie incydentu z Iłem-20, w którym zginęło 15 osób; Izrael temu zaprzecza. Wiele okoliczności incydentu przytaczanych przez rosyjskie media niezależne wskazuje, że mogło do niego dojść na skutek błędów w działaniach syryjskiej obrony przeciwlotniczej. S-300 to rakiety klasy ziemia-powietrze, przeznaczone do zwalczania samolotów, pocisków manewrujących i taktycznych pocisków balistycznych.",,
W Pałacu Prezydenckim trwa spotkanie ws. reformy sądownictwa,W Pałacu Prezydenckim trwa spotkanie wiceszefa Kancelarii Prezydenta RP Pawła Muchy z szefem sejmowej komisji sprawiedliwości Stanisławem Piotrowiczem (PiS). Spotkanie dotyczy poprawek PiS do prezydenckich projektów ustaw o Krajowej Radzie Sądownictwa i Sądzie Najwyższym.,"Paweł Mucha pytany przed spotkaniem przez PAP o perspektywy osiągnięcia porozumienia pomiędzy Pałacem Prezydenckim a PiS, wyraził przekonanie, że na poziomie jego rozmów prowadzonych z przewodniczącym komisji sprawiedliwości, porozumienie to „kwestia dni”.Prezydencki minister zaznaczył jednocześnie, że celem jego rozmów z Piotrowiczem jest „osiągnięcie porozumienia na poziomie techniczno-legislacyjnym”, natomiast ustalenie „ostatecznego kształtu poprawek”, to „kwestia decyzji prezydenta i prezesa PiS Jarosława Kaczyńskiego”. Konsultacje na poziomie eksperckim Po czterech spotkaniach prezydenta Andrzeja Dudy i prezesa PiS Jarosława Kaczyńskiego, rozmowy o prezydenckich projektach zeszły na „poziom ekspercki”.Ostatnia rozmowa, do której doszło 20 października, dotyczyła poprawek zaproponowanych przez PiS do prezydenckich projektów ustaw o SN i KRS. Prezydent, który ma zastrzeżenia do części z nich, przekazał wówczas liderowi Prawa i Sprawiedliwości na piśmie swoje uwagi.Pierwsze spotkanie wiceszefa Kancelarii Prezydenta z szefem komisji sprawiedliwości odbyło się we wtorek, również w Pałacu Prezydenckim.Piotrowicz powiedział PAP, że trwało ono „wiele godzin”. – Omówiliśmy stanowiska pana prezydenta, ja zaprezentowałem swoje stanowisko. W niektórych kwestiach doszliśmy do konsensusu, w innych sprawach pozostawiliśmy sobie czas na przemyślenia – podkreślił. Prezydenckie projekty ustaw   Prezydent Andrzej Duda pod koniec września zaprezentował swe projekty ustaw dotyczące Sądu Najwyższego i Krajowej Rady Sądownictwa. Następnie zostały one przekazane do Sejmu, a 3 października zostały skierowane do konsultacji. Od tego czasu prezydent cztery razy spotykał z prezesem PiS w sprawie zmian w wymiarze sprawiedliwości. PiS przekazało prezydentowi swoje poprawki ustaw dotyczące SN i KRS. Skarga nadzwyczajna w projekcie ustawy o SN Prezydencki projekt ustawy o SN wprowadza m.in.: możliwość wniesienia do SN skargi na prawomocne orzeczenie każdego sądu, przepis by sędziowie SN przechodzili w stan spoczynku w wieku 65 lat z możliwością wystąpienia do prezydenta o przedłużenie orzekania oraz utworzenie Izby Dyscyplinarnej z udziałem ławników. Skargę nadzwyczajną do SN wnosiłoby się w terminie 5 lat od uprawomocnienia skarżonego orzeczenia; przez 3 lata mogłaby ona być też wnoszona w sprawach, które uprawomocniły się po 17 października 1997 r. Skargi nadzwyczajne miałyby być generalnie badane przez dwóch sędziów SN i jednego ławnika SN. Nowe zasady wyboru członków KRS      Projekt nowelizacji ustawy o KRS zakłada m.in., że obecni członkowie KRS-sędziowie pełnią swe funkcje do dnia rozpoczęcia wspólnej kadencji wszystkich członków Rady-sędziów, wybranych na nowych zasadach przez Sejm (dotychczas wybierały ich środowiska sędziowskie - PAP).Sejm wybierałby nowych członków KRS-sędziów większością 3/5 głosów na wspólną czteroletnią kadencję; w przypadku klinczu każdy poseł mógłby głosować w imiennym głosowaniu tylko na jednego kandydata spośród zgłoszonych. Kandydatów na członków KRS-sędziów mogłyby zgłaszać Sejmowi tylko: grupa co najmniej 2 tys. obywateli oraz grupa co najmniej 25 czynnych sędziów.",,
"Nazwisko czyni cuda, czyli jak politycy kombinują na listach wyborczych","Bez wątpienia to jeden z najbardziej barwnych polityków w Polsce. I jest taki niezmiennie od lat. Ale teraz pierwszy raz od lat Januszowi Korwin-Mikkemu sondaże dają jakąś nadzieję na przekroczenie progu wyborczego. Żeby naprawdę te szanse wykorzystać lider daje wyborcom szansę. Mogą głosować nie na jednego Korwin-Mikkego, a na pięcioro – podsumowują „Wiadomości” TVP 1.","– Połowę czasu będę siedział w Katowicach – mówi Janusz Korwin-Mikke. To właśnie z Katowic mieszkający w podwarszawskim Józefowiepolityk powalczy o mandat. O co chodzi– Chodzi o to, żeby największe nazwisko było tam, gdzie jest najwięcej wyborców, bo to wtedy daje nam największy procent – stwierdził Korwin-Mikke. Ale to dopiero początek politycznej układanki.Co pięcioro to nie jedenNa różnych listach Kongresu Nowej Prawicy jest 5 osób o nazwisku Korwin-Mikke. Przypadku żadnego tutaj nie ma, bo oprócz pana Janusza kandydują jego córka, syn i dwie synowe.Kilka powodówJak mówi lider partii powodów jest kilka. Powód pierwszy – parytet. – Niestety to nie ja wymyśliłem parytet. Więc bierze się matki, żony, córki, kochanki z łapanki, bo jak wiadomo kobiety na prawicy niechętnie się zajmują polityką. Na przykład jedna moja córka i jedna synowa odmówiły – powiedział Korwin Mikke.A ta córka, która się zgodziła, ponoć w kampanii nie chce uczestniczyć.– Jej jest to zupełnie obojętne, szczerze mówiąc – przyznaje polityk.Powód drugi, ale być może ten ważniejszy – nazwisko. – Jak mój syn startował z Włocławka i mimo, iż nie rozwinął tam żadnego plakatu, ani ani razu tam nie był, dostał więcej głosów, niż cała reszta, mimo iż startował z ostatniego miejsca na liście – powiedział Janusz Korwin-Mikke. Magiczne nazwiskoMagia nazwiska czasem działa. Kilka lat temu z 22. miejsca na opolskiej liście PO wszedł do Sejmu tapicer Łukasz Tusk.Być może na podobny efekt liczą w koalicji Twój Ruch – Europa Plus. Na ich listach są dwie osoby o nazwisku Kwaśniewski. Jacek z Bydgoszczy i Jolanta z OlsztynaTo oczywiście tylko zbieżność imienia i nazwiska, bo była pierwsza dama nie startuje. Ale niewiele brakowało, by na liście znalazł się Aleksander Kwaśniewski z Rzeszowa. W ostatniej chwili został jednak skreślony, bo okazało się, że zataił fakt, iż był kiedyś karany.Zrobić psikusaJak mówi ekspert od marketingu znane nazwisko na liście można wykorzystać też do dywersji. – Chcemy zrobić komuś psikusa, jesteśmy konkurencyjną partią, to wystawiamy dokładnie to samo nazwisko – mówi Mirosław Oczkoś, specjalista ds. wizerunku z SGH.Taką strategię zdaniem PiS-u przyjęła Solidarna Polska w ostatnich wyborach uzupełniających do senatu, wystawiając Kazimierza Ziobrę.– On nie jest kandydatem PiS-u, to jest człowiek który rozbija prawicę i dodatkowo wprowadza w błąd, bo jeszcze niektórzy myślą, że to jest Zbigniew Ziobro – mówił prezes PiS Jarosław Kaczyński.Zbigniewa Ziobry wtedy już dawno w PiS nie było. Ale być może obawa miała głębsze podstawy. W ostatnich wyborach parlamentarnych startowało pięciu Kaczyńskich. Do Sejmu dostał się jeden – oczywiście prezes PiS. Ziobrów startowało tylko dwóch, ale za to obaj zdobyli mandat.Wspólny celTeraz wszyscy Ziobrowie walczą o mandat w Brukseli. Wszyscy zSolidarnej Polski. – W Solidarnej Polsce jest nas trzech, w każdym z nas inna krew. No ale łączy nas wspólny cel – mówi kandydat SP Jan Ziobro.I różne mogą być środki, by ten cel osiągnąć. Janusz Korwin-Mikkemówi, że chce pozbyć się całej obecnej klasy politycznej.– Ludzie mają już dosyć tych oszustów – mówi Janusz Korwin Mikke i zapowiada, że ci oszuści skończą w więzieniach. Pytanie, czy trik z nazwiskami na liście nie jest jednak małym oszustwem. CZYTAJ TAKŻE Korwin–Mikke: przemy do wojny, bo grozi nam bankructwo",,
Blokady powodem utrudnień na przejściach granicznych z Ukrainą,Trzy ważne przejścia graniczne z Polską zablokowały osoby niezadowolone z wprowadzenia 1 stycznia na Ukrainie nowych przepisów celnych – poinformowała ukraińska policja i lokalne media.,"Blokady urządzono w obwodach lwowskim i wołyńskim. Przekraczający granicę mogą w związku z tym liczyć się z trudnościami na przejściach: Szeginie-Medyka, Rawa Ruska-Hrebenne oraz Jagodzin-Dorohusk.Blokady rozmieszczono na drogach dojazdowych do tych przejść; ich uczestnicy chodzą tam po pasach dla pieszych przepuszczając co jakiś czas po kilka pojazdów. Nowe przepisy celne obowiązują na Ukrainie od 1 stycznia. Zgodnie z nimi bez opłaty celnej można wwieźć do tego kraju towary o wartości do 500 euro i o wadze do 50 kg, jednak pod warunkiem, że przewożąca je osoba znajdowała się za granicą ponad dobę i przekracza granicę nie częściej niż raz w ciągu 72 godzin.",,
Rzecznik PO przegrał w sądzie apelacyjnym. Chodzi o słowa o „cysternach wstydu PO-PSL”,"Sąd Apelacyjny wydał prawomocne orzeczenie, w którym nakazał Janowi Grabcowi, rzecznikowi PO, sprostowanie nieprawdziwych informacji opublikowanych na Twitterze – poinformował Krzysztof Sobolewski, szef Komitetu Wykonawczego Prawa i Sprawiedliwości, który w trybie wyborczym pozwał Grabca. Chodzi o wpis, w którym polityk Platformy stwierdził, że PiS przy „cysternach wstydu PO-PSL” wykorzystywał spółkę Orlen S.A. do prowadzenia kampanii wyborczej.","Tym samym sąd podtrzymał wtorkowe postanowienie Sądu Okręgowego w Warszawie, od którego odwoływał się rzecznik Platformy. W postanowieniu podkreślono, że Grabiec musi opublikować sprostowanie o następującej treści: „W dniu 4 września 2019 r. na portalu twitter.com opublikowałem wpis zawierający nieprawdziwe informacje, jakoby partia Prawo i Sprawiedliwość wykorzystywała w celu prowadzenia kampanii wyborczej spółkę zależną od Orlenu”.Ponadto sąd we wtorkowym orzeczeniu postanowił zakazać Grabcowi rozpowszechniania nieprawdziwych informacji o tym, że partia PiS wykorzystywała bądź wykorzystuje w celu prowadzenia kampanii wyborczej spółkę zależną od Orlenu, oraz zasądzić od rzecznika PO na rzecz Pełnomocnika Wyborczego KW PiS Krzysztofa Sobolewskiego kwotę 737 zł tytułem zwrotu kosztów postępowania, oraz kolejne 360 zł – postępowania przed zażaleniowego.",,
Waszczykowski o liście Mosbacher: To nie jest normalne. Jakaś wyjątkowa aktywność,"– Nie jest to normalne. Jest to jakaś wyjątkowa aktywność pani ambasador, która wywodzi się nie z kręgów dyplomatycznych, nie z kręgów urzędniczych, tylko biznesowych – mówił w programie „O co chodzi” na antenie TVP Info były minister spraw zagranicznych Witold Waszczykowski pytany o sprawę listu ambasador USA Georgette Mosbacher do premiera Morawieckiego.","Były szef polskiej dyplomacji w rządzie Beaty Szydło przyznał, że „jest to pewien kłopot”. – Chciałbym jednak wygasić tę dyskusję – dodał Waszczykowski. Polityk spekulował, że ambasador „być może chciała użyć, nazwijmy to, skrótu myślowego zapożyczonego właśnie z działań biznesowych”. – Być może samodzielnie uznała, że taka forma przystoi, a być może poprzez jakieś doradztwo z ambasady, która od lat mogła współpracować z tym czy innym polskim medium – ocenił.  Waszczykowski wskazał, że należy „spokojnie rozmawiać z panią ambasador”, ale także „spokojnie rozmawiać z Amerykanami w Waszyngtonie”, gdzie „mamy dobrze funkcjonującą ambasadę”. – Pani ambasador to nie jest jedyny instrument rozmowy z Amerykanami – przypomniał były minister.  Zdaniem Waszczykowskiego należy „wyjaśniać i przedstawiać nasze racje nie tylko na tle sytuacji w kraju, ale na tle Europy, gdzie ta koncentracja zagranicznego kapitału w mediach jest zupełnie inna niż w Polsce”.",,
Dwie tury wyborów w Warszawie?,"W Warszawie prawdopodobnie dojdzie do drugiej tury wyborów na prezydenta miasta. Z najnowszego sondażu Instytutu Homo Homini wynika, że na Hannę Gronkiewicz-Waltz chce głosować 40,9 proc. ankietowanych, na Czesława Bieleckiego – 21,4 proc., a na Wojciecha Olejniczaka – 19,2 proc.","Wojciech Olejniczak może być „czarnym koniem"" wyborów na prezydenta Warszawy – uważa politolog Wawrzyniec Konarski ze Szkoły Wyższej Psychologii Społecznej.Jego zdaniem, obok obecnej prezydent Hanny Gronkiewicz -Waltz w drugiej turze głosowania może się w niej także znaleźć kandydat SLD. Zaskoczeniem jest fakt, że Wojciech Olejniczak ma w Warszawie wyższe poparcie niż SLD. Inaczej jest w sytuacji Hanny Gronkiewicz-Waltz i Czesława Bieleckiego, którzy mają poparcie zbliżone do poparcia dla swoich partii. Siłą Wojciecha Olejniczaka jest fakt, że zna on problemy Warszawy – twierdzi Wawrzyniec Konarski. Z kolei dr Bartłomiej Biskup, politolog  z Uniwersytetu Warszawskiego tłumaczy, że wysokie poparcie dla Olejniczaka jest też efektem jego rozpoznawalności. Pozostali kandydaci do fotela prezydenta Warszawy w badaniu Instytutu Homo Homini uzyskali: Janusz Korwin-Mikke – 2 procent, Romuald Szeremietiew  – 1,7 procent, Bartosz Dominiak   –  1 procent, Krystian Legierski   – 0,6 procent, Katarzyna Munio   – 0,5 procent, Danuta Bodzek   – 0,1 procent.  Blisko 13 proc. ankietowanych nie wie jeszcze, na kogo odda swój głos w wyborach 21 listopada. Sondaż przeprowadzono telefonicznie na grupie 1090 osób, reprezentatywnej dla ogółu Polaków. Błąd opracowania wynosi 3 procent, a poziom ufności 0,95.",,
Atak na księdza w Szczecinie. Jest akt oskarżenia,Trzej mężczyźni – podejrzani o atak na księdza i dwie inne osoby w szczecińskiej parafii w lipcu br. – zasiądą na ławie oskarżonych. Mężczyźni usłyszeli też zarzuty kradzieży rozbójniczej. Grozi im 10 lat więzienia.,"Mężczyźni podejrzani są m.in. o to, że – jak podała Prokuratura Okręgowa w Szczecinie – 28 lipca br. w zakrystii kościoła parafii pw. św. Jana Chrzciciela w Szczecinie „użyli przemocy wobec znajdujących się tam trzech osób pokrzywdzonych”: chodzi o uderzenie w ręce i odepchnięcie kobiety oraz uderzenie dwóch mężczyzn, w tym proboszcza parafii, w twarz pięścią, w której był metalowy, ośmiocentymetrowy krzyż od różańca; obaj zaatakowani mieli obrażenia twarzy.– Sprawcy działali z powodu przynależności wyznaniowej (poszkodowanych) do Kościoła katolickiego, grożąc pokrzywdzonym natychmiastowym pozbawieniem życia i doprowadzając ich do stanu bezbronności – podała prokuratura.Według ustaleń śledczych dwaj mężczyźni weszli w niedzielne popołudnie do zakrystii kościoła, trzeci stał na czatach. Gdy przebywająca w pomieszczeniu kobieta zapytała ich, po co przyszli, jeden z nich powiedział, że po szaty liturgiczne, na co mają zgodę proboszcza.– Kiedy jeden ze sprawców próbował chwycić za wiszący na wieszaku ornat, pokrzywdzona, próbując temu zapobiec, została odepchnięta – poinformowała prokuratura.Drugi sprawca wyjął wtedy z szuflady różaniec. Gdy do zakrystii wszedł proboszcz wraz z drugim mężczyzną, pracownikiem kościelnym, i zażądali, żeby mężczyźni opuścili pomieszczenia, zostali zaatakowani i pobici.Oskarżeni usłyszeli, oprócz zarzutu kradzieży rozbójniczej, także zarzuty usiłowania oszustwa (chodzi o próbę zabrania z kościoła szat liturgicznych) i naruszenia nietykalności cielesnej pokrzywdzonych. Dwaj sprawcy usłyszeli też zarzut naruszenia miru domowego.",,
„To proszenie na kolanach o zgodę na reformy”. Ziobro komentuje plany Grodzkiego,"My uważamy, że Polacy mają swoją godność i mają swoją kulturę prawną – powiedział w TVP Info minister sprawiedliwości Zbigniew Ziobro. Polityk odniósł się do planów marszałka Senatu Tomasza Grodzkiego, który wybiera się do Brukseli na zaproszenie wiceszefowej KE. Ma tam rozmawiać na temat uchwalonych niedawno ustaw sądowych. – To jest takie proszenie się na kolanach: „Pozwólcie nam, proszę, na to abyśmy reformowali nasze sądownictwo. Czy się zgadzacie na takie rozwiązania? A jeżeli nam, Polakom nie wolno, to co nam wolno?” – ocenił minister.","– Tu czasem przyjeżdżają przedstawiciele nauki niemieckiej i nas pouczają, że mają wyższą kulturę prawną. Ja mam różne doświadczenia z niemiecką kulturą prawną i niemiecką demokracją. Nie chcę być złośliwy w stosunku do tego rodzaju doradców. Również z Komisji Weneckiej, bo tam również przedstawiciele nauki niemieckiej i austriackiej mówili, co nam wolno, a czego nie, bo oni są wyższej kultury prawnej. Resort sprawiedliwości już korzysta z budynków, w których – w wyniku działania niemieckiej demokracji – niemiecka kultura prawna była kiedyś wprowadzana w życie. My nie chcemy tego rodzaju doradców, nie chcemy tego rodzaju argumentów – mówił Zbigniew Ziobro. Minister odniósł się także do piątkowych słów marszałka Senatu. – Nikt trzeciej osobie w państwie nie będzie dyktować, co ma robić – w taki sposób Grodzki komentował krytyczne słowa szefa gabinetu prezydenta Krzysztofa Szczerskiego w sprawie podróży Tomasza Grodzkiego do Brukseli. – To się nazywa ego – skomentował tę wypowiedź minister sprawiedliwości.  Marszałek Senatu 8 stycznia poleci do Brukseli na zaproszenie Very Jourovej, wiceszefowej KE, gdzie ma rozmawiać na temat uchwalonych niedawno ustaw sądowych. Tomasz Grodzki na piątkowej konferencji prasowej w Senacie powiedział, że wyjazd „wpisuje się” w to, co wielokrotnie obiecywał, to znaczy „w jak najstaranniejszy proces przygotowania debaty w Senacie, dotyczącej tzw. ustaw sadowych, ponieważ te ustawy są jednym z fundamentów demokracji w Polsce”.",,
Strzelec z El Paso oskarżony o morderstwa. Władze stanowe chcą kary śmierci,"Sprawca sobotniej strzelaniny w El Paso w Teksasie, w której zginęło 20 osób, został oskarżony o morderstwa – poinformował w niedzielę wieczorem czasu lokalnego przedstawiciel miejscowej policji. Jak powiedział Robert Gomez na konferencji prasowej, zabójcy grozi kara śmierci.","Wcześniej w niedzielę przedstawiciel prokuratury w El Paso Jaime Esparza ogłosił, że stan Teksas również zamierza domagać się dla sprawcy kary śmierci.Natomiast władze federalne rozważają postawienie sprawcy sobotniej strzelaniny zarzutu przestępstwa z nienawiści, za co może grozić kara śmierci. Amerykańskie ministerstwo sprawiedliwości chce ustalić, czy strzelanina stanowiła przestępstwo popełnione z nienawiści w związku z odkryciem rasistowskiego, antyimigranckiego „manifestu”, jaki został zamieszczony w internecie na krótko przed atakiem – przekazał w niedzielę prokurator federalny John Bash. W sobotę wieczorem 21-letni Patrick Crusius otworzył ogień na terenie centrum handlowego w El Paso, zabijając 20 osób i raniąc 26. Sprawcę ujęto. Miasto El Paso położone jest na zachodzie stanu Teksas, przy granicy z Meksykiem. Supermarket, w którym padły strzały, znajduje się przy autostradzie międzystanowej we wschodniej części miasta. Często robią w nim zakupy imigranci. 80 proc. mieszkańców El Paso to Latynosi – wynika z najnowszego spisu ludności. Ponadto codziennie do miasta legalnie wjeżdżają dziesiątki tysięcy Meksykanów, by pracować w tym mieście i robić w nim zakupy. Kilka godzin po masakrze w El Paso, inny napastnik otworzył ogień do ludzi w mieście Dayton w stanie Ohio, zabijając w ciągu nie więcej niż 30 sekund dziewięć osób i raniąc 27. Sprawca został zastrzelony przez policjantów z przechodzącego w pobliżu patrolu.",,
"Policja ostrzega: Należy uważać na fałszywe wiadomości mailowe, SMS-y i linki","Policja ostrzega, by uważać na fałszywe wiadomości mailowe, SMS-y i linki. – Warto czytać wszystkie otrzymywane wiadomości, nie „klikać” w podejrzane linki, szczególnie jeśli prowadzą do systemów elektronicznych płatności – radzi Iwona Kaszewska z bełchatowskiej policji.","Do policji w Bełchatowie zgłosił się mężczyzna, który został oszukany. Otrzymał wiadomość mailową, że musi uregulować zadłużenie za ostatnio dokonaną transakcję. Dokonał płatności i stracił 18 tys. zł. Jak poinformowała w niedzielę Iwona Kaszewska z bełchatowskiej policji, w mailu poinformowano mężczyznę, że jest zadłużony na kwotę 1,98 zł. Treść tej wiadomości nie wzbudziła w pokrzywdzonym żadnych podejrzeń, ponieważ w ostatnim czasie za pomocą internetu kupował różne rzeczy. Postanowił uregulować zaległość. Nie podejrzewając oszustwa, mężczyzna „kliknął” w link i został przekierowany na fałszywą stronę płatności elektronicznych dopłaty, gdzie następnie była możliwość wyboru swojego banku. Został przekierowany na stronę logowania do swojego konta bankowego. Strona nie wzbudziła w nim żadnych podejrzeń, bo wizualnie odpowiadała stronie banku. Logując się na konto, podał swój numer klienta oraz hasła do logowania. Po zalogowaniu wyświetliła się strona z danymi do przelewu oraz polem, w którym należało podać autoryzacyjny kod SMS wysłany przez bank.",,
Ważne instytucje poza Warszawą. Gowin ma przedstawić plan deglomeracji,"13 stycznia, na kongresie partii Porozumienie, wicepremier i minister nauki Jarosław Gowin zaprezentuje plan dotyczący deglomeracji, czyli rozproszenia i przenoszenia urzędów oraz ważnych instytucji poza Warszawę – informuje środowa „Rzeczpospolita”.","Gowin mówił o deglomeracji m.in. 15 grudnia na konwencji PiS. Jak podkreślił wtedy, w projekcie „chodzi o to, żebyśmy nie sprowadzali wszystkich instytucji do Warszawy; nie wszyscy Polacy się w Warszawie pomieszczą”. Jego zdaniem deglomeracja powstrzyma migrację młodego pokolenia i jest szansą na rozwój dla średnich i dużych miast, zwłaszcza byłych miast wojewódzkich. Wicepremier wymieniał m.in. Chełm, Jelenią Górę, Kielce. – Pokażę w styczniu przykłady instytucji, które z powodzeniem można przenieść do wspomnianego Chełma, do Jeleniej Góry; można przenieść do Kielc, w tym przypadku już się to dzieje. Można przenieść do wielu innych miast – dodał w grudniu Gowin. Jak informuje „Rzeczpospolita”, o deglomeracji wspomina też Robert Biedroń, ale i Bezpartyjni Samorządowcy. „Pomysł na deglomerację może być jednym z ważniejszych - poza np. kwestiami energetycznymi i ekologicznymi - wątków tegorocznej kampanii wyborczej. O tym, że jest potrzebna, od wielu lat mówią eksperci i aktywiści. Zwłaszcza coraz bardziej wpływowe środowisko Klubu Jagiellońskiego” – czytamy.",,
Afera podkarpacka. Część spraw osądzi sędzia spokrewniony z szefem PSL-u,"„Część spraw związanych z tzw. aferą podkarpacką, w której zarzuty usłyszeli czołowi politycy i działacze PO i PSL z Podkarpacia, trafiło do tarnowskiego sądu. W jednej z nich, która należy do najważniejszych wątków afery, orzeka sędzia Mariusz Kosiniak, spokrewniony z szefem PSL-u Władysławem Kosiniakiem-Kamyszem, szefem Polskiego Stronnictwa Ludowego – informuje środowa „Gazeta Polska”.","Sędzia Mariusz Kosiniak, który orzeka w sprawie, został wybrany w drodze losowania.Jak ustaliła „Gazeta Polska”, w raporcie jest wymienionych sześciu sędziów, jednak losowano spośród trzech, którzy mieli najmniej spraw do prowadzenia, a z racji, że sędzia Kosiniak orzeka w Sądzie Rejonowym w Tarnowie w ramach jednej drugiej etatu, miał bardzo mało spraw. Został, więc on wylosowany jako ten, który osądzi „jeden z najważniejszych wątków afery podkarpackiej, w której oskarżeni są politycy i działacze PO i PSL”.Tygodnik poinformował, że zapytał biuro prasowe „o związki rodzinne między sędzią Mariuszem Kosiniakiem a prezesem PSL Władysławem Kosiniakiem-Kamyszem”.„Biuro potwierdziło nam pokrewieństwo, podobnie jak to, że obydwaj panowie mają ze sobą kontakt, zaznaczając, że nie dochodzi do niego zbyt często” – czytamy. Biuro prasowe miało poinformować, że do kontaktu obu panów dochodzi najczęściej przy okazji dużych uroczystości rodzinnych.„Mimo pokrewieństwa i kontaktów, sędzia Mariusz Kosiniak nie zawnioskował o wyłączenie go ze sprawy dotyczącej afery podkarpackiej, w której mają postawione zarzuty czołowi politycy PSL” – czytamy w „Gazecie Polskiej”.",,
Siatkówka. Trzy sety i półfinał,"Trzy mecze i trzy wygrane. Polki w świetnym stylu rozpoczęły turniej kwalifikacyjny do igrzysk olimpijskich w Tokio. W piątek reprezentantki Polski w trzech setach pokonały Azerbejdżan. Ale żeby wywalczyć przepustki do Tokio, potrzeba jeszcze dwóch zwycięstw. W sobotę o godz. 20.45 drużyna Jacka Nawrockiego zmierzy się z Turcją. Transmisja w TVP1, TVP Sport i na SPORT.TVP.PL.","Zaczęło się słabo, ale potem było tylko lepiej. Bo gdy zablokowana została Malwina Smarzek-Godek, to w pierwszym secie Polki przegrywały już 8:11. Jednak to były tylko złe miłego początki. Minęło ledwie kilka minut, a Biało-Czerwone prowadziły 17:14 i trener Azerek poprosił o czas.Na niewiele się zdało, bo to Polki przejęły kontrolę nad przebiegiem wydarzeń na parkiecie. Magdalena Stysiak na 18:15, Stysiak na 23:17 i lada moment set pada łupem najlepszej ekipy kwalifikacyjnego turnieju. Pierwszy set Biało-Czerwone kończą wygraną do 19. Druga partia toczy się pod dyktando Polek. Świetny blok Agnieszki Kąkolewskiej (4:1) czy wyborny atak Anna Stenzel (7:4) dają naszym przewagę. A później dwa punkty z rzędu Stysiak i Kąkokolewskiej i zapas punktowy Polek nabiera pokaźnych rozmiarów (14:7). Choć trener Jacek Nawrocki wysyła na parkiet młode zawodniczki, to nie tracimy przewagi. Ponownie Polska wygrywa do 19. Od stanu 5:5 podopieczne Nawrockiego musiały gonić wynik. A zaczynało się robić groźnie, bo Azerki prowadziły już 13:10 i 15:12. Kiedy jednak Klaudia Alagierska doskonale wyskoczyła do bloku, mieliśmy remis po 16.A potem był już niekończący się festiwal uśmiechów. Nie dość, że szansę dostały zawodniczki, które wcześniej spędzały mecz na ławce, to jeszcze Polki zaczynały budować przewagę.Przy stanie 21:18 dla Polek trener rywalek poprosił o czas. Na chwilę zrobiło się groźnie, gdy Azerki doprowadziły do stanu 22:21. Kiedy Monika Fedusio wbiła piłkę w pole punktowe rywalek, Polki miały dwie piłki meczowe. Mecz skończyła za drugim razem urodzona w 1999 roku Fedusio. Polki w świetnych humorach zameldowały się w półfinale z kompletem wygranych. W sobotę rywalem Biało-Czerwonych będzie Turcja. Transmisja o godz. 20.45 w TVP1, TVP Sport i SPORT.TVP.PL.",,
Premier w zakładach Opla: To wielka obietnica dla tego regionu,"– Została podjęta decyzja na rozpoczęcie produkcji samochodów dostawczych Opla – poinformował premier Mateusz Morawiecki podczas wizyty w nowym zakładzie Opel Manufacturing Poland w Gliwicach. Jak podkreślił, „decyzje podjęte dzisiaj będą miały skutek w latach 2030 – 2040”. Zakład zapewni minimum 300 nowych miejsc pracy.  – To wielka obietnica dla tego regionu – dodał.","– Podjęta została decyzja o budowie, tutaj w Polsce, kolejnej wielkiej fabryki samochodów dostawczych – Opla, Peugeota. Wiadomo, że te dwa koncerny się integrują. Peugeot kupił Opla jakiś czas temu – mówił Morawiecki.Przyznał, że rok czy dwa lata temu były pewne obawy, jak to się dalej potoczy. – Wiadomo, że każda fuzja pomiędzy poszczególnymi dużymi koncernami może skutkować pewnymi zamknięciami części zakładów. Tutaj mamy do czynienia z czymś odwrotnym – jakość pracy polskich pracowników, inżynierów, kadry zarządzającej jest tak wysoka, że ten wielki koncern francuski podjął decyzje nie tylko o kontynuacji produkcji samochodów, ale w szczególności podjął decyzje o rozpoczęciu produkcji samochodów dostawczych – powiedział premier.Decyzje, które zostały podjęte teraz – jak mówił szef rządu – będą miały skutki jeszcze w roku 2030, 2040. – Nowe miejsca pracy, które tutaj będą utworzone, i nowe inwestycje w wysokości ponad 1 mld zł to wielka obietnica dla tego regionu – podkreślił Morawiecki. „Przemysł samochodowy to niezwykle ważna część naszej gospodarki”Szef rządu mówił, że Strategia na rzecz Odpowiedzialnego Rozwoju przechodzi „kolejny etap mądrej reindustrializacji, ponownego uprzemysłowienia w duchu rewolucji przemysłowej 4.0”.– Tutaj poziom nasycenia elektroniką, komputeryzacja, systemy elektroniczne, systemy komputerowe, jest już tak wielki i tak wysoki, że właśnie od zdolności naszych pracowników do posługiwania się odpowiednimi mechanizmami, algorytmami, systemami informatycznymi zależy coraz więcej – powiedział premier. Zakłady Opla w GliwicachPierwszy Opel Astra Classic, wytwarzany w Gliwicach do 2002 roku, zjechał z linii produkcyjnej fabryki 31 sierpnia 1998 r. Obecnie w Gliwicach powstaje m.in. Astra piątej generacji - dotąd wyprodukowano ok. 400 tys. egzemplarzy tego modelu. Od 2021 r. zakład ma stać się także producentem dużych samochodów dostawczych.Opel Manufacturing Poland to część europejskiej spółki Opel, którą w 2017 r. która została przejęta od amerykańskiego General Motors przez francuską grupę PSA, właściciela marek Citroen i Peugeot. Zakład w Gliwicach jest jedną z dwóch polskich fabryk Grupy PSA - drugą jest zakład w Tychach, gdzie w styczniu tego roku Grupa uruchomiła produkcję silników benzynowych PureTech, stosowanych w wielu pojazdach tego koncernu.",,
Prezydent: nie będą nam w obcych językach narzucali ustroju,"– Jestem prezydentem Rzeczypospolitej i powiem bardzo mocno: nie będą nam tutaj w obcych językach narzucali, jaki ustrój mamy mieć w Polsce i jak mają być prowadzone polskie sprawy – tymi słowami Andrzej Duda skomentował próby blokowania reformy polskiego sądownictwa z zagranicy.","– Jestem prezydentem Rzeczypospolitej i powiem bardzo mocno: nie będą nam tutaj w obcych językach narzucali, jaki ustrój mamy mieć w Polsce i jak mają być prowadzone polskie sprawy – tymi słowami Andrzej Duda skomentował próby blokowania reformy polskiego sądownictwa z zagranicy.  O potrzebie głębokiej reformy sądownictwa prezydent  mówił podczas spotkania z mieszkańcami Zwolenia. Zdaniem głowy państwa niezbędne jest przywrócenie wymiarowi sprawiedliwości pozytywnej opinii i społecznego poparcia.  Andrzej Duda podkreślał, że sędziowie decydują o majątku i wolności innych ludzi, dlatego sami muszą być kryształowi. Szef państwa odniósł się do prób zewnętrznych ingerencji czy też prób zablokowania reformy sądownictwa.  – Próbują nam dzisiaj to nasze prawo do posiadania uczciwego, dobrego wymiaru sprawiedliwości, do jego naprawy, na wszystkie sposoby odebrać. Nie pozwólmy na to, aby inni decydowali za nas. My Polacy mamy prawo sami decydować o sobie i swoich prawach. Po to walczyliśmy o demokrację – podkreślił. – Powiem bardzo mocno. Jestem prezydentem Rzeczypospolitej Polskiej i powiem tak: nie będą nam tutaj w obcych językach narzucali, jaki ustrój mamy mieć w Polsce i jak mają być prowadzone polskie sprawy. Tak, tu jest Unia Europejska i bardzo się z tego cieszymy, ale przede wszystkim tu jest Polska! – zakończył swoje wystąpienie.",,
Bitwa o Tepalcatepec. Jest wiele ofiar szturmu kartelu,"Co najmniej dziewięć osób zginęło w ataku członków kartelu CJNG na konkurencyjny Cartel del Abuelo. Wcześniej członkowie CJNG złożyli obietnicę, że przypuszczą szturm na miasto Tepalcatepec w meksykańskim stanie Michoacan, który jest twierdzą rywali.","W piątek około godz. 7 rano do Tepalcatepec wjechały konwoje z uzbrojonymi po zęby gangsterami. Lokalne media informują, że w półciężarówkach znajdowały się m.in. wielkokalibrowe karabiny Barrett.Doszło do wymiany ognia z policją miejską. Media nie wskazują, czy z rywalami skonfrontowali się także członkowie Cartel del Abuelo. Potwierdzono śmierć 9 członków CJNG, 11 jest rannych. Podczas bitwy uległo zniszczeniu także 11 pojazdów.Walki w Tepalcatepec zakończyły się około godz. 10, ale jeszcze przez godzinę dochodziło do strzelanin w miejscowościach Loma Blanca, La Estanzuela i Plaza Vieja.Na czas bitwy zamknięto  m.in. szkoły, zaś przedsiębiorcy ze strachu nie otwierali swoich biznesów. Mieszkańcy przyznali, że gdy doszło do wymiany ognia wezwali siły bezpieczeństwa stacjonujące za miastem, ale mundurowi nie przyjechali aż do południa, gdy walki się skończyły.13 sierpnia w mediach społecznościowych ukazało się nagranie przedstawiające 18 zamaskowanych gangsterów podających się za członków kartelu CJNG, który zagrozili atakiem na terytorium opanowane przez ich byłego koalicjanta Jose „El Abuelo” Fariasa Alvareza. – Nasz konflikt nie jest wymierzony w ludzi. Walczymy tylko z „El Abuelo” i każdym kto mu pomaga – mówili przestępcy.",,
„Bez Polski nie da się uratować projektu o nazwie »Unia Europejska«”,"Negocjacje ws. pracowników delegowanych zakończyły się dla Polski fiaskiem, ale europoseł PiS Ryszard Czarnecki zapewnia, że jeszcze „piłka w grze”. – Trwają negocjacje z udziałem Parlamentu Europejskiego i Rady Europejskiej – a więc nasz rząd ma na to wpływ – powiedział w rozmowie z „Rzeczpospolitą”.","Czarnecki nie traktuje fiaska negocjacyjnego w kategoriach porażki polskiej dyplomacji. Dowodzi, że „polska dyplomacja jest dzisiaj silniejsza niż przed dwoma laty”.– Trzeba docenić niewątpliwe sukcesy negocjacyjne rządu. Próby czynienia z ministra Witolda Waszczykowskiego kozła ofiarnego w różnych sprawach są po prostu niesprawiedliwe – podkreślił.Odnosząc się do Komisji Weneckiej, która wydała w grudniu dwie opinie dotyczące Polski, europoseł stwierdził, że ""bez Polski nie da się uratować europejskiego projektu o nazwie »UE«”.",,
Agata Kornhauser-Duda: świadectwo więźniarek z Ravensbrueck jest bezcennym darem,Świadectwo więźniarek z Ravensbrueck jest bezcennym darem dla przyszłych pokoleń – powiedziała żona prezydenta RP Agata Kornhauser-Duda. W Miejscu Pamięci Ravensbrueck odbyły się uroczystości z okazji 73. rocznicy wyzwolenia niemieckiego obozu koncentracyjnego.,"– Dla nas Polaków obóz w Ravensbrueck ma szczególne znaczenie. Blisko 32 tys. Polek stanowiło najliczniejszą grupę narodową wśród osadzonych. Wiele z nich współtworzyło nasze narodowe elity, skazane przez niemieckiego okupanta na wyniszczenie – powiedziała Agata Kornhauser-Duda podczas uroczystości rocznicowych w Miejscu Pamięci obozu w Ravensbrueck. Żona prezydenta RP przypomniała, że były to kobiety-żołnierze Armii Krajowej, a także zakonnice czy harcerki.– Trafiały tutaj, ponieważ ich czynne zaangażowanie na rzecz wolnej Polski oraz ich oddziaływanie społeczne, niemieckie władze okupacyjne uważały za zagrożenie – zaznaczyła.Agata Kornhauser-Duda skierowała wyrazy podziękowania i szacunku do obecnych na uroczystości byłych więźniarek obozu. – Drogie panie, chylę przed paniami czoła. Dziękuję za waszą obecność i za składane przez panie świadectwo. Jego znaczenia nie sposób przecenić – powiedziała Kornhauser-Duda. Podkreśliła, że jest ono bezcennym darem dla przyszłych pokoleń, „jest głośnym wołaniem: »nigdy więcej wojny«”. – Nigdy więcej ideologii szerzących nienawiść i pogardę – podkreśliła pierwsza dama.Żona prezydenta RP podziękowała wszystkim, którzy zaangażowani są w przekazywanie pamięci o obozie w Ravensbrueck. – To ważna i nieusuwalna część historii i tożsamości narodów Europy – powiedziała Kornhauser-Duda. Dodała, że ma nadzieję, iż w remontowanym budynku dawnego więzienia obozowego znajdzie się miejsce na wystawę poświęconą polskim więźniarkom.Wieczna pamięć ofiarom Ravensbrueck– Wieczna pamięć ofiarom Ravensbrueck. Nigdy więcej wojny – zakończyła żona prezydenta RP.Uroczystości rocznicowe odbyły się w Miejscu Pamięci Ravensbrueck, na terenie byłego obozu koncentracyjnego. Wzięły w nich udział byłe więźniarki obozu, a także żona prezydenta RP Agata Kornhauser-Duda wraz z polską delegacją, w której uczestniczyli m.in. sekretarz stanu w Ministerstwie Kultury i Dziedzictwa Narodowego Jarosław Sellin, ambasador RP w Niemczech Andrzej Przyłębski i szef Urzędu ds. Kombatantów i Osób Represjonowanych Jan Józef Kasprzyk. Obecni byli polscy uczniowie i przedstawiciele archidiecezji szczecińsko-kamieńskiej.Była więźniarka, Stella Nikiforowa, która trafiła do obozu jako czterolatka, powiedziała podczas uroczystości, że konieczne jest, aby wspominać także o dzieciach, które kobiety z Ravensbrueck ratowały „nie patrząc na ich narodowość”. Jak wyjaśniła, każde dziecko miało „obozową matkę”, a często kilka.–  Nam, dzieciom wojny, mówi się często „po co pamiętać o przeszłości? czy wy cokolwiek zrozumieliście?” Ale najstraszniejsze dla każdego dziecka jest właśnie to niezrozumienie: dlaczego zabrano mamę, dlaczego krzyczą i biją? – powiedziała Nikiforowa. Dodała, że wspomnienia wracają „wbrew woli”.– Wspomnienia wracają w snach. Ja do dziś boję się psów, owczarków niemieckich. Tak samo bałam się pryszniców. Na pewno rozumiecie, dlaczego – powiedziała.                                                    Pierwsza dama RP Agata Kornhauser-Duda i byłe więźniarki podczas uroczystości 73. rocznicy wyzwolenia byłego niemieckiego obozu koncentracyjnego w Ravensbrueck (fot. PAP/Marcin Bielecki) Uczestnicy uroczystości wrzucili kwiaty do jeziora Schwedtsee, do którego Niemcy wrzucali prochy zamordowanych w obozie więźniów. Złożono też wiązanki przy ścianie, przed którą dokonywano egzekucji więźniarek i przy ścianie obozu, na której upamiętnione są poszczególne narodowości więźniów. Częścią obchodów jest też msza św. celebrowana przez biskupa pomocniczego archidiecezji szczecińsko-kamieńskiej Henryka Wejmana, a także wystawa i wykłady. Obóz w Ravensbrueck utworzono w marcu 1939 r. Był pierwszym i jedynym kobiecym obozem koncentracyjnym w Trzeciej Rzeszy. Pełnił tę funkcję do czasu utworzenia oddziału kobiecego w obozie Auschwitz w 1942 r. Przeszło przez niego ok. 120 tys. kobiet i dzieci oraz ok. 20 tys. mężczyzn. Ok. 30 tys. więźniów zostało zamordowanych.Najliczniejszą grupę wśród więźniarek stanowiły Polki.Przez administrację SS obóz traktowany był jako miejsce wyniszczenia polskiej kobiecej inteligencji. Na Polkach wykonywano zbiorowe egzekucje, a także pseudonaukowe, brutalne eksperymenty.W sierpniu 1944 r. rozpoczęła się w obozie akcja zacierania śladów zbrodniczej działalności. Polegała ona przede wszystkim na mordowaniu świadków. 8 tys. więźniarek wywieziono do Szwecji i Danii. 20 tysięcy więźniarek w ostatnich dniach wojny brało udział w marszach ewakuacyjnych na zachód, tzw. marszach śmierci. Obóz został wyzwolony 30 kwietnia przez wojska radzieckie. Znajdowało się w nim jeszcze około 2 tysięcy więźniarek.Po wyzwoleniu teren obozu był przez Armię Czerwoną wykorzystywany jako koszary.Od 1948 r., staraniem byłych więźniarek, w obrębie dawnego krematorium odbywały się uroczystości upamiętniające. W 1959 r. uruchomiono Narodowe Miejsce Przestrogi i Pamięci Ravensbrueck obejmujące wybrzeże jeziora Schwedtsee. W utworzonym muzeum zgromadzono pamiątki, dokumenty i rysunki przekazywane przez byłe więźniarki. Na początku lat 80. stworzono tzw. wystawę narodów – 17 odrębnych wystaw narodowych.",,
"Zmarł Kazimierz Piechowski, były więzień Auschwitz i żołnierz AK","Zmarł Kazimierz Piechowski, uciekinier z niemieckiego obozu Auschwitz, żołnierz Armii Krajowej, więzień okresu stalinowskiego. Świadek historii i autor wstrząsających wspomnień obozowych – podał w piątek Instytut Pamięci Narodowej na swoim profilu facebookowym.","Piechowski urodził się w 1919 r. w miejscowości Rojkowy. Przed wojną działał w harcerstwie.Po klęsce kampanii wrześniowej został w listopadzie 1939 r. aresztowany, gdy próbował przedostać się na Słowację i dalej do polskiej armii we Francji. Niemcy więzili go w areszcie w Baligrodzie, a także w więzieniach w Sanoku, przy Montelupich w Krakowie i w Wiśniczu Nowym, skąd 20 czerwca 1940 r, w drugim transporcie polskich więźniów politycznych, trafił do Auschwitz. Otrzymał numer 918.W obozie pracował m.in. przy jego rozbudowie. Gdy był już skrajnie wycieńczony, pomógł mu niemiecki więzień kryminalny Otto Kuessel. Dzięki niemu otrzymał lepszą pracę w magazynie, w którym zaopatrywało się SS.20 czerwca 1942 r., razem z trzema kolegami: Eugeniuszem Benderą, Stanisławem Jasterem i Józefem Lempartem, włamali się do magazynu, zabrali mundury, broń i samochód, a następnie uciekli.",,
"Umowa podpisana. Izrael dostanie od USA 3,8 mld dolarów rocznie","Stany Zjednoczone podpisały z Izraelem rekordową umowę na pomoc militarną. Umowa, podobnie jak poprzednie tego typu porozumienie, obejmuje okres 10 lat i jest największym pod względem kwoty porozumieniem militarnym w historii USA.","Po ponad 10 miesiącach napiętych negocjacji, Departament Stanu USA poinformował, że oba sojusznicze kraje doszły do porozumienia. Ceremonia podpisania umowy odbyła się w środę w Waszyngtonie. Izrael od dawna jest wspomagany finansowo przez USA, głównie w sferze militarnej. Powodem pomocy jest nieustający konflikt Izraela z sąsiadującymi państwami oraz Palestyńczykami.   Prawie cztery miliardy rocznie Według informacji Al-Dżaziry umowa wsparcia opiewa na kwotę 3,8 mld dolarów rocznie. Obowiązująca obecnie umowa między USA a Izraelem, która wygaśnie w 2018 roku, opiewała na kwotę 3,1 mld dol. rocznie. Porozumienie jest określane mianem „największego zobowiązania bilateralnej pomocy militarnej w historii Stanów Zjednoczonych”. Ma również zawierać spore ustępstwa ze strony rządu Izraela. Izraelczycy, zgodnie z nową umową, nie będą mogli uzyskać dodatkowej pomocy finansowej od Kongresu Stanów Zjednoczonych. Izrael zwiększy zakupy w USAWedług agencji Associated Press, zgodnie z nową umową Izrael będzie musiał stopniowo ograniczać wydatki na zakupy w rodzimym przemyśle zbrojeniowym, ostatecznie przeznaczając całość przekazywanej mu kwoty na zakupy w amerykańskiej zbrojeniówce. Preferencje Izraela do wydawania części funduszy w rodzimym przemyśle były jednym z głównych punktów spornych w negocjacjach. Nowe porozumienie amerykańsko-izraelskie przewiduje również po raz pierwszy fundusze na programy rozbudowy obrony przeciwrakietowej. Zgodnie z poprzednią umową, Kongres USA ustalał rokrocznie osobne fundusze na ten cel.",,
Przewodnicząca Izby Reprezentantów: Nie jestem zwolenniczką impeachmentu Trumpa,"Przewodnicząca Izby Reprezentantów USA Nancy Pelosi powiedziała w wywiadzie dla „Washington Post”, że nie jest zwolenniczką ewentualnego impeachmentu prezydenta Donalda Trumpa. W jej ocenie grozi to zbyt głęboką polaryzacją społeczeństwa. – Nie jest tego wart – przekonywała.","– Nie należy podejmować kroków w sprawie impeachmentu Trumpa, o ile nie okaże się, że powody są przytłaczające, i taka jest wola Republikanów i Demokratów – oceniła Pelosi. – Impeachment jest tak polaryzujący dla kraju (...), że uważam, iż nie powinniśmy iść tą drogą (...). On nie jest tego wart – dodała.Pytana jednak o to, czy jej zdaniem Trump nadaje się na prezydenta, Pelosi odparła: „Jest etycznie niezdolny. Niezdolny intelektualnie. Niezdolny ze względu na brak ciekawości. Nie, nie sądzę, by nadawał się na prezydenta Stanów Zjednoczonych”.Na początku marca komisja sprawiedliwości Izby Reprezentantów wszczęła śledztwo w sprawie prezydenta Trumpa, osób z jego otoczenia, członków gabinetu i pracowników jego firm. Zwróciła się do 81 agencji i podmiotów o wydanie stosownych dokumentów. Śledztwo dotyczyć będzie m.in. utrudniania działania wymiaru sprawiedliwości i nadużywania władzy przez Trumpa, Russiagate, korupcji w administracji publicznej.",,
Gawkowski: Jednym z pierwszych  projektów Lewicy będzie ustawa o związkach partnerskich,"„Jednym z pierwszych projektów Lewicy będzie ustawa o związkach partnerskich” – powiedział w rozmowie z „Dziennikiem Gazetą Prawną” szef klubu Lewica Krzysztof Gawkowski. Jak dodał, dla polityków jego ugrupowania „związek partnerski to związek kobiety i mężczyzny, mężczyzny z mężczyzną oraz kobiety z kobietą”.","Szef klubu Lewica został zapytany w wywiadzie, czy jego klub złoży projekt ustawy o związkach partnerskich. „Jednym z pierwszych projektów Lewicy będzie ustawa o związkach partnerskich. Założenia skonsultowane zostaną z osobami zainteresowanymi, środowiskiem, bo uważamy, że czas odejść od metody, w której politycy zgłaszają projekty bez konsultacji społecznych” – powiedział gazecie Gawkowski. Dopytany o to, czy miałyby być związki partnerskie w sensie ogólnym czy dotyczące tylko osób homoseksualnych, stwierdził, że „my nie jesteśmy Platformą”. „U nas związek partnerski to związek kobiety i mężczyzny, mężczyzny z mężczyzną oraz kobiety z kobietą. A nie tylko związek kobiety i mężczyzny, tak jak widzi to PO” – podkreślił polityk. Pytany o adopcję dzieci przez pary homoseksualne, poinformował, że „w przygotowanym projekcie nie ma takich zapisów, ale również jesteśmy przed dyskusją w tej sprawie”. „Są środowiska, które za tym lobbują, ale są też parlamentarzyści, którzy mówią »nie«. Ta decyzja przed nami” – dodał.",,
Migranci w Niemczech mają dostać specjalne dowody. W środku informacja o wyznaniu i stanie zdrowia,"Niemiecki rząd zdecydował, że od lutego przybywający do tego kraju uchodźcy i imigranci będą dostawali specjalne dowody, zawierające informacje m.in. o wykształceniu, stanie zdrowia i wyznawanej religii. Zgodę na wprowadzenie takich dokumentów musi jeszcze wyrazić parlament.","Dowody mają usprawnić rejestrację przybywających do Niemiec migrantów, a także ułatwić wymianę informacji między urzędami. Dokument ma być wystawiany przy pierwszej rejestracji imigranta po przekroczeniu niemieckiej granicy. Jak podkreślił minister spraw wewnętrznych Thomas de Maiziere, okazanie dokumentu będzie warunkiem otrzymania świadczeń socjalnych oraz rozpoczęcia postępowania o przyznanie statusu azylanta bądź uchodźcy. Jeden dowód dla wszystkich urzędówZabezpieczony przed podrobieniem dowód ma zawierać oprócz imienia i nazwiska czy daty urodzenia ma zawierać także takie dane, jak odciski palców, dane kontaktowe, informacje dotyczące stanu zdrowia, o wykształceniu i kwalifikacjach zawodowych, a także o wyznaniu religijnym.Dostęp do danych będą miały wszystkie urzędy zajmujące się uchodźcami. Dotychczas każdy urząd zbierał na własną rękę takie informacje. Jednolity dowód ma zapobiec m.in. podwójnej rejestracji imigrantów, co zdarza się obecnie. Dzięki dowodom szybsza ma być także procedura rozpatrywania wniosku o przyznanie azylu. Obecnie trwa ona pół roku. W tym roku do Niemiec przybędzie milion migrantów. W zeszłym roku było ich 200 tys.",,
Premier: Nie byłoby wolnej Polski bez tamtej walki,"– Powstańcy warszawscy są na pierwszym miejscu w panteonie naszych wszystkich bohaterów –  mówił w czwartek w 75. rocznicę wybuchu Powstania Warszawskiego premier Mateusz Morawiecki. – Jesteśmy winni im nie tylko pamięć, jesteśmy winni im wdzięczność – podkreślił.","Premier w Muzeum Powstania Warszawskiego złożył kwiaty i zapalił znicz pod dzwonem upamiętniającym generała brygady Antoniego Chruściela „Montera”, dowódcy Powstania Warszawskiego. Złożył również kwiaty pod tablicą pamiątkową, poświęconą prezydentowi Lechowi Kaczyńskiemu.– Jesteśmy winni powstańcom pamięć i wdzięczność, bo bronili wtedy nie tylko szans na przetrwanie i honoru, ale walczyli o elementarne wartości: miłość do ojczyzny, wierność, honor i prawda – powiedział premier.Jak podkreślił, „powstańcy są dla nas na pierwszym miejscu w panteonie polskich bohaterów”. – Nie byłoby wolnej Polski bez tamtej walki – zaznaczył.– To nie była zwyczajna walka, to była walka o przyszłość nie tylko Polski, a o przyszłość świata. Powstańcy warszawscy walczyli o lepszą Polskę, by mogła istnieć, walczyli o wolny świat – powiedział Mateusz Morawiecki. Dodał, że „nie byłoby wolnej Polski bez tamtej hardej postawy, bez walki z bestią, z bestią niemiecką, bestią, która wbiła kły w Warszawę, wbiła kły w Polskę”.– To nie była zwyczajna walka. To była walka o przyszłość nie tylko Polski - o przyszłość świata. Można spokojnie powiedzieć, że powstańcy warszawscy walczyli o lepszą Polskę, o to, żeby Polska w ogóle była, żeby mogła istnieć, ale walczyli również o lepszy świat. Dlatego cały świat winien jest pamięć po ostatnie dni powstańcom Warszawy, tamtemu wielkiemu zrywowi, który miał miejsce latem w 1944 roku - powiedział Morawiecki.– My pamiętamy i nie tylko pamiętamy: w oparciu o tamte czyny, tamtą walkę budujemy naszą przyszłość, budujemy dzisiaj przyszłość Polski. Oni w ten sposób zwyciężyli - dodał.",,
"„Dostał wyrok 18-krotnej kary śmierci”. Pomnik przed domem, skąd UB zabrało „Łupaszkę”","Przed domem w małopolskim Osielcu, w którym 71 lat temu funkcjonariusze aparatu bezpieczeństwa aresztowali bohatera walk o niepodległość Polski majora Zygmunta Szendzielarza, ps. Łupaszka, odsłonięto jego popiersie. W niedzielnej uroczystości uczestniczyła m.in. towarzyszka życia „Łupaszki”, Lidia Lwow-Eberle.","– „Łupaszka” był moim mężem, tylko myśmy nie mogli wziąć ślubu. Musieliśmy żyć pod obcymi nazwiskami i ukrywać się. On był bardzo wspaniałym człowiekiem. Potrafił z każdym rozmawiać, lubił śpiewać, lubił muzykę – wspominała Lidia Lwow-Eberle, pseudonim Lala, która była w partyzantce od 1943 r. w oddziale Antoniego Burzyńskiego ps. Kmicic na Wileńszczyźnie. – Ukrywaliśmy się z Zygmuntem pod obcymi nazwiskami. Mieszkaliśmy przez rok w Zakopanem, ukrywając się w różnych miejscach. Co miesiąc zmienialiśmy mieszkania i wreszcie przyjechaliśmy tu, do Osielca. Tutaj przez miesiąc mieszkaliśmy w spokoju, w ciszy. „Łupaszka” miał zamiar wyjechać za granicę, ale nam się to nie udało i pewnego dnia przed śniadaniem zjechało przed dom wojsko. Grzecznie się zachowywali. Mnie wzięli do jednego pokoju, a „Łupaszkę” do kuchni i rozmawiali z nam. Później wsadzili nas na auta i zawieźli do Myślenic. W Myślenicach dopiero się ubrałam, bo jechałam w nocnej koszuli i później z Krakowa samolotem zabrali nas do Warszawy. Potem odbył się proces, na którym „Łupaszka” dostał wyrok 18-krotnej kary śmierci. Ja usłyszałam wyrok dożywocia. Siedziałam w Inowrocławiu w izolatce przeszło rok sama jedna, ale potem pracowałam w więzieniu jako kierownik hafciarni. Potem wyszłam na trzy tygodnie na przepustkę, ale na szczęście już nie wróciłam do więzienia, bo nastąpiły zmiany w Polsce. Ukończyłam archeologię i pracowałam później jako archeolog w Warszawie – powiedziała w rozmowie z PAP Lidia Lwow-Eberle.  Wicepremier Beata Szydło w odczytanym przez wojewodę małopolskiego Piotra Ćwika liście przypomniała, że „Łupaszka” poświęcił całe swoje życie służbie ojczyźnie, walcząc w obronie Polski najpierw w wojsku, a później w konspiracji. Za udział w wojnie obronnej 1939 r. otrzymał krzyż piątej klasy Orderu Virtuti Militari. W 1943 r. stanął na czele oddziału partyzanckiego AK, który później przyjął nazwę 5 Wileńskiej Brygady Armii Krajowej. Oddział „Łupaszki”, znany jako Brygada Śmierci, prowadził walki zarówno z Niemcami, jak i z partyzantką sowiecką. Po zajęciu Wileńszczyzny przez Armię Czerwoną, Zygmunt Szendzielarz nie złożył broni. Odtworzył Piątą Brygadą na Podlasiu, a później na Pomorzu. Jego oddział walczył z funkcjonariuszami NKWD, UB i Milicji Obywatelskiej. „Za te działania, a także za rozprowadzanie ulotek antykomunistycznej treści, ówczesna propaganda przedstawiała go jako zbira i bandytę, który w czasie wojny współpracował z Niemcami, a później wydano na niego wyrok śmierci” – napisała Szydło. „Łupaszka”  został stracony w wieku zaledwie 41 lat. Wyrok wykonano 8 lutego 1951 r., a jego ciało zostało pochowane w nieznanym miejscu. Dopiero 42 lata później wyroki na Szyndzielarza zostały unieważnione. W 2007 r. prezydent Lech Kaczyński pośmiertnie odznaczył majora Krzyżem Wielkim Orderu Odrodzenia Polski. „Łupaszka”  został pochowany z wojskowymi honorami 24 kwietnia 2016 roku na Cmentarzu Powązkowskim w Warszawie. „Ilekroć będziecie mijali ten pomnik wspomnijcie tego wielkiego Polaka, jednego z najsłynniejszych Żołnierzy Wyklętych, wspomnijcie jego słynne słowa: »Nie jesteśmy żadną bandą, tak jak nas nazywają zdrajcy i wyrodni synowie naszej ojczyzny. My chcemy, by Polska była rządzona przez Polaków oddanych sprawie i wybranych przez cały naród, dlatego wypowiedzieliśmy walkę na śmierć i życie tym, którzy za pieniądze, ordery lub stanowiska z rąk sowieckich mordują najlepszych Polaków domagających się wolności i sprawiedliwości«” – napisała Szydło.– W Osielcu 30 czerwca 1948 roku dla funkcjonariuszy komunistycznej bezpieki nastąpił koniec pewnej epoki. Wtedy aresztowali tego, za którym od dawna czynili starania, żeby go odnaleźć – powiedział podczas niedzielnej uroczystości wiceprezes Instytutu Pamięci Narodowej prof. Krzysztof Szwagrzyk. – Wtedy, kiedy założyli mu kajdanki na ręce i wtedy, kiedy wieźli go do Warszawy, żeby pokazać swój sukces, myślę, że wreszcie wielu między sobą mówiło: »Udało się, mamy tego najgroźniejszego« – mówił. – On nie został stracony, został zamordowany strzałem w potylicę. Nie przez pluton, tylko przez oprawcę, który strzelał na wzór katyński w głowę. Nie został pochowany na Łączce, bo chować to znaczy złożyć kogoś do grobu, pochować to znaczy oddać mu szacunek – zaznaczył wiceprezes IPN.",,
Kolejny krok do pokoju? Koree chcą wspólnej sieci transportowej,Przedstawiciele obydwu Korei zainaugurowali projekt łączenia infrastruktury drogowej i kolejowej Południa oraz Północy. Uroczystość odbyła się w granicznej miejscowości Kaesong po północnokoreańskiej stronie granicy.,"W ceremonii wzięło udział około stu przedstawicieli Korei Południowej, których na terytorium Korei Północnej przewiózł specjalny pociąg. W skład południowokoreańskiej delegacji weszli przedstawiciele władz, a także rodzin rozdzielonych po zakończeniu wojny koreańskiej.Projekt stworzenia połączeń drogowych i kolejowych między obydwiema Koreami to wynik ustaleń, które zapadały w październiku tego roku podczas spotkania prezydenta Republiki Korei Mun Dze Ina i przywódcy Korei Północnej Kim Dzong Una. Dzisiejsza ceremonia ma jednak głównie wymiar symboliczny, gdyż prace związane z budową lub modernizacją infrastruktury nie mogą rozpocząć się ze względu na międzynarodowe sankcje wobec komunistycznej Północy. Stany Zjednoczone czekają na konkretne propozycje Pjongjangu dotycząceharmonogramu denuklearyzacji.",,
„Niezłomna wola Polaków dała o sobie znać 38 lat temu”. Rocznica pacyfikacji Wujka,"– Polska jest niezłomną wolą Polaków walczących o lepsze jutro, wolność i solidarność; taka niezłomna wola dała znać o sobie 38 lat temu w kopalni Wujek – powiedział premier Mateusz Morawiecki. Szef rządu wziął w Katowicach udział w obchodach 38. rocznicy śmierci dziewięciu górników z kopalni Wujek, którzy zginęli od milicyjnych kul na początku stanu wojennego: 16 grudnia 1981 r.","– Podczas tego pamiętnego dnia, kiedy władza komunistyczna uderzyła w Solidarność, uderzyła w nasze marzenia o wolnej Polsce. Mówimy, że wtedy z nagła zakończył się festiwal Solidarności – mówił premier. Jak podkreślił, komuniści uderzyli w społeczeństwo obywatelskie, w NSZZ „Solidarność”, która była jednym z największych w historii świata ruchów wolnościowych. – Na przeciw czołgów, karabinów stanęli górnicy uzbrojeni w kilofy, pręty, łańcuchy, śruby. Uzbrojeni w swoją odwagę, uzbrojeni w swoje męstwo i w swoje pragnienie walki o lepsze jutro, o wolną Polskę – mówił premier Morawiecki. – Często karmieni jesteśmy rożnymi kłamstwami. Jednym z nich jest to, że było to wypaczenie socjalizmu, wypaczenie władzy komunistycznej. Otóż nie, to była kwintesencja władzy komunistycznej – podkreślił, odnosząc się do wprowadzenia stanu wojennego w Polsce. – Władza komunistyczna nie znosiła wszelkich przejawów wolności, swobód obywatelskich. Komuniści niszczyli je w zarodku i zawsze starali się robić wszystko, żeby do wolności nie dopuścić. Wiemy to dzisiaj, że nie chodziło o żadne mniejsze zło, tylko władza komunistyczna planowała już wcześniej atak na społeczeństwo, na marzenie o wolnej Polsce – przypomniał szef rządu. Andrzej Duda przypomniał, że strajk wybuchł, bo załoga Wujka „ujęła się za aresztowanym kolegą, przewodniczącym zakładowej Solidarności Janem Ludwiczakiem”. „Bo Solidarność to jeden za wszystkich, wszyscy za jednego” zaznaczył. Pacyfikacja Wujka była największą tragedią stanu wojennego. Kopalnię zaatakował pluton specjalny ZOMO, padły strzały. Na miejscu zginęło sześciu górników, jeden umarł kilka godzin po operacji, dwóch kolejnych na początku stycznia 1982 r. W czerwcu 2008 r. Sąd Apelacyjny w Katowicach skazał prawomocnie byłego dowódcę plutonu specjalnego Romualda C. na sześć lat więzienia, a 13 jego podwładnym wymierzył od 3,5 do czterech lat więzienia. Wniesione kasacje oddalił w 2009 r. Sąd Najwyższy - wyrok stał się prawomocny blisko 28 lat po tragedii. W piątek Sąd Okręgowy w Katowicach wymierzył karę 3,5 lat więzienia jeszcze jednemu byłemu członkowi plutonu specjalnego ZOMO, Romanowi S., oskarżonemu o strzelanie do górników z Wujka. Roman S. miał osobny proces, bo przez lata był ścigany Europejskim Nakazem Aresztowania. Został zatrzymany 17 maja tego roku w Chorwacji. Jego proces trwał od września.",,
Sen pojawił się 450 mln lat temu w oceanach,"Pewne wzorce aktywności neuronów podczas snu mogą świadczyć o tym, że sen pojawił się u zwierząt ok. 450 mln lat temu, na długo zanim życie wyszło na ląd – piszą naukowcy na łamach tygodnika „Nature”.","Pewne wzorce aktywności neuronów podczas snu są analogiczne u ludzi i u rybek akwariowych o nazwie danio pręgowany – uważają naukowcy ze Stanford University School of Medicine w USA. Od niemal 100 lat naukowcy zdają sobie sprawę, że ryby wchodzą w stan przypominający sen. Dotychczas nie było jednak wiadomo, czy rybi sen rzeczywiście przypomina ten, który jest udziałem zwierząt lądowych. Najnowsze wyniki badań dowodzą, że kiedy danio pręgowany zapada w sen, w jego mózgu pojawiają się dwa stany, które są porównywalne do aktywności mózgu w trakcie snu u zwierząt lądowych – ssaków, gadów i ptaków. Jeden stan charakteryzuje się spowolnieniem fal mózgowych, drugi zaś to tzw. sen paradoksalny, zwany fazą REM. Po raz pierwszy udało się te wzorce aktywności mózgu zarejestrować u ryb. Naukowcy skonstruowali urządzenie, dzięki któremu mogli analizować mózg danio. Z użyciem specjalnego mikroskopu skanowali ciała rybek podczas ich snu z rozdzielczością do pojedynczych komórek. W celu unieruchomienia ryb zanurzono je w roztworze żelującego agaru. Obserwowano również tempo uderzeń serca, ruchy oczu oraz napięcie mięśni. Naukowcy zaznaczają, że w trakcie fazy analogicznej do REM u danio nie pojawiają się ruchy gałek ocznych, jak to ma miejsce np. u ludzi, jednak mózg i mięśnie zachowują się bardzo podobnie. Ryby nie zamykają oczu w trakcie snu, ponieważ nie mają powiek, jednak mięśnie pozostają rozluźnione, krążenie spowalnia, a ryby przestają reagować na zbliżające się obiekty.",,
Brett Kavanaugh zaprzysiężony na sędziego amerykańskiego SN,"Sędzia Brett Kavanaugh nominowany przez prezydenta Donalda Trumpa na stanowisko sędziego Sądu Najwyższego został zaprzysiężony na to stanowisko bezpośrednio po zatwierdzeniu jego nominacji przez Senat w sobotę. Ceremonia odbyła się w gmachu Sądu Najwyższego. Proces zatwierdzania kandydatury Kavanaugh został zachwiany trzy tygodnie temu, gdy został oskarżony o próbę gwałtu, do której miało dość 36 lat temu.","Po sędzim Neilu Gorsuchu, który został zaprzysiężony na sędziego Sądu Najwyższego w kwietniu ub. roku, Brett Kavanaugh jest drugim sędzią Sądu Najwyższego nominowanym przez prezydenta Donalda Trumpa od objęcia urzędu w 20 stycznia ub. roku.Senatorowie głosując wzdłuż podziałów partyjnych zatwierdzili Bretta Kavanaugh na sprawowaną dożywotnio funkcję sędziego Sądu Najwyższego stosunkiem głosów 50 „za” do 48 „przeciw”.Za zatwierdzeniem nominacji Bretta Kavanaugh głosowało 49 Republikanów i jeden Demokrata, senator Joe Manuchin, który ubiega się w stanie Wirginia Zachodnia, gdzie prezydent Trump cieszy się dużą popularnością, o wybór następną kadencję. Przeciwna zatwierdzeniu Bretta Kavanaugh na sędziego SN senator Lisa Murkowski z Alaski wstrzymała się od głosu, zamiast głosować przeciw nominacji; był to akt kurtuazji wobec partyjnego kolegi Steve'a Dainesa, Republikanina ze stanu Montana, który był nieobecny podczas głosowania z powodu ślubu swojej córki.Senator Lisa Murkowski wstrzymując się od głosu nie zmieniła wyniku głosowania, a dzięki jej decyzji sen. Daines nie musiał wracać z odległej Montany, aby oddać głos za zatwierdzeniem nominacji.",,
Caritas Polska przekazał pieniądze ofiarom zamachów terrorystycznych na Sri Lance,"Caritas Polska przekazał 100 tys. zł ofiarom zamachów na Sri Lance. Pieniądze zostały przeznaczone m.in. na wsparcie medyczne dla rannych, a także na pomoc psychologiczną i wsparcie finansowe dla rodzin, które straciły bliskich – poinformowało biuro prasowe Caritasu Polska.","W zamachach 21 kwietnia, podczas Wielkanocy, zginęło ponad 250 osób, w tym 42 obcokrajowców. Seria skoordynowanych ataków na kościoły i luksusowe hotele była największą na Sri Lance, odkąd w 2009 r. w kraju zakończyła się wojna domowa.Jak poinformowano w komunikacie, przez ostatnie tygodnie lokalny Caritas prowadził ocenę potrzeb poszkodowanych, aby w najlepszy sposób objąć wsparciem osoby, które ucierpiały w wyniku zamachów. Jako najpilniejsze potrzeby Caritas Sri Lanka wskazał pomoc psychologiczną i wsparcie finansowe dla rodzin, które straciły bliskich. „Szczególnie ważne jest objęcie stypendiami dzieci, których rodzice zginęli lub doznali poważnych obrażeń, a także pomoc w zapewnieniu ofiarom opieki medycznej i rehabilitacji ofiar” – powiedział cytowany w komunikacie dyrektor Caritasu Polska ks. Marcin Iżycki. W komunikacie czytamy, że Caritas Polska we współpracy z lokalnym partnerem przekazał pieniądze na wsparcie medyczne dla osób potrzebujących, w tym wózki inwalidzkie i protezy. Część z zebranych 100 tys. zł zostanie przekazana także na objęcie wsparciem finansowym rodzin, które straciły bliskich.",,
„Polska jest największym beneficjentem funduszu sprawiedliwej transformacji”,"Chodzi nam o to, żeby do roku 2050 Europa stała się neutralna pod względem emisji węgla. To będzie wymagało restruktruryzacji gospodarki – przyznał w rozmowie z TVP Info Valdis Dombrovskis, wiceprzewodniczący Komisji Europejskiej ds. gospodarki, który wskazał, że program  – Polska jest największym beneficjentem funduszu sprawiedliwej transformacji, może otrzymać ponad 2 mld euro na dostosowanie się do gospodarki niskoemisyjnej – powiedział gość programu „Studio Zachód”.",,,
"„PO powinna się modlić, żeby szczyt UE zakończył się sukcesem”","–  Jeżeli będzie forsowana koncepcja Europy różnych prędkości, to będzie de facto koniec UE – powiedział w „Minęła dwudziesta” Jan Maria Jackowski z PiS. Filip Libicki z PO nie uważa, aby w takiej sytuacji Donald Tusk musiał podawać się do dymisji.","Premier Beata Szydło poinformowała w środowym wystąpieniu, że jedzie na weekendowy szczyt UE z czterema głównymi celami. To potwierdzenie niepodzielności wspólnoty, integralności wspólnego rynku i zasad ekonomicznych, budowania bezpieczeństwa Europy w oparciu o struktury NATO i wzmocnienia roli parlamentów narodowych. „PO powinna modlić się o sukces rządu”Jan Maria Jackowski z PiS powiedział w „Minęła dwudziesta”, że ma wrażenie, że PO modli się o to, żeby polskiemu rządowi na tym szczycie noga się powinęła.   – Chcecie, żeby się stało jakieś nieszczęście, bo wtedy mielibyście paliwo do rozgrywania wewnętrznych spraw – stwierdził. Dodał, że jest to działanie nieodpowiedzialne i obliczone na szkodę Polski na arenie międzynarodowej. – PO powinna się modlić, żeby ten szczyt zakończył się sukcesem i postulaty zostały uwzględnione – przekonywał Jackowski.    „Noga rządowi już się powinęła” – Wcale nie musimy się modlić o to, żeby się rządowi w sprawach europejskich noga powinęła, bo już się powinęła przy głosowaniu nad kandydaturą Donalda Tuska – ripostował Filip Libicki z PO. – Jeśli ktoś rozgrywał sprawy europejskie z punktu widzenia polityki wewnętrznej, to  prezes Kaczyński, który publicznie o tym mówił – dodał. ",,
10 kwietnia PiS i Zjednoczona Prawica rozpoczynają kampanię wyborczą,"Po 10 kwietnia politycy PiS oraz Zjednoczonej Prawicy ruszą w Polskę, by rozpocząć kampanię wyborczą przed planowanymi na jesień wyborami samorządowymi – to jedno z ustaleń, które zapadło podczas poniedziałkowego spotkania kierownictwa PiS i ZP.","Po 10 kwietnia politycy PiS oraz Zjednoczonej Prawicy ruszą w Polskę, by rozpocząć kampanię wyborczą  przed planowanymi na jesień wyborami samorządowymi - to jedno z ustaleń, które zapadło podczas poniedziałkowego spotkania kierownictwa PiS i ZP –  dowiedziała się nieoficjalnie PAP.",,
Odbudowa kościoła w syberyjskim Białymstoku ruszy na wiosnę,"Na przyszły rok przesunięty został start odbudowy po pożarze kościoła w syberyjskiej wsi Białystok. Pierwotny projekt okazał się zbyt kosztowny w stosunku do założeń, ale jest już nowy. Prace budowlane mają ruszyć, gdy pozwoli na to pogoda.","Kościół w syberyjskim Białymstoku zbudowali w 1908 r. Polacy, którzy w ramach dobrowolnej emigracji przenieśli się w tamte strony „za chlebem” i założyli osadę. Pożar świątyni, która pełniła nie tylko funkcje sakralne, ale też integrujące miejscową polską wspólnotę, wybuchł w nocy z 18 na 19 kwietnia 2017 r. Za przyczynę przyjęto awarię instalacji elektrycznej.Miejscowa społeczność chce kościół odbudować. Formalnie pieniądze na odbudowę, w ramach akcji „Syberyjski Białystok – zmartwychwstanie”, zbiera parafia katolicka prowadzona przez jezuitów w Tomsku w Rosji. Pod jej opieką są też wierni ze wsi Białystok, gdzie – choć nieliczni – żyją jeszcze potomkowie polskich osadników z początku XX wieku.Zbiórka ruszyła w połowie ub. roku. Jej wsparcie zadeklarowały m.in. władze Białegostoku i środowiska polonijne. Koszty wszystkich prac szacowane są na równowartość około 150 tys. euro. – Na koniec listopada na koncie mieliśmy trochę ponad 95 tys. euro – poinformowała we wtorek Agnieszka Kaniewska, która w ramach akcji odpowiada za kontakty z mediami.",,
Spotkanie kierownictw partii Zjednoczonej Prawicy. „Wiele rzeczy będzie dużo jaśniejszych”,"– Prawdopodobnie w tym tygodniu dojdzie do spotkania kierownictw partii tworzących obóz rządzący – stwierdził lider partii Porozumienie, wicepremier Jarosław Gowin pytany o rekonstrukcję rządu. – Nie wiadomo, czy wszystko już się rozstrzygnie, ale wiele rzeczy będzie dużo jaśniejszych – dodał.","Gowin pytany w poniedziałek w radiowej Jedynce o zapowiadaną przez premier Beatę Szydło rekonstrukcję rządu stwierdził, że prawdopodobnie w tym tygodniu dojdzie w tej sprawie do spotkania kierownictw partii tworzących obóz rządzący – PiS, Solidarnej Polski i nowej partii Gowina, Porozumienia.Na pytanie, czy w sprawie rekonstrukcji rządu wszystko jest możliwe, ocenił, że teoretycznie każdy scenariusz jest możliwy. – Politycznie to uważam, że byłoby zupełnie przedwczesnym, gdybym w tej chwili snuł jakiekolwiek spekulacje personalne. Poczekajmy parę dni – podkreślił.– Nie chcę powiedzieć, że wszystko rozstrzygnie się w tym tygodniu, bo nie wiadomo, czy podczas jednego wspólnego posiedzenia kierownictw partii koalicyjnych dojdziemy, nomen omen, do porozumienia, ale myślę, że po tym tygodniu już wiele rzeczy będzie dużo jaśniejszych – powiedział Gowin.Zapytany, czy zapewniłby o pozostaniu Beaty Szydło na stanowisku premiera, Gowin powiedział, że odcina się od jakichkolwiek spekulacji personalnych. – W sprawie pani premier rzeczą oczywistą jest, że tutaj inicjatywa i decyzja należy do głównej partii naszego obozu, czyli Prawa i Sprawiedliwości – podkreślił.Premier Szydło pod koniec października zapowiedziała rekonstrukcję rządu. Nie podała wówczas, kto ma odejść z rządu ani kim będą nowi ministrowie. Premier zapowiedziała wtedy, że w ciągu najbliższych kilkunastu dni przekaże opinii publicznej swoje decyzje o zmianach w Radzie Ministrów.",,
Rosyjski opozycjonista zatrzymany. Protestował w obronie więźniów,"Opozycjonista Ildar Dadin został zatrzymany w piątek podczas jednoosobowego protestu przed gmachem Federalnej Służby Więziennej (FSIN) w Moskwie. Dadin żądał dymisji szefa FSIN w Karelii, gdzie odbywał wyrok w kolonii karnej i ujawnił maltretowanie więźniów.","Opozycjonista prowadził protest na zmianę z obrońcą praw człowieka Lwem Ponomariowem. Po zatrzymaniu Dadina pikietę kontynuowała jego żona Anastasija Zotowa.Ponomariow poinformował, że w trakcie pikiety do Dadina podszedł policjant i zażądał od niego okazania dokumentów. Gdy okazało się, że opozycjonista nie ma ich przy sobie, zabrano go na komisariat. Ponomariow, przywódca Ruchu Praw Człowieka, nie został zatrzymany.Dadin pod koniec lutego wyszedł na wolność z kolonii karnej. Wcześniej Sąd Najwyższy Rosji uchylił wyrok wydany wobec opozycjonisty za wielokrotne naruszanie przepisów o zgromadzeniach publicznych. Sąd uznał, że postępowanie karne wobec opozycjonisty nie powinno było być wszczynane.Działacz został aresztowany pod koniec 2015 roku, potem trafił do kolonii karnej w Karelii na północy Rosji.",,
"Ciała 21 migrantów, w tym dzieci, znaleziono na wybrzeżu Morza Egejskiego","Turecka żandarmeria poinformowała o znalezieniu ciał 21 migrantów, w tym trojga dzieci. Makabrycznego odkrycia dokonano w dwóch różnych miejscach na wybrzeżu Morza Egejskiego.","Migranci, których przynależności państwowej do tej pory nie ustalono, zginęli, gdy w czasie próby przeprawy na grecką wyspę Lesbos zatonęła przewożąca ich łódź. Jedenaście ciał odkryto na wybrzeżu w rejonie miasta Ayvalik, a dziesięć kolejnych w regionie Dikili nieco dalej na południe – poinformował przedstawiciel lokalnej żandarmerii. Straż przybrzeżna podała, że trzy łodzie i śmigłowiec poszukują ewentualnych ocalałych.Międzynarodowa Organizacja ds. Migracji (IOM) szacuje, że w ubiegłym roku ok. 700 ludzi, w większości uchodźców uciekających przed konfliktami w Syrii i Iraku, zginęło lub zaginęło podczas przeprawy przez Morze Egejskie w drodze do Grecji. Tureckie władze zaznaczają, że mimo zimna i złej pogody wielu migrantów w dalszym ciągu decyduje się na tę ryzykowną podróż. Według IOM w 2015 roku do Unii Europejskiej przedostało się milion migrantów.Pod koniec listopada 2015 roku Turcja i Unia Europejska zawarły porozumienie przewidujące pomoc w wysokości 3 mld euro w zamian za większe zaangażowanie władz w Ankarze na rzecz ochrony granic i walki z przemytnikami. Na terytorium Turcji przebywa ok. 2,2 mln syryjskich uchodźców.",,
Raport ONZ: Na świecie jest obecnie co najmniej 272 mln migrantów,"Organizacja Narodów Zjednoczonych ocenia, że w 2019 r. na świecie było ponad 272 mln migrantów, przy czym liczba ta rośnie w ostatnich latach szybciej niż mieszkańców Ziemi. Dane te zawiera doroczny raport Departamentu ONZ do Spraw Gospodarczych i Społecznych (DESA).","Według raportu, od 2010 r. przybyło 51 mln migrantów. Liczby te opierają się na krajowych statystykach oficjalnych dotyczących osób urodzonych za granicą lub cudzoziemców, uzyskanych na podstawie spisów ludności. Jutro obchodzony będzie 105. Światowy Dzień Migrantów i Uchodźców, który w Polsce zainauguruje tydzień modlitw w ich intencji. Migranci stanowią dziś ok. 3,5 proc. ludności świata, podczas gdy w 2000 r. wskaźnik ten wynosił 2,8 proc. Liczba uchodźców lub proszących o azyl zwiększyła się w latach 2010-17 o 13 milionów. W 2019 r. najwięcej migrantów międzynarodowych przyjęła Europa: 82 mln, następnie Ameryka Północna (głównie USA) – 59 mln oraz Afryka Północna i Azja Zachodnia – 49 mln. – Dane te mają podstawowe znaczenie dla zrozumienia kluczowej roli migrantów i migracji w rozwoju krajów zarówno ich pochodzenia, jak i docelowych – powiedział podsekretarz ONZ ds. DESA Liu Zhenmin. Jego zdaniem, „ułatwienie form migracji oraz uregulowanego, uporządkowanego i odpowiedzialnego poruszania się ludności przyczyni się od osiągnięcia celów zrównoważonego rozwoju”.",,
Juncker z „zadowoleniem i sympatią” o projekcie zmian w ustawach okołosądowych,"Szef Komisji Europejskiej Jean Claude Juncker oświadczył, że „z najwyższym zadowoleniem i sympatią” przyjął zaproponowane przez Prawo i Sprawiedliwość zmiany dotyczące Sądu Najwyższego, Krajowej Rady Sądownictwa i Trybunału Konstytucyjnego. Zapowiedział, że będzie teraz czekał, aż zamiany zostaną uchwalone przez polski parlament.","W czwartek wieczorem Jean Claude Juncker spotkał się z premierem Mateuszem Morawieckim, z którym rozwiał na temat konfliktu polskich władz z KE na temat praworządności. W piątek przed południem szef Komisji Europejskiej oświadczył, że z „najwyższym zadowoleniem i sympatią”, przyjął zaproponowane przez PiS zmiany dotyczące SN, KRS i TK. Pytany, czy to oznacza przełom w sporze, odparł, że kierowana przez niego instytucja będzie analizować to, co zostanie uchwalone przez polski parlament. – Nie miałem jeszcze możliwości, żeby się temu przyjrzeć – wyjaśnił Juncker. KE już w czwartek odnotowała zapowiedź złożenia poprawek do ustaw sądowych w Polsce. Według informacji PAP, wysoki ragą urzędnik KE miał twierdzić, że część postulatów unijnej instytucji zostało uwzględnionych w zmianach proponowanych przez PiS. Komisja Europejska, podejmując w grudniu decyzje o uruchomieniu wobec Polski procedury z art. 7 Traktatu o UE, dała Polsce trzy miesiące na wprowadzenie w życie rekomendacji dotyczących praworządności. Dotyczyły one m.in. zmian w ustawie o Sądzie Najwyższym, w tym niestosowania zapisu o obniżonym wieku emerytalnym wobec obecnych sędziów. Droga do kompromisuProjekt nowelizacji ustaw o ustroju sądów powszechnych oraz o Sądzie Najwyższym przewiduje, że minister sprawiedliwości nie będzie mógł podjąć decyzji o odwołaniu prezesa lub wiceprezesa sądu bez opinii kolegium sądu oraz Krajowej Rady Sądownictwa. W projekcie PiS zaproponowano też zrównanie wieku przechodzenia w stan spoczynku sędziów dla kobiet i mężczyzn do 65 lat. Z kolei projekt nowelizacji przepisów ustaw o organizacji Trybunału Konstytucyjnego i statusie jego sędziów przewiduje opublikowanie trzech dotychczas niepublikowanych orzeczeń wydanych z naruszeniem prawa przez TK. KE domagała się też zmiany w ustawie o Krajowej Radzie Sądownictwa. Chciała, aby nie przerywano kadencji sędziów członków Rady oraz by zapewniono, żeby nowy system gwarantował wybór sędziów członków przez przedstawicieli środowiska sędziowskiego. Inna z rekomendacji dotyczyła przywrócenia niezależności i legitymacji Trybunału Konstytucyjnego przez zapewnienie, aby prezes i wiceprezes byli wybierani zgodnie z prawem oraz aby wyroki Trybunału były publikowane i w całości wykonywane. KE zapowiadała możliwość wycofania art. 7, jeśli polskie władze spełnią jej postulaty.",,
Protest przed przedstawicielstwem KE. „Cenzura to bzdura!”,"Stowarzyszenie „Stop ACTA 2.0” zorganizowało manifestację przed przedstawicielstwem Komisji Europejskiej w proteście przeciwko cenzurze Internetu. – Jako stowarzyszenie „Stop ACTA 2.0”  sprzeciwiamy się dyrektywie, ponieważ drogi jest nam internet w takiej postaci, w jakiej jest obecnie, czyli jako medium, które umożliwia ludziom przekazywanie wolnych informacji. Wolne społeczeństwo to wolny przepływ informacji – powiedział PAP przed rozpoczęciem protestu Janusz Kunowski ze stowarzyszenia „Stop Acta 2.0”.","Uczestnicy manifestacji zebrali się w piątek przed przedstawicielstwem Komisji Europejskiej w proteście przeciwko cenzurze internetu, jaki – ich zdaniem – wprowadzi zaproponowany przez KE projekt dyrektywy o ochronie praw autorskich na jednolitym rynku cyfrowym. Zebrani mieli transparenty i kartki z hasłami: „#StopACTA2.0"", „Ratujmy memy”, „Cenzura to bzdura, #Stop Acta 2.0”, „Treść tego banera została zablokowana”. Niektórzy mieli na twarzach maski Guya Fawkesa, symbolizujące międzynarodową grupę hakerów internetowych Anonymous. Słychać było m.in. hasła: „Szybki internet, wolna informacja”, „Kto nie skacze, ten za ACTA hop, hop, hop”, „Wolny Internet”. Manifestację zorganizowało Stowarzyszenie „Stop ACTA 2.0”, które w piątek i sobotę zapowiedziało 17 podobnych protestów w całym kraju. Demonstrację w Warszawie wsparli m.in. lider partii „Wolność"" Janusz Korwin Mikke, działacz społeczny Jan Śpiewak, politycy Kukiz`15, działacze Partii Zieloni i Polskiej Partii Piratów. Z kolei punkt 13. dyrektywy nakłada - jego zdaniem - na duże serwisy, umożliwiające przechowywanie treści, które mogą być chronione prawem autorskim, obowiązek cenzury przed opublikowaniem. – De facto wprowadzi to konieczność wprowadzenia bardzo skomplikowanych algorytmów, które - jak pokazuje doświadczenie - niekoniecznie się sprawdzają, ponieważ wskazują jako plagiaty rzeczy, które tak naprawdę plagiatami nie są – podkreślił. Protest rozpoczął się od przemówień organizatorów, polityków i działaczy społecznych. Następnie uczestnicy podpisywali symboliczną petycję do Komisji Europejskiej o wycofanie niektórych zapisów dyrektywy. – Byłem w tej Unii Europejskiej i widziałem, jak się krępuje usta, mnie konkretnie - a to 3 tys. euro grzywny, a to 6, a to 9. Teraz chcą blokować to wszystkim. Ja bym proponował wznieść krótki okrzyk: „precz z faszyzmem, Juncker - Goebbels” – mówił Janusz Korwin Mikke. Poseł Jakub Kulesza z Kukiz'15 podkreślił, że wolność słowa „to ostatnia ostoja wolności”, zaś swobodny dostęp do internetu i możliwość publikowania i czytania treści to „ostatnia ostoja wolności słowa”. – Internet to jedyne miejsce, gdzie możemy się swobodnie wypowiadać i dzielić poglądami – mówił. Również Jan Śpiewak zaznaczył, że jest przeciwko cenzurze internetu, a także dogadywaniu się dużych korporacji ponad głowami obywateli i decydowaniu przez nie o ich życiu. Zaproponowany przez KE projekt dyrektywy o ochronie praw autorskich na jednolitym rynku cyfrowym, który w ubiegłym tygodniu zyskał akceptację komisji prawa Parlamentu Europejskiego, przewiduje m.in., że platformy takie jak Google, YouTube czy Facebook będą musiały systematycznie skanować udostępniane przez ich użytkowników treści wideo czy muzykę pod kątem przestrzegania praw autorskich. Obecnie serwisy internetowe nie mają obowiązku automatycznego kontrolowania treści zamieszczanych przez ich użytkowników, muszą natomiast bezzwłocznie usunąć lub zablokować materiał, jeśli podejrzewają, że jest on nielegalnego pochodzenia.",,
"Szara strefa na cmentarzach warta prawie 3,5 mld zł","Wartość nieewidencjonowanej sprzedaży na rynku usług pogrzebowych wynosi w Polsce ok. 1,4 mld zł. Wynagrodzenia dla grabarzy z szarej strefy sięgają ponad 2 mld zł. Tak twierdzi Federacja Przedsiębiorców Polskich (FPP) i Polska Izba Branży Pogrzebowej (PIBP).","„Łącznie sektor finansów publicznych mógłby zyskać do 960 mln zł rocznie na wprowadzeniu nowych rozwiązań prawnych, które redukowałyby szarą strefę na tym rynku. Warto podkreślić, że zmiana przepisów jest niezbędna w części świeckiej – w obszarze, za który odpowiada Kościół regulacje są właściwe” – ocenili autorzy raportu z Federacja Przedsiębiorców Polskich oraz Polska Izba Branży Pogrzebowej. Na szarą strefę składa się przede wszystkim nieewidencjonowana sprzedaż usług zakładów pogrzebowych i zakładów kamieniarskich. Ich wartość szacowana jest na 1,25 mld zł. Ponad 40 mln zł wynosi natomiast wartość nielegalnie wykonywanych usług z zakresu przygotowania zmarłych w szpitalach, ponad 60 mln zł usługi związane z pochówkiem na cmentarzach (tzw. opłaty grabarskie) i ponad 20 mln zł z tytułu nielegalnego zakupu drewna do produkcji trumien. Obliczono, że wpływy z tytułu VAT są uszczuplane każdego roku o niemal 120 mln zł rocznie, natomiast wpływy z tytułu podatków dochodowych, tj. PIT i CIT (zarówno od dochodów ze sprzedaży usług, jak i zatrudnienia), o 125 mln zł w skali roku. Ponadto do Funduszu Ubezpieczeń Społecznych, Narodowego Funduszu Zdrowia, Funduszu Pracy i Funduszu Gwarantowanych Świadczeń Pracowniczych nie wpływają należne składki w kwocie 705 mln zł rocznie. Poinformowano, że w 2017 i 2018 r. nastąpił znaczący wzrost liczby zgonów, który okazał się wyraźnie większy niż wskazywały na to prognozy - przekroczył 400 tys. rocznie. Dlatego FPP i PIBP postulują regulację świadczenia usług pogrzebowych. Zdaniem tych organizacji należy wprowadzić wymóg uzyskania zezwolenia na prowadzenie działalności obejmującej świadczenie usług pogrzebowych.FPP i PIBP chciałyby, by czynności związane z realizacją tych usług mogłyby być wykonywane wyłącznie przez pracowników przedsiębiorstwa pogrzebowego, którzy posiadają odpowiednie przygotowanie, potwierdzone zaświadczeniem ukończenia szkolenia wydanym przez wojewódzkiego inspektora sanitarnego. Postuluje się wprowadzenie wymogu posiadania przez przedsiębiorstwo pogrzebowe domu pogrzebowego co najmniej dwóch samochodów przeznaczonych do transportu zwłok i zatrudnienia co najmniej czterech osób w pełnym wymiarze czasu pracy, na podstawie umowy o pracę. Organizacje proponują, by „wydanie zezwolenia na prowadzenie działalności pogrzebowej powinno następować jedynie po pozytywnym wyniku kontroli inspekcji sanitarnej. Należy ponadto określić katalog miejsc, w których zabronione jest prowadzenie działalności pogrzebowej, obejmujący w szczególności zakłady opieki zdrowotnej” – postulują organizacje.",,
Donald Trump: Demokraci winni śmierci dzieci nielegalnych migrantów,"Prezydent USA Donald Trump obarczył w sobotę Demokratów winą za śmierć dwojga dzieci migrantów z Gwatemali, które wraz z rodzicami próbowały dostać się na terytorium USA. Kilka dni temu zmarł ośmioletni chłopiec, a na początku grudnia zmarła siedmioletnia dziewczynka.","„Każdej śmierci dzieci lub innych osób na granicy winni są Demokraci i ich żałosna polityka migracyjna, która pozwala ludziom z innych krajów sądzić, że mogą nielegalnie wjechać do naszego kraju. Gdybyśmy mieli mur, nawet by nie spróbowali!” – napisał na Twitterze amerykański prezydent.„Straż graniczna potrzebuje muru. Gdyby on stanął, wtedy wszystko by się skończyło. Obecnie nasi strażnicy pracują bardzo ciężko, w trudnych warunkach i nikt im za to nie odwdzięcza się” – dodał Donald Trump. Jak piszą agencje, opinia Trumpa jest odpowiedzią na głosy krytyki w kierunku jego administracji w związku ze stosowanymi przez nią metodami zwalczania nielegalnej imigracji, zwłaszcza przetrzymywaniem dzieci w aresztach.",,
Premiera filmu „Legiony”. Szef rządu podziękował twórcom,"W Warszawie odbył się premierowi pokaz filmu „Legiony” w reżyserii Dariusza Gajewskiego. W pokazie wziął udział premier Mateusz Morawiecki. – Udało nam się opowiedzieć historię o tych, którzy po prostu utożsamiali swój los, swoje marzenia, swoje pragnienia, swoje ambicje z losem swojej ojczyzny – powiedział producent Maciej Pawlicki.","– Adam Borowski i Tomasz Łysiak przyszli do mnie pewnego dnia i powiedzieli: „Trzeba zrobić film o Legionach”. Pomyślałem, że to jest kompletnie wariacki pomysł, nierealny. Ale chwilę potem pomyślałem, że jakże nierealna i wariacka była historia, którą mielibyśmy opowiedzieć – milion razy bardziej szalona – powiedział przed premierą filmu Pawlicki.– Jakże można było nie wierzyć, że ten film powstanie – skoro oni wierzyli w rzecz o tyle, o tyle – tysiąckroć, milionkroć większą, trudniejszą, bardziej ryzykowną – podkreślił.Jego zdaniem udało się „opowiedzieć historię o tych, którzy po prostu utożsamiali swój los, swoje marzenia, swoje pragnienia, swoje ambicje z losem swojej ojczyzny”. – Po prostu oni chcieli odzyskać swój dom, chcieli go urządzić po swojemu. I być może dzięki nim - nie mówimy dziś w innych językach, tylko mówimy po polsku – dodał Pawlicki.Producent Adam Borowski przypomniał, że „myśl o tym filmie zrodziła się w 2014 r. – w setną rocznicę czynu legionowego”. – Pomyślałem sobie (...), że my na stulecie niepodległości też musimy zrobić coś wielkiego. Nie możemy tak bezmyślnie ominąć setnej rocznicy czynu legionowego – wyjaśnił.– Zobaczycie państwo tych, którzy naprawdę w tamtych latach swój los rzucili na stos. Mamy ten film i z pewnością zapadnie – jestem o tym przekonany – że zapadnie wam w serca – podkreślił Borowski. Dodał, że jest to najdroższa produkcja filmowa w Polsce w ostatnim dziesięcioleciu.– Ogromną siłę i hart ducha pokazywali nasi przodkowie w tej walce, którą widać było na ekranie. Dziękuję twórcom za podjęcie się stworzenia takiego filmu – powiedział premier Mateusz Morawiecki. Uroczysta premieraW premierze filmu udział wzięli, m.in. minister obrony narodowej Mariusz Błaszczak, minister energii Krzysztof Tchórzewski, minister edukacji narodowej Dariusz Piontkowski, wiceministrowie kultury i dziedzictwa narodowego Paweł Lewandowski i Jarosław Sellin, prezes Instytutu Pamięci Narodowej dr Jarosław Szarek, czy były szef MON PiS Antoni Macierewicz. „Legiony” w reżyserii Dariusza Gajewskiego przedstawiają historię z lat 1914-16 – uczestników walk o niepodległość Polski. To kino przygodowe przepełnione scenami batalistycznymi, nagranymi przy wykorzystaniu najnowocześniejszych technik filmowych.Film opowiada historię wchodzących w dorosłe życie postaci, które oprócz uczestnictwa w wielkich wydarzeniach historycznych przeżywają osobiste rozterki. Głównymi bohaterami filmu są: Józek (Sebastian Fabijański) – dezerter z carskiego wojska, Ola (Wiktoria Wolańska) – agentka wywiadu I Brygady z Ligi Kobiet Pogotowia Wojennego oraz Tadek (Bartosz Gelner), narzeczony Oli, ułan i członek Drużyn Strzeleckich.",,
"Twój Ruch stawia na sojusze. „Nawet baronowie powiedzą, że warto współpracować”","– Sondaże dają nam 20-25 proc. za samo współdziałanie; to premia za współpracę lewicy – powiedział w programie „Gość poranka” poseł Twojego Ruchu Wincenty Elsner. Odniósł się w ten sposób do integracji swojego ugrupowania z SLD.   Potwierdził też , że Twój Ruch pozostaje w  dobrych relacjach z Anną Grodzką, która z Twojego Ruchu przeszła do Zielonych.","– Nawet baronowie powiedzą, że warto współpracować. (...) Dopiero jak trzeba się z kimś podzielić tą jedynką, tu czy tam, to zaczynają się kłopoty – mówił Wincenty Elsner.Poseł uważa, że chociaż TR i SLD nawiązały nić porozumienia, to nadal w wyborach będą to wyraźnie dwie oddzielnie startujące partie. – Jesteśmy z SLD dwoma podmiotami o różnych elektoratach. Nie chciałbym analizować wewnętrznej sytuacji SLD, zawsze diabeł tkwi w szczegółach – mówi Elsner i dodaje, że ma nadzieję, że w najbliższych wyborach Twój Ruch zwiększy ilość radnych. Anna Grodzka buduje mostyElsner potwierdził, że Twój Ruch utrzymuje przyjazne kontakty z Anną Grodzką, która opuściła szeregi partii. – Z Anną Grodzką pozostajemy w bardzo dobrych relacjach, ona nadal jest członkiem poselskiego klubu, a przechodząc do Zielonych chce budować mosty; nie chce ich palić – powiedział poseł.Podkreslił, że „w każdej partii są jakieś ruchy”. – Ktoś odchodzi, ktoś przychodzi. Jeżeli w tej chwili zauważamy jakąś ilość nieznaczną osób odchodzących, to jest to pokłosie Europy Plus. To jest w skali całej partii znikomy procent – uważa Elsner.Mamy do czynienia z sitwąPoseł Twojego Ruchu odniósł się również do plakatów PiS, przedstawiających przedstawicieli rządu z podpisem: „By żyło się lepiej, sitwie”.– Mamy do czynienia z sitwą, w tym sensie ten plakat dobrze obrazuje rzeczywistość – uważa Elsner, podważa jednak intencje Prawa i Sprawiedliwości. – Przez 7 lat rządów PO wytworzyła się sitwa. Tylko (pojawia się – red.) pytanie, czy PiS tymi plakatami coś proponuje. PiS chce odwrócić ten billboard, chce istniejącą sitwę zastąpić swoją – komentuje poseł.CZYTAJ TAKŻE – „Zlikwidować klauzulę sumienia”. Lewica chce zmian, jest projekt ustawy",,
Kompania Węglowa na krawędzi bankructwa. Ministerstwo Skarbu szykuje nową spółkę,"Ministerstwo Skarbu Państwa oświadczyło, że nie pozwoli na „chaotyczną upadłość Kompanii Węglowej”. Tonąca w długach spółka zostanie zastąpiona nową, nad powstaniem której pracuje resort. Powstanie jednak nieprędko, ponieważ urzędnicy obawiają się kar ze strony Unii Europejskiej.","„Ministerstwo Skarbu Państwa nie pozwoli na chaotyczną upadłość Kompanii Węglowej lub Nowej Kompanii Węglowej, zagrożenie miejsc pracy oraz zachwianie bezpieczeństwa energetycznego kraju. NKW powstanie w kształcie kapitałowym, który nie będzie zakwestionowany przez Komisję Europejską, co wymaga więcej czasu niż zakładany w styczniowym porozumieniu 30 września 2015 roku” – czytamy w oświadczeniu resortu.Związkowcy twierdzą, że wskazuje to, iż „rząd nie ma pomysłu na górnictwo”.  Uważają, że zwłoka w restrukturyzacji Kompanii Węglowej może doprowadzić spółkę do bankructwa. Wskazują, że nowy podmiot jest potrzebny. Rząd jednak nie może powołać nowej spółki, istnieje ryzyko, że Unia uzna to za niedozwoloną pomoc publiczną i wlepi karę.Groźba strajkuGórnicy grożą, że jeżeli rząd nie podejmie działań i dojdzie do zamknięcia choć jednej kopalni, wówczas dojdzie do protestów. W poniedziałek ma się w tej sprawie zebrać sztab protestacyjno–strajkowy.Tylko w I półroczu Kompania Węglowa zanotowała ponad 700 milionów złotych straty netto.",,
„Miller tchórzliwie kryje się za plecami atrakcyjnej  i mądrej koleżanki”,"– Nie należy lekceważyć Magdaleny Ogórek, bo to osoba o wielkiej charyzmie i autorytecie. Widać jednak, że Leszek Miller tchórzliwie kryje się za plecami atrakcyjnej  i mądrej koleżanki – tak Andrzej Rozenek z Twojego Ruchu, komentował w TVP Info kandydatkę SLD na stanowisko prezydenta. – Znam ją. To bardzo mądra osoba. Byłem świadkiem na jej ślubie – mówił o Ogórek Ryszard Kalisz (Dom Wszystkich Polska).","Przedstawiona w piątek przez lidera Sojuszu Leszka Millera kandydatka to doktor nauk humanistycznych i historyk Kościoła. Ma 36 lat. Jeszcze przed oficjalnym ogłoszeniem kandydatury Ogórek, nieoficjalne informacje w tej sprawie podały „Wiadomości” TVP1. Magdalena Ogórek w przeszłości była szefową gabinetu ówczesnego lidera SLD Grzegorza Napieralskiego. W latach 2002-2005 pracowała w administracji państwowej, m.in. w Ministerstwie Spraw Wewnętrznych i Administracji i Biurze Integracji Europejskiej. Koniec dinozaurów– Na pewno nie należy lekceważyć pani Magdaleny Ogórek. To jest bardzo inteligentna osoba o wielkiej charyzmie i autorytecie. Może mniej rozpoznawalna. Podobnie zresztą jak poseł Duda z PiS – mówił rzecznik Twojego Ruchu Andrzej Rozenek. – Cieszy jedno, że dinozaury odchodzą w przeszłość i że pojawiają się nowe twarze – dodał.  „Niefortunny dzień ogłoszenia kandydatury”  Rozenek nie krył, że jest rozczarowany momentem ogłoszenia kandydatki SLD na prezydenta. – Znalazłbym inny termin, niż dzień śmierci Józefa Oleksego. To powinien być dzień jego pamięci, a nie epatowania nowymi kandydatami. Najwyraźniej wrażliwość w SLD jest inna. Leszek Miller tchórzliwie kryje się za plecami atrakcyjnej i mądrej koleżanki, zamiast podsumować swoje dokonania – podkreślił Rozenek.                                                teraz odtwarzaneKalisz o Ogórek: znam ją doskonale, jest wybitnym fachowcem „Byłem świadkiem na jej ślubie” Ryszard Kalisz, który był typowany jako kandydat lewicy na prezydenta, stwierdził, że przyjmuje do wiadomości decyzję SLD. Komplementował Magdalenę Ogórek. – Znam ją doskonale, bo pracowała w kancelarii prezydenta. Ja ją zatrudniłem w MSWiA i później byłem świadkiem na jej ślubie. Ona jest wybitnym fachowcem – mówił Kalisz, zastrzegając, że pod znakiem zapytania stoi jego kandydowanie na najwyższy urząd w państwie.",,
Kidawa-Błońska o kandydowaniu na prezydenta: Jestem gotowa,"Jestem gotowa podjąć się tego wyzwania – powiedziała Małgorzata Kidawa-Błońska (PO) pytana o start w wyborach prezydenckich. Zarazem zaznaczyła, że „sprawdzane są szanse potencjalnych kandydatów, wybrany zostanie najmocniejszy, a tego, kto będzie kandydatem PO dowiemy się na początku grudnia”.","Kidawa–Błońska – posłanka PO-KO, wicemarszałek Sejmu mijającej kadencji – pytana w środę w radiu TOK FM o kandydata PO na prezydenta w przyszłorocznych wyborach, powiedziała, że o tym, „kto będzie kandydatem, dowiemy się na początku grudnia”. – Jestem gotowa podjąć się tego wyzwania, ale póki co przeprowadzamy badania i sprawdzamy szansę wszystkich osób, które chciałyby brać udział w tych wyborach, i wtedy wybierzemy najmocniejszego kandydata – dodała.  Podkreśliła też, że dobrze byłoby, gdyby przed pierwszą turą wyborów opozycja wystawiła jednego, wspólnego kandydata.  – Ale to jest chyba nierealne, bo każde ugrupowanie będzie chciało pokazać swojego kandydata, swój program, pokazać, że uczestniczy się w tym najważniejszym wydarzeniu politycznym – oceniła Kidawa-Błońska.  Podkreśliła, że ważne jest, aby później, w drugiej turze wyborów prezydenckich, ugrupowania opozycyjne poparły tego kandydata z opozycji, który do niej przejdzie. Małgorzata Kidawa-Błońska była też pytana o wybory przewodniczącego Platformy Obywatelskiej, które mają odbyć się na początku przyszłego roku.  – Jestem za tym, żeby przestrzegać regulaminów i zasad funkcjonujących w partii i powinno to się odbyć w terminie regulaminowym. Ale sytuacja jest wyjątkowa, jesteśmy w początku jednej z najważniejszych kampanii wyborczych – powiedziała.  Dodała, że „każdy z kandydatów musi przeprowadzić wśród członków chociaż minikampanię wyborczą, by wszyscy mogli poznać program i plan działania na najbliższe lata”.  Na pytanie, czy sama przyjęłaby rolę przewodniczącej PO powiedziała: „nie mówię nie, nie mówię tak”.  W połowie października zarząd PO ustalił cztery kroki aktywności partii w najbliższych miesiącach, są to: wybór władz Senatu (w którym kandydaci związani z opozycją zdobyli większość) i władz klubu Koalicji Obywatelskiej, kandydat na prezydenta, a następnie wybory przewodniczącego PO.",,
Trzaskowski przegrywa kampanię w sieci. Wpadki kandydata PO na prezydenta Warszawy [WIDEO],"W sieci pojawił się filmik przedstawiający zestawienie wpadek
Rafała Trzaskowskiego, kandydata PO i Nowoczesnej na prezydenta Warszawy. O tym, że Trzaskowski wypada fatalnie wizerunkowo i traci poparcie, pisał ostatnio tygodnik „Wprost”, który powoływał się na informatora z bliskiego otoczenia Trzaskowskiego.","– Wraz z moimi współpracownikami szukam odpowiedzi na pytanie: czym Warszawa tak naprawdę ma być, jaka ma być jej specyfika? – zastanawiał się na jednym ze spotkań z wyborcami kandydat na prezydenta Warszawy.   Filmik prezentuje również wypowiedź Trzaskowskiego, który odbył wizytę na warszawskich Stokłosach. – Chciałem Państwa serdecznie powitać na Kabatach – powiedział. – Stokłosy! To są Stokłosy! Stokłosy! Kabaty są dalej. Bez przesady! — odpowiedzieli oburzeni mieszkańcy. Rafał Trzaskowski na tym samym spotkaniu zdenerwował się również pytaniem osoby blisko związanej z KOD, Włodzimierza Ciejki, który był bardzo zaskoczony zachowaniem Trzaskowskiego.",,
Rzeczniczka PiS: Ta faktura nie jest podstawą do płatności,"Faktura, którą ujawniła „Gazeta Wyborcza”, nie jest podstawą do dokonania płatności, bo w niej nie wiadomo, o co chodzi. Taką fakturę każdy może wystawić każdemu – powiedziała rzeczniczka PiS Beata Mazurek.","„Gazeta Wyborcza” ujawniła fakturę z czerwca 2018 r., którą wystawiła spółka Nuneaton powołana przez spółkę Srebrna specjalnie do budowy bliźniaczych wieżowców w centrum Warszawy. Jak podała „GW”, w sumie z podatkiem VAT austriacki biznesmen Gerald Birgfellner, który kierował Nuneatonem, chce od Srebrnej 1 mln 580 tys. Dziennik podkreśla, że jest to jedna z czterech faktur, którą miał wystawić Birgfellner.– Ta faktura nie jest podstawą do dokonania płatności, bo w niej nie wiadomo, o co chodzi. Taką fakturę każdy może wystawić każdemu – skomentowała Mazurek.",,
„Trzeba by zlikwidować dziennikarzy”. Zeman próbował rozśmieszyć Putina,"O nietypowej wymianie zdań na szczycie w Pekinie informuje w niedzielę niemiecka agencja prasowa. Prezydent Czech zauważył, że imprezę obsługuje zbyt wielu reporterów i zażartował w rozmowie z prezydentem Rosji, że trzeba by ich zlikwidować.","Z relacji dpa wynika, że Władimir Putin żart potraktował raczej jako sugestię, bo zauważył, że dziennikarzy „nie trzeba usuwać, można zredukować ich liczbę”. Do wymiany zdań na temat obecności prasy doszło podczas konferencji prasowej na marginesie odbywającego się w stolicy Chin Forum Pasa i Szlaku. Agencja CTK poinformowała, że Putin zaprosił Zemana do złożenia wizyty w Rosji w listopadzie i że z uznaniem wypowiadał się o stanie stosunków między obu krajami. Dpa odnotowuje zaś, że w rankingu wolności prasy sporządzanym przez Reporterów bez Granic Rosja znajduje się na 148. miejscu, a Czechy na 23. Forum Pasa i Szlaku poświęcone jest chińskiej koncepcji rozbudowy połączeń infrastrukturalnych pomiędzy Azją a Europą i Afryką. Bierze w nim udział blisko 30 przywódców z całego świata.",,
Ponowne protesty przeciwko reformie sądów. „Łańcuch Ludzi” przed Pałacem Prezydenckim,"Przed Pałacem Prezydenckim w czwartek wieczorem protestowano przeciwko reformie sądownictwa. Ok. godz. 20 demonstrujący ruszyli pod Senat, gdzie trwają prace nad ustawą o Sądzie Najwyższym. Manifestacje zapowiedziano też w kilkudziesięciu innych miastach w Polsce.","Jak podała policja, zakończyło się zgromadzenie przed Pałacem Prezydenckim. – Jest spokojnie. Nie doszło do żadnych incydentów – powiedział Mariusz Mrozek z zespołu prasowego stołecznej policji. Zgromadzenie przed Pałacem Prezydenckim rozpoczęło się przed godz. 19. Protestujący mieli ze sobą m.in. transparenty z hasłami: „Partia rządzi, partia sądzi”, „Prezydent, Sejm i Senat łamią prawo – Akcja Demokracja”, „Wolne sądy osądzą PiS”. Zgromadzeni skandowali: „Wolne sądy, wolne wybory, wolna Polska” i „Chcemy weta”.Widać było flagi polskie i Unii Europejskiej. Demonstranci rozwinęli dużą biało-czerwoną flagę, organizatorzy rozdają świece. Protest przebiega bez incydentów.Przed czwartkowym „Łańcuchem Światła” organizatorzy zgromadzenia mówili, że ten protest to „moment próby i ostatni dzwonek”.",,
„Biedni ludzie z Komisji Weneckiej nasłuchali się u pana Grodzkiego jakiś głupot”,"Poseł Prawa i Sprawiedliwości Jan Mosiński podejrzewa, że krytyczna wobec ustawy dyscyplinującej sędziów opinia Komisji Weneckiej to efekt spotkania jej przedstawicieli z marszałkiem Senatu. – Z komunikatu Komisji Weneckiej można wysnuć wnioski, że Polska to jakiś półdziki kraj na rubieżach Europy, gdzie nie ma jakichkolwiek struktur państwa demokratycznego. Nasłuchali się ci biedni ludzie, zapewne u pana Grodzkiego, jakiś głupot na temat tego, jak wygląda praworządność w Polsce, a przecież Polska funkcjonuje normalnie – powiedział portalowi tvp.info poseł PiS.","– Dezinformacja, jaką szerzy opozycja, powoduje, że oceny o Polsce jako kraju zaściankowym pojawiają się gdzieś w tle. Zwłaszcza ze strony formacji typu niemieckiego SPD, nieprzychylnych Polsce – mówił Mosiński.  Parlamentarzysta zgadza się z ministrem sprawiedliwości Zbigniewem Ziobrą, który określił stanowisko Komisji Weneckiej segregacją. – W stosunku do innych państw typu Niemcy, Francja, Hiszpania, Włochy to są +ohy+ i +ahy+. Demokracja kwitnąca i tak dalej. Tylko spójrzmy, jak na ulicach Paryża państwo rozprawia się z protestującymi – stwierdził poseł PiS.  – Gdyby polska policja podjęła tak radykalne działania podczas Marszu Tysiąca Tóg jak policja francuska, to mielibyśmy dzisiaj w Warszawie z 66 Komisji Weneckich, a nie tylko jedną. Zdaniem Komisji Weneckiej we Francji jednak nic się nie dzieje. Głos europarlamentarzystów PiS, żeby zrobić debatę o praworządności we Francji został odrzucony – dodał Mosiński. – Oczywiście minister Zbigniew Ziobro ma rację. Wskazują na to prawo międzynarodowe i traktaty, które dla wszystkich są równe. Jeżeli Komisja Wenecka już na wstępie wymienia Polskę jako kraj drugiej kategorii, to już w tym momencie powinniśmy przestać czytać ten dokument – ocenił w rozmowie z portalem tvp.info  eurodeputowany PiS Patryk Jaki. – To pokaz buty, arogancji i braku argumentów. A to, że jako sekretarz tego ciała poucza nas przedstawiciel Rosji, należy potraktować jako groteskę – dodał były wiceminister sprawiedliwości.  Marszałek Senatu nie krył satysfakcji z działań Komisji Weneckiej. – Dzisiaj Komisja Wenecka w trybie pilnym przysłała nam raport. Dziękujemy Komisji, że tak poważnie podeszła do tak ważnego dla naszego kraju zagadnienia – stwierdził na briefingu szef izby wyższej parlamentu. – Opublikowaliśmy to na stronach senackich. Bardzo ważne, żeby w pierwszej kolejności zapoznali się z tym państwo senatorowie. Po kilku mniejszych ustawach, które teraz będą omówione, wznawiamy obrady na temat ustaw sądowych. Mam nadzieję, że do tego czasu senatorowie będą mogli zapoznać się z opinią Komisji Weneckiej. To pozwoli na to, że dyskusja będzie bogatsza i ciekawsza oraz pozwoli na obiektywną decyzję – dodał Grodzki.   Opinią Komisji Weneckiej posiłkują się politycy Koalicji Obywatelskiej. „#KomisjaWenecka opublikowała opinię ws. tzw. #UstawaRepresyjna. Jest druzgocąca Organ doradczy #RadaEuropy zaleca jej odrzucenie w całości” – napisał na Twitterze poseł KO Michał Szczerba.",,
Ampfutboliści już w Polsce. „Skradliście serca wszystkich Polaków”,Zawodnicy ampfutbolowej reprezentacji Polski po powrocie z mistrzostw świata w tej dziedzinie sportu spotkali się z ministrem sportu Witoldem Bańką. Polacy zakończyli mistrzostwa w Meksyku na siódmym miejscu. W ostatnim meczu wygrali z Hiszpanią 1:0; walkę o półfinał przegrali wcześniej z reprezentantami Angoli.,"– Wy jesteście absolutnymi wygranymi tego mundialu mimo, że nie zdobyliście medalu, i tak  skradliście serca wszystkich Polaków – powiedział na konferencji  z zawodnikami amp futbolu – minister sportu i turystyki Witold Bańka.  Kapitan zespołu był bardzo surowy dla jego ekipy. – Pod kątem sportowym jest spory niedosyt. Byliśmy bardzo blisko tej czołowej czwórki, niestety nieudało się. Zajęliśmy 7 miejsce. Przed mundialem chcieliśmy oczywiście zdobyć złoto – skromnie powiedział Przemysław Świercz, kapitan reprezentacji Polski w Amp Futbolu .  Pod kątem budowania zespołu, uważam, że był to dobry czas, i przekonany jestem, że jesteśmy na dobrej drodze, żeby ten mistrzowski zespół osiągnąć – dodał utalentowany zawodnik.  Adrian Lipiński, dziennikarz serwisu parasportowcy.pl jest dumny z naszych zawodników.  – nie ma co ukrywać, że piłkarze udali się do Meksyku z nadzieją na medale.  Ostatecznie zajęcie 7 miejsca może nie jest ich spełnieniem marzeń, jednak pokazuje, że należą do ścisłej światowej czołówki i za ten występ należy im się ogromne uznanie – chwali naszych zawodników Adrian Lipiński.",,
"„Jeśli ustawa wejdzie w życie w kształcie, jaki zaproponował prezydent – odejdę”","– Jeżeli ustawa o Sądzie Najwyższym wejdzie w życie w tym kształcie, który zaproponował prezydent, to odejdę ze stanowiska – zapowiedziała I prezes SN Małgorzata Gersdorf. Jak dodała, jej odejście nie będzie związane z tym, że „ma sklerozę”, tylko z tym, że „nie może zaaprobować tego, co w ustawie jest nazwane Sądem Najwyższym”.","Komisja sprawiedliwości kontynuuje prace nad zgłoszonym przez prezydenta Andrzeja Dudę projektem ustawy o SN. Dotychczas opracowała 85 ze 132 artykułów projektu. Przyjęła też kilkanaście poprawek Prawa i Sprawiedliwości.74–stronicowy projekt o SN zakłada m.in. badanie przez SN skarg nadzwyczajnych na prawomocne wyroki sądów, w tym z ostatnich 20 lat; utworzenie Izby Dyscyplinarnej z udziałem ławników i przechodzenie sędziów SN w stan spoczynku po ukończeniu 65. roku życia, z możliwością przedłużania tego przez prezydenta. W środę posłowie PiS przedłożyli 35 poprawek do projektu – komisja przyjęła ich kilkanaście; wszystkie dotychczas omówione. Poszerzają one m.in. autonomię mającej powstać w SN Izby Dyscyplinarnej.Dyskusja nad przejściem w stan spoczynkuBurzliwe dyskusje wywołał zapis projektu o tym, że w stan spoczynku sędziowie SN przechodziliby po ukończeniu 65. roku życia (wiek ten skończyła niedawno I prezes SN Małgorzata Gersdorf) – chyba że prezydent zgodziłby się na ich wniosek o przedłużenie służby o trzy lata, poparty zaświadczeniem lekarskim o dobrym zdrowiu (dziś wiek stanu spoczynku w SN to 70 lat). Sędzia SN – kobieta mogłaby przejść w stan spoczynku po 60. roku życia.I prezes SN, Małgorzata Gersdorf odnosząc się do proponowanych w ustawie zmian, zapowiedziała w Radiu Zet, że „jeżeli ustawa o SN wejdzie w życie w tym kształcie, który zaproponował prezydent, to odejdzie ze stanowiska”. – Odejdę, ale nie dlatego, że mam sklerozę, tylko dlatego, że nie jestem w stanie zaakceptować tej ustawy – podkreśliła. W ten sposób odniosła się do swoich słów o obecności sędziów Sądu Najwyższego na lipcowych manifestacjach przeciwko reformie sądownictwa, w których zapewniała, że „sędziowie SN nie chodzili z żadnymi świeczkami” na tzw. „łańcuchy światła”, na których palono świece w ramach protestu. Demonstracja pod SNPo tych słowach internauci wytknęli jej, że „mówi nieprawdę bądź ma sklerozę”. Na dowód tego opublikowali jej zdjęcia z tychże demonstracji, na których I prezes trzyma w ręku świeczkę. Rzeczniczka PiS Beata Mazurek komentując te słowa napisała na Twitterze, że to „wstyd”.– Oczywiście byłam pod SN, kiedy odbyła się ta demonstracja; miałam świece, bo wszyscy mieli – przyznała Gersdorf. Jak tłumaczyła, „poszła tam, by podziękować wszystkim obywatelom” za ich wkład w walkę o niezawisłość sędziowską. – Nie chodziłam ze świeczkami, poszłam tam podziękować, a że dostałam od organizatorów świeczkę, to wzięłam tę świeczkę; było ciemno – zaznaczyła. Dopytywana, czy inni sędziwe SN także odejdą ze swoich stanowisk po wprowadzeniu w życie zmian w SN, powiedziała: – Nie wiem, bo nawet nie śmiem pytać kolegów sędziów, co oni zrobią. Prezes liczy na weto prezydenta– Moje odejście będzie związane z ustawą i jej kształtem – podkreśliła. Jak dodała, teraz „mamy 81 sędziów SN, bo nie trwa proces” przyjmowania przyrzeczenia sędziów przez prezydenta Andrzeja Dudę. Gersdorf, odnosząc się do środowych prac komisji sprawiedliwości, podkreśliła, że poprawki do ustawy autorstwa PiS przywracają ustawę prezydencką do stanu, który „wymarzył sobie pan minister Zbigniew Ziobro”. Na pytanie, czy możemy spodziewać się ponownego weta prezydenta Andrzeja Dudy, odparła: – Nic dwa razy się nie zdarza, ale nadzieję trzeba mieć.",,
"Reanimowali niemowlę, bezskutecznie. Zareagowało, gdy strażak udzielił mu… sakramentu chrztu","Zastęp straży pożarnej ze Ciudad del Este w Paragwaju otrzymał wezwanie do miesięcznego dziecka. Niemowlę nie wykazywało oznak życia. Ratownicy – przeszkoleni również w udzielaniu pierwszej pomocy – zaczęli je reanimować. Bez efektu. Dziecko zareagowało dopiero, gdy jeden ze strażaków udzielił mu chrztu świętego.","„Nie możemy nie opowiedzieć tego, co dziś się przytrafiło. Zadzwonił  do nas zrozpaczona studentka medycyny prosząc o pomoc dla miesięcznego dziecka, synka 13-letniej dziewczynki” – napisali strażacy ze Ciudad del Este na Facebooku. Miasto położone jest we wschodnim Paragwaju, przy granicy z Brazylią i Argentyną. Jak czytamy we wpisie na portalu społecznościowym, na miejscu strażacy zastali młodocianą matkę trzymającą na rękach niemowlę nie wykazujące oznak życia. Nie tracąc czasu, ruszyli do szpitala, reanimując jednocześnie dziecko.Ale niemowlę „cudownie i niewiarygodnie” zareagowało dopiero, gdy jeden ze strażaków, były kleryk, po przybyciu do szpitala poprosił o nieco wody i udzielił chłopczykowi sakramentu chrztu świętego.",,
Kidawa-Błońska bez konkurencji? W PO brakuje chętnych do walki o prezydenturę,"„Platforma ma problem – nikt poza Małgorzatą Kidawą-Błońską nie pali się do startu w prawyborach prezydenckich. Wydarzenie, które miało przykuwać uwagę wyborców, może się skończyć kompromitacją” – pisze portal onet.pl.","Jak na razie nie wpłynęło żadne zgłoszenie. Jak mówi portalowi jeden z informatorów, nieformalnie wiadomo, że wkrótce dokumenty złoży Kidawa-Błońska. Wybory do Sejmu miały wzbudzić w niej duże ambicje. Podobnych nie żywią jednak inni liderzy partii, co sprawia, że w partii panuje nerwowość. — Jesteśmy na ścieżce do kompromitacji. Co to za prawybory, w których nie ma kandydatów? – mówi portalowi szef ważnego regionu PO. Swoje szanse podobno sondował Radosław Sikorski, jednak i on zrezygnował. — Radek nie ma przekonania, że to prawdziwy wyścig — powiedział portalowi poseł PO, dodając, że już raz, w 2010 r., Sikorski wystartował w takich prawyborach. — Sikorski uważa, że był wtedy „zającem” dla Komorowskiego. Teraz nie chce być „zającem” Kidawy — dodaje polityk. „Nie dość, że prawybory mogą się okazać klapą, to jeszcze pogorszyły relacje między Kidawą- Błońską a Schetyną. Pani marszałek ma szefowi PO za złe, że rozpisał prawybory, bo uważa, że kandydowanie należy się jej i powinna zostać nominowana bez żadnego konkursu” – podsumowuje portal. Informacje podawane przez Onet korespondują z tymi, które pojawiały się w ostatnich dniach w mediach. Na temat swojego ewentualnego udziału w prawyborach PO w podobnym tonie wypowiadał się Radosław Sikorski. – Jest to przedmiotem refleksji, bo prawybory zaczynają się za tydzień. Zastanawiam się po pierwsze, czy to będzie proces fair, bo w ustawionych prawyborach już brałem udział  – mówił w rozmowie z Gazeta.pl. – Dlaczego ustawionych? – dopytał dziennikarz. – Bo aparat partyjny miał swojego faworyta – stwierdził były szef MSZ. – Ten faworyt miał wygrać? To nie miał być pan? Obawia się pan, że teraz tak samo może być z Małgorzatą Kidawą-Błońską? – padło pytanie. – Przyglądam się procedurom – odpowiedział Sikorski.",,
Zrzuty marchewek dla skalniaków. Australijczycy ruszyli zwierzętom na pomoc,"Głodującym z powodu pożarów skalniakom w Nowej Południowej Walii zrzucono tysiące kilogramów żywności. Dokarmianie odbywa się w ramach operacji Rock Wallaby, którą  rozpoczęła w sobotę australijska agencja rządowa National Parks and Wildlife Service.","Organizacja WWF uznała skalniaki, ssaki z rodziny kangurowatych, za szczególnie zagrożone z powodu zniszczenia ich siedlisk.  W ramach operacji Rock Wallaby na terenie całego stanu zrzucono tysiące kilogramów żywności dla skalniaków; były to głównie bataty i marchewki.   O akcji poinformował na Twitterze Matt Kean, minister energii i środowiska Nowej Południowej Walii.",,
Latami hakowali poufne informacje międzynarodowych organizacji,"Od przynajmniej trzech lat hakerzy mieli dostęp do korespondencji unijnych dyplomatów, działaczy ONZ i innych międzynarodowych organizacji – poinformował dziennik „New York Times”. Urzędnicy europejscy zapewniają, że najbardziej chronione dokumenty są w osobnym systemie.","Tysiące dokumentów dyplomatycznych Unii Europejskiej dotyczy relacji UE z Rosją i Chinami oraz administracją Donalda Trumpa. W dokumentach Unii Europejskiej były ujawniane również informacje o reaktywacji programu nuklearnego w Iranie.Hakerzy przejęli także dane Organizacji Narodów Zjednoczonych, Amerykańskiej Federacji Pracy i Kongresu Organizacji Przemysłowych (AFL-CIO) oraz Ministerstw Spraw Zagranicznych i Finansów wielu państw na świecie.",,
Premier: Polska wypracowuje czwarty co do wysokości wzrost gospodarczy na świecie,"Polska pod rządami PiS wypracowuje czwarty co do wysokości wzrost gospodarczy na świecie, a deficyt w tym roku będzie na poziomie 1 do 2 proc. PKB, czyli praktycznie bardzo niewielki – mówił premier Mateusz Morawiecki w RMF FM. Odniósł się również do kwestii wyboru szefa Komisji Europejskiej. Oświadczył, że „to musi być ktoś, kto łączy a nie kto dzieli”, a wariant z Donaldem Tuskiem nie jest brany na poważnie pod uwagę.","Podczas rozmowy w rozgłośni premier został zapytany, „co złego dzieje się z budżetem, bo o tej porze w zeszłym roku mieliśmy nadwyżkę, w tym roku już mamy lukę”. – Nic się złego nie dzieje, dzieją się dobre rzeczy, ponieważ my zdecydowaliśmy się na pewne zwiększenie deficytu po to, żeby łagodzić tę dekoniunkturę, która jest na całym świecie – odparł Morawiecki.Podkreślał, że Polska pod rządami PiS wypracowuje czwarty co do wysokości wzrost gospodarczy na świecie i prowadzi politykę, która jest „bardzo spójna, profesjonalna i bezpieczna”. – Wśród 36 krajów OECD, a znajdują się też tam takie kraje, jak Turcja, Argentyna, nie tylko te zachodnioeuropejskie, będziemy mieli w roku 2019 i 2020 najszybszy wzrost gospodarczy na świecie – mówił.Premier Morawiecki odniósł się także do obsady unijnych stanowisk i wyboru przewodniczącego KE. Pytany, czy kandydatura Donalda Tuska jest realistyczna, odpowiedział, że „w ogóle nie było dyskusji na ten temat”. – Ten wariant nie jest na poważnie brany pod uwagę przez nikogo. Ani razu się ta kwestia nie pojawiła w przestrzeni publicznej – dodał.– To musi być ktoś, kto łączy, a nie kto dzieli, ktoś kto potrafi budować mosty, na kogoś takiego stawiamy. Tych nazwisk jest teraz tak wiele, że nie bardzo bym chciał spekulować na ich temat, natomiast będziemy stawiali na osobę, która rozumie sytuację Europy Środkowej, która jest zupełnie inna niż Europy Zachodniej – powiedział premier w radiu RMF FM. „Transformacja klimatyczna powinna odbywać się sprawiedliwie”Podczas rozmowy Mateusz Morawiecki w kontekście zakończonego w piątek szczytu UE był pytany, dlaczego Polska hamuje „ambitną politykę klimatyczną Europy”.Morawiecki podkreślał, że Polska poprawia warunki klimatyczne, poprawia jakość powietrza. Wskazał jednocześnie, że przed rokiem Trybunał Sprawiedliwości UE „stwierdził, że nasi poprzednicy prawie nic nie robili w tym względzie, a my rzeczywiście wdrażamy ogromne programy: termomodernizację, która ma doprowadzić do zmniejszenia emisji, kogeneracyjne źródła, dodatkowo odnawialne źródła, wielkie farmy wiatrowe na Morzu Bałtyckim, które już planuje PGE” – wymieniał. Szef rządu dodał, że do strategii rząd wpisał też fotowoltaikę.– Ktoś kiedyś mógł się fantastycznie rozwinąć po II wojnie światowej, nie mając w ogóle na uwadze względów klimatycznych. My dzisiaj jesteśmy państwem nie tak wysoko rozwiniętym jak Francja, która ma energetykę opartą na atomie czy bardzo bogate Niemcy albo Skandynawowie, którzy na Półwyspie Skandynawskim mają energetykę opartą na elektrowniach wodnych – mówił dalej.Dopytywany, o zablokowanie zapisu dot. dojścia do neutralności klimatycznej do roku 2050, szef rządu wskazał, że Polska jest za tym, żeby „ta transformacja klimatyczna odbywała się sprawiedliwie”. – My dzisiaj potrzebujemy dobrego pakietu kompensacyjnego – dodał premier.„Chcę wykonywać swoje zadania dla dobra Polaków”Poruszono także kwestię zbliżających się jesiennych wyborów parlamentarnych. Mateusz Morawiecki był pytany o to, czy w razie wygranej Prawa i Sprawiedliwości będzie kandydatem na premiera na drugą kadencję. – To jest decyzja kierownictwa politycznego. Na pewno chciałbym tak długo, jak będzie mi powierzona misja (...) wykonywać swoje zadania dla dobra Polaków – oświadczył. – Będziemy na ten temat na pewno rozmawiali na kierownictwie politycznym – zaznaczył.Dodał, że już wkrótce PiS pokaże więcej ciekawych rozwiązań i projektów na najbliższe lata.– Dzisiaj je wypracowujemy i jesteśmy w trakcie realizacji piątki wielkich zmian, która kosztuje ok. 43 miliardów, traktujemy ją jako wielką prospołeczną i prorozwojową inwestycje – powiedział.Przypomniał, że program PiS jest cały czas aktualizowany, rok temu była „piątka Morawieckiego”, w tym roku jest „piątka Jarosława Kaczyńskiego”. Za tydzień, jak mówił będzie wypłacane 500 plus na pierwsze dziecko. Dodał, że dla młodych ludzi, którzy rozpoczynają pracę już od 1 sierpnia będzie „praca bez podatku”. – Przez 8 lat, do 26. roku życia będzie PIT 0 procent – mówił.– Obniżamy od 1 października PIT dla wszystkich obywateli, łącznie z emerytami, o 1 punkt procentowy z 18 na 17 proc. – dodał. Z kolei „jak ktoś kończy pracę, to jest emerytura plus”. – Jeśli PiS będzie kontynuowało rządy, mogę zobowiązać się, że będziemy tę emeryturę plus wypłacać – zapewnił.Pytany, czy nie żyjemy na koszt przyszłych pokoleń Morawiecki podkreślał, że polska polityka gospodarcza jest chwalona zarówno przez MFW, jak i Komisję Europejską.",,
„To przyjemność gościć w Białym Domu moich przyjaciół”,"Prezydent USA Donald Trump napisał na Twitterze, że przyjemnością było gościć prezydenta Polski Andrzeja Dudy z małżonką oraz podziękował Polsce za „bycie wzorowym sojusznikiem”. Pozytywnie wypowiedział się też o stanie relacji USA-Polska.","„To była przyjemność gościć dziś w Białym Domu moich przyjaciół, prezydenta Andrzeja Dudę i panią Agatę Kornhauser-Dudę. Stosunki polsko-amerykańskie są na rekordowo wysokim poziomie. Dziękuję, że jesteście takim wzorowym sojusznikiem!” – brzmi wpis zamieszczony w przez amerykańskiego przywódcę.Polska para prezydencka w środę złożyła oficjalną wizytę w Waszyngtonie, której ostatnim punktem było uroczyste przyjęcie wydane na jej cześć przez prezydenta USA i pierwszą damę Melanię Trump.Wcześniej prezydenci m.in. podpisali deklarację ws. zwiększenia obecności wojskowej USA w Polsce w najbliższej przyszłości o około tysiąca dodatkowych żołnierzy. Obejrzeli też pokaz myśliwców F-35, które Polska chce kupić od USA.",,
"Przygotował pułapkę na intruzów. Zginął, gdy się uruchomiła","Tragedia w Święto Dziękczynienia. 65-letni Amerykanin zmarł w wyniku rany postrzałowej spowodowanej przez pułapkę, którą sam założył.","Do incydentu doszło 28 listopada wieczorem w miejscowości Van Buren w amerykańskim stanie Maine przy granicy z Kanadą. 65-letni Ronald Cyr zadzwonił na numer alarmowy i poinformował, że został postrzelony.Gdy lekarze udzielali rannemu pomocy, na miejscu czynności prowadzili lokalni policjanci, którzy odkryli pułapkę z pistoletem. Mechanizm miał strzelać do osób próbujących wejść przez drzwi frontowe domu mężczyzny.Funkcjonariusze odkryli również więcej „nieznanych urządzeń” i wezwali oddział saperów z policji stanowej, którzy zabezpieczyli teren.",,
11 imigrantów w aucie z częściami samochodowymi. Przez Polskę jechali do Niemiec,"Pasażerowie na gapę wpadli podczas kontroli Straży Granicznej w Tuplicach. Choć nie mieli dokumentów, ustalono, że to Irańczycy i Irakijczycy – dziewięciu mężczyzn i dwie kobiety, w wieku od 19 do 65 lat. – Cudzoziemcy za nielegalny przerzut przez granicę płacą od 3 do 8 tys. euro – powiedział portalowi tvp.info kpt. SG Rafał Potocki, rzecznik Komendanta Nadodrzańskiego Oddziału Straży Granicznej.","Akcja miała miejsce w nocy z 29 na 30 stycznia. Bus na słowackich numerach rejestracyjnych wpadł w oko strażnikom granicznym  na terenie byłego przejścia granicznego w Łęknicy w województwie lubuskim. Auto próbowało wyjechać z Polski. Za kierownicą siedział 37-letni obywatel Turcji, który posiadał oprócz paszportu niemiecką kartę pobytu. Z dokumentów, które przedstawił, wynikało, że z Turcji do Belgii wiezie części samochodowe. 11 pasażerów na gapęW trakcie kontroli funkcjonariusze usłyszeli podejrzane dźwięki dochodzące z wnętrza busa. Dlatego podjęli decyzje o zerwaniu plomby i sprawdzeniu wnętrza części ładunkowej.  Po otwarciu drzwi prawda wyszła na jaw, a właściwie 11 osób, które nie miały przy sobie żadnych dokumentów. Analiza i rozmowa wykazała, że to obywatele Iranu i Iraku, dziewięciu mężczyzn i dwie kobiety, grupa w wieku 19-65 lat. Przyznali, że zmierzali do Niemiec. Najprawdopodobniej do Polski wjechali z okolicach Cieszyna. – Ponieważ migranci nie byli wcześniej notowani i dobrowolnie poddali się karze pięciu miesięcy więzienia w zawieszeniu na rok, wystąpiono do strony czeskiej o przyjęcie cudzoziemców w ramach readmisji uproszczonej – mówi nam kpt. SG Rafał Potocki, rzecznik Komendanta Nadodrzańskiego Oddziału Straży Granicznej. Oznacza to, że zostaną przewiezieni z powrotem do Czech.",,
„W harcerstwie człowiek człowiekowi bratem”,"Osiem tysięcy harcerzy wzięło udział w niedzielnym jubileuszowym zlocie na Wawelu; prezydent odznaczył najbardziej zasłużonych działaczy. Bronisław Komorowski złożył też prywatną wizytę w krypcie pod Wieżą Srebrnych Dzwonów, gdzie spoczywa były prezydent Lech Kaczyński z małżonką. 
Jubileuszowy krakowski Zlot ZHP z okazji 100-lecia harcerstwa w Polsce zakończy się we wtorek.","Uroczystość wręczenia Orderów Odrodzenia Polski osobom szczególnie zasłużonym dla rozwoju ruchu harcerskiego w Polsce odbyła się na Dziedzińcu Arkadowym Zamku Królewskiego.  Krzyżem Komandorskim Orderu Odrodzenia Polski prezydent uhonorował: Juliusza Langera i Józefa Dróżdża. Krzyże Oficerskie OOP odebrali: Ewa Kossowska, Tadeusz Siuda, Edward Szczęśniak i Anna Zaleska. Krzyż Kawalerski OOP otrzymali: Stefan Gasikowski i Tadeusz Cyjankiewicz. 19 kolejnych osób, uhonorowanych Złotymi, Srebrnymi i Brązowymi Krzyżami Zasługi, swoje odznaczenia odbierze w poniedziałek z rąk wojewody małopolskiego.  Prezydent uczestniczył też we mszy świętej, którą na wzgórzu wawelskim odprawił dla harcerzy kardynał Stanisław Dziwisz; przed mszą Bronisław Komorowski złożył prywatną wizytę w krypcie pod Wieżą Srebrnych Dzwonów, gdzie spoczywa były prezydent Lech Kaczyński z małżonką.  „Harcerzem zostaje się na całe życie”    –  Fundamentem harcerstwa jest wiara w to, że człowiek człowiekowi jest bratem, że skaut ze skautem, harcerz z harcerzem zawsze ma wspólne ideały, wspólnąsymbolikę i wspólne marzenia  – mówił do harcerzy Komorowski. –  Jak już się zostało harcerzem, to na całe życie, nie tylko dlatego, że ma się żonę harcerkę  –  kontynuował.  Bronisław Komorowski podczas studiów na Uniwersytecie Warszawskim był instruktorem harcerskim i organizatorem turystyki pieszej i kajakowej. W harcerstwie poznał swoją żonę Annę.  Prezydent przyjął w niedzielę protektorat nad Związkiem Harcerstwa Polskiego.Podkreślił, że robi to z radością. Honorowy protektorat nad ZHP objęli wcześniej prezydenci Lech Wałęsa i Aleksander Kwaśniewski, nawiązując do przedwojennej tradycji, gdy protektorat ten sprawowali marszałek Józef Piłsudski, prezydenci Stanisław Wojciechowski i Ignacy Mościcki. Podczas wojny prezydenci na uchodźstwie również byliprotektorami ZHP działającego poza granicami kraju. Lech Kaczyński zdecydowało przyjęciu protektoratu nie tylko nad ZHP, ale też nad pozostałymiorganizacjami harcerskimi w kraju.   Po uroczystościach na Wawelu Komorowski z żoną udali się do miasteczka zlotowego na krakowskich Błoniach, gdzie mieszkają  uczestnicy Jubileuszowego Zlotu Stulecia Harcerstwa „Kraków 2010”.",,
Szymański: Konieczna skoordynowana akcja UE wobec Rosji,"– Konieczna jest skoordynowana akcja państw członkowskich UE wobec Rosji, taka akcja zapewne nastąpi – powiedział w poniedziałek wiceszef MSZ ds. europejskich Konrad Szymański. „Dość szeroko otworzona jest furtka do dalszych kroków, zgodnie z polskimi oczekiwaniami” – ocenił. 
Szymański był pytany w Radiu ZET, czy będziemy „wyrzucać” z Polski rosyjskich dyplomatów. „Kiedy będziemy wyrzucać, to o tym powiemy” – odparł wiceszef MSZ.","Na pytanie, czy jest to najdalej idąca sankcja w związku z próbą zabójstwa byłego oficera rosyjskiego wywiadu Siergieja Skripala, który przeszedł na stronę Brytyjczyków, wiceszef MSZ wskazał, że ta sprawa była „jednym z głównych wymiarów” ubiegłotygodniowego posiedzenia Rady Europejskiej.Szymański przypomniał też, że premier Mateusz Morawiecki oraz kanclerz Niemiec Angela Merkel – podczas spotkania w Warszawie – „podnosili konieczność poważnej odpowiedzi Rady Europejskiej na ten problem”.Jak dodał, konkluzje Rady są tak sformułowane, że „pokazują nie tylko konieczność skoordynowanej akcji państw członkowskich – i ta skoordynowana akcja zapewne nastąpi – natomiast również pokazuje, że oczekujemy od Rosji określonego zachowania w śledztwie”.      Reprezentacje dyplomatyczne podczas mundialu będą ograniczone    „W związku z tym zachowaniem będziemy kształtowali – jako Unia Europejska, jako państwa członkowskie – dalsze kroki. Jest otworzona dość szeroko – mam wrażenie – furtka do dalszych kroków, zgodnie z polskimi oczekiwaniami” – podkreślił wiceszef MSZ.Szymański został również zapytany, czy jednym z takich kroków może być bojkot piłkarskich mistrzostw świata albo odebranie ich Rosji. „Nie chce wypowiadać się w aspekcie sportowym tego zagadnienia. Natomiast z całą pewnością reprezentacje dyplomatyczne państw – podczas mistrzostw – będą ograniczone” – zaznaczył.Szef gabinetu prezydenta Krzysztof Szczerski zapowiedział w ubiegłym tygodniu, że prezydent Andrzej Duda nie będzie uczestniczył jako przedstawiciel Polski w inauguracji piłkarskich mistrzostw świata w Rosji.   Rosja prawdopodobnie odpowiedzialna za zamach    Na ubiegłotygodniowym szczycie w Brukseli szefowie unijnych państw i rządów zgodzili się, że Rosja jest prawdopodobnie odpowiedzialna za zamach na byłego pułkownika rosyjskiego wywiadu wojskowego Siergieja Skripala i że nie ma innego wiarygodnego wyjaśnienia tej sprawy. Jest to nieco ostrzejsze sformułowanie niż we wcześniejszych wersjach konkluzji szczytu.Państwa członkowskie zapowiedziały też, że będą współpracować w sprawie konsekwencji, które należy wyciągnąć „w świetle odpowiedzi udzielonych przez władze rosyjskie”. Unia Europejska – jak uznali we wnioskach – ma być ściśle skoncentrowana na tej kwestii i jej implikacjach.",,
Lakierki do dresów i błędy językowe. Internauci punktują wpadki Tuska [WIDEO],"Donald Tusk pożegnał się w piątek ze stanowiskiem przewodniczącego Rady Europejskiej. – Będę już nie tylko sercem, ale też coraz bardziej fizycznie obecny w Polsce. Mam pewne pomysły – obiecał dziennikarzom. Z okazji swojego pożegnania, Tusk opublikował spot podsumowujący kierowanie RE. Jak zauważyli internauci, w minutowym klipie aż roi się od wpadek. Były premier biega po Brukseli w butach wizytowych, a żegnający go po polsku premier Włoch, nazywa Tuska „prezydentem”.","– To było trudne, ale i fajne, intensywne pięć lat. Rzeczywiście, duże wyzwania. Jakoś daliśmy radę – powiedział Donald Tusk. Jak dodał były już szef RE, jest on „chyba ostatnią osobą, którą powinno się pytać o jego błędy, ponieważ nie lubi się do nich przyznawać”. Następcą Tuska jest  były premier Belgii – Charles Michel.  – Będę już nie tylko sercem, ale też coraz bardziej fizycznie obecny w Polsce. Mam pewne zobowiązania i pewne pomysły – powiedział dziennikarzom Tusk. - Jako szef Europejskiej Partii Ludowej będę miał obowiązki i odpowiedzialności ogólnoeuropejskie, ale będę miał dużo więcej czasu i wykorzystam ten czas bardzo intensywnie dla polskich spraw – dodał.  W ramach swojego pożegnania dzień wcześniej Tusk opublikował na Twitterze minutowy spot „Czas się pożegnać”, w którym na swój sposób podsumował mijającą kadencję. Jak się okazuje – w krótkim filmiku nie brakuje wpadek. Jak zauważył jeden z internautów, były premier rządu PO-PSL występuje w nim jako biegacz w dresach i… lakierkach. W takim stroju Tusk przemierza parki, ulice Brukseli i przez Łuk Tryumfalny zmierza do budynku Rady Europejskiej.",,
Premier Beata Szydło będzie gościem Telewizji Polskiej,Zapraszamy na wieczorną publicystykę do TVP Info. Zobacz kto jeszcze będzie naszym gościem.,Wieczorne pasmo publicystyczne rozpoczyna o godzinie 18.30 program „Cztery strony”. Gościem Weroniki Kostrzewy będzie Jarosław Guzy.O godzinie 19.57 w programie „Gość Wiadomości” Michał Adamczyk będzie rozmawiał z premier Beatą Szydło.,,
Wysłannik USA będzie rozmawiał w Moskwie o denuklearyzacji Korei Płn.,"Specjalny wysłannik USA ds. Korei Północnej Stephen Biegun uda się do Moskwy, gdzie z rosyjskimi urzędnikami będzie rozmawiał o denuklearyzacji Korei Północnej – poinformował Departament Stanu USA.","Zgodnie z komunikatem, spotkania odbędą się w środę i czwartek. Ich celem będzie „przedyskutowanie wysiłków w celu przyspieszenia ostatecznej, w pełni weryfikowalnej denuklearyzacji Korei Północnej”. Szczegółów jednak nie ujawniono.Mimo dwóch szczytów przywódców USA i Korei Północnej, Donalda Trumpa i Kim Dzong Una, politykom wciąż nie udało się osiągnąć ostatecznego porozumienia co do denuklearyzacji. Przyczyną są występujące między nimi rozbieżności co do zakresu ograniczenia północnokoreańskiego programu nuklearnego i stopnia ograniczenia sankcji gospodarczych USA wobec komunistycznego reżimu.W marcu, po fiasku lutowego szczytu Trump-Kim w Hanoi, Waszyngton nałożył na Pjongjang kolejne sankcje. Amerykańscy urzędnicy informowali o możliwości zorganizowania kolejnego szczytu. Gotowość rozmowy z prezydentem USA miał wyrazić przywódca Korei Północnej.W ostatnim czasie w mediach pojawiły się doniesienia o planowanej wizycie Kima w Rosji. We wtorek południowokoreańska agencja Yonhap podała, że w planach jest szczyt z udziałem przywódcy Korei Północnej i prezydenta Rosji Władimira Putina.",,
Spór o emerytury; Polacy nie wiedzą o co chodzi,"Blisko co trzeci Polak deklaruje, że nie wie o co chodzi w sporze koalicji PO-PSL wokół reformy emerytalnej, a ci, którzy mają na ten temat zdanie, rację przyznają PSL – wynika z sondażu TNS OBOP dla programu „Forum” w TVP Info.",,,
"„Rosja nie ma wrogów, wrogów ma antyludzki reżim Putina”. Biznesmen wzywa do buntu","Rosyjski biznesmen Jewgienij Cziczwarkin wezwał Rosjan do sprzeciwu wobec militarystycznej propagandy Władimira Putina. Na blogu prowadzonym na stronach radia Echo Moskwy napisał, że podsycana przez Kreml „pseudopatriotyczna histeria może rozlać się kolejnym morzem krwi”.","Cziczwarkin związany jest z rosyjską opozycją. W 2008 roku uciekł z Rosji i przebywa na emigracji w Wielkiej Brytanii. W tekście zatytułowanym „Wynoście się ze swoją wojną” biznesmen porównał Związek Radziecki i współczesną Rosję do „organizacji typu więziennego”.  Według biznesmena Moskwa nie jest w stanie zaproponować swoim sąsiadom niczego, oprócz „oceanów krwi, dziesiątek milionów połamanych kości, życiorysów i absurdalnych strat”. W dniu, w którym Rosjanie świętują Dzień Obrońcy Ojczyzny, rosyjski biznesmen wezwał rodaków, aby sprzeciwiali się militarystycznej propagandzie Kremla.",,
Uratowano ponad 300 imigrantów płynących do Włoch. Wśród nich dzieci i kobiety w ciąży,"Około 318 imigrantów zostało uratowanych przez załogę islandzkiego statku marynarki, biorącego udział w patrolu granicznym UE na Morzu Śródziemnym – poinformowały włoskie media. Statek z uchodźcami został namierzony między Sycylią a wybrzeżem Libii.","Islandzki statek Landhelgisgaeslan zawinął do sycylijskiego portu Pozzallo z uratowanymi na pokładzie. Wśród uchodźców znalazło się 14 dzieci i pięć kobiet w ciąży, które zostały przewiezione do szpitala.Włoska policja zidentyfikowała i zatrzymała ośmiu tunezyjskich handlarzy podejrzewanych o zorganizowanie przeprawy.Liczba stale rośnieWedług raportów, imigranci pochodzili z 13 różnych krajów: Sudanu, Ghany, Maroka, Mali, Mauretanii, Senegalu, Pakistanu, Nigerii, Syrii, Palestyny, Erytrei, Indii i Tunezji.Konflikty na Bliskim Wschodzie i w Afryce Północnej, szczególnie w Libii, doprowadziły do ​​wzrostu liczby nielegalnych imigrantów pragnących dostać się do Europy.Liczba uchodźców przybywających nielegalnie do UE w 2014 roku, powiększyła się prawie trzykrotnie, do 276 tysięcy osób.Według raportu ONZ, co najmniej 3,5 tys. osób zginęło w minionym roku podczas próby przekroczenia Morza Śródziemnego, co czyni tę trasę najbardziej niebezpieczną dla imigrantów próbujących dostać się do Europy.",,
Trump zaskoczony wizytą irańskiego ministra na szczycie G7,"Biały Dom poinformował, iż Donald Trump nie został wcześniej powiadomiony o zaproszeniu na szczyt G7 delegacji z Iranu. Dziś minister spraw zagranicznych Iranu Mohammad Dżawad Zarif pojawił się we francuskim kurorcie Biarritz, gdzie od wczoraj obradują przedstawiciele najważniejszych pod wzgędem gospodarczym państw świata.","Trump, który także uczestniczy w szczycie G7 we Francji, odmówił komentarza na temat wizyty irańskiego ministra. Strona francuska poinformowała, że irański minister przyleciał na rozmowy ze swoim francuskim odpowiednikiem i że nie jest planowane jego spotkanie z amerykańskim prezydentem.Wizyta Zarifa w Biarritz w czasie, gdy trwają tam obrady G7, nie była wcześniej zapowiadana. Strona francuska poinformowała dzisiaj, że irański minister był w piątek na rozmowach w Paryżu i w ostatnich godzinach zdecydowano się zaprosić go na dalsze rozmowy właśnie we francuskim kurorcie. Zarif przyjechał by spotkać się ze swoim francuskim odpowiednikiem Jean-Yves Le Drianem. Decyzję o zaproszeniu irańskiego ministra do Biarritz strona francuska miała podjąć po wczorajszej kolacji w ramach szczytu G7, kiedy to jednym z tematów dyskusji był właśnie Iran.",,
Europoseł Karol Karski wybrany na skarbnika PE,"Parlament Europejski wybrał Karola Karskiego, europosła Prawa i Sprawiedliwości, na stanowisko skarbnika. Będzie on jedną z pięciu osób sprawujących tę funkcję. Krasnodębski pełnił funkcję kwestora również w poprzedniej kadencji.",,,
„Uratowaliśmy sporo pieniędzy podatnika”; „Nie da się zastąpić śmigłowca karabinkiem”,"– W armii muszą być i karabiny nowe, i śmigłowce. Całe szczęście, że Caracale nie zostały przez polską armię zakupione – powiedział w programie „Minęła 8” Adam Andruszkiewicz (Wolni i Solidarni), komentując francuskie problemy z helikopterami. – Uratowaliśmy sporo pieniędzy podatnika – ocenił Szymon Szynkowski vel Sęk (PiS), natomiast Gabriela Lenartowicz z Platformy Obywatelskiej zauważyła, że „nie da się zastąpić śmigłowca karabinkiem”.","Caracale były wybrane do końcowych rozmów w przetargu na wielozadaniowe śmigłowce dla wojska. W 2016 r. Ministerstwo Rozwoju poinformowało, że ofertę offsetową Airbus Helicopters uznało za niezadowalającą, a dalsze negocjacje za bezprzedmiotowe. Teraz francuski resort obrony ujawnił, że ponad połowa samolotów i helikopterów wojskowych nie może latać, bo ich naprawy są zbyt drogie. W przypadku helikopterów Caracal, które miała kupić Polska, odsetek ten wynosi ponad 75 proc. – To ukazuje, jak absurdalny był tamten kontrakt i jak przepłacone byłyby te śmigłowce, gdybyśmy w porę nie zareagowali. Na szczęście jeszcze był czas na reakcję. Było wielkie oburzenie na rząd PiS, dlaczego tę decyzję podjął. Dzisiaj już mało kto pamięta, że uratowaliśmy sporo pieniędzy podatnika – powiedział Szymon Szynkowski vel Sęk. Wskazał, że na armię przeznaczanych jest ponad 2 proc. PKB i nikt nie może mieć wątpliwości, że „rząd Beaty Szydło, a teraz pana premiera Morawickiego, będzie bardzo mocno inwestował właśnie w zwiększanie potencjału obronnego państwa”. „Nie ma maszyn, tylko deklaracje”  Odnosząc się do francuskich problemów z Caracalami Gabriela Lenartowicz (PO) powiedziała, że  ocenią je eksperci, natomiast Polska „nie ma żadnych maszyn, tylko deklaracje”. – I te deklaracje wiążą się także z tą kwotą wydatkowaną na armię, bo tak naprawdę ona jest wydatkowana wirtualnie, czyli tylko budżetowo, a w rzeczywistości do armii wyposażenie,  które ma podnieść naszą obronność nie trafia – powiedziała. Prowadzący program zauważył, że do armii trafiły haubice Krab, moździerze samobieżne Rak. Został też podpisany kontrakt na 53 tys. karabinków Grot. – Zwłaszcza karabinki zastąpią wszystkie możliwe śmigłowce nam obiecywane  – ironizowała Gabriela Lenartowicz. Szymon Szynkowski vel Sęk zwrócił uwagę, że  w przypadku wojny hybrydowej to jest bardzo ważne wyposażenie armii. – Więc proszę zweryfikować listę potrzebnego wyposażenia i uzyskać akceptację fachowców od obronności. Ja się nim nie czuję, ale wiem, że skoro wszyscy byli zgodni co do tego, że nam są potrzebne śmigłowce, a ich nie mamy, to znaczy, że coś jest nie tak. Nie da się zastąpić śmigłowca karabinkiem – powiedziała. „Do modernizacji armii należy podchodzić merytorycznie”  – W armii muszą być i karabiny nowe, i śmigłowce. Całe szczęście, że Caracale nie zostały przez polską armię zakupione. Widzimy dzisiaj jak by to się skończyło tragedią dla polskiego budżetu i polskiej armii – powiedział  Adam Andruszkiewicz, Wolni i Solidarni.",,
Ambasador RP w Niemczech: W Europie trwa rywalizacja polityk historycznych,"– Polityka historyczna wytwarza napięcie między historią a tym, do czego może być wykorzystywana. Pojęcie prawdy schodzi na dalszy plan i ustępuje interesom państw – przestrzegał ambasador RP w Niemczech prof. Andrzej Przyłębski podczas debaty „II wojna światowa: Zakłamane narracje historii”.","Organizatorem debaty w Muzeum Powstania Warszawskiego był Warsaw Institute. Badacze związani z tym think tankiem zajmują się w swoich badaniach kwestiami geopolitycznymi, szczególnie pozycją Polski w Europie Środkowej. Podczas dyskusji odwoływano się m. in. do wpływu bieżącej polityki na kształtowanie polityki historycznej i badań historycznych. Zdaniem przedstawicieli Warsaw Institute czynniki te wpływają między innymi na współczesną świadomość historyczną społeczeństw tej części Europy oraz stosunki międzynarodowe. Zdaniem ambasadora w Berlinie prof. Andrzeja Przyłębskiego niebezpieczeństwem dla badań nad historią jest rezygnacja z docierania do prawdy obiektywnej i zastąpienie jej „budowaniem narracji”.  – Polityka historyczna wytwarza napięcie pomiędzy historią a tym, do czego może być wykorzystywana. Często pojęcie prawdy schodzi na dalszy plan i ustępuje interesom państw – podkreślił ambasador. W jego opinii w latach 90. ubiegłego wieku duża część intelektualistów uległa złudzeniu „końca historii” i uznała, że jej badanie nie ma bezpośredniego przełożenia na współczesność. – Okazało się, że polityka historyczna wciąż jest mocna i widać, że również w niej zwyciężają silniejsi – zaznaczył.  Dr Jasina dodał, że symbolem wielu błędów popełnionych przez Polskę w budowaniu własnej polityki historycznej jest dzisiejsze niezrozumienie dla wysuwanych wobec Niemiec postulatów odszkodowań lub innych form zadośćuczynienia za zbrodnie popełnione w czasie II wojny światowej na obywatelach Rzeczypospolitej. W jego ocenie Polska jest dopiero na początku drogi do zbudowania własnej spójnej polityki historycznej. Ambasador prof. Andrzej Przyłębski ocenił, że podczas rozmów z przedstawicielami niemieckiej klasy politycznej kwestia reparacji wojennych jest tematem niezwykle drażliwym. W tym kontekście tłumaczył, że niemiecka pamięć historyczna ma wybiórczy charakter i szczególną rolę odgrywa w niej historia Holokaustu, a nie np. kwestia zbrodni na innych narodowościach. – Dlatego podczas wizyty w Auschwitz kanclerz Merkel powiedziała, że Holokaust jest częścią niemieckiej tożsamości. Te słowa trzeba interpretować jako przyznanie, że Niemcy byli w stanie dokonać tak wielkiej zbrodni, ponieważ wynika to z ich doświadczeń historycznych – zaznaczył ambasador.  – Niemiecka polityka historyczna polega na wybieraniu faktów historycznych i ich składaniu w pozytywną dla Niemiec całość, a nie totalnym zakłamywaniu, tak jak w przypadku rosyjskiej polityki – wyjaśniał. Jak zauważył dr Krzysztof Rak, ekspert w dziedzinie stosunków międzynarodowych z Fundacji Współpracy Polsko-Niemieckiej, problemem polskiej polityki historycznej dotyczącej okresu II wojny światowej jest niemal zupełny brak zainteresowania badaczy.  Jego zdaniem szczególnie „nieprzepracowana pozostaje historia dyplomacji”, a to powoduje przypisywanie Polsce współodpowiedzialności za wybuch II wojny. Remedium byłoby tu budowanie szerokich programów badawczych. Dr Rak podkreślił, że w stosunkach z Rosją niemożliwe jest „ściganie się” w budowaniu narracji historycznej. – W tamtejszej historiografii dominuje narracja stalinowska, a nie putinowska. Jest konsekwentnie realizowana od zakończenia II wojny światowej w zgodzie z ówczesnymi wskazówkami samego Stalina – powiedział.  Do jego opinii odniósł się dr Łukasz Jasina. Jego zdaniem pamięć o „wielkiej wojnie ojczyźnianej” jest jednym z najważniejszych elementów współczesnej rosyjskiej pamięci historycznej.  – Zakłamana i zmanipulowana historia przedstawiana w Rosji polega na założeniu, że odegrała ona wyłącznie rolę pozytywną i inne kraje powinny spłacać wobec niej dług wdzięczności – dodał dr Jasina. Uczestnicy debaty odpowiedzieli na pytanie o to, kiedy zakończyła się II wojna światowa. Zdaniem ambasadora Przyłębskiego i dr. Jasiny rozdział ten nie jest zamknięty tak długo, jak żyją świadkowie i uczestnicy tamtych wydarzeń; dlatego tak ważne jest uwzględnianie ich potrzeb w dyskusjach nad reparacjami.  – Wojna nie skończyła się. Zakończy się dopiero, gdy ci, którzy byli za nią odpowiedzialni, dokonają wobec ofiar ekspiacji i zadośćuczynienia, choćby przez opiekę nad jej ofiarami pod koniec ich życia – tłumaczył dr Krzysztof Rak.",,
Demonstracja w Kijowie. Weterani  obawiają się „kapitulacji” w Donbasie,"Kilka tysięcy osób, głównie weteranów, zebrało się w Kijowie pod siedzibą administracji prezydenta Ukrainy, aby demonstrować pod hasłem: „Powstrzymać kapitulację”. Demonstranci obawiają się, że Wołodymyr Zełenski dąży do wycofania się z walk o okupowane przez separatystów części Donbasu.  Demonstranci spalili białą flagę, wykrzykując: „Nie ma Ukrainy bez Donbasu i Krymu”.","Inicjator akcji, popularny w sieciach społecznościowych wolontariusz i bloger, posługujący się pseudonimem „Serge Marco”, podkreślił, że demonstracja nie ma wydźwięku politycznego i nie jest skierowana przeciwko urzędującemu prezydentowi.– Nie występujemy przeciwko Zełenskiemu, ale wymagamy realizacji jego obietnic wyborczych takich jak deoligarchizacja. W tym momencie nie ma złudzeń co do tego, że nowy prezydent jest jednak częścią oligarchicznego systemu. Dajemy mu szansę by wyszedł do środowiska weteranów i zbudował przejrzyste procesy, które nie pozwolą Ukrainie ponieść strat na arenie międzynarodowej – zaznaczył Serge Marco.Mimo wezwań demonstrujących, nie wyszedł do nich żaden przedstawiciel prezydenta Zełenskiego. – Jest nam potrzebny dialog. Jeśli prezydent zacznie brać nas teraz pod uwagę, będziemy rozmawiać. Jeśli nie, niech będzie gotowy na kolejne manifestacje naszego sprzeciwu – podkreślił aktywista.Weterani chcą negocjowaćJednym z postulatów demonstrujących jest włączenie przedstawicieli weteranów wojny na wschodzie kraju do negocjacji prowadzonych w Mińsku na Białorusi. – Te negocjacje odbywają się o nas, ale bez nas. To niedopuszczalne, że tak naprawdę nie wiemy, co omawiane jest w Mińsku – stwierdził inicjator demonstracji.19 czerwca w Mińsku odbędzie się kolejne spotkanie trójstronnej grupy kontaktowej w sprawie Donbasu. Zasiadają w niej Ukraińcy, Rosjanie i przedstawiciele Organizacji Bezpieczeństwa i Współpracy w Europie (OBWE), a także wysłannicy separatystów. Ostatnie spotkanie grupy odbyło się w zeszłą środę. Było to pierwsze spotkanie po dłuższej przerwie, związanej z wyborami prezydenckimi na Ukrainie; ukraińskiej delegacji przewodniczył były prezydent Leonid Kuczma. Po rozmowach ogłoszono, że strony wyraziły zamiar rozpoczęcia wycofywania sił i środków w okolicach Stanicy Ługańskiej oraz gotowość do podpisania porozumienia o zawieszeniu broni. Na konferencji prasowej w Kijowie Kuczma wyjaśnił, że strona ukraińska nie powinna odpowiadać na prowokacyjne ataki, dokonywane przez separatystów z obiektów cywilnych. – Jest jeszcze jeden problem: prowokacyjne ostrzały, gdy jakaś wyrzutnia wjeżdża na teren przedszkola, staje pod domem mieszkalnym czy w ogóle prowadzi ostrzał naszego terytorium z terenów zamieszkałych przez ludzi. Powiedzcie mi, proszę, czy jeśli widzimy, że tak właśnie jest, że jesteśmy atakowani z przedszkola, to możemy na to odpowiadać? – pytał były prezydent.Słowa te oburzyły społeczność weteranów zaangażowanych w wojnę na wschodzie, którzy uważają, że zawieszenie odpowiedzi na ostrzał zwielokrotni straty wśród ukraińskich żołnierzy na Donbasie i skończy się utratą na rzecz separatystów kolejnych części obwodów donieckiego i ługańskiego.Rzeczniczka Zełenskiego Julia Mendel powiedziała, że wstrzymanie ognia jest konieczne, ponieważ ukraińska strona daje się zwieść prowokacjom, gdy wspierani przez Rosję separatyści strzelają z miejsc użytkowanych przez cywili.„Nie jestem gotów, by siedzieć bezczynnie”– Wymaganie od żołnierzy, by nie strzelali, to brak szacunku wobec zawodu wojskowego. Naturalnie nie ufamy Rosji, nie ufamy też porozumieniom mińskim ani nowej władzy. Sam zerwałem niedawno kontrakt w Siłach Zbrojnych Ukrainy. Jestem gotowy, by walczyć za mój kraj i jego ziemię, a nie na to, by bezczynnie siedzieć w okopie i czekać, aż ktoś do mnie strzeli i zginę – przekonywał na demonstracji Andrij, jeden z weteranów.",,
Rosja rozmieściła w Syrii system obrony przeciwlotniczej,"Ministerstwo obrony Rosji potwierdziło we wtorek, że w Syrii został rozmieszczony zaawansowany system rakietowej obrony powietrznej Antej-2500. Jak zwraca uwagę Pentagon, nie jest jasne, w jakim celu Rosjanie rozmieścili ten system w Syrii.","System S-300VM „Antey-2500”, w kodzie NATO znany jako SA-23 Gladiator, jest jedną z wersji systemu obrony przeciwlotniczej i przeciwrakietowej S-300, zaprojektowanego do ochrony oddziałów wojskowych i strategicznych instalacji wojskowych. System został umieszczony w mieście Tartus nad Morzem Śródziemnym i chroni znajdującą się tam bazę morską. W komunikacie rosyjski resort obrony stwierdził: „Baterie rakiet mają zapewnić bezpieczeństwo bazy morskiej. Nie jest jasne, dlaczego rozmieszczenie S-300 wywołało taki alarm wśród naszych zachodnich partnerów”. Odpowiedź PentagonuJak zauważył rzecznik Pentagonu Peter Cook, deklarowanym celem Rosji w Syrii jest walka z ekstremizmem. Ani tzw. Państwo Islamskie, ani funkcjonujący na terenie Syrii oddział Al-Kaidy nie dysponują środkami bojowymi, które ten system miałby zwalczać.  Rzecznik Pentagonu, spytany czy rosyjski system stwarza zagrożenie dla samolotów amerykańskich, stwierdził że: „to zależy, jak Rosjanie zamierzają go wykorzystywać”. Jak informuje agencja Associated Press, Peter Cook podkreślił również, że Stany Zjednoczone będą zapewniać bezpieczeństwo swoim siłom i że te siły mają prawo do działania w samoobronie. Wsparcie dla al-AsadaFox News z kolei zwraca uwagę, że rozmieszczenie tak nowoczesnej broni w Syrii świadczy o rosnącym zaangażowaniu Kremla w obronę reżimu prezydenta Baszara al-Asada. Fox wspomina, że do rozmieszczenia systemu doszło po załamaniu się rozejmu w Syrii i zerwaniu bezpośrednich rozmów na temat sytuacji w tym kraju między Rosją a USA.Rozmówcy Fox News twierdzą, że system Antej-2500 ma możliwości zestrzeliwania w Syrii amerykańskich manewrujących pocisków rakietowych. Elementy rosyjskiego systemu antybalistycznego i przeciwlotniczego przywieziono do Syrii i rozmieszczono w weekend. Według popularnej stacji informacyjnej, to pierwszy taki wypadek, gdy Rosjanie rozmieścili system tego typu poza granicami swojego kraju.",,
Prognoza pogody zaskakuje: nadchodzą upały,"Instytut Meteorologii i Gospodarki Wodnej informuje, że Europa północna i Wyspy Brytyjskie są w zasięgu niżów z układami frontów atmosferycznych. Natomiast nad pozostałym obszarem kontynentu pogodę kształtuje rozległy wyż z centrum nad Ukrainą. Polska będzie pod wpływem wyżu. We wtorek temperatura na Dolnym Śląsku może osiągnąć nawet 30 stopni Celsjusza.","W poniedziałek temperatura maksymalna wyniesie od 21 st. C na wschodzie i nad morzem do 27 na południowym zachodzie. Zachmurzenie kraju będzie niewielkie, na północy kraju okresami umiarkowane. Wiatr słaby, okresami umiarkowany, na wybrzeżu porywisty, południowy i południowo-zachodni.Ciśnienie w południe w Warszawie wyniesie 1009 hPa i będzie się nieznacznie wahać. Temperatura maksymalna – ok. 23 st. C. W nocy zachmurzenie małe. Temperatura minimalna wyniesie ok. 13 st. C. We wtorek temperatura maksymalna od 23 st. C na północnym wschodzie i w rejonie Zatoki Gdańskiej, około 26 w centrum, do 30 miejscami na Dolnym Śląsku. Wiatr słaby i umiarkowany, na Śląsku Dolnym i Opolskim porywisty, południowy.",,
Przesłuchanie Czarneckiego zakończone. Zabezpieczono nośniki,"Po ponad 11 godzinach zakończyło się przesłuchanie Leszka Czarneckiego. Miliarder składał zeznania w związku z doniesieniem, według którego w marcu br. ówczesny przewodniczący KNF Marek Chrzanowski miał mu złożyć korupcyjną propozycję.","Prokurator Tomasz Tadla przekazał, że Czarnecki zakończył składanie zeznań i przekazał prokuratorze nośniki danych. – Czynność została zakończona świadek został przesłuchany i zabezpieczone zostały nośniki przekazane przez świadka – - zaznaczył.– Nagrania przekazane przez świadka dotyczą zarówno nagrania dźwięku, jak i obrazu. Żeby zweryfikować te informacje potrzebne będą specjalistyczne badania i czynności z udziałem biegłych – wskazał prokurator.Obszerna materiaJak dodał, „będą kontynuowane czynności z udziałem tego świadka, ale będą przesłuchiwani też inni świadkowie ponieważ materia tej sprawy jest skomplikowana obszerna i tego wymaga prawidłowe wyjaśnienie tej sprawy”.Prokurator nie ujawnił kolejnych planowanych czynności, które zamierza podjąć prokuratura w tej sprawie uzasadniając decyzję wczesnym etapem śledztwa.Sam przedsiębiorca, który wyszedł w towarzystwie mec. Romana Giertycha, oświadczył, że nie może komentować sprawy. Stwierdził jedynie, że „przesłuchanie szło bardzo sprawnie”.Czarnecki, wchodząc w poniedziałek rano do prokuratury, ocenił, że dla niego jest to „przede wszystkim afera korupcyjna”. Pytany o polityczne komentarze w tej sprawie, powiedział, że „nie chce wchodzić w politykę”.",,
„Przyszły Sejm bez Rozenka i Palikota”,"– Pan Rozenek i pan Palikot to gwiazdy jednego sezonu. Jestem pewien, że przyszłym Sejmie już ich nie będzie – tak przewodniczący SLD Leszek Miller skomentował w TVP Info słowa Andrzeja Rozenka, który nazwał go m.in. bezwzględnym draniem. Były premier ostro wypowiedział się także o OFE zapowiadając poparcie propozycji rządowych w tej sprawie, jednak pod pewnymi warunkami.",,,
PKO ma już sto lat. Powstała na mocy dekretu marszałka Józefa Piłsudskiego,"Dokładnie przed stu laty, 7 lutego 1919 r., podpisany został przez m.in. Józefa Piłsudskiego dekret o utworzeniu Pocztowej Kasy Oszczędności, czyli PKO. Nowo powstałej instytucji powierzono misję zorganizowania w Polsce systemu gromadzenia oszczędności po latach zaborów i zniszczeniach pierwszej wojny światowej.","Pod dekretem o utworzeniu Pocztowej Kasy Oszczędności podpisali się także premier Ignacy Paderewski oraz minister poczty i telegrafów Hubert Linde. Mimo trudności, w tym różnic w poziomie rozwoju życia gospodarczego, używanych walut i organizacji obrotu pieniężnego, PKO realizowała powierzone zadanie z powodzeniem. Dzięki temu możliwe było jej zaangażowanie w kluczowe w tamtym okresie inwestycje państwa, w tym budowę portu i miasta Gdyni czy Centralnego Okręgu Przemysłowego. Dekadę później PKO była największym depozytariuszem oszczędności Polaków.W czasie okupacji niemieckiej kasa funkcjonowała w Generalnym Gubernatorstwie pod zarządem niemieckim. Po wojnie, w 1945 r. działalność Kasy została wznowiona. 1 listopada 1987 r. PKO zmieniała nazwę na Powszechna Kasa Oszczędności Bank Państwowy, czyli PKO BP. Od kwietnia 2000 roku jest jednoosobową spółką Skarbu Państwa pod nazwą Powszechna Kasa Oszczędności Bank Polski Spółka Akcyjna.Z okazji setnej rocznicy powstania banku przedstawiciele zarządu i dyrekcji dyskutowali w czwartek w Warszawie, o tym, co udało się już osiągnąć, a co bank ma jeszcze w planach. – Hołdujemy zasadzie, żeby teraz współtworzyć przyszłość – podkreślił podczas spotkania Zbigniew Jagiełło, prezes PKO Banku Polskiego, odwołując się do strategii firmy, która zakłada, że PKO BP ma w przyszłości stać się przede wszystkim instytucją technologiczną z licencją bankową.",,
Rosja otwiera wenezuelski front starcia z USA,"Wysłanie przez Kreml do Wenezueli rosyjskich żołnierzy wywołało ostrą reakcję Waszyngtonu. Amerykanie mają świadomość, że Rosja chce wykorzystać konflikt polityczny w tym kraju do poprawy swojej pozycji w rywalizacji z USA. Wenezuela, po Syrii i Ukrainie, staje się w ten sposób kolejnym frontem pośredniego starcia Rosji ze Stanami Zjednoczonymi.","Informacja o wylądowaniu w stolicy Wenezueli – Caracas dwóch rosyjskich samolotów wojskowych – pasażerskiego Iła-62M i ciężkiej maszyny transportowej An-124 – z około stu żołnierzami na pokładach, wśród których znalazł się też szef sztabu rosyjskich wojsk lądowych, generał Wasilij Tonkoszkurow, to dowód, że Kreml postanowił podwyższyć stawkę swojej rywalizacji z USA. Znamienne, że oba samoloty dotarły do Wenezueli z Rosji z międzylądowaniem w Syrii. To właśnie w tym doświadczonym od wielu lat krwawą wojną domową kraju interwencja rosyjska po stronie reżimu Baszara al-Asada umożliwiła dyktatorowi zachowanie władzy. To właśnie z niego też niedługo mają się wycofać prawie wszyscy amerykańscy żołnierze Stanów Zjednoczonych. USA od lat nie potrafiły bowiem znaleźć rozwiązania syryjskiego konfliktu i ostatecznie pod rządami prezydenta Donalda Trumpa postanowiły wycofać się z niego, pozostawiając go na łasce Asada, Rosji, Iranu i Turcji. Obecnie tak ostentacyjna postawa Rosji w kwestii kryzysu w Wenezueli jest nie lada problemem dla Waszyngtonu, który jednoznacznie opowiedział się po stronie opozycji, popierając jej lidera Juana Guaido, który ogłosił się tymczasowym prezydentem kraju. Od samego początku konfliktu – Moskwa ustawiła się jako obrońca reżimu socjalistycznego prezydenta Nicolasa Maduro. Ten zaś, podobnie jak Asad, wyczuł, że dzięki oddaniu się pod „opiekę” Kremla ma szansę przetrwać kryzys i utrzymać się u władzy.  Rosyjskie zaangażowanie w Wenezueli ostro skrytykował doradca prezydenta USA ds. bezpieczeństwa narodowego John Bolton. „Stany Zjednoczone nie będą tolerować tego, by wrogie obce mocarstwa utrudniały realizację wspólnych celów Zachodniej Półkuli – demokracji, bezpieczeństwa i rządów prawa. Wenezuelskie wojsko musi stać po stronie narodu wenezuelskiego” – napisał na Twitterze Bolton. „USA wysyłają żywność i lekarstwa, aby pomóc Wenezuelczykom. Zamiast wysyłać bombowce zdolne do przenoszenia broni jądrowej i siły specjalne, by wspierać skorumpowanego dyktatora, Rosja powinna współdziałać ze wspólnotą międzynarodową, aby pomagać narodowi wenezuelskiemu” - podkreślił w kolejnym wpisie. Amerykanom opowiedziała rzeczniczka rosyjskiego MSZ Marija Zacharowa, która podkreśliła, że przylot rosyjskich żołnierzy do Caracas nie jest niczym zaskakującym, gdyż oba kraje wiąże porozumienie o współpracy wojskowej podpisane w 2001 r. – Federacja Rosyjska rozwija współpracę z Wenezuelą, przestrzegając zapisów konstytucji tego kraju i szanując inne normy prawne – zapewniła Zacharowa.  Według Radia Swoboda rosyjscy żołnierze mają prowadzić szkolenie techniczne i treningi związane z obsługą sprzętu wojskowego. W grudniu niezależne rosyjskie media informowały, że do Wenezueli przyleciały dwa rosyjskie bombowce strategiczne Tu-160. W styczniu pojawiły się doniesienia o dotarciu do tego kraju najemników z Grupy Wagnera, którzy mieli wspierać służby siłowe i wojsko Maduro. Wagnerowcy „wsławili się” walkami m.in. w Syrii, na Ukrainie, a ostatnio w Sudanie. Portal Defence24 przypomina, że Rosja nie tylko wspiera politycznie reżim Maduro, ale również zainwestowała w tamtejszy sektor naftowy. „Trwają również przygotowania do podjęcia licencyjnej produkcji broni strzeleckiej systemu Kałasznikowa. Jeszcze w czasach poprzednika Maduro, Hugo Chaveza, Caracas dokonało znacznych zakupów broni w Rosji, w tym m.in. myśliwców Su-30MK oraz zestawów przeciwlotniczych S-300 i Buk-M2.” – podkreśla Defence24. W grudniu „Niezawisimaja Gazieta” pisała, że Kreml może rozmieścić bazę wojskową na wyspie La Orchilla na Morzu Karaibskim, położonej około 200 km na północny wschód od Caracas. Na wyspie tej działa już baza marynarki wojennej i lotnisko wojskowe.  Nie wiadomo jeszcze, jak na zwiększenie zaangażowania Moskwy w Wenezueli zareaguje Donald Trump. Amerykański przywódca, chociaż wcześniej bardzo krytycznie wypowiadał się o Maduro, to zapowiadał, że nie wyśle do Wenezueli armii. Nie wykluczył jednak zastosowania w przyszłości wszelkich środków, łącznie z militarnymi. Na razie jednak Amerykanie uderzają w reżim Maduro politycznie, przez przekonywanie coraz większej liczby krajów do wyrażenia  poparcia dla wenezuelskiej opozycji – i ekonomicznie, wprowadzając kolejne drastyczne sankcje. Kilka dni temu Bolton zapowiadał nałożenie kolejnych finansowych sankcji na reżim Maduro. „Jak jasno powiedział prezydent Trump, najsurowsze sankcje dopiero nadejdą. Jeśli nie skończy się uzurpacja Maduro, to on i jego poplecznicy zostaną finansowo zduszeni” - napisał Bolton na Twitterze. W tym tygodniu Izba Reprezentantów będzie głosowała nad trzema projektami ustaw dotyczącymi Wenezueli: o pomocy humanitarnej,  ograniczeniu transferów uzbrojenia, a także o ocenie zagrożenia powodowanego przez działania Kremla w tym kraju. Przyjęcie ostatniego projektu spowoduje, że sekretarz stanu będzie musiał w ciągu 120 dni przedstawić raport na temat stanu współpracy wojskowej między Rosją a Wenezuelą, a także oceny zagrożenia, jakie ona za sobą niesie. W ciągu kolejnych 30 dni będzie zobowiązany do przedstawienia strategii przeciwdziałania tym zagrożeniom.  Autor jest dziennikarzem Polskiego Radia. Kongresmenów będą zapewne najbardziej interesować informacje o potencjalnym zagrożeniu dla bezpieczeństwa energetycznego Stanów Zjednoczonych w związku z mającą siedzibę w tym kraju wenezuelską firmą CITGO. Przed trzeba laty państwowy wenezuelski koncern naftowy PDVSA użył bowiem 49,9 proc. akcji CITGO jako zabezpieczenia pożyczki zaciąganej w rosyjskiej firmie Rosnieft. To oznacza, że w przypadku bankructwa PDVSA Rosnieft mógłby przejąć fragment infrastruktury energetycznej na terenie USA. Jest to możliwe, gdyż pod koniec stycznia USA nałożyły sankcje na eksport ropy przez PDVSA. Wenezuela czerpie 96 proc. przychodów właśnie ze sprzedaży ropy naftowej. Stany Zjednoczone systematycznie zwiększają presję na władze Caracas i co raz bardziej odcinają Wenezuelę od systemu finansowego. Blokują również aktywa osób z otoczenia dyktatora. USA nałożą również restrykcje na zagraniczne banki i instytucje finansowe, które udzielą wsparcia wenezuelskiemu reżimowi. Odbierze to możliwość udzielania Wenezueli kredytów, ograniczy dochody tego kraju, a także posługiwanie się zagranicznymi walutami. USA mogą również uniemożliwić przeprowadzanie w nim transakcji bezgotówkowych.  Sytuacja ekonomiczna tego kraju jest dramatyczna. Brakuje pożywienia, lekarstw, a inflacja ma według prognoz Międzynarodowego Funduszu Walutowego wynieść 10 mln proc. Skalę problemów Wenezueli powiększyła ponowna awaria prądu, w wyniku której 80 proc. kraju pogrążyło się w ciemnościach. Do  awarii doszło w jednej z największych hydroelektrowni na świecie – Guri na rzece Caroni. Reżim znów oskarżył o dokonanie sabotażu Stany Zjednoczone i przeciwników politycznych rządu. Do wcześniejszej awarii doszło w tym kraju 7 marca. Przez tydzień nie działały m.in. szkoły, sklepy i transport publiczny. Ogromne problemy mieli pacjenci szpitali, które nie miały własnych generatorów.",,
Angela Merkel podtrzymuje wspólne ustalenia szczytu G7,"Pomimo nagłego wycofania przez Donalda Trumpa swojego podpisu pod końcowym komunikatem szczytu G7, Niemcy nadal podtrzymują ostateczną wersję podpisanego wcześniej dokumentu. Taką informację podał dziś rzecznik prasowy rządu Steffen Seibert.","Kanclerz z rezerwą przyjęła wiadomość o wycofaniu się Stanów Zjednoczonych ze wspólnego końcowego oświadczenia – napisał Seibert. „Niemcy nadal w całości popierają wspólnie uzgodniony komunikat” – miała powiedzieć rano w Berlinie Angela Merkel po przylocie z Kanady. Niemieckie media ostro krytykują Donalda Trumpa za wycofanie podpisu, pisząc, że jest to nieodpowiedzialne działanie. „Szczyt G7” zakończył się historycznym fiaskiem twierdzi telewizja N-TV, Trump wycofując podpis doprowadził do zderzenia „szczytu” ze ścianą – dodaje hamburski tygodnik „Stern”. Agencja DPA zastanawia się, czy w obecnej sytuacji utrzymywanie „szczytu” w formie G7 ma jeszcze jakikolwiek sens. Niemieckie media twierdzą, że wiadomość o nagłym wycofaniu się USA z końcowej deklaracji zaskoczyła Angelę Merkel w samolocie podczas powrotu z Kanady do Berlina.",,
Polacy polubili socjal? Raczej doceniają szacunek rządzących [OPINIA],"PiS o wiele lepiej niż opozycja zrozumiał demograficzne, ekonomiczne i komunikacyjne wyzwania stojące przed Polską. Stąd wciąż wysokie notowania rządzącej partii.","Wbrew temu, co mówiono o niemałej części polskiego społeczeństwa nie tylko na początku transformacji, byliśmy  i jesteśmy jednym z najbardziej zapracowanych społeczeństw Europy. Polki i Polacy szukali pracy w całym kraju, a gdy często nie mogli znaleźć jej na miejscu, albo była naprawdę marna – decydowali się na emigrację zarobkową, legalną i nielegalną. Te długie rozłąki zaszkodziły zresztą niejednej rodzinie, choć wielu dały po prostu finansowy oddech i wyjście z totalnej beznadziei. Bo w III RP, której główną ideologią był lumpenliberalizm, zwykły człowiek, przeciętny pracownik był często po prostu niczym. „Jak ci się nie podoba, to tam są drzwi/brama” – to proste stwierdzenie szefa przyswajały sobie kolejne roczniki wchodzące na rynek lub próbujące utrzymać się na rynku pracy.Dziś sprawy mają się inaczej. Może nie zupełnie inaczej – ale zauważalnie. Gdy chodzę po ulicach wielu miast, a podróżuję także po Polsce B, widzę znacznie częściej niż kiedyś ogłoszenia na drzwiach lokali: „szukam pracownika”. Dla wielu pracodawców (naprawdę rozumiem te problemy i nie cieszą mnie one, bo potrzebujemy dobrze funkcjonujących biznesów) to naprawdę duży problem. Dla lokali gastronomicznych brak kucharza (nie tylko bardzo dobrego) oznacza problem z funkcjonowaniem. A teraz druga część tej historii: najnowszy sondaż IBRiS pokazuje, że także część elektoratu opozycji, zarówno Koalicji Europejskiej, jak i Wiosny Roberta Biedronia, pozytywnie ocenia „nową piątkę” Prawa i Sprawiedliwości. I to zarówno podniesienie kosztów uzyskania przychodu, jak i 1110 złotych dla emerytów i 500 plus na każde dziecko. A przypomnijmy sobie, jak niedawno szydziły z tego reprezentantki Platformy Obywatelskiej: Julia Pitera i Joanna Mucha. Ale jak ludzie z politycznego establishmentu mają rozumieć ciężko zapracowanych, ale mało zamożnych Polaków? To są zupełnie inne, nieprzystające do siebie rzeczywistości. Wiele wskazuje na to, że opozycję, wspieraną przecież przez znaczną część opiniotwórczych mediów, dusi własne odklejenie od rzeczywistości. Odklejenie od świata, w którym żyło się od pierwszego do pierwszego, pożyczało pieniądze po rodzinie, czyli zwykle od dziadków emerytów i drżało na myśl przed kolejną chwilówką na początku roku szkolnego, bo przecież na dziecko/dzieci trzeba było wydać. Inna rzecz: jak media zaprzyjaźnione z totalną opozycją miałyby pomóc coś zrozumieć ze współczesnej Polski jej politykom, skoro same żyją w innym wymiarze? Oto niedawno redaktor Piotr Kraśko dziwił się niepomiernie, że w Polsce na wsi i w miasteczkach nie ma transportu publicznego. Syty głodnego nie zrozumie, a ten, kto ciągle przejeżdża przez Polskę pierwszą klasą Pendolino, przelatuje nad nią drogimi liniami lotniczymi albo omija szybko na autostradzie w wypasionej bryce – naprawdę nie musi wiedzieć, że całe połacie Polski za rządów Platformy Obywatelskiej wcześniej odcięto od autobusowej, i w znacznej mierze też kolejowej, komunikacji publicznej. Gdy słyszę, że PiS jest partią „staroświecką” i „populistyczną”, to śmiać mi się chce. Przecież to niejednokrotnie wyszydzony „inteligent z Żoliborza”, czyli Jarosław Kaczyński, posłuchał ludzi, którzy wprost mu powiedzieli, jakie są problemy modernizacyjne Polski po trzech dekadach od wyjścia z PRL. A to między innymi paraliż komunikacyjny na prowincji, który utrudnia na co dzień funkcjonowanie milionom Polek i Polaków, mnóstwu polskich rodzin, w których – na przykład – rodzice zamienili się w taksówkarzy, żeby nadążyć za potrzebami edukacyjnymi, towarzyskimi, społecznymi swoich dzieci. I ci rodzice świetnie wiedzą, że często kursujący autobus, choćby między miastem a podmiejską wsią, po prostu by się przydał. I dziś, jak Polska długa i szeroka, widać, jak przybywa dyskusji i projektów dotyczących reaktywowania całych nitek komunikacyjnych: linii kolejowych i autobusowych. Ludzie, nawet jeśli jeżdżą samochodami, mają dość tego, że są zawsze na nie skazani. Także ze względu na korki i smog. Także ze względu na spędzany w samochodzie coraz dłuższy czas i wydatki na paliwo. A cała ta gamoniowata opozycja, partyjna i KOD-owska, cała ta wielkomiejska zadowolona z siebie elitka co najwyżej potrafi skandować: „DE-MO-KRA-CJA”. Ale znacznie gorzej sobie radzi z odpowiedziami na pytanie o jakość życia we współczesnej Polsce – właśnie dla zwykłych ludzi, którzy powinni być beneficjentami decyzji i działań polityków. I podobnie: całe mnóstwo ludzi w Polsce wie już dobrze, że polityka prorodzinna państwa, także transfery finansowe z budżetu do obywateli, naprawdę nie są niczym niezwykłym. I że w krajach o dłuższych lub nieprzerwanych sowieckim socjalizmem tradycjach kapitalistycznych państwo też prowadzi taką politykę, nawet hojniejszą. Polacy dobrze się  o tym przekonali, wędrując za chlebem na Wyspy, do Francji, Niemiec, krajów skandynawskich itd. Zatem, owszem, w tej sprawie PiS także jest o wiele bardziej prozachodni, niż wielu się wydaje. Tylko że rządząca partia jasno mówi, że chce dla Polaków Europy zamożnej, a nie Europy rewolucji obyczajowej – i to na modłę pana Rabieja. A to wkurza niektórych bardzo, naprawdę bardzo mocno. Nigdy tego PiS-owi nie wybaczą, bo ograł i zdyskredytował lewicę obsługującą liberałów: oferując realne wsparcie dla mnóstwa ludzi tam, gdzie jego adwersarze mieli tylko obietnice bez pokrycia. Zresztą Warszawa Trzaskowskiego jest najlepszym przykładem, pokazującym, z kim dobrze żyje Ratusz – przecież nie z autentycznie lewicowym ruchem lokatorskim.Polacy pokochali socjal? Polacy naprawdę nie chcą nic za darmo. I wciąż ciężko pracują. Ale doceniają to, że ktoś wreszcie zauważył też ich potrzeby.",,
"Papież o pokusie, która czai się w internecie: Towarzyszy nam przez całe życie","Papież Franciszek przestrzegł w poniedziałek przed skutkami ciekawości dzieci w internecie, gdzie – jak mówił – znajdują złe rzeczy. W czasie mszy w Domu św. Marty mówił, że trzeba chronić najmłodszych, by nie stały się „więźniami” tej ciekawości.","Franciszek powiedział w homilii, że trzeba dokonać rozróżnienia między dobrą i złą ciekawością.Jako dobrą wskazał tę, która sprawia, że dzieci zadają często pytanie „dlaczego?”.Złą ciekawością ludzi, jak dodał papież, jest wścibstwo, poszukiwanie „brudów”. – To pokusa, która towarzyszy nam przez całe życie. Nie można się jej bać, ale należy uważać i mówić: „o to nie pytam, na to nie patrzę, tego nie chcę” – zauważył Franciszek.Zaznaczył również: „Wiele ciekawości wywołuje też świat wirtualny, telefony komórkowe. Dzieci wchodzą do internetu, są ciekawe i znajdują tam wiele złych rzeczy"".",,
Irak: W czasie protestów antyrządowych zginęło ponad 150 osób,"W czasie tygodnia protestów antyrządowych, które miały miejsce na początku października w Bagdadzie i południowej części Iraku, zginęło 157 ludzi, głównie cywilów – wynika ze śledztwa rządowej komisji. Pisze ona o nadmiernym użyciu siły przez służby.","Jak podała państwowa telewizja, raport powołanej w celu zbadania sprawy komisji wykazał, że zginęło łącznie 149 cywilów i ośmiu członków służb bezpieczeństwa. Ponad 100 z tych ofiar zginęło w stołecznym Bagdadzie. Komisja za część zgonów obarcza odpowiedzialnością siły bezpieczeństwa. Wysokich rangą funkcjonariuszy sił bezpieczeństwa komisja obarczyła winą za utratę kontroli nad podwładnymi. Raport wspomina również o niezidentyfikowanych „snajperach”. W dokumencie mowa o dowodach na to, że stojący na dachu budynku w centrum Bagdadu snajper strzelał do ludzi. Komisja doszła do wniosku, że ok. 70 proc. zabitych zginęło od postrzału w głowę lub klatkę piersiową. Organ ogłosił jednocześnie zwolnienie niektórych dowódców m.in. armii, policji, sił antyterrorystycznych czy wywiadowczych w siedmiu prowincjach kraju, w których odbywały się protesty. Dymisje musi jeszcze potwierdzić premier Adil Abd al-Mahdi. Wcześniej informowano o ponad 110 zabitych w czasie protestów i ponad 6 tys. rannych.",,
"Czarzasty: Holocaust jest częścią polskiej historii, a sowieccy żołnierze wyzwalali Polskę","– Uważa pan, że II wojna światowa to nie jest element polskiej historii? – pytał prezes SLD Włodzimierz Czarzasty dziennikarza TVP Info, dowodzącego, że prześladowania Żydów są częścią niemieckich dziejów. Słowa te skomentował były wicemarszałek Senatu Marek Pęk, nazwał je „skandalicznymi”. Lider SLD bronił również swojej wcześniejszej wypowiedzi o żołnierzach Armii Czerwonej, którzy według niego „wyzwolili Polskę”.","– Znam polską historię. W polskiej historii jak się pojawiały strefy wolne od kogokolwiek, od jakiejkolwiek ideologii, źle się to kończyło – mówił Czarzasty.Zapytany o konkretne przykłady z polskiej historii, odpowiedział: „Strefa wolna od Żydów, to jest II wojna światowa, to jest Polska, to są strefy Judenfrei”, dodając że choć stali za tym Niemcy, jest to element polskiej historii.– Uważa pan, że II wojna światowa to nie jest element polskiej historii? – pytał dziennikarza dowodzącego, że prześladowania Żydów to element niemieckich dziejów.– To jest narracja PiS-owska. Ja chcę panu powiedzieć, że jeżeli to był element w Polsce zły, to nie wracajmy do takich elementów – mówił.– To już jest strategia sprawdzona. Przez poprzednie cztery lata opozycja totalna mówiła na forum europejskim o Polsce, której w rzeczywistości nie ma. To jest kontynuacja, o tyle podła, że wpisująca się w najgorsze kłamliwe stereotypy o Polsce, podgrzewająca emocje w PE, bo akurat w kwestiach związanych z homoseksualizmem instytucje europejskie mają prawdziwą obsesję. Nie ma dokumentu europejskiego, który by do tych kwestii się nie odnosił – skomentował tę sytuację Marek Pęk. W programie przypomniano również słowa Czarzastego, który mówił we wrześniu w Szczecinie o radzieckich żołnierzach: „ci ludzie nas wyzwolili, dali nam wolność”.– Na terenie Polski zginęło, łącznie z obozami, 700 tys. żołnierzy radzieckich (...) Tereny odzyskane były wyzwalane przez dwie armie: jedna armia to była armia Wojska Polskiego, m.in. był w niej gen. Jaruzelskie, a druga armia to była armia, w której byli żołnierze rosyjscy bądź radzieccy, a byli i ukraińscy i różni. Nie mogli dać wolności ludzie, którzy tej wolności sami nie mieli, ale jeżeli ktokolwiek powie do mnie i obciąży żołnierzy radzieckich, którzy ginęli, to niech pan to powie matkom, które miały synów – mówił prezes SLD.– Opowieści, że armia radziecka wyzwalała Polskę, są kłamstwem. Żołnierze radzieccy ginęli, ale w jakiej sprawie ginęli i co po sobie zostawili? Później mordowali najlepszych AK-owców. A co się stało 17 września 1939 r.? – komentował słowa Czarzastego Pęk.",,
Modlitewne czuwanie przed katedrą Notre Dame,"Setki ludzi zebrały się we wtorek późnym wieczorem przed zniszczoną w pożarze paryską katedrą Notre Dame, by wziąć udział w kolejnym modlitewnym czuwaniu. Wcześniej tłumy wiernych, śpiewając pieśni religijne, przeszły spod kościoła pw. świętego Sulpicjusza na plac przy Notre Dame.","Położony około 1,5 km od katedry kościół św. Sulpicjusza to druga co do wielkości, po Notre Dame, świątynia katolicka w Paryżu. Przed miesiącem kościół ten został podpalony, ale zniszczenia były znacznie mniejsze niż w przypadku katedry.Uczestnicy modlitewnego czuwania zgromadzili się wokół figury Matki Boskiej na placu przy katedrze Notre Dame. Śpiewali pieśni religijne i słuchali niewielkiej orkiestry smyczkowej.We wtorek rano znany we Francji wiolonczelista Gautier Capuçon zagrał w pobliżu Notre Dame utwór „Apres un reve”, którego autorem jest Gabriel Faure, XIX-wieczny francuski kompozytor. – To był dla mnie koszmar, a nie sen – powiedział w radiu Europe 1 wirtuoz, który w poniedziałek wieczorem widział pożar katedry. – To było przerażające, patrzeć, jak płonie Notre Dame – wyznał.Na sobotę francuska telewizja publiczna France 2 zapowiedziała „Wielki koncert w hołdzie Notre Dame”, który ma się odbyć na dziedzińcu katedry.",,
Afgańscy talibowie w Moskwie. Potwierdzają gotowość rozmów z USA,"Delegacja afgańskich talibów, która przybyła w piątek do Moskwy, przeprowadziła rozmowy na temat sytuacji w Afganistanie w rosyjskim MSZ. Według agencji TASS podkreślono konieczność wznowienia rozmów pokojowych talibów z Waszyngtonem.","Talibowie zostali w lutym 2003 r. oficjalnie uznani przez rosyjski Sąd Najwyższy za organizację terrorystyczną, której działalność na terytorium Rosji jest zakazana.Fakt przeprowadzenia rozmów potwierdził rzecznik talibów Mohammad Sohail Szachin. Poinformował on, że talibowie rozmawiali w rosyjskim MSZ ze specjalnym przedstawicielem prezydenta Rosji ds. Afganistanu Zamirem Kabulowem.Tematem rozmów były - jak relacjonuje TASS - ostatnie wydarzenia wokół procesu pokojowego w Afganistanie.Według oświadczenia opublikowanego przez MSZ Rosji, strona rosyjska wskazała na „konieczność wznowienia rozmów między USA i ruchem talibów”. Talibowie z kolei „potwierdzili gotowość kontynuowania dialogu z Waszyngtonem”. Agencja Associated Press podkreśla, że była to pierwsza międzynarodowa wizyta delegacji talibów po odwołaniu w ub. tygodniu przez prezydenta USA Donalda Trumpa oddzielnych spotkań z talibami i prezydentem Afganistanu Aszrafem Ghanim. Rozmowy miały odbyć się 8 bm. w rezydencji prezydenta USA w Camp David.Trump odmówił również udziału w rozmowach na temat pokojowego uregulowania konfliktu w Afganistanie. Jako powód podał dokonany na kilka dni przed planowanymi rozmowami zamach terrorystyczny w Kabulu, w którym zginęło 12 osób, w tym amerykański żołnierz.Sekretarz stanu USA Mike Pompeo poinformował później w telewizji NBC, że specjalny amerykański wysłannik do Afganistanu Zalmaj Chalilzad został odwołany do Waszyngtonu. Pompeo wyraził nadzieję na wznowienie rozmów z talibami, ale nie powiedział kiedy to może nastąpić.Według Szachina talibowie wciąż utrzymują kontakty z negocjatorami USA, aby przynajmniej ustalić jakie kroki należałoby podjąć w obecnej sytuacji.AP przypomina, że w Moskwie już dwukrotnie w tym roku odbyły się spotkania talibów z przedstawicielami afgańskiego rządu. Moskwa była w przeszłości podejrzewana o wspieranie talibów, którzy mieliby stanowić przeciwwagę dla wzrastających sił tzw. Państwa Islamskiego (IS) w Azji Środkowej.",,
Zaskakujący sondaż parlamentarny: SLD poza Sejmem. PO wciąż przed PiS,"Sojusz Lewicy Demokratycznej poza parlamentem? Gdyby wybory odbyły się w ostatnią niedzielę partia Leszka Millera nie przekroczyłaby progu wyborczego, a czwartą partią w Sejmie byłoby ugrupowanie Janusza Korwin-Mikkego – wynika z sondażu IBRiS dla „Rzeczpospolitej”.","Według badania na Platformę Obywatelską chce głosować 37 proc. ankietowanych, co oznacza wzrost o 1 pkt proc. od połowy kwietnia. Tyle samo zyskuje Prawo i Sprawiedliwość, które popiera 32 proc. ankietowanych. KORWiN w Sejmie Chęć głosownia na PSL deklaruje zaś 5 proc. respondentów zapowiadających, że pójdą do urn (spadek o 1 pkt proc.). Aż 4 pkt. proc. traci natomiast SLD, który z wynikiem 4 proc. ląduje poza Sejmem. Do Sejmu dostałoby się natomiast ugrupowanie, które zadebiutowałoby w parlamencie, KORWiN Janusza Korwin-Mikkego (5 proc.).Taki układ byłby rewolucją na scenie politycznej, bo od 2001 r., gdy powstały PO i PiS, nie było parlamentu, w którym zabrakłoby tych dwóch partii oraz Sojuszu i ludowców - zauważa gazeta. Mało realne?Jednak według dr. Rafała Chwedoruka z UW takie rozstrzygnięcie w wyborach jest mało prawdopodobne. Jak mówi politolog, wyniki SLD i PSL to efekt słabej kampanii prezydenckiej. – Ale siła ich elektoratów jest dużo większa i choć nie są one już takimi potęgami jak w latach 90, to jednak powinny wystarczyć do przekroczenia progu – ocenia.Sondaż przeprowadził Instytut Badań Rynkowych i Społecznych (IBRiS) Homo Homini na zlecenie „Rzeczpospolitej” w dniach 24-25 kwietnia br.",,
Rozpoczęły się Światowe Dni Młodzieży. „Balsam na trudne sytuacje życiowe”,W Panamie mszą świętą rozpoczęły się 34. Światowe Dni Młodzieży. Nabożeństwu na Costa Cintera – bulwarze nad brzegiem Oceanu Spokojnego – przewodniczył arcybiskup Panamy Jose Domingo Ulloa Mendieta. Na liturgię przybył także prezydent Panamy Juan Carlos Varela i jego małżonka Lorena Castillo de Varela. Papież Franciszek przyleci na ŚDM w środę.,"W homilii arcybiskup Mendieta mówił, że Panama z wielką radością oraz z otwartymi ramionami i sercem przyjmuje wszystkich pielgrzymów przybyłych do tego małego kraju, aby spotkać się z Jezusem Chrystusem – Drogą, Prawdą i Życiem.Metropolita Panamy podziękował papieżowi Franciszkowi za zwołanie spotkania dla młodzieży z – jak to określił – „peryferii egzystencjalnych i geograficznych”. Wyraził nadzieję, że będą one „balsamem na trudne sytuacje, w jakich wielu z nich żyje bez nadziei”, szczególnie dla młodzieży tubylczej i pochodzenia afrykańskiego, dla młodych migrantów, zostawionych samym sobie w krajach pochodzenia i tym samym zagrożonych wejściem w konflikt z prawem poprzez na przykład handel narkotykami, handel ludźmi i przemoc.„Wiosna młodzieży”Podkreślił, że Kościół czeka na „wiosnę młodzieży”. – Ufamy wam, wiele się po was spodziewamy, bo jesteśmy w pełni przekonani, że dokonywanie zmian i przekształceń, jakich wymaga ludzkość i Kościół leży w waszych rękach, w waszych możliwościach, w waszej wizji lepszego świata – wołał metropolita Panamy.Hierarcha zapewnił, że dzięki pielgrzymom z tylu krajów Panama stała się „stolicą młodzieży świata”. Uczestników wydarzenia zachęcił, by wraz z rówieśnikami, mocą Ducha Świętego, zaangażowali się w dokonanie „rewolucji miłości”, która – jak zaznaczył – „nie jest łatwa, ale możliwa, jeśli złożymy ufność w Bogu”.Dodał, że świętość nie jest mitem, lecz namacalną rzeczywistością. Dowodem na to są święci patronowie panamskich ŚDM: Marcin de Porres, Róża z Limy, Jan Diego, Józef Sanchez del Rao, Jan Bosko, s. Maria Romero Meneses, Oskar Romero oraz Jan Paweł II. – Wszyscy oni pokazują, że możliwe jest życie w świętości we wszystkich kulturach i narodach, bez względu na płeć i wiek. Wielkoduszne oddanie swego życia dla Boga i dla bliźnich doprowadziło ich do świętości – wskazał abp Ulloa.",,
Rocznica odłożonej koronacji. Kraków pamięta o Janie III Sobieskim,"Wymarszem orszaku królewskiego spod kościoła Mariackiego w kierunku Wawelu rozpoczęły się w Krakowie obchody 343 rocznicy koronacji króla Jana III Sobieskiego. Choć został on wybrany w maju 1674, koronacja odbyła się dopiero w lutym 1676. Powód? Najpierw trzeba było ratować Rzeczpospolitą.","Orszak królewski, który wyruszył z krakowskiego Rynku Głównego, przeszedł ulicą Grodzką pod Wawel, a następnie w stronę kościoła i klasztoru oo. Bernardynów. W auli klasztoru można było zobaczyć inscenizację koronacji Jana III Sobieskiego, przygotowaną przez uczniów II Liceum Ogólnokształcącego im. Jana III Sobieskiego oraz aktorów Teatru Starego i Teatru Regionalnego w Krakowie.  Omówiono także historyczny kontekst panowania Jana Sobieskiego. W spotkaniu udział wzięli darczyńcy i sponsorzy pomnika Jana III Sobieskiego w Wiedniu na Kahlenbergu oraz organizacje polonijne i instytucje, które przystąpiły do Ogólnopolskiego Komitetu Organizacyjnego Obchodów 336. rocznicy wiktorii wiedeńskiej.",,
Muzeum Polskie w Rapperswilu zostanie zamknięte,"Pomimo starań polskich polityków i urzędników, a także prezydenta Szwajcarii, władze szwajcarskiej gminy Rapperswil postanowiły, że Muzeum Polskie znajdujące się na Zamku w Rapperswilu zostanie zamknięte.","Zgodnie z obecnym planem, Zamek Rapperswil, będący własnością władz lokalnych, zostanie odnowiony do 2022 r., a Muzeum Kultury i Historii Polski nie będzie już funkcjonować jako niezależny obiekt.Rok temu ambasador Polski w Szwajcarii Jakub Kumoch próbował zawrzeć kompromis z władzami kantonu St. Gallen, w którym położone jest Rapperswill,   w celu zachowania muzeum. Christoph Siegrist, szef lokalnego kościoła powiedział wtedy: – Decyzja w sprawie Muzeum Polskiego nie uległa zmianie. Z pewnością zostanie zamknięte.",,
"Powiedział, że zbrodnie Hitlera to „detal”. Oburzyli się nawet sami Niemcy",Rządy Adolfa Hitlera to drobiazg w porównaniu z „ponadtysiącletnią niemiecką historią sukcesów” – uważa współprzewodniczący AfD Alexander Gauland. – To jak policzek wymierzony 50 milionom ofiar – uważa Annegret Kramp-Karrenbauer z CDU.,"– Hitler i naziści to zaledwie ptasia kupa w ponadtysiącletniej niemieckiej historii sukcesów, a ta, drodzy przyjaciele, trwała dłużej niż te przeklęte 12 lat – oświadczył współprzewodniczący partii Alternative für Deutschland (Alternatywa dla Niemiec) Alexander Gauland na spotkaniu z partyjną młodzieżówką Junge Alternative w Seebach, w Turyngii. Gauland, który jest również szefem parlamentarnej frakcji nacjonalistycznej Alternatywy dla Niemiec, przyznał jednak że Niemcy ponoszą odpowiedzialność za czasy narodowego socjalizmu. – Tylko ten, kto przyznaje się do własnej historii, ma siłę kształtowania przyszłości. Tak, poczuwamy się do odpowiedzialności za tamte 12 lat – zapewniał. Wypowiedź Gaulanda potępił też ważny przedstawiciel opozycyjnej, liberalnej FDP Marco Buschmann, według którego „Gauland po raz kolejny zszedł poniżej wszelkiego poziomu”. – Hitler to między innymi symbol mordu na sześciu milionach Żydów – przypomniał Buschmann.To nie pierwsza wypowiedź Gauland, która wywołuje powszechne oburzenie nawet wśród samych Niemców. Kilka miesięcy wcześniej na innym spotkaniu AfD w Turyngii stwierdził, że „tych 12 lat nie trzeba już nam wypominać”. – One nie dotyczą już dziś naszej tożsamości i my o tym mówimy. Dlatego też mamy prawo odzyskać nie tylko nasz kraj, ale też naszą przeszłość – ocenał Gauland. Zmiany polityki historycznej „o 180 stopni” domagali się również inni działacze Alternative für Deutschland.AfD powstała na początku 2013 roku na fali sprzeciwu wobec pomocy dla Grecji i innych zadłużonych krajów UE, zaś od 2015 roku głównym hasłem ugrupowania jest zamknięcie granic Niemiec dla migrantów z Bliskiego Wschodu i Afryki, ograniczenie wpływów islamu, zaostrzenie walki z przestępczością oraz poprawa relacji z Rosją. W zeszłorocznych wyborach parlamentarnych partia odniosła duży sukces, stając się trzecią siłą w kraju i po raz pierwszy wprowadzając do Bundestagu swoich posłów.",,
"„Raczej stan wyjątkowy, niż odejście Janukowycza”","– Prawdopodobieństwo oddania władzy na Ukrainie przez Wiktora Janukowycza jest niewielkie – ocenił były prezydent Aleksander Kwaśniewski. – Myślę,że bardziej realne jest to, że zastosowane będą twardsze metody, np. stan wyjątkowy w Kijowie –
powiedział.","Pytany w RMF FM, czy na Ukrainie mamy do czynienia z początkami rewolucji,Kwaśniewski odparł: – to początki pewnego procesu; nie nazwałbym go rewolucyjnym, ale jeżeli będzieto trwało dalej, obejmie inne miasta, to mamy rzeczywiście nową jakość, coś, co można nazwaćbuntem społecznym.Według Kwaśniewskiego prawdopodobieństwo, że Janukowycz odejdzie, jest dzisiaj niewielkie.– Myślę, że bardziej realne jest to, że zastosowane będą twardsze metody, np. stan wyjątkowy wKijowie, czy coś podobnego – na większym obszarze czy w całym kraju – ocenił były prezydent.Jak mówił, istotna będzie „dynamika protestu"" na Ukrainie. – Jeżeli będzie utrzymywał się na takimpoziomie zaangażowania, emocji, ilości demonstrantów, będzie to zmuszało władze do decyzji – albotych twardych, albo koncyliacyjnych, np. do dymisji. Później można oczywiście grać rządem, możnaproponować rząd jedności narodowej – instrumentów z repertuaru rozwiązywania takich konfliktówtrochę jest. To nie jest tak, że od razu trzeba podawać się do dymisji – zaznaczył Kwaśniewski.Dopytywany, co może być jego zdaniem „maksymalnym wyobrażalnym osiągnięciem"" demonstracjina Ukrainie, Kwaśniewski powiedział: – Niewątpliwie to, co oni postulują – doprowadzenie do zmianyprezydenta, nawet jeżeli nie wcześniej, to w marcu 2015 r., zmiana rządu już, w jakiejś perspektywie –rozwiązanie parlamentu i nowe wybory. A oczywiście w tle jest kwestia umowy stowarzyszeniowej zUE.Kwaśniewski ocenił, że Janukowycz będzie starał się „uspokoić sytuację i dotrwać do wyborów(w marcu 2015 r.) licząc, że ten nastrój minie"". Jak mówił, ukraińskiego prezydenta trzeba „przestrzecprzed używaniem siły"". – Jeżeli użyje siły, jeżeli będzie krew, będzie to po raz pierwszy w ciągu 20 latniepodległości, czy po raz drugi, bo raz się już zdarzyło w sobotę, i tego Ukraińcy łatwo nie darują –ocenił.Według byłego prezydenta Polska powinna wspierać aspiracje europejskie Ukrainy, apelować o spokój, o to,aby „nie było prowokacji, ataków milicji, krwi"".Zaznaczył jednocześnie, że należy „rozdzielić pewne funkcje"". Kwaśniewski dodał, że popieraobecność polskich parlamentarzystów ma Majdanie, ale – w jego ocenie – „gdy chodzi o instytucjepaństwa, to trzeba zachować spokój i wstrzemięźliwość"". – Przede wszystkim starać się byćpośrednikiem – powiedział.Jak tłumaczył, „wcześniej czy później musi dojść do dialogu między osłabioną władzą a opozycją naUkrainie"". – Wtedy minister Sikorski, prezydent Komorowski mają swoją rolę do odegrania – zaznaczyłKwaśniewski.Na Ukrainie, głównie w Kijowie, trwają od 21 listopada protesty związane z odmową władz podpisaniaumowy stowarzyszeniowej z Unią Europejską. Na Majdanie Niepodległości protestowało w niedzielę wpołudnie ok. 200 tysięcy – a według niektórych mediów – nawet 500 tysięcy osób.Doszło do starć z milicją, gdy młodzi, ubrani na sportowo ludzie, zaatakowali siedzibę Janukowycza.Opozycja twierdzi, że zostali oni wynajęci przez władze. Nawołuje też ludzi, którzy znajdują się przysiedzibie administracji Janukowycza, by powrócili na Majdan Niepodległości.",,
"Schetyna: nie było afery, ale jest problem","– Nie było afery hazardowej, bo nie było przestępstwa – mówił Grzegorz Schetyna przed komisją śledczą badającą aferę hazardową. Były wicepremier ocenił, że jest tylko problem polityczny. Jak stwierdził, gdyby jednak istnienie afery udowodniono, Platforma Obywatelska powinna przeprosić Polaków.","Bartosz Arłukowicz (Lewica) zapytał Schetynę, czy jego zdaniem aferahazardowa była, czy też jej nie było.  – Uważam, że nie; że afera byłaby wtedy,kiedy byłoby udowodnione. Ja tego nie przesądzam, bo jest kwestia państwapracy, sprawozdania, które państwo przyjmiecie i wniosków, które tam sięznajdą  – odparł szef klubu PO.Jak dodał, jeśli komisja udowodni przestępstwo, wskaże, że zostało złamaneprawo, to wówczas będzie można mówić o aferze. Podkreślił, że on na razie „zeswojego zewnętrznego oglądu” afery nie widzi. Beata Kempa (PiS) zwróciła uwagę, że afery można dzielić na kryminalne ipolityczne.  Pytała, czy szef klubu PO nie uważa, że za to, co się stało,Platforma powinna „po ludzku” przeprosić Polaków.  – Jeżeli dojdziemy do takiejsytuacji, że potwierdzi się to, o czym mówi np. PiS, że afera była, touważam, że tak  – odparł Schetyna. Dodał, że najpierw należy jednak wyjaśnićdo końca całą sprawę.Były wicepremier powiedział, że nie wpływał na decyzje w sprawie wyciągu narciarskiego Ryszarda Sobiesiaka w Zieleńcu. Dodał, że w ogóle nie interesował się tą sprawą. Według „Rzeczpospolitej” Sobiesiak, jedna z głównych postaci afery hazardowej, zbudował swój wyciąg z naruszeniem prawa. Pytany o tę sprawę Schetyna powiedział, że jeśli doszło do złamania prawa, to winni powinni zostać ukarani. Dodał, że nie zna osób, które uczestniczyły w interesach Sobiesiaka w rejonie Czorsztyna. Znajomość z SobiesiakiemGrzegorz Schetyna powiedział, że z harmonogramów jego spotkań wynika, że biznesmen zabiegał o spotkanie z nim 28 września. Według ministra Schetyny, 29 września doszło do spotkania z Sobiesiakiem w sekretariacie jego biura poselskiego. Polityk Platformy wyjaśniał, że widział się z przedsiębiorcą przelotem, wychodząc z biura poselskiego, gdyż spieszył się na samolot do Warszawy.  Dodał, że Ryszard Sobiesiak zadzwonił do niego, gdy był już na wrocławskim lotnisku.Polityk PO zaznaczył, że spotkanie to nie miało - wbrew temu co twierdzi opozycja - wpływu na ustawę o grach losowych i zakładach wzajemnych. Schetyna powiedział przed komisją, że biznesmena branży hazardowej Ryszarda Sobiesiaka zna od 2003 r., a znajomość „intensywnie” trwała do 2005 roku. Zaznaczył, że nie zna biznesmena Jana Koska. Jak dodał, w latach 2003-2005 współpracował z Sobiesiakiem w piłkarskimklubie sportowym Śląsk Wrocław. Schetyna od 1994 do 2006 roku zajmował sięprowadzeniem klubu koszykarskiego Śląsk Wrocław. Dodał, że pod koniec lat 90. stał się właścicielem, czy większościowym udziałowcem tego klubu, a także szefem rady nadzorczej. Jak podkreślił, obok klubu koszykarskiego działał też klub piłkarski o tejsamej nazwie. –  Tam w 1997 roku zaangażowało się kilkunastu wrocławskichprzedsiębiorców. (…) Także w 1997 roku jednym z udziałowców został pan Ryszard Sobisiak – dodał. Schetyna przypomniał, że w 2003 roku klub piłkarski spadł do trzeciej ligi.Klub stanął wtedy na krawędzi bankructwa i wiele wskazywało na to, że upadnie. Wtedy współwłaściciele tego klubu „m.in.pan Sobiesiak (...) poprosili (...) o pomoc klub koszykarski, który miał utrzymywać i uratować klub piłkarski” – powiedział Schetyna. Dodał, że to nie była propozycja biznesowa, tylko działania na rzecz uratowania klubu piłkarskiego. – Po tych rozmowach doszło do umowy między nami (...) i klub koszykarski przejął prowadzenie i zarządzanie klubem piłkarskim  - powiedział. Dzięki temu udało się uratować piłkarski Śląsk Wrocław. Zaznaczył, że współpraca trwała 2 lata – od 2003 do 2005 roku, kiedy to klub piłkarski awansował do drugiej ligi. O spotkaniu z 19 sierpnia 2009 roku Szef klubu PO Grzegorz Schetyna powiedział, że spotkanie z premierem i ówczesnym ministrem sportu Mirosławem Drzewieckim 19 sierpnia 2009 r. dotyczyło Stadionu Narodowego, jego finansowania i innych inwestycji związanych z Euro 2012. Jak podkreślił Schetyna, Drzewiecki zgłaszał problem wpisania do budżetu na2010 rok dodatkowych pieniędzy na budowę Stadionu Narodowego.  Schetyna powiedział, że premier Donald Tusk pytał na spotkaniu, czy „dopłaty wystarczyłyby na to, aby stadion został zbudowany”. – Minister Drzewiecki twardo mówił, że muszą być pełne gwarancje budżetowe, abyśmy nie stracili Mistrzostw Europy 2012 roku  – zaznaczył Schetyna. Schetyna powiedział, że spotkanie 19 sierpnia zakończyło się konkluzją, że jego uczestników czekają trudne rozmowy z ministrem finansów Jackiem Rostowskim i wiceminister finansów Elżbietą Suchocką-Roguską na temat znalezienia pieniędzy na realizację Euro 2012. Grzegorz Schetyna – obecnie szef klubu PO – to jeden z prominentnych polityków PO, którego nazwisko pojawia się w kontekście tzw. afery hazardowej – w stenogramach CBA z podsłuchów rozmów biznesmenów z politykami Platformy. To wobec niego CBA prowadziło akcję, która pokazała, że zabiegał, by w projekcie zmian w tzw. ustawie hazardowej nie rozszerzono katalogu gier objętych dopłatami i w związku z tym kontaktował się z politykami PO – Zbigniewem Chlebowskim i Mirosławem Drzewieckiem.Z opublikowanego na stronach KPRM kalendarium prac premiera (dotyczącym prac nad nowelizacją ustawy hazardowej) wynika, że 19 sierpnia 2009 roku Donald Tusk spotkał się z b. ministrem sportu Mirosławem Drzewieckim i poprosił go o wyjaśnienie zmiany jego stanowiska w sprawie dopłat do gier. Autor tego kalendarium – sekretarz Kolegium ds. Służb Specjalnych Jacek Cichocki – w styczniu br. zeznając przed komisją śledczą, wyjaśniał, że nie uwzględnił w nim informacji o udziale Schetyny w tym spotkaniu, bo nie wiedział o tym.Według kalendarium 26 sierpnia ub.r. premier spotykał się z kolei z przewodniczącym klubu PO Zbigniewem Chlebowskim i poprosił go o informację na temat jego zaangażowania w proces prac nad zmianami w ustawie. W spotkaniu uczestniczył także Schetyna.W październiku ub.r. „Polska The Times” podała, że ze stenogramów podsłuchów rozmów Schetyny i Ryszarda Sobiesiaka wynika, iż 29 września 2008 r. rozmawiali oni na wrocławskim lotnisku. Schetyna tego spotkania nie ujawnił wcześniej, pomimo tego, że był pytany o kontakty z Sobiesiakiem.",,
Taśmy ujawnione przez Portal TVP.Info i TVP3 Szczecin. Publikujemy pełne nagranie rozmów,"Portal tvp.info przez ostatnich kilka dni ujawnił kolejne taśmy z nagraniami zarejestrowanymi w restauracji Sowa i Przyjaciele. Znalazły się tam rozmowy znaczących polityków PO, a także biznesmena Krzysztofa Kwapisza. Niżej publikujemy pełne nagranie z  ujawnionych taśm.","Po wspólnym dziennikarskim śledztwie TVP3 Szczecin i portal TVP.Info ujawniły kilka znaczących rozmów ze słynnej już restauracji Sowa i Przyjaciele obrazujących układy w ówczesnej polityce zarówno na poziomie krajowym, jak i lokalnym.  Pokazaliśmy m.in., jak politycy PO ustawiali głosowanie w szczecińskiej radzie miasta dla jednego z lokalnych biznesmenów. „Bohaterami” nagrań są: marszałek województwa zachodniopomorskiego Olgierd Geblewicz i Bartosz Arłukowicz oraz biznesmen Krzysztof Kwapisz. – Co to znaczy, że ku**a największy klub w tym mieście w Radzie Miasta daje się zmanipulować dwóm łysym chu**m ku**a z PiSu. O co tu chodzi? Krzystek stoi murem, on i jego klub. Czerwoni bracia nie cofną się ku**a ani pół kroku. Stopyra będzie głosował za. Jacyna, albo ją jutro przekonam po raz kolejny, że nie przyjdzie, wyjdzie z głosowania, albo będzie głosować przeciw pi**a jedna. Myślę, że wyjdzie. I zostaje w tej chwili ku**a Platforma. Ci którzy pier****li w drugą stronę, typu Tyszler, niech się wstrzymają, i chociaż kilku ludzi za. Ku**a jest ok. – to jeden z fragmentów nagranej wówczas rozmowy. „…to jest backup dla radnych Platformy na poniedziałek”W ostatnio ujawnionych nagraniach Kwapisz, który ustalał z politykami zmianę planu zagospodarowania przestrzennego, bo chciał rozbudować centrum handlowe tam, gdzie przewidziano działalność hotelową, opowiada, jaką propozycję złożył jednemu z dziennikarzy: Dzwoni dzisiaj do mnie Rabenda, i mówi: panie prezesie, czy pan zamierza dalej to ten tego. Ja mówię: nie zamierzam. Opowiedziałem mu to wszystko i powiedziałem: panie redaktorze, nie chcę pana indoktrynować. Pamiętam jego chu**wy artykuł po Oxygenie, po Krzystku. Mówię panie redaktorze ma pan szansę, żebyśmy, że tak powiem zeszli na tory koleżeńskie naszej wzajemnej współpracy. W innym miejscu biznesmen mówi: Ja nie chcę, mówię, wdawać się w dyskusję, bo nie ma o czym. To, co mówię, autorytety, mówię, branżowe, 2-3 profesorów z zachodniopomorskiego, i tacy będą. Pana komentarz, jako autora artykułu, sondaż społeczny typu –mieszkańcy, co myślą o tym i zapytanie pani przewodniczącej komitetu osiedlowego. I to jest, mówię, koniec ku**a na ten temat. Mówię – to jest backup dla radnych Platformy na poniedziałek. On mówi – panie prezesie, w piątek jest taki artykuł. I w piątek jest taki artykuł. Mam dostać do autoryzacji, przejrzę ku**a, co jest...",,
Strzelanina w banku. Są zabici,"W budynku Fifth Third Bank w centrum Cincinnati w amerykańskim stanie Ohio doszło do strzelaniny. Policja poinformowała, że nie żyją cztery osoby, wśród nich napastnik.","Do incydentu doszło przed godziną 10 rano czasu lokalnego (przed godz. 16 w Polsce). Szef policji w Cincinnati Eliot Isaac powiedział, że napastnik zaczął strzelać na zapleczu budynku Fifth Third Bank, następnie wszedł do holu, gdzie doszło do wymiany ognia z policją.Na razie nie jest jasne, czy napastnik sam się zastrzelił, czy został zastrzelony przez funkcjonariuszy.Jak poinformował Isaac, w strzelaninie rannych zostało pięć osób, spośród których trzy zmarły.Burmistrz Cincinnati John Cranley powiedział, że napastnik „strzelał do niewinnych ofiar” i że był to „straszny widok”. Dodał, że w lobby budynku przy placu Fontann mieszczą się cukiernie, lodziarnie i restauracje, więc - jak podkreślił – „mogło być dużo gorzej”, gdyby nie natychmiastowa reakcja policji.Motywy działania sprawcy nie są jasne. Wszczęto śledztwo w sprawie strzelaniny.",,
„Oddanie wraku jest obowiązkiem Rosji!”,"– Uważam, że oddanie wraku TU -154 jest obowiązkiem Rosji i przedłużanie dyskusji na ten temat nie ma sensu. Tłumaczenie, że prokuratorzy prowadzą jeszcze jakieś badania jest po prostu zwyczajnym wybiegiem. Ale bardzo wątpię czy to się zdarzy w czasie wizyty ministra Ławrowa w Polsce – tak były prezydent Aleksander Kwaśniewski komentował w TVP Info, zapowiedzianą na 19 grudnia wizytę w Polsce szefa rosyjskiej dyplomacji. Kwaśniewski stwierdził także, że Wiktor Janukowycz chciałby brać pieniądze i od Unii Europejskiej i unii celnej z Rosją, ale bliżej mu do tej ostatniej.",,,
Huawei dostał setki milionów dolarów dotacji od Pekinu. Waszyngton protestuje,"Chińskie władze wspomagały koncern Huawei, przyznając mu warte setki milionów dolarów granty, sprzedając subsydiowaną ziemię i udzielając preferencyjnych pożyczek jego zagranicznym klientom – podała w czwartek agencja AFP po analizie raportów finansowych. Waszyngton domaga się wstrzymania dotacji, które uznaje za nieuczciwe i zaburzające konkurencję na wolnym rynku.","Dotowanie przez Pekin rozwoju chińskiego sektora technologicznego jest jednym z centralnych punktów wojny handlowej wytoczonej Chinom przez USA. Waszyngton domaga się wstrzymania dotacji, uznawanych przez USA za nieuczciwe i zaburzające konkurencję na wolnym rynku. Z raportów finansowych Huawei oraz danych publicznych wynika, że koncern dostał od rządu setki milionów dolarów grantów, kupował mocno dotowaną ziemię pod budowę swoich placówek i mieszkań dla pracowników, a jego zagraniczni klienci otrzymywali od państwowych chińskich banków pożyczki na preferencyjnych warunkach, by kupować produkowany przez firmę sprzęt – podała AFP. – Sprzedaż ziemi po cenach niższych od rynkowych, olbrzymie celowe granty na badania i rozwój oraz finansowanie eksportu na zasadach korzystniejszych niż te, jakie Huawei mógłby znaleźć w sektorze prywatnym, wspólnie wydają się przekładać na znaczące subsydia, które inne kraje mogłyby zaskarżyć w Światowej Organizacji Handlu (WTO), jeśli szkodzą one ich firmom – oceniła była asystent przedstawiciela USA ds. handlu Claire Reade. Według AFP, Huawei nabył m.in. 127 ha ziemi w mieście Dongguan na południu Chin za ok. jedną dziesiątą ceny, jaką trzeba zapłacić w tej okolicy za ziemię pod budownictwo mieszkaniowe. Huawei wzniósł tam ogromne centrum badawcze inspirowane architekturą europejską – z fontannami i replikami europejskich budynków. W latach 2015-18 spółka córka Huawei kupiła również 46 ha ziemi za ok. jedną szóstą ceny rynkowej, co oznaczałoby, że koncern zaoszczędził na tym nawet 16,5 mld juanów (2,4 mld dolarów) – podaje AFP. Na pytanie o subsydiowaną ziemię rzeczniczka Huawei odparła, że jej firma przyczynia się do rozwoju gospodarczego miasta i płaci podatki. Państwowe chińskie instytucje finansowe udzielały pożyczek zagranicznym klientom Huawei, w niektórych przypadkach pozostawiając państwo z problemami, jeśli dłużnik nie był w stanie spłacić zobowiązań – podała francuska agencja. W 2004 roku chiński koncern podpisał z Chińskim Bankiem Rozwoju (CDB) umowę w sprawie linii kredytowej wartej 10 mld dolarów na pożyczki dla klientów na zakup urządzeń Huawei. W 2009 roku powiększono tę kwotę do 30 mld dolarów. Zapotrzebowanie na infrastrukturę, w tym sprzęt telekomunikacyjny i internetowy, nie jest już w Chinach tak duże, jak dawniej – powiedział prezes CDB Zheng Zhijie. – Co możemy zrobić z nadwyżką mocy produkcyjnych? Możemy ją tylko wysyłać za granicę (...). Możemy udzielać pożyczek na zakup chińskiego sprzętu lub materiałów, ale musi być w tym element chiński – dodał Zheng w rozmowie z AFP. Agencja przytacza przykład brazylijskiej spółki Oi i należącej do niej firmy telekomunikacyjnej Telemar Norte Leste, które zaciągały w CDB na korzystnych warunkach pożyczki na zakup sprzętu Huawei. Oi ogłosił upadłość, zalegając ze spłatą 650 mln dolarów pożyczonych od chińskiego banku. – Większość firm telekomunikacyjnych działa naprawdę dobrze, jedna czy dwie z jakiegoś powodu napotykają trudności (...). To jest ryzyko związane z działalnością banku – ocenił Zheng.",,
Armia rekrutuje psy do służby w Wojskach Obrony Terytorialnej,"Labradory, owczarki niemieckie, setery czy teriery będą wkrótce służyły w Wojskach Obrony Terytorialnej — informuje „Rzeczpospolita”. W sumie „powołania” będą mogli otrzymać przedstawiciele 25 ras.","Minister obrony Mariusz Błaszczak wydał decyzję, na podstawie której żołnierze będą mogli korzystać z psów służbowych w czasie akcji ratowniczych. Dotychczas w Siłach Zbrojnych nie było takich psów. Dodano, że mają one służyć do „lokalizacji osób zaginionych np. w terenach trudno dostępnych”, czyli będą wykorzystywane w akcjach poszukiwawczych. Chociaż wojsko przyznaje, że równie dobrze w czasie wojny do tropienia np. dywersantów.  Pierwsze takie zespoły prawdopodobnie zostaną sformowane przez WOT. Jednostki mają już ponoć prowadzić pilotażowo szkolenie pierwszej Grupy Poszukiwawczo-Ratowniczej K9WOT w 13. Brygadzie Śląskie OT, a uczestniczyć ma w nim kilkunastu żołnierzy. „Wojsko szkoli nie tylko przewodnika z psem, ale także nawigatora, który ma m.in. wytyczyć trasę tak, aby przeczesać cały rejon i utrzymywać łączność ze sztabem akcji” – pisze dziennik.  Według „Rz” w WOT będzie mogło służyć aż 25 ras – od labradorów po owczarki niemieckie, setery czy teriery.",,
Wikiński poprowadzi kampanię Napieralskiego,"Poseł SLD Marek Wikiński poprowadzi kampanię prezydencką Grzegorza Napieralskiego – dowiedział się portal tvp.info. W kampanię szefa SLD zaangażują się też m.in. Aleksander Kwaśniewski, Ryszard Kalisz i Bartosz Arłukowicz.","– Rozmawiałem z Grzegorzem Napieralskim temat objęcia przez mnie funkcji szefa sztabu – mówi portalowi tvp.info Marek Wikiński. – Postępując zgodnie z filozofią „wszystkie ręce na pokład” powiedziałem, że stawiam moją osobę do dyspozycji. To dla mnie wielka odpowiedzialność i wielki zaszczyt. Chciałby jednak zaznaczyć, że nie wiem, czy Grzegorz Napieralski podjął już ostateczną decyzję – dodaje. Z ustaleń portalu tvp.info wynika jednak, że szef SLD zdecydował się już na Marka Wikińskiego. Decyzja zostanie ogłoszona we wtorek. Marek Wikiński jest ceniony przez szefa SLD z powodu niezłych relacji z mediami i dobrej organizacji pracy. Wikiński jest obecnie wiceszefem komisji Przyjazne Państwo. Od lat pracuje też w komisji finansów publicznych. Podczas wtorkowej konferencji prasowej Grzegorz Napieralski ma też poinformować, kto jeszcze zaangażuje się w jego kampanię. Już teraz wiadomo, że szefem komitetu honorowego będzie były prezydent Aleksander Kwaśniewski. Funkcję szefa komitetu wyborczego, który zajmuje się m.in. formalnościami w Państwowej Komisji Wyborczej, objął z kolei poseł Ryszard Kalisz. Rzecznikiem prasowym kampanii wyborczej będzie z kolei najprawdopodobniej rzecznik SLD Tomasz Kalita. Niepewna jest jeszcze rola, jaką w kampanii odegra gwiazda hazardowej komisji śledczej Bartosz Arłukowicz. Z pierwszych nieoficjalnych informacji wynikało, że to on będzie szefem sztabu Napieralskiego. Z ustaleń portalu tvp.info wynika, że będzie on raczej uczestniczył w kampanii, nie sprawując oficjalnych funkcji w sztabie.",,
"Kaczyński o Streżyńskiej: nie wiem, czy odniesie sukces siedząc okrakiem na barykadzie","– Dzisiaj nie widzę potrzeby rekonstrukcji rządu – powiedział Jarosław Kaczyński w wywiadzie dla portalu wPolityce.pl. Prezes Prawa i Sprawiedliwości ocenił wypowiedzi minister cyfryzacji Anny Streżyńskiej, dystansującej się wobec rządu, a także odniósł się do sondaży poparcia dla partii politycznych.","Szef PiS podkreślił, że na razie nie widzi potrzeby rekonstrukcji rządu. – Do wszystkich takich spraw należy podchodzić z ogromną rozwagą, spokojnie, nie pod naciskiem mediów, nie pod naciskiem opozycji – podkreślił Jarosław Kaczyński.  „To jest minister koalicyjny” Zapytano go także o wypowiedzi minister cyfryzacji Anny Streżyńskiej, która powiedziała dwa dni temu w Radiu Zet, że nie zawsze zgadza się ze wszystkimi decyzjami rządu, np. dotyczących militaryzacji cyberbezpieczeństwa. Stwierdziła też, że „filozofia socjalna wypełniania wszystkich obietnic wyborczych w pierwszym roku jest trudna do akceptacji”. Jarosław Kaczyński przypomniał, że Anna Streżyńska „to jest minister koalicyjny” (z Polski Razem – przyp. red) i dlatego ta sytuacja nie prowadzi do ostrej reakcji premier Beaty Szydło. Padły też mocniejsze słowa. – Słyszałem, że pani Streżyńska chciałaby kandydować na prezydenta Warszawy. Czy siedząc okrakiem na barykadzie odniesie sukces – nie jestem pewien – podkreślił w wywiadzie.  „Do sondażu należy podchodzić spokojnie” Lider rządzącego ugrupowania odniósł się też do ostatniego sondażu Kantar MillwardBrown dla „Faktów” TVN i TVN24. Przypomnijmy: 31 procent badanych zadeklarowało w nim, że zagłosowałoby na Platformę Obywatelską. 29 procent ankietowanych wskazało natomiast wspólną listę Prawa i Sprawiedliwości, Polski Razem i Solidarnej Polski.– Trzeba do tego podchodzić spokojnie. Wydaje się, że rzeczywiście nastąpił pewien dołek poparcia po sprawie wyboru Donalda Tuska, ale potem szybko nastąpiło odbicie. Część tak zwanych sondaży to niestety operacje niewiele mające z sondażami wspólnego. Ale oczywiście żadnego sygnału nie lekceważymy – podkreślił Kaczyński.",,
Szydło o starcie w wyborach prezydenckich: Będę wspierać kampanię Andrzeja Dudy,"Beata Szydło dementuje spekulacje mówiące o jej ewentualnym starcie w wyścigu o fotel prezydenta. Była premier na antenie radiowej Jedynki udzieliła jednoznacznego poparcia prezydentowi Andrzejowi Dudzie. Odniosła się także do możliwej daty najbliższych wyborów parlamentarnych, które odbędą się jeszcze tej jesieni.","– Nie będę ubiegać się w przyszłym roku o urząd prezydenta Rzeczpospolitej. Będę wspierać i zaangażuję się w kampanię pana prezydenta Andrzeja Dudy – zadeklarowała w Polskim Radiu. Wicepremier była pytana także o możliwy termin wyborów parlamentarnych, o których mówi się, że mogą się odbyć 13 października. – To najwcześniejszy możliwy termin, który wynika z kalendarza wyborczego, i jest oczywiście prawdopodobne, że może on być dniem wyborów – przyznała była szefowa rządu.Zaznaczyła jednak, że jeszcze za wcześnie, by przesądzać o tym terminie. – Datę wyborów ogłasza pan prezydent, więc jego opinia na pewno będzie decydująca w tej sprawie – powiedziała Szydło.Zgodnie z konstytucją wybory do Sejmu i Senatu zarządza prezydent nie później niż na 90 dni przed upływem czterech lat od rozpoczęcia kadencji Sejmu i Senatu, wyznaczając wybory na dzień wolny od pracy, przypadający w ciągu 30 dni przed upływem czterech lat od rozpoczęcia kadencji Sejmu i Senatu.",,
Angela Merkel broni polskiego stanowiska,Na zakończenie szczytu Rady Europejskiej w Brukseli kanclerz Niemiec Angela Merkela wyraziła zrozumienie dla stanowiska Polski w sprawie celów klimatycznych w UE. Polska ma najtrudniejszą sytuację wyjściową – uważa szefowa niemieckiego rządu.,"Merkel przypomniała, że 80 proc. energii w Polsce jest produkowane z węgla, w RFN – tylko 35 proc. – Dlatego uważam, że to uczciwe, kiedy Polska mówi, że chce neutralności klimatycznej, ale nie może jej w tej chwili w taki sposób przeprowadzić – oznajmiła kanclerz, zwracając uwagę, że odejście od węgla budzi kontrowersje i jest kosztowne również dla Niemiec, choć jest realizowane w korzystniejszych warunkach. – Według wyliczeń Komisji Europejskiej Polska będzie musiała wydać ponad 4 proc. swojego PKB, żeby dokonać transformacji (energetycznej) – podkreśliła Merkel. Przywódcy unijni porozumieli się na szczycie w Brukseli w sprawie osiągnięcia przez UE neutralności klimatycznej do 2050 r. Polska uzyskała tymczasowe wyłączenie. Temat ma powrócić na szczycie szefów państw i rządów UE w czerwcu 2020 r.",,
Polityczne echa kongresu PiS,"Jarosław Kaczyński w czasie swojego wystąpienia podczas trwającego kongresu Prawa i Sprawiedliwości przekonywał, że jego partia powinna wrócić do władzy, by w Polsce znów zagościł dobrobyt. Posłowie z innych ugrupowań, którzy wypowiadali się na antenie TVP Info nie podzielają jednak entuzjazmu delegatów zgromadzonych na sympozjum.","– Myślę, że bardzo trudno będzie zrealizować prezesowi Kaczyńskiemu plan ponownego bycia premierem  – komentował przewodniczący SLD Grzegorz Napieralski. Przekonywał, że formacja PiS mimo tego, iż głosi ciekawe hasła, cały czas jest partią bardzo mocno spoglądającą wstecz. Notorycznie szuka poza swoimi zastępami wroga i nie prezentuje żadnych pomysłów, które mogłyby polską gospodarkę modernizować. – Myślę, że ten kongres nic nie zmieni. To jest dobre show polityczne, zakończy się jutro i zakończymy debatę o postulatach politycznych PiS. – dodał Napieralski. Na argument prezesa PiS jakoby za rządów jego partii żyło się lepiej, przewodniczący SLD odpowiada, że działo się tak tylko dlatego, że w budżecie była wówczas nadwyżka po rządach SLD. Napieralski dodał, że trudno mu sobie wyobrazić współpracę z PiS. Zaznaczył wyraźnie, że ideologicznie spór pomiędzy partiami jest nie do pogodzenia. Stefan Niesiołowski do wypowiedzi Jarosława Kaczyńskiego odniósł się krótko, acz dosadnie – Wystąpienie oceniam krótko – późny Gomułka. Poseł Platformy Obywatelskiej zauważa w tym wystąpieniu odwrót od retoryki IV Rzeczpospolitej. Jego zdaniem była to taka nieudana próba pokazania, że PiS jest partią nowoczesną, zdolną do racjonalnych działań. – Ja nie dostrzegam tutaj żadnego konkretu odnośnie modernizowania Polski. Kaczyński nie odcina się od Rydzyka, nie odcina się od nacjonalizmu, do wykorzystywania religii w celach politycznych. Brak jest jasnej koncepcji.  mówi Niesiołowski. – Widać, że ta partia jest niezdolna do reformy.   kwituje. Braku zaskoczenia tematyką wystąpienia Jarosława Kaczyńskiego nie kryje również Eugeniusz Kłopotek z PSL. – Spodziewałem się tego, że będą trzy elementy dzisiejszego kongresu. Po pierwsze potwierdzenie przywództwa Jarosława Kaczyńskiego, z drugiej strony apel do Lecha Kaczyńskiego: My będziemy ciebie wspierać, ty musisz startować. I oczywiście wiadomym było, że wystąpienie przywódcy PiS będzie bezpardonowym atakiem na rządzących, a zwłaszcza na PO i Donalda Tuska.Kłopotek zasugerował PiS zmianę taktyki działania na mniej agresywna w stosunku do konkurencji, ponieważ jak zauważył oskarżenia pod adresem PO powodują wzrost poparcia dla niej w sondażach wyborczych. Poseł PSL swoja wypowiedź podsumował stwierdzeniem, że ma świadomość tego, że PiS marzy,  aby wrócić do władzy, ale sondaże nie wróżą takiego obrotu spraw.",,
Anna Grodzka dla tvp.info: w Polsce łatwiej być mężczyzną,"– W Polsce łatwiej być mężczyzną (śmiech). Ja poszłam w drugą stronę, bo ja jestem kobietą, czuję się nią i wewnętrzna spójność była dla mnie ważniejsza, niż ułatwienie sobie życia – powiedziała Anna Grodzka, pierwsza transseksualna posłanka, odpowiadając na pytania internautów portalu tvp.info.","Pierwsza transseksualistka w polskim parlamencie, założycielka fundacji Trans-Fuzja, walcząca o równouprawnienie osób LGBT, czyli lesbijek, gejów, osób biseksualnych oraz osób transgenderycznych zdradza, że w Sejmie zamierza także zająć się losem kobiet. – Równie ważna będzie dla mnie walka z „nierównością” kobiet w stosunku do mężczyzn, w tym także o in vitro, ustawę o liberalizacji aborcji, gdyż uważam, że kobieta ma prawo do decydowania o własnym ciele. Kobietom trzeba stworzyć równe szanse, poprzez mechanizm, który pozwala rekompensować okres połogu i macierzyństwa  – powiedziała w wywiadzie dla tvp.info.Anna Grodzka wyznała także, czyich ataków boi najbardziej, czy lubi być zasypywana komplementami i dlaczego „po drodze” jej z Palikotem. Całość wywiadu czytaj: „SLD straciło swoją lewicowość już dawno”",,
"Papież Franciszek: Seks to dar Boży, a nie tabu","Seks to dar Boży, a nie żadne tabu. Jako pasja, namiętna miłość ma dwa cele: kochać się i powoływać życie – powiedział papież Franciszek podczas spotkania z młodzieżą z francuskiej diecezji Grenoble-Vienne.","– Prawdziwa miłość jest namiętna; miłość między mężczyzną a kobietą, gdy jest namiętna, prowadzi do tego, że daje życie na zawsze; ciałem i duszą. Jedno ciało; to jest wielkość seksualności – wskazał Franciszek. – Tak należy mówić o seksualności. I tak należy przeżywać seksualność, w tym wymiarze; miłości między mężczyzną a kobietą na całe życie – dodał.– To prawda, że nasze słabości, nasze duchowe upadki prowadzą nas do korzystania z seksualności poza tą tak piękną drogą miłości między mężczyzną a kobietą. Ale to są upadki, jak wszystkie grzechy, takie jak kłamstwo, gniew, nieumiarkowanie w jedzeniu i piciu – wyjaśniał papież.Zauważył następnie, że bywa „seksualność urzeczowiona, oderwana od miłości i używana dla rozrywki”. Franciszek mówił również, że istnieje „przemysł seksualności oderwanej od miłości”. – Tyle pieniędzy zarabia się na przemyśle pornograficznym – przyznał i ocenił: „To degeneracja w porównaniu z poziomem, na jakim Bóg umieścił” seksualność.",,
Kolejne referendum w sprawie niepodległości Szkocji? Johnson: Wykluczone,"Premier Wielkiej Brytanii Boris Johnson wykluczył zgodę na przeprowadzenie drugiego referendum w sprawie niepodległości Szkocji, czego domaga się Szkocka Partia Narodowa (SNP).","– Nie sądzę, aby ludzie w tym kraju uważali, że referenda są bardzo dobre dla harmonii. W 2014 r. mieliśmy jedno. W 2014 r. Brytyjczykom, mieszkańcom Szkocji, powiedziano, że to jednorazowe wydarzenie – mówił Johnson w rozmowie ze stacją Sky News. Zapytany, czy jeśli do niego jako premiera wpłynie wniosek o zgodę na przeprowadzenie kolejnego plebiscytu w Szkocji, wyrazi na to zgodę, odparł: Nie, nie chcę jeszcze jednego. Nie widzę żadnego powodu, by wobec zapewnień (że to jednorazowe wydarzenie) do tego wracać. Szefowa autonomicznego rządu szkockiego i liderka SNP Nicola Sturgeon zapowiedziała w tym tygodniu, że w ciągu kilku dni po zaplanowanych na 12 grudnia wyborach do brytyjskiej Izby Gmin złoży na ręce rządu w Londynie formalny wniosek o zgodę na przeprowadzenie w nowego referendum niepodległościowego w Szkocji. SNP chce, by odbyło się ono w drugiej połowie 2020 r. Z kolei opozycyjna Partia Pracy oświadczyła, że chce, by Szkocja pozostała w składzie Wielkiej Brytanii, ale nie będzie blokować referendum, jeśli szkocki rząd będzie je forsował po wyborach do szkockiego parlamentu w 2021 r. – Ostatecznie, jeśli po następnych szkockich wyborach rząd szkocki stwierdzi, że chce przeprowadzić kolejne referendum i przeprowadzi proces legislacyjny, aby to umożliwić, to jako rząd nie stanęlibyśmy na przeszkodzie – powiedziała należąca do laburzystowskiego gabinetu cieni Rebecca Long-Bailey. Zgodnie z obowiązującym prawem, aby legalnie przeprowadzić referendum w sprawie niepodległości, rząd Szkocji musi uzyskać zgodę władz w Londynie. W 2014 r. za pozostaniem Szkocji w składzie Zjednoczonego Królestwa opowiedziało się 55 proc. głosujących. Według większości ostatnich sondaży przewagę nadal mają przeciwnicy secesji, choć jest ona mniejsza niż była w referendum.",,
"Iran przyznał, że przejął tankowiec. „Załoga sama wezwała Strażników Rewolucji”","„Zagraniczny tankowiec przemycający paliwo został przejęty przez Korpus Strażników Rewolucji Islamskiej na irańskich wodach Zatoki Perskiej” – tak irańska telewizja państwowa opisała umieszczony w czwartek na Twitterze film przedstawiający tankowiec Riah eskortowany przez irańskie kutry. Statek zaginął kilka dni wcześniej w cieśninie Ormuz. Rzecznik amerykańskiego Departamentu Stanu oświadczył, że „Iran musi zaprzestać tej nielegalnej działalności i natychmiast uwolnić przejęty statek i załogę”.","Rzecznik dodał, że Stany Zjednoczone potępiają „ciągłe nękanie statków i zakłócanie bezpiecznego przejścia w cieśninie Ormuz i jej okolicy” ze strony irańskiej Gwardii Rewolucyjnej.Transponder tankowca został wyłączony w niedzielę nad ranem czasu lokalnego w chwili, gdy jednostka znajdowała się już na wodach terytorialnych Iranu i obrała kurs na należącą do tego kraju wyspy. Do zdarzenia doszło w cieśninie, przez którą prowadzi szlak tankowców z Zatoki Perskiej do Zatoki Omańskiej i dalej na otwarty ocean. Cieśnina Ormuz to strategiczny punkt na szlaku tankowców wiozących ropę z Zatoki Perskiej.  Przechodzi tędy codziennie do 17 mln baryłek ropy. To jedna piąta całego światowego wydobycia surowca a jednocześnie 40 proc. ropy transportowanej drogą morską.  Alternatywę stanowią rurociągi, jednak nie są one na tyle wydajne, by zapewnić przetłoczenie tej samej ilości surowca, którą transportują tankowce. Wszelkie perturbacje ruchu w cieśninie mogą doprowadzić do wzrostu cen ropy. Kilka tygodni temu władze w Teheranie zagroziły, że są w stanie zablokować ruch w tym miejscu, jeśli nie uzyskają możliwości eksportowania własnej ropy. Zaś USA chcą poprzez zablokowanie eksportu irańskiej ropy zmusić Teheran do renegocjowania porozumienia dotyczącego jego programu nuklearnego.",,
Tusk po przemówieniu Trumpa: chcę zobaczyć czyny,Przewodniczący Rady Europejskiej z zadowoleniem przyjął deklarację Donalda Trumpa o wzmocnieniu więzi transatlantyckich. Wyraził jednocześnie ostrożność wobec zapowiedzi prezydenta. Jego zdaniem słowa te muszą znaleźć odzwierciedlenie w polityce prowadzonej przez Stany Zjednoczone.,"Donald Tusk komentując wypowiedź Donalda Trumpa powiedział dziennikarzom w Hamburgu, że słowa prezydenta USA o współpracy transatlantyckiej między Stanami Zjednoczonymi a Unią Europejską były dla niego niespodzianką. Amerykański prezydent mówił o wspólnej tradycji politycznej i cywilizacyjnej tych dwóch regionów, a także o gotowości, by bronić całej cywilizacji zachodniej.",,
„Niech Olejniczak złoży mandat”,"– Jak ktoś się zdecydował, aby przez pięć lat reprezentować Polaków w europarlamencie, to niech to robi,  a jeżeli chce robić coś innego, to niech zrezygnuje z Brukseli i powie: składam mandat – stwierdził Leszek Miller, gość programu „Minęła dwudziesta” w TVP Info.","Były premier nie krył, że jego zdaniem Wojciech Olejniczak nie powinien być kandydatem lewicy na prezydenta stolicy.  – To zła decyzja. Wydaje mi się bardzo nieetyczna sytuacja, gdy bierze się pieniądze z europarlamentu a jednocześnie prowadzi przez kilka tygodni kampanię w Warszawie – stwierdził Miller.Leszek Miller zastrzegł od razu, że nie chce podważać kompetencji Olejniczaka, ale zaznaczył, że miałby innych kandydatów na miejsce euro deputowanego. Wskazał m.in. Katarzynę Piekarską. O wiele cieplej były premier wypowiadał się o Grzegorzu Napieralskim. Przyznał, że uważa go za najbardziej obiecującego polityka lewicy. Tym bardziej, że – zdaniem Millera – wreszcie została uporządkowana sprawa przywództwa na lewicy.  – Napieralski powinien korzystać z dobrych rad, ale też powinien brać własną odpowiedzialność za działanie – stwierdził Miller.  – Śmieszą mnie dzisiaj takie opowiadania, że jakaś partia jest wodzowska i to jest złe dla partii. Nie ma dzisiaj partii politycznych, które nie są wodzowskimi, a losy partii politycznych zależą od ich liderów.Miller podkreślił, że partia może iść do przodu tylko wtedy, gdy nie ma w niej destabilizującej wewnętrznej opozycji. – Jeżeli partia jest ze wszystkich stron podgryzana, a Brutus bezustannie ostrzy sztylet, to taka partia nie ma szans – powiedział Miller, dodając, że dobry wynik Napieralskiego „bardzo osłabił i wyraźnie zmroził tych potencjalnych Brutusów” w SLD. Miller ma też radę dla Napieralskiego co zrobić z opozycją. Po prostu – zdaniem byłego premiera – trzeba ogłosić grubą kreskę i zaproponować oponentom współpracę. W razie odrzucenia propozycji, Miller proponuje usunięcie buntowników z partii.  – W partii nie może być tak, aby wszyscy patrzyli sobie z miłosnym oddaniem w oczy. Wystarczy, że się patrzą w jednym kierunku – powiedział polityk.Jak zawsze Miller kategorycznie odrzucił pomysł wchodzenia w jakąkolwiek koalicję SLD z PiS, nie wykluczając takiego związku z PO.",,
Zgasły światła – dla Ziemi,"Od Australii poprzez Hongkong i Japonię po Europę i Amerykę w sobotę na znak poparcia dla walki z ociepleniem klimatu
wygaszano o godzinie 20.30 lokalnego czasu oświetlenie wielkich budowli w ramach kampanii „Godzina dla Ziemi”.
To symboliczny apel ekologicznej organizacji WWF o przeciwdziałanie zmianom klimatycznym. Do przedsięwzięcia włączyła się również Polska.","W akcji wzięło udział w tym roku około 4 tysięcy miast w  125krajach. W zeszłym roku akcja ta, zapoczątkowana w 2007 roku, objęła 88 krajów - podali jej organizatorzy z ekologicznej organizacji WWF.  W Sydney, w Australii, początek wygaszenia światła zwiastowały o godzinie 10.30 czasu polskiego syreny promów w porcie. Do akcji przyłączyły się miliony mieszkańców metropolii, gasząc światło w swoich mieszkaniach.  Wyłączone zostało oświetlenie wieży Eiffla w Paryżu, piramid i sfinksa w Egipcie i Akropolu w Atenach. Wśród 1200 słynnych pomników i zabytków, które na godzinę spowiły symboliczne ciemności, była też fontanna di Trevi w Rzymie, Krzywa Wieża w Pizie, katedra Notre-Dame w Paryżu, a w Londynie - katedra Św. Pawła, Big Ben i budynki parlamentu.  W Chinach ciemności miały zapaść w Zakazanym Mieście – kompleksie cesarskich pałaców w Pekinie i „Ptasim Gnieździe” - olimpijskim stadionie igrzysk z 2008 roku.  Również w Dubaju, w najwyższym budynku świata Burdż Chalifa o wysokości 828 metrów wieczorem pogasły światła.  W Bangkoku, stolicy Tajlandii, gdzie protestowało kilkadziesiąt tysięcy zwolenników byłego prezydenta Shinawatry Thaksina kampanię „Godzina dla Ziemi” zawieszono ze względów bezpieczeństwa.  W Polsce udział w akcji wzięły m.in. Gdańsk, Szczecin, Olsztyn, Lublin,Rzeszów, Bydgoszcz, Zielona Góra, Wrocław, Łódź, Katowice, Kraków, Opole, Poznań, Kielce i Białystok. Zadeklarowały one, że między godz. 20.30 a 21.30  wygaszą światła w części swoich budynków.„Zgasł” m.in. warszawski Pałac Kultury i Nauki, wyłączone zostałooświetlenie krakowskiego Kościoła Mariackiego i Kopca Kościuszki.   –  Godzina wyłączonych świateł to symboliczny apel o przeciwdziałanie zmianom klimatycznym i o podjęcie przez władze wszystkich krajów konkretnych zobowiązań na rzecz ograniczenia emisji gazów cieplarnianych – wyjaśnił Wojciech Stępniewski z WWF Polska.Jedna zaoszczędzona kilowatogodzina energii to o kilogram mniej dwutlenkuwęgla wyemitowanego do atmosfery - przypominają ekolodzy.Znani zgaszą światłaW tym roku do współpracy zaproszono znane osoby - aktorów, muzyków,dziennikarzy, podróżników. Wielu zadeklarowało, że na godzinę zgaszą światło w swoich domach. Jak poinformowało WWF, są wśród nich: Małgorzata Braunek, Paweł Małaszyński, Grażyna Wolszczak, Klaudia Carlos, Katarzyna Dowbor, Karolina Korwin-Piotrowska, Maciej Kurzajewski, Marcin Kydryński, Wojciech Mann, Agata Młynarska, Piotr Najsztub, Urszula Dudziak, Reni Jusis, Kayah, Marek Kamiński, Dariusz Michalczewski, Maja Włoszczowska. Do akcji przyłączyło się też wiele polskich firm i instytucji, deklarując wyłączenie oświetlenia w czasie akcji.Więcej informacji o przedsięwzięciu można znaleźć w internecie na polskichstronach WWF (www.wwf.pl/godzinadlaziemi) lub światowej stronie((www.earthhour.org)).Akcja organizowana jest od 2007 r. Wtedy w Sydney Australijczycy wyłączyliprąd w ponad 2 milionach domów. W 2009 r. w akcji brało udział prawie 4 tys. miejscowości w 88 krajach świata. Zgasły iluminacje blisko tysiąca znanych budowli, m.in. piramid w Gizie, wieży Eiffel'a w Paryżu i dzwonu Big Ben w Londynie.",,
"Miller: kiedyś srogie lanie, dziś awans. Ale radość jest zmącona","– Odnoszę wrażenie, że po wyborach do europarlamentu nigdzie nie widać euforii, może jedynie poza Januszem Korwin-Mikkem. Jednak cieszę się, że trzy lata temu dostaliśmy srogie lanie i wylądowaliśmy na piątym miejscu na scenie politycznej, a teraz przysunęliśmy się trzecie miejsce. Moja radość zmącona jest świadomością, że między SLD a PO, która wygrała te wybory, jest duża różnica – powiedział w programie „Gość poranka” w TVP Info przewodniczący SLD Leszek Miller.","– Duża różnica wynika z tego, że część wyborców boi się Prawa i Sprawiedliwości. Premier Donald Tusk umiejętnie wykorzystał rozmaite zagrożenia i strachy. Początek kampanii wyborczej PO to było straszenie Polaków. To się sprawdziło – dodał były premier.  „Stratedzy Platformy Obywatelskiej też mają nad czym myśleć”   Zdaniem Leszka Millera premierowi pomogły także wypadki na Ukrainie. – Następnym razem już tak nie będzie. Trudno sobie wyobrazić, by w jakimś innym kraju wybuchła podobna tragedia. Stratedzy Platformy Obywatelskiej też mają nad czym myśleć – zaznaczył Miller. – Kolejne wybory to już będzie inna rzeczywistość i inne okoliczności. Te elementy niepewności, zagrożenia, strachu już nie będą tak działać, jeśli w ogóle będą działać. Trudno sobie wyobrazić, by podobna tragedia, jak teraz na Ukrainie wybuchnie gdzie indziej. To już będzie bardziej merytoryczna kampania, wymagająca innych umiejętności.  I tutaj ani PO, ani PiS nie będą mieli tak łatwo. CZYTAJ TAKŻE   PKW oficjalnie: PO o włos przed PiS. W mandatach remis „Czekają nas trudne czasy”– Bardzo niepokoi mnie to, co stało się w całej Europie, dlatego że socjaliści i socjaldemokraci przegrali z prawicą. To oznacza, że ten kurs, który był dotychczas realizowany będzie kontynuowany. Prawica doprowadziła do głębokiego kryzysu w gospodarce i finansach i wyhodowała sobie bardzo hałaśliwych przeciwników. Mam na myśli wszelkie ugrupowania  antyeuropejskie i skrajnie prawicowe. Co więcej prawica stanie ze swoimi przeciwnikami oko w oko. Mówię o tych, którzy dostali się do Parlamentu Europejskiego. Żałuje, że tak się stało. Czekają nas trudne czasy – powiedział Miller.   Zdaniem szefa SLD prawica będzie szła polityką drastycznych oszczędności i cięć. – Te ugrupowania prawicowe, które dopiero teraz się ujawniają, będą po prostu silniejsze. I dopiero za jakieś pięć lat lewica będzie mogła odzyskać stery – dodał.CZYTAJ TAKŻE  Wielki sukces skrajnej prawicy we Francji. Niemcy wybrali neonazistę   Szef SLD w programie „Gość poranka” w TVP Info",,
Monopol Gazpromu przełamany. Energetyczna rewolucja Polski trwa w najlepsze,"Rozbudowa gazoportu w Świnoujściu, realizacja Baltic Pipe i koncepcja drugiego terminala LNG w Zatoce Gdańskiej, a także plany powstania elektrowni atomowej i rozwój OZE – rządy PiS w ciągu czterech lat zmieniły o 180 stopni sytuację energetyczną kraju, wykonując kolejne kroki w kierunku jego całkowitej niezależności energetycznej. Do tej pory Rosja mogła wykorzystywać swoją pozycję energetyczną do wpływania na rozwój Polski i na jej wewnętrzną politykę. Dziś już sama groźba zakręcenia kurków drogo by Moskwę kosztowała. Po 2022 roku temat ten nie będzie istniał, gdyż zapewne Kreml zostanie skreślony z polskiej listy partnerów energetycznych. Rewolucja energetyczna Polski to także dobry sygnał dla całego regionu, gdyż daje szansę na przełamanie dominacji energetycznej Gazpromu.","Pełnomocnik rządu do spraw strategicznej infrastruktury energetycznej, minister w KPRM Piotr Naimski w rozmowie z „Gazetą Polską Codziennie” nie miał wątpliwości, że do 1 października 2022 roku, czyli do rozpoczęcia roku gazowego 2022–2023, będziemy mieli gotowy gazociąg Baltic Pipe. Jest to szczególnie ważna data, gdyż do 2022 roku obowiązuje kontrakt jamalski na dostawy gazu z Rosji. Baltic Pipe ma łączyć Norwegię, Danię i Polskę. W ramach nitki znajdzie się też system przesyłowy na terenie naszego kraju, jak i do państw sąsiednich. Po 2022 roku możliwości importowe Polski mają wynieść ponad 17 mld metrów sześciennych gazu rocznie. Szacuje się, że od października 2022 roku, Baltic Pipe będzie mógł przesyłać rocznie do 10 mld metrów sześciennych gazu ziemnego. Kilka dni temu Gaz-System oddał do użytkowania prawie 170-kilometrowy gazociąg Lwówek-Odolanów, pierwszy fragmenty korytarza przesyłowego Północ-Południe, zaczynającego się w Norwegii, a kończącego na Węgrzech. Prezes spółki Tomasz Stępień zapowiedział podczas otwarcia, że Gaz-System odda w tym roku do użytku 420 km nowych siedem gazociągów w kraju, których zadaniem będzie rozprowadzanie gazu z terminalu LNG i Baltic Pipe. Rozmach tej inwestycji, jej znaczenie dla całego regionu Europy Środowo-Wschodniej, pozwalają wpisać ją do projektu Międzymorza. Daje ona bowiem możliwość zdywersyfikowania dostaw energii dla wielu krajów regionu, które były w większości w dużym stopniu uzależnione od dostaw z Rosji. Przykład Polski, która w tak szybkim czasie, dzięki ogromnej determinacji władz, potrafiła zmienić tę sytuację, działa motywująco na inne stolice. Jak można się było spodziewać, proces dywersyfikacji dostaw realizowany przez Polskę, a także pomoc w tej rewolucji dla innych krajów regionu, a także ostry sprzeciw Warszawy i jej sojuszników wobec rosyjsko-niemieckiego gazociągu Nord Stream 2 – wzbudzają niechęć Moskwy. Kreml zdaje sobie sprawę, że traci w ten sposób  możliwość mocnego, jak dotychczas, wpływania na procesy zachodzące w państwach, które wciąż uważa za swoją „bliską zagranicę”, a co za tym idzie, odczuwa to również finansowo. To zaś powoduje, że Rosja stara się zahamować budowę Baltic Pipe – i to wszelkimi możliwymi sposobami. Gazprom przekonuje m.in, że potrzebna będzie jego zgoda na krzyżowanie się tego projektu z gazociągiem Nord Stream. Piotr Naimski zapewnia jednak, że jest to kwestia jedynie techniczna, więc żadna zgoda Moskwy nie będzie potrzebna. Zwrócił przy okazji uwagę na precedensy takich skrzyżowań, m.in. na gazociąg Balticconnector – między Finlandią a Estonią, który krzyżuje się z Nord Stream – i doszło w tej sprawie do porozumienia. Kreml ma też inny powód do niezadowolenia. Asertywna postawa Danii wobec Rosji i Niemiec, które naciskają na nią, by wydała zgodę na budowę NS2 przez swoje wody terytorialne sprawia, że Moskwa musi podpisać umowę z Kijowem na dostawy gazu, chociaż w jej zamierzeniach było zakręcenie temu krajowi kurka. Surowiec ten miał bowiem na Zachód płynąć nowymi gazociągami (także omijającym Ukrainę Turkish Streamem) poza terytorium Ukrainy. Rolę jednego z głównych hamulcowych tej inwestycji pełni Polska, która zdaje sobie sprawę, że osłabienie suwerenności Ukrainy jest zagrożeniem także dla naszego bezpieczeństwa. Dlatego też Warszawa wspiera Kijów w jego  energetycznych staraniach. Niedawne podpisanie porozumienia pomiędzy Polską, USA i Ukrainą o współpracy na rzecz wzmocnienia regionalnego bezpieczeństwa dostaw gazu ziemnego, to jeden z przykładów asertywnych działań Warszawy w regionie. W myśl zapisów umowy, nasz kraj będzie dostarczać Ukrainie w 2021 roku 6 miliardów metrów sześciennych gazu. Warunkiem jest rozbudowa terminala w Świnoujściu i budowa Baltic Pipe, a także przeprowadzenie po stronie ukraińskiej inwestycji - 110 kilometrów odcinka gazociągu pomiędzy polską granicą a pierwszym magazynem gazu na Ukrainie. Rewolucja energetyczna w Polsce zakłada również większe inwestycje w źródła energii odnawialnej OZE – m.in. w farmy wiatrowe na Bałtyku, jak i olbrzymi projekt budowy elektrowni atomowej. Zacieśnienie relacji ze Stanami Zjednoczonymi zwiększa nadzieje na realizację tego ambitnego projektu. Zamiarem polskich władz jest wybudowanie w ciągu 20 lat sześciu reaktorów jądrowych. Dzięki temu nasza gospodarka otrzyma dodatkową dawkę energii, a przy tym nasz kraj będzie wstanie spełnić coraz bardziej wyśrubowane cele klimatyczne. Współpraca z USA w kwestiach energetycznych przekłada się na intensyfikację relacji w regionie Europy Środowo-Wschodniej i wzmocnienie jej pozycji zarówno wobec Rosji, jak i unijnej centrali, a także Berlina i Paryża. Potwierdzeniem tego jest m.in. odbywające się dziś drugie ministerialne forum partnerstwa transatlantyckiego na rzecz współpracy energetycznej w Wilnie, na którym dominują – jak relacjonuje branżowy portal biznesalert.pl – tematy związane z dostawami amerykańskiego LNG i technologii jądrowych z tego kraju. Obecny na nim sekretarz energii USA Rick Perry zapewnił, że administracji USA popiera organizację kolejnych spotkań poświęconych energetyce w ramach Trójmorza. – Jesteśmy gotowi, zdolni i mamy możliwość pomóc w zwiększaniu możliwości pogłębiania bezpieczeństwa energetycznego państw regionu – zapewnił Rick Perry. – Nie chodzi tylko o LNG, ale także cywilne technologie jądrowe. Proponujemy to wszystko jako ofertę konkurencyjną względem rosyjskiej – dodał. Minister energetyki Litwy Zygimantas Vaiciunas mówił zaś, że współpraca energetyczna Polska-Ukraina-USA to przykład „renesansu energetycznego”, który był możliwy dzięki rozwojowi i dywersyfikacji rynku gazu w Unii Europejskiej. To, co jeszcze kilka lat temu pozostawało w sferze projektów znajdującego się w opozycji PiS, jest dziś wcielane w życie. Polska – jako niezależny energetycznie kraj, który wokół swoich inicjatyw grupuje państwa regionu i staje się dla niego hubem energetycznym – staje się rzeczywistością. To zaś wpływa na pozycję naszego państwa w Europie i w relacjach z USA, a także na rozwój gospodarczy i co za tym idzie cywilizacyjny. Petar Petrović Autor jest dziennikarzem Polskiego Radia",,
E-auta droższe od diesli. „Opłacalność stanęła pod znakiem zapytania”,"Przez drogi prąd przestanie się opłacać eksploatacja nie tylko osobowych aut elektrycznych, ale także elektrobusów – ostrzega „Rzeczpospolita”.","Przejechanie 100 kilometrów samochodem elektrycznym już teraz może kosztować ponad 50 zł, a wkrótce będzie jeszcze drożej – nawet 70 zł. To dwa razy więcej niż za przejazd dieslem – wskazuje dziennik.Ze względu na wzrost cen prądu operatorzy stacji ładowania likwidują przyciągające klientów promocje, w których „tankowanie” e-aut było darmowe. W poniedziałek opłaty na swoich stacjach wprowadził Lotos, a do końca półrocza to samo zrobi Orlen.– Opłacalność aut elektrycznych stanęła pod dużym znakiem zapytania – ocenił Adam Tychmanowicz, prezes Neptis SA, operatora systemu Yanosik.Gazeta wskazuje, że kuleje infrastruktura ładowania elektrycznych pojazdów, a – jak wylicza Polskie Stowarzyszenie Paliw Alternatywnych – „jej rozwój hamuje kilkadziesiąt różnych barier związanych m.in. z podatkami czy procedurami administracyjnymi”.Dodatkowo przeszkodą rozwoju sektora elektrycznych samochodów są ich ceny – nawet dwukrotnie wyższe od porównywalnych modeli z napędem spalinowym.",,
Nałęcz doradzi prezydentowi,"Profesor Tomasz Nałęcz przyjął propozycję prezydenta Bronisława Komorowskiego, by dołączyć do zespołu jego doradców. Jak dodał, zgodził się, ponieważ „współpraca z prezydentem Rzeczypospolitej jest honorem”.","Nałęcz nie chciał mówić, w jakich sprawach będzie doradzał prezydentowi. Nieoficjalnie mówi się, że będzie wspierał Bronisława Komorowskiego jako doradca do spraw historii i dziedzictwa narodowego. Tomasz Nałęcz jest historykiem; w latach 1993-97 był posłem Unii Pracy. W2001 roku dostał się do Sejmu z listy SLD-UP. Był przewodniczącym pierwszejsejmowej komisji śledczej, która badała aferę Rywina. W kwietniu 2004 r.przeszedł do SdPl, założonej przez Marka Borowskiego i krótko był szefem jego sztabu wyborczego. W sierpniu 2005 r. został rzecznikiem kandydata naprezydenta Włodzimierza Cimoszewicza, za co sąd partyjny wykluczył go z SdPl.  Po wyborach prezydenckich w 2005 roku poświęcił się pracy naukowej naUniwersytecie Warszawskim. W 2009 roku bezskutecznie ubiegał się o mandat wParlamencie Europejskim z listy Porozumienia dla Przyszłości, które skupiało PD, SdPl oraz Zielonych 2004. W lipcu ponownie został członkiem SdPl.W grudniu ub.r. zadeklarował ubieganie się w 2010 r. o urząd prezydenta zramienia Partii Demokratycznej i SdPl, jednak w kwietniu wycofał się zudziału w wyborach. Przed drugą turą udzielił poparcia Komorowskiemu.W zespole mogą się też znaleźć... O tym, że prezydent Bronisław Komorowski kompletuje grono najbliższychwspółpracowników, a kluczowe nominacje mają być znane jeszcze w tym tygodniunapisał w poniedziałek „Newsweek”. Według tygodnika Komorowski zaproponowałwspółpracę m.in.: posłowi SLD Ryszardowi Kaliszowi, który był szefemprezydenckiej kancelarii Aleksandra Kwaśniewskiego.  Według nieoficjalnych informacji, podsekretarzem stanu w Kancelarii Prezydenta ma zostać Olgierd Dziekoński. Etatowymi doradcami mają być także profesorowie: Michał Kleiber i Roman Kuźniar.  Obecny wiceminister infrastruktury Olgierd Dziekoński miałby otrzymać nominację na podsekretarza stanu w Kancelarii. Nie wiadomo jeszcze, jaki miałby zakres kompetencji, ale na pewno Komorowski chciałby wykorzystać jego doświadczenia zdobyte m.in. gdy był wiceprezydentem Warszawy.   Niewykluczone, że w gronie etatowych doradców prezydenta, oprócz Nałęcza,znajdą się jeszcze prof. Michał Kleiber (ds. kontaktów ze środowiskaminaukowymi), prof. Roman Kuźniar (ds. międzynarodowych) oraz WaldemarStrzałkowski (ds. kombatantów). Natomiast możliwe jest, że społecznie wkwestiach sportu Komorowskiemu mógłby doradzać Robert Korzeniowski.",,
„Ukraina woli upadłość niż rozmowy”. Na spłatę długu Rosja daje czas do końca roku,"Ministerstwo Finansów Rosji oświadczyło, że Ukraina nie spłaciła do 21 grudnia 3 mld dolarów długu. Resort stwierdził, że z końcem roku nastąpi formalna upadłość sąsiadów.","„Ukraina woli dopuścić do upadłości z powodu długu, niż prowadzić rozmowy na podstawie propozycji złożonej przez prezydenta Rosji Władimira Putina podczas spotkania przywódców G20 w Antalyi w listopadzie 2015 roku” – oceniły władze ministerstwa.Moskwa informuje, że Kijów ma czas do 31 grudnia, by spłacić należności. „Ministerstwo Finansów spodziewa się, że Ukraina w tym terminie w pełnym zakresie wywiąże się ze swoich zobowiązań finansowych wobec Rosji"" – oświadczył resort finansów.MFW uznał zadłużenie Ministerstwo przypomniało, że dług Ukrainy został uznany przez Międzynarodowy Fundusz Walutowy. „Jeśli Ukraina nie wywiąże się z terminu zapadalności obligacji o wartości 3 mld dolarów w pełnym zakresie w ciągu ulgowego okresu, Rosja będzie domagać się zwrotu należności, wykorzystując odpowiednie mechanizmy prawne” – wyjaśniono w oświadczeniu.Bez gwarancji Rosja kupiła ukraińskie obligacje w grudniu 2013 roku. Ostatnio ogłosiła, że może zrestrukturyzować dług i pozwolić Kijowowi płacić po miliardzie dolarów w latach 2016–18. Uzależniono to jednak od gwarancji udzielonych przez instytucje finansowe ze Stanów Zjednoczonych bądź Unii Europejskiej. Amerykanie takich gwarancji nie udzielili, natomiast rada dyrektorów Międzynarodowego Funduszu Walutowego zatwierdziła reformę, która pozwala na dalsze kredytowanie dłużników nawet w przypadku upadłości z powodu „niespłaconego długu suwerennego”. Dzięki temu Kijów może liczyć na dalsze wsparcie MFW, nawet jeżeli nie ureguluje długu wobec Moskwy. W piątek Ukraina wprowadziła moratorium na spłatę rosyjskiego zadłużenia. Prezydent Petro Poroszenko stwierdził, że pożyczka była „łapówką” przyznaną obalonemu prezydentowi Wiktorowi Janukowyczowi. Premier Rosji Dmitrij Miedwiediew zapowiedział zgłoszenie sprawy do sądu.",,
"Prezydent o strajku nauczycieli: Wierzę, że uda się osiągnąć kompromis","– Wierzę, że uda nam się znaleźć rozwiązanie, które z jednej strony pozwoli zrealizować usprawiedliwione oczekiwania, ale z drugiej strony pozwoli także uśmierzyć często zbyt wygórowane czy niemożliwe do spełnienia żądania – powiedział prezydent Andrzej Duda, odnosząc się do protestu nauczycieli.","We wtorek prezydent Andrzej Duda uczestniczył w Gali XI edycji konkursu „Pracodawca Przyjazny Pracownikom”.Podczas uroczystości prezydent zwrócił uwagę, że średnie wynagrodzenie w Polsce wzrasta. – Nie wszędzie jeszcze sytuacja jest taka, jak byśmy marzyli. Wiemy o tym, że są takie grupy zawodowe (...), które cały czas oczekują tego, że ich uposażenia zostaną podniesione – powiedział. Wskazał, że obecnie trwa dyskusja, czy oczekiwania i żądania tych grup są sprawiedliwe.– Podzieliłbym to na dwa elementy: oczekiwania i żądania. Można dyskutować, czy żądania są sprawiedliwe i czy one rzeczywiście w takiej formule są w ogóle możliwe do spełnienia i w takich terminach, jakie określili ci, którzy dzisiaj protestują. Ale z całą pewnością oczekiwania są usprawiedliwione. I co do tego także ja nie mam żadnych wątpliwości – zapewnił prezydent, wskazując, że ma na myśli oczekiwania płacowe nauczycieli. „Niezwykle odpowiedzialna praca”  – To nie są ludzie dobrze zarabiający. To są ludzie zarabiający raczej niższe wynagrodzenia w naszym kraju, a wykonują przecież zadanie niezwykle ważne, które czasem jest także zadaniem ciężkim, bo to zależy także od tego, z jaką młodzieżą mają do czynienia. Nieraz to jest zadanie bardzo trudne. Ale wszyscy wiemy, że przede wszystkim jest to praca niezwykle odpowiedzialna i że takie będziemy mieli Rzeczypospolite, jakie ich młodzieży chowanie i edukowanie – powiedział prezydent.– Ale proszę, żeby obie strony, także właśnie w warstwie żądań, podeszły do tego w sposób wyważony. Ten problem oczywiście w jakiś sposób musimy rozwiązać, wierzę, że także i +Solidarność+ na czele z panem przewodniczącym Piotrem Dudą pomoże w tym, żeby ten problem został rozwiązany, wierzę w to, że uda nam się znaleźć takie rozwiązanie, które z jednej strony pozwoli zrealizować usprawiedliwione oczekiwania, ale z drugiej strony pozwoli także uśmierzyć często zbyt wygórowane czy niemożliwe do spełnienia żądania – powiedział.Prezydent dodał, że wierzy, iż uda się osiągnąć kompromis „bez żadnej szkody dla dzieci i młodzieży”.",,
Chłopak Rabieja oburzony na polski paszport,"„Właśnie odebrałem nowy paszport. Mój niewyznaniowy (jeszcze) kraj zmusza mnie do posiadania paszportu dla osób wierzących, narzuca mi określony światopogląd” – napisał na Twitterze Michał Cessanis, partner wiceprezydenta Warszawy Pawła Rabieja. Odniósł się w ten sposób do faktu, że na nowych paszportach pojawiło się hasło „Bóg, Honor, Ojczyzna”.","Nowe wzory paszportów obowiązują w Polsce od 5 listopada 2018 r. Ministerstwo Spraw Wewnętrznych i Administracji zapewnia, że  dokumenty zawierają zabezpieczenia, które jeszcze skuteczniej chronią je przed fałszowaniem. Na paszportach pojawiają się motywy związane z odzyskaniem niepodległości przez Polskę. Część z nich została wybrana przez internautów drogą głosowania. Najwięcej głosów otrzymały: kopiec Czynu Niepodległościowego Mogiła Mogił, Gabriel Narutowicz i orzełek legionowy. W paszporcie znalazły się także grafiki przedstawiające Bitwę Warszawską, Order Virtuti Militari oraz twórców polskiej niepodległości, m.in. Józefa Piłsudskiego, Romana Dmowskiego, Wincentego Witosa i Gabriela Narutowicza. Na jednej ze stron znalazła się dewiza Wojska Polskiego „Bóg, Honor, Ojczyzna”. Hasło nie spodobało się partnerowi wiceprezydenta Warszawy Michałowi Cessanisowi, który stwierdził, że w ten sposób narzuca mu się określony światopogląd. „Na tym w Polsce ma polegać rozdział kościoła od państwa? Krzyż na drogę” – napisał na Twitterze, dołączając do wpisu zdjęcie paszportu.",,
Wójcik o handlu dziećmi: Nowe przepisy jeszcze w tej kadencji Sejmu,"Według szacunków Rzecznika Praw Dziecka każdego roku w Polsce dochodzi do kilku tysięcy przypadków sprzedaży dzieci. Jak tłumaczył wiceminister sprawiedliwości Michał Wójcik, jest to możliwe dzięki luce w prawie – sprzedawanie dzieci nie jest penalizowane. – Nie wiadomo, który przepis zastosować – mówił Wójcik. Teraz ma to się zmienić.","Wójcik podał przykład z Poznania dotyczący dziecka, które miało być sprzedane za 30 tys. zł. Osoba podejrzana o sprzedaż przyznała się, ale sąd mimo wniosku prokuratury o tymczasowe aresztowanie nie zastosował go. Uzasadnił, że nie można zastosować przepisu o handlu ludźmi. – Nie jest to penalizowane w polskim systemie – powiedział Wójcik. – My takie przepisy przygotowaliśmy – zapowiedział i zapewnił, że mają zostać przyjęte jeszcze w tej kadencji Sejmu. Zdaniem wiceministra „proceder może być szeroki”. – Tylko w Warszawie w ubiegłym roku było około 8 tys. uznań ojcostwa przed kierownikami Urzędów Stanu Cywilnego – mówił. Najpierw matka wskazuje jakiegoś mężczyznę jako ojca dziecka. Później zrzeka się praw do dziecka na rzecz tego mężczyzny. – I dziecko znajduje się we władzy zupełnie kogoś obcego – wyjaśnił Wójcik i wskazał, że to jest właśnie furtka w prawie, którą może być wykorzystywana do handlu dziećmi.",,
Kukiz: Wolę wpisać na listy PSL kilkudziesięciu pewnych ideowców niż tworzyć swoje listy,"Wolę wpisać na listy PSL kilkudziesięciu pewnych ideowców niż tworzyć swoje listy, na których musiałbym mieć ponad 1000 osób z czego 900 może okazać się kanaliami – napisał w niedzielę lider Kukiz'15 Paweł Kukiz.","Kukiz pod swoim wpisem na Facebooku odpowiadał w niedzielę na pytania internautów, którzy byli zainteresowani, z kim ostatecznie jego ugrupowanie pójdzie do jesiennych wyborów. „PSL i PiS i PO są partiami, których część członków funkcjonowała w elitach komuny. Wszystkie partie w Sejmie mają u siebie partycypantów komuny” – napisał w jednym z komentarzy muzyk. „Z Konfederacją jeszcze nie wszystko przekreślone, ale dają takie »warunki«, że wątpię aby doszło do porozumienia. Poza tym nie bardzo wyobrażam sobie sytuacji, że siedzę między panem Mentzenem (Sławomir Mentzen, wiceprezes partii Janusza Korwin-Mikkego – PAP), który krzyczy »bić Żydów i pedałów«, panem Berkowitzem (Konrad Berkowicz, drugi z wiceprezesów ugrupowania Korwin-Mikke – PAP) pobudzonym i zakładającym jarmułkę (szefowi PO, Grzegorzowi) Schetynie, z przodu mam panią (działaczkę pro-life, Kaję) Godek, a za sobą pana (b. kandydata na prezydenta Polski, a ostatnio kandydata na prezydenta Gdańska, Grzegorza) Brauna szkicującego plan manifestacji mającej na celu intronizację Chrystusa na króla Polski. I wspólnie z nimi słucham, jak z mównicy pan (Janusz) Korwin (-Mikke) żąda zalegalizowania miękkiej pedofilii” – podkreślił w innym z postów. Odnosząc się z kolei do rozmów z PSL, Kukiz odpowiedział: „Nie wchodzę do PSL. Korzystam z ich list, bo sam nie mam ani czasu, ani środków by zebrać 130 tysięcy podpisów by stworzyć własne. Taka jest ordynacja”. „Wprowadziłem do Sejmu 41 osób, z czego 3/4 okazało się koniunkturalistami i ukrytymi PiS-owcami. Wolę więc wpisać na listy PSL kilkudziesięciu pewnych ideowców niż tworzyć swoje listy, na których musiałbym mieć ponad 1000 osób z czego 900 może okazać się kanaliami” – dodał.",,
„Musimy budować szpitale psychiatryczne”. Trump o ograniczeniu dostępu do broni,"Prezydent USA Donald Trump oświadczył, że popiera dokładniejsze sprawdzanie nabywców broni palnej. Zaznaczył, że uważa, iż sprawcy ostatnich strzelanin to osoby chore psychicznie, zaś Stany Zjednoczone potrzebują więcej szpitali psychiatrycznych.","– Nie chcemy, aby szaleńcy posiadali broń. To chodzi o nich. Oni pociągają za spust. Broń sama nie pociąga za spust. Dlatego musimy przyjrzeć się bardzo poważnie problemowi chorób psychicznych – powiedział Trump w rozmowie z dziennikarzami w Morristown, w stanie New Jersey, skąd udał się na wiec swoich zwolenników w sąsiednim stanie New Hampshire.– Przypatrujemy się całej sytuacji – zapewnił ogólnikowo prezydent spytany, czy domaga się od republikańskich kongresmenów, aby uchwalili obowiązek dokładniejszego sprawdzania przeszłości osób nabywających broń palną.– Chcę, aby ludzie zapamiętali słowa „choroba psychiczna”. Ci ludzie są chorzy psychicznie. Sądzę, że musimy znów zacząć budować placówki psychiatryczne – podkreślił Trump. – Nie możemy pozwolić, aby ci ludzie byli na ulicach – dodał.Trump przypomniał, że w latach 60. i 70. ubiegłego wieku zamknięto w USA wiele szpitali psychiatrycznych, a ich pacjentów zwolniono.",,
"Znaczny zysk PKO BP. Ponad 1,2 mld zł","Zysk netto grupy PKO BP w drugim kwartale 2019 r. wzrósł do 1.217 mln zł z 933 mln zł rok wcześniej – podał bank w raporcie półrocznym. Zysk banku był 3,4 proc. powyżej oczekiwań rynku, który spodziewał się, że wyniesie on 1.176,4 mln zł.","Oczekiwania 11 biur maklerskich co do zysku netto za II kwartał, wahały się od 1 mld 100,8 mln zł do 1 mld 220 mln zł. W I połowie 2019 r. zysk netto wyniósł 2 mld 079 mln zł, czyli wzrósł 23 proc. rdr.Wynik odsetkowy banku w drugim kwartale wyniósł 2,538 mln zł i okazał się zgodny z oczekiwaniami analityków, którzy liczyli, że wyniesie on 2,538,4 mln zł (w przedziale oczekiwań 2 mld 513,9 mln - 2 mld 561 mln zł).Wynik z prowizji w II kwartale 2019 r. wyniósł 760 mln zł i również był zgodny z szacunkami rynku, który spodziewał się 757,2 mln zł (oczekiwania wahały się od 748 mln zł do 766 mln zł).Odpisy z tytułu utraty wartości kredytów wyniosły w drugim kwartale 2019 r. 322 mln zł. Rynek oczekiwał o 8,7 proc. wyższych odpisów na poziomie 352,5 mln zł. Łączny współczynnik kapitałowy wynosi 18,57 proc.",,
Rozkaz zestrzelenia boeinga wydał Striełkow. Sąd zasądził odszkodowania,"Sąd przyznał odszkodowanie dla rodzin osób, które zginęły w wyniku zestrzelenia nad wschodnią Ukrainą malezyjskiego boeinga. Amerykański sąd w sprawie przeciwko Igorowi Striełkowowi, byłemu dowódcy sił separatystów w Donbasie zasądził łącznie 500 mln dolarów odszkodowania.","Bliscy i rodziny pasażerów zestrzelonego nad wschodnią Ukrainą latem 2014 r. malezyjskiego boeinga wygrali przed sądem w USA sprawę przeciwko Igorowi Striełkowowi, byłemu dowódcy sił separatystów w Donbasie. Zasądzono dla nich łącznie 500 mln dolarów odszkodowania.  Pozew do sądu w Chicago złożyli rok po tragedii bliscy 18 z 298 ofiar rejsu MH17. Początkowo domagano się prawie miliardowego odszkodowania zarówno od Striełkowa, jak i od linii lotniczych Malaysia Airlines. Jak zaznaczono w pozwie, linie prowadziły loty w przestrzeni powietrznej nad południowo-wschodnią Ukrainą, uznaną za strefę konfliktu. Według mediów skarżący powoływali się na ustawę amerykańską dotyczącą ochrony przed torturami, która umożliwiła wszczęcie postępowania w USA.  To armia rebeliantów zestrzeliła samolot W lutym 2016 r. powodowie odstąpili od roszczeń wobec linii lotniczych. Striełkow, były minister obrony samozwańczej Donieckiej Republiki Ludowej, nie był obecny w sądzie. Według skarżących to Striełkow dał rozkaz zestrzelenia samolotu. Następnie rozkazał zebrać i zawieźć do sztabu separatystów wszystkie rzeczy osobiste i kosztowności należące do pasażerów.  Striełkowa wyrok „ani ziębi, ani grzeje” Striełkow zapytany o wyrok w rosyjskiej niezależnej telewizji Dożd oświadczył, że decyzja sądu „ani go grzeje, ani ziębi”. – Jeśli kiedyś będę miał zbędne pół miliarda dolarów, nie mam nic przeciwko temu, żeby zapłacić bliskim za zestrzelony przez nie wiadomo kogo boeing. Nie będzie mi szkoda pomóc ludziom – powiedział. Bliscy ofiar nie liczą na to, że uda im się uzyskać od Striełkowa jakiekolwiek pieniądze. – Celem (skierowania sprawy do sądu) nigdy nie było zdobycie od Girkina pieniędzy, chodziło o to, by wywalczyć dla bliskich ofiar sprawiedliwość. Naświetlić koszmarną tragedię, którą przeżyli – powiedział adwokat Floyd Wisner, reprezentujący rodziny ofiar przed sądem. 17 lipca 2014 r. malezyjski Boeing 777 lecący z Amsterdamu do Kuala Lumpur został zestrzelony nad wschodnią Ukrainą, na obszarach opanowanych przez prorosyjskich separatystów. 298 osób, które znajdowały się w samolocie, zginęło; dwie trzecie stanowili obywatele Holandii. Powołując się na dane wywiadowcze rządy państw zachodnich i Ukrainy przypisywały odpowiedzialność za tę tragedię działającym w rejonie katastrofy prorosyjskim separatystom, którzy mieli zestrzelić boeinga przeciwlotniczym pociskiem kierowanym. Moskwa odpierała te zarzuty, sugerując, że samolot trafiła rakieta wystrzelona przez ukraiński myśliwiec. Pod koniec września 2016 r. międzynarodowa grupa śledczych z Holandii, Australii, Belgii, Malezji i Ukrainy ogłosiła, że pocisk rakietowy Buk, którym zestrzelono samolot, pochodził z Rosji.",,
Obama boi się północnokoreańskich rakiet. USA zbudują tarczę obronną,"Rosnące zagrożenie ze strony reżimu Kim Dzong Una wymusiło na Stanach Zjednoczonych podjęcie działań obronnych. Prezydent Barack Obama oświadczył, że jego kraj rozpoczął tworzenie tarczy, która ma zabezpieczyć przed północnokoreańskimi rakietami.","– Jedną z rzeczy, które robimy, to poświęcamy znacznie więcej czasu na ustawianie naszych systemów rakietowych, a więc nawet jeśli próbujemy rozwiązać rosnący problem nuklearnego programu wewnątrz Korei Północnej, to ustawiamy także tarczę, która przynajmniej będzie mogła blokować zagrożenia niższego szczebla – mówił Obama na antenie telewizji CBS.– Naszym głównym priorytetem jest ochrona Amerykanów i naszych sojuszników, Republiki Korei i Japonii, które są podatne na prowokacyjne działania, w które angażuje się Korea Północna – wyjaśnił prezydent USA. Ocenił, że komunistyczny reżim jest „wystarczająco nieobliczalny”, a jego przywódca Kim Dzong Un „na tyle nieodpowiedzialny, że nie chcemy, by się do nas zbliżył”.Nie ma prostej receptyZdaniem Obamy wobec agresywnej postawy Pjongjangu nie ma prostej recepty. – Oczywiście moglibyśmy zniszczyć Koreę Północną za pomocą naszego arsenału. Jednak poza kosztami natury humanitarnej musimy pamiętać, że sąsiadują oni z naszymi kluczowymi sojusznikami – wskazał prezydent.Po wywiadzie z Obamą północnokoreańska agencja prasowa KCNA oświadczyła, że Pjongjang potrzebuje „potężnego nuklearnego odstraszacza” wobec amerykańskiej wrogości. – Stałe forsowanie przez USA skrajnie wrogiej polityki oraz zagrożenia nuklearnego i szantażu wobec Koreańskiej Republiki Ludowo-Demokratycznej może ją tylko skłonić do uczynienia gwałtownego postępu w umacnianiu nuklearnego potencjału uderzeniowego – przekonywał rzecznik północnokoreańskiego MSZ.W ubiegłym tygodniu podczas ćwiczeń wojskowych Korea Płn. wystrzeliła pocisk balistyczny z okrętu podwodnego. Pojawiły się spekulację, że władze mogą w najbliższym czasie dokonać kolejnej próby z bronią nuklearną.Zjazd partiiEksperci uważają, że mógłby być to pokaz siły przed majowym zjazdem rządzącej Partii Pracy Korei, pierwszym od 36 lat. Oczekuje się, że podczas zjazdu Kim Dzong Un zadeklaruje, że jego kraj dysponuje silną armią i bronią nuklearną.2 marca Rada Bezpieczeństwa ONZ zdecydowanie zaostrzyła sankcje wobec Korei Północnej. Rezolucja ta była odpowiedzią na przeprowadzony przez ten kraj 6 stycznia kolejny test z bronią nuklearną. Mimo to komunistyczny reżim nie ustaje w próbach z rakietami balistycznymi.",,
"Pora na siatkarskie MŚ. Marzymy o medalu, celem „szóstka”","W środę, meczem z Kubą, Polacy rozpoczną rywalizację w siatkarskich mistrzostwach świata. I choć do Bułgarii polecieli bronić tytułu wywalczonego przed czterema laty, wiele wskazuje na to, że tym razem sukcesem będzie już awans do najlepszej szóstki.","Nowy rozdział w dziejach reprezentacji Polski rozpoczął się na początku tego roku. Choć wiele mówiło się o tym, że po piętnastu latach przerwy selekcjonerem ma wreszcie zostać Polak, a w oczach kibiców i działaczy wysoko stały akcje m.in. Piotra Gruszki czy Andrzeja Kowala, odpowiedzialną posadę powierzono ostatecznie Belgowi – Vitalowi Heynenowi.Zdecydowało doświadczenie w pracy z reprezentacjami narodowymi (Niemcy, Belgia), odnoszone z nimi sukcesy (brązowy medal mistrzostw świata, półfinał mistrzostw Europy) i wielka charyzma. 49-letni szkoleniowiec słynie bowiem z niekonwencjonalnych metod i z tego, że potrafi dotrzeć zarówno do najmłodszych, jak i tych najbardziej doświadczonych zawodników. Choć większość twierdzi, że to doskonały trener „na lata”, nie brakuje głosów, że ekstrawagancki Belg „nudzi się już po roku”. Nad Wisłą, teoretycznie, będzie musiał wytrzymać przynajmniej do igrzysk olimpijskich w Tokio. „Teoretycznie”, bo historia najnowsza pokazuje, że nawet najbardziej utytułowanych trenerów odprawia się u nas z kwitkiem bardzo szybko. Pomimo ważnego kontraktu.                                                    Uśmiech z twarzy Vitala Heynena schodzi niezwykle rzadko (fot. PAP) Wszelkie działania Heynena wskazują jednak na to, że mistrzostwa świata traktuje wyłącznie jako przystanek przed 2020 rokiem, a ewentualną presją przejmuje się niespecjalnie. Zrezygnował z kilku doświadczonych zawodników, by otworzyć drzwi do kadry młodym, utalentowanym. Już podczas jednej z pierwszych konferencji prasowych deklarował zresztą, że właśnie na „stawianiu na młodzież” chce oprzeć pierwsze lata swojej pracy. Z grona tych, którzy cztery lata temu świętowali zdobycie mistrzostwa globu, do Bułgarii poleciało pięciu: środkowy Piotr Nowakowski, rozgrywający Fabian Drzyzga, libero Paweł Zatorski, przyjmujący Michał Kubiak oraz atakujący Dawid Konarski. W składzie jest jeszcze trzech doświadczonych zawodników (Bartosz Kurek, Grzegorz Łomacz, Damian Wojtaszek) i... młodzież. Dużo młodzieży. Na przyjęciu 23-letni Artur Szalpuk z PGE Skry Bełchatów, wybrany najbardziej wartościowym zawodnikiem zakończonego niedawno Memoriału Huberta Jerzego Wagnera, a także jego rówieśnik – Aleksander Śliwka, reprezentujący na co dzień ZAKSĘ Kędzierzyn-Koźle. Nieco dalej w hierarchii 21-letni Bartosz Kwolek z ONICO Warszawa, mistrz świata juniorów z 2017 roku, członek „złotego pokolenia”, które wygrało wszelkie możliwe turnieje młodzieżowe. Najwybitniejszym przedstawicielem tej grupy wydaje się być jednak środkowy Jakub Kochanowski, który od nowego sezonu reprezentować będzie barwy bełchatowskiej Skry. Zdaniem wielu: to od niego Heynen powinien rozpoczynać ustalanie składu. „On i Amerykanin Maxwell Holt to obecnie najlepsi środkowi na świecie” – mówił w rozmowie z „Przeglądem Sportowym” Daniel Pliński, były reprezentant Polski. I wcale nie musiał przesadzać. 21-letni siatkarz rok temu został MVP mistrzostw świata juniorów, a podczas Memoriału Wagnera wybrano go „najlepiej blokującym” – już wśród seniorów. Ma niezłe warunki fizyczne, jest świetnym, wszechstronnym atletą (w młodości trenował m.in. pływanie, piłkę nożną czy aikido), obdarzonym doskonałą koordynacją ruchową. Pierwotnie wydawało się, że filarem kadry może zostać najwcześniej w Tokio. Wiele wskazuje jednak na to, że będzie nim już w Bułgarii... Heynen upiera się, że nie ma w reprezentacji Polski „pierwszej szóstki”. Kibice i dziennikarze łapali się za głowę, gdy w trakcie Ligi Narodów Belg niemal co mecz zmieniał wyjściowy skład. On sam twierdzi, że każdy z czternastu powołanych zawodników jest równie ważny, a grać będą ci, którzy są w danym momencie najlepsi. Żartuje nawet, że jego celem jest sprawienie, by „nikt nigdy nie wiedział, jaki wystawi skład”.Takie podejście ma swoje jasne strony: rywalizacja między zawodnikami podnosi poziom, wszyscy trenują i pracują z większą determinacją, nikt nie czuje się na zgrupowaniu „piątym kołem u wozu”. Stajemy się też bardziej nieprzewidywalni dla kolejnych rywali, bo odpowiedzialność za zdobywanie punktów w każdym spotkaniu może przejąć ktoś inny. Są i wady: siatkówka to gra, w której niezwykle istotne są automatyzmy, wzajemne zrozumienie, tempo, ustawienie... Niektóre zespoły wypracowują to latami, nie tylko na treningach, ale i podczas dziesiątek czy nawet setek spotkań. U Heynena każdy musi nauczyć się grać z każdym, co – choć dobrze brzmi – wcale nie musi przynieść zadowalającego efektu. Zresztą, Belga zadowolić niezwykle trudno. Entuzjaści jego talentu zwracają uwagę, że to szkoleniowiec, który przywiązuje wagę nawet do najmniejszych szczegółów, a każdą kolejną piłkę przeżywa przy linii bocznej tak, jakby decydowała o losach medalu olimpijskiego. Chwali się go za ciekawie prowadzone zajęcia. Bardzo dba o to, by były urozmaicone. Stara się też dużo dyskutować ze swoimi podopiecznymi. Nawet o ich życiu prywatnym. – Wypytuję nie tylko o formę i zdrowie, ale także o życiowe sprawy zawodników. Jeśli mają jakieś kłopoty, to te same nie znikną. Dlatego będę ich często podpytywał. Jeśli tylko będę umiał, to postaram się im pomóc. Myślę, że moja praca polegać ma właśnie na tym, by pomagać tej drużynie, a nie sprawiać, by zawodnicy dusili takie sprawy w sobie – tłumaczył kilka miesięcy temu. W CV psychologa amatora jest już nawet spory sukces, czyli zeswatanie niemieckiej pary siatkarskiej: Christiana Fromma i Maren Brinker. W maju 2015 roku Heynen napisał na Twitterze: „Problem dnia: wszyscy zawodnicy w drużynie narodowej mają dziewczynę, z wyjątkiem jednego: Christiana Fromma. Jest miły i uprzejmy. Ktoś może mi pomóc?"". Trzy miesiące później pochwalił się udanym zakończeniem misji. Dwa lata później Fromm i Brinker wzięli ślub. Przeciwnicy Belga? Tych na razie jest niewielu, bo Heynen to „medialne zwierzę”. Gdy ma ochotę, podczas wywiadu zamienia się rolami z zadającą pytania dziennikarką. Kilka miesięcy temu deklarował, że jeśli Polacy pokonają Niemców, wszystkim kibicom postawi piwo (nie wygrali). Jest szczery, bezpośredni i dowcipny. Na Twitterze „wyzywał” niedawno na pojedynek we... wspinaniu, gdy drugi raz w ciągu tygodnia udało mu się zdobyć najwyższy polski szczyt. Nawet gdyby ktoś bardzo chciał – trudno Belga nie lubić. Przynajmniej na razie. Podczas pierwszego tygodnia zmagań w Bułgarii pokłady sympatii ulecieć nie powinny. Polacy, którzy trafili do grupy D, wylosowali nieźle: poza gospodarzami zmierzą się z Iranem, Finlandią, Kubą i Portoryko. W każdym z tych spotkań będą faworytami. Najgroźniejsi wydają się Bułgarzy, prowadzeni przez Plamena Konstantinowa, którzy na inaugurację mistrzostw świata łatwo pokonali Finów (3:0). To jednak zespół zagadka, miotany licznymi problemami wewnętrznymi. Z powodu kontuzji pomóc kolegom nie będą w stanie Cwetan Sokołow (filar, lider drużyny), Georgi Bratoew i Bojan Jordanow, a pod koniec sierpnia z kadrą rozstał się też libero Władimir Iwanow, który zadeklarował, że dopóki trenerem reprezentacji będzie Konstatinow, jego noga na żadnym zgrupowaniu nie postanie. Największą bronią „Lwów” będą jednak... ściany. Że fanatyczni, głośni kibice potrafią „ponieść” jak nikt inny, przekonali się choćby Polacy, którzy cztery lata temu wywalczyli mistrzostwo świata na własnej ziemi. Bułgarzy co prawda aż takiego potencjału nie mają, ale i tak trzeba się z nimi liczyć. Nikołaj Uczikow, Todor Skrimow, bracia Penczew i Swietosław Gocew mogą i potrafią być groźni dla każdego. Dalej jest, na szczęście, tylko łatwiej. Kubańczycy i Portorykańczycy to jedne z najsłabszych zespołów na mundialu. Ci pierwsi byliby na pewno bardzo groźni, być może najlepsi na świecie, gdyby na wyspie panował nieco inny ustrój. A tak: zamiast Wilfredo Leona czy Osmany’ego Juantoreny w kadrze grają ci, którzy nie zdecydowali się jeszcze na ucieczkę z kraju (za karierą i pieniędzmi). Dominują więc młodzi, na czele z Miguelem Gutierrezem, wicemistrzowie świata juniorów z 2017 roku. Tak, tych samych, na których Polacy wywalczyli złoto. Irańczycy groźni są przede wszystkim u siebie, a że Finowie prochu na tym turnieju nie wymyślą, pokazał pierwszy, wysoko przegrany mecz z Bułgarią. Jeśli podopieczni Vitala Heynena rzeczywiście myślą o walce o medale, takich rywali pokonywać więc po prostu muszą. Jak to na siatkarskich turniejach zwykle bywa, samo „wyjście z grupy” wielkim sukcesem nie jest. Biorąc pod uwagę, że spośród sześciu reprezentacji dalej przechodzą cztery, brak awansu byłby dla Polaków wstydem, hańbą i kompromitacją. Tego jednak nie zakładamy.Zakładać można (i trzeba) natomiast, że zajmiemy w niej pierwsze lub drugie miejsce. Co wtedy? Wraz z trzema innymi zespołami, w drugiej fazie trafimy do grupy G (2.) lub H (1.). Hipotetycznie, kierując się tylko notowaniami, aktualną pozycją w światowej hierarchii, można ułożyć następujące zestawienia:Grupa G: Rosja (C1), Polska (D2), Iran (D3), Holandia (B4)Grupa H: Polska (D1), USA (C2), Kanada (B3), Argentyna (A4)Pewny awans do trzeciej rundy uzyskają zwycięzcy każdej z czterech takich grup. Awansują również dwie najlepsze drużyny z drugich miejsc. Finałowa szóstka podzielona zostanie, dla odmiany, na dwie kolejne grupy: I oraz J. Do półfinałów wejdą po dwie najlepsze.Faworytami turnieju, w niemal zgodnej opinii wszystkich ekspertów, są równi i zawsze solidni Rosjanie. Oni, Francuzi, Amerykanie, Włosi i Brazylijczycy zdają się wyrastać ponad resztę, ale Serbowie oraz Polacy dużo słabsi na pewno nie są. W siatkówce nastały takie czasy, że zamiast jednego-dwóch wielkich faworytów, wskazać można właściwie siedmiu. Zdecyduje więc prawdopodobnie mityczna już „dyspozycja dnia”. Skład reprezentacji Polski na mistrzostwa świata:Przyjmujący: Michał Kubiak (Panasonic Panthers), Artur Szalpuk (PGE Skra Bełchatów), Aleksander Śliwka (ZAKSA Kędzierzyn-Koźle), Bartosz Kwolek (ONICO Warszawa)Środkowi: Mateusz Bieniek (ZAKSA Kędzierzyn-Koźle), Jakub Kochanowski (PGE Skra Bełchatów), Piotr Nowakowski (Trefl Gdańsk)Atakujący: Dawid Konarski (Ziraat Bankasi), Bartosz Kurek (Stocznia Szczecin), Dawid Schulz (Asseco Resovia)Rozgrywający: Fabian Drzyzga (Lokomotiw Nowosybirsk), Grzegorz Łomacz (PGE Skra Bełchatów)Libero: Paweł Zatorski (ZAKSA Kędzierzyn-Koźle), Damian Wojtaszek (ONICO Warszawa)",,
Janukowycz ułaskawił; Łucenko już na wolności,"Prezydent Ukrainy Wiktor Janukowycz ułaskawił w niedzielę skazanego na cztery lata więzienia byłego szefa MSW Jurija Łucenkę. Opozycjonista opuścił po południu męską kolonię karną w Menie w obwodzie czernihowskim i wraz z żoną i synem, którzy witali go na wolności, powrócił do Kijowa.","Odpowiedni dokument opublikowano na stronie internetowej Janukowycza.Sprawa Łucenki i odbywającej karę siedmiu lat więzienia byłej premier JuliiTymoszenko jest przeszkodą dla podpisania umowy stowarzyszeniowej międzyUkrainą a UE, co ma nastąpić w listopadzie w Wilnie. Na rozwiązanie problemówwięzionych opozycjonistów, takich jak Łucenko i Tymoszenko, Bruksela dałaKijowowi czas do maja.W piątek o uwolnienie byłego szefa MSW zaapelowała nieoczekiwanie ukraińskaRzecznik Praw Człowieka Wałerija Łutkowska. Już w sobotę komisja prezydenckads. ułaskawień zaproponowała prezydentowi Janukowyczowi uwzględnienie tegowniosku. Natomiast w środę sąd kasacyjny w Kijowie utrzymał w mocy wyrok na Łucenkę, ajego obrona zapowiedziała, że zaskarży tę decyzję w Europejskim TrybunalePraw Człowieka.Sprawa Łucenki była wielokrotnie podnoszona podczas spotkań prezydentaBronisława Komorowskiego z prezydentem Janukowyczem. Z apelem o ułaskawienie Łucenki występował też niedawno były prezydentAleksander Kwaśniewski z byłym przewodniczącym Parlamentu Europejskiego PatemCoksem. Z ramienia PE obserwują oni od ubiegłego roku postępowania sądowewobec Łucenki i Tymoszenko.Łucenko, bohater pomarańczowej rewolucji 2004 r. i zagorzały krytykprezydenta Janukowycza, został skazany za sprzeniewierzenie pieniędzypaństwowych w czasach, gdy kierował MSW. Przyznał m.in. swemu kierowcydodatek emerytalny o równowartości 16 tys. złotych.Opozycjonista uważa, że jego wyrok zapadł z przyczyn politycznych. Stanowiskoto podziela Unia Europejska.Janukowycz jeszcze w marcu mówił, że rozważy ułaskawienie byłego ministra,gdy wyczerpie już on wszystkie możliwości prawne zmiany wyroku. Łucenkoodpowiadał wówczas, że sam o ułaskawienie nie poprosi, gdyż nie jestprzestępcą, a więźniem politycznym.a.",,
"Pence: Wspieramy brexit, który zachęca do stabilności","Stany Zjednoczone chcą, aby warunki brexitu chroniły stabilność Irlandii i respektowały wielkopiątkowe porozumienie pokojowe z 1998 roku – oświadczył wiceprezydent USA Mike Pence, który w poniedziałek przybył z dwudniową wizytą do Irlandii.","Proponowana klauzula w traktacie o wyjściu Wielkiej Brytanii z Unii Europejskiej, mająca na celu ochronę otwartej granicy między Irlandią a Irlandią Północną, stała się kluczowym punktem w staraniach o uzgodnienie wyjścia Wielkiej Brytanii z UE z dniem 31 października.Backstop to „polisa ubezpieczeniowa”, która ma zagwarantować, że nie będzie twardej granicy pomiędzy Irlandią a Irlandią Północną. Rozwiązanie to miałoby zostać uruchomione tylko w przypadku, gdyby nie doszło do zawarcia umowy dotyczącej przyszłych relacji między Unią a Wielką Brytanią, rozwiązującej problem granicy.Brytyjski premier Boris Johnson chce usunięcia klauzuli mówiącej o backstopie, ponieważ już w dzień po wyjściu Wielkiej Brytanii z UE podlegałaby ona unijnym przepisom, ale rząd Irlandii twierdzi, że mogłoby się to stać tylko wtedy, gdyby otwartą granicę gwarantował jakiś uzgodniony mechanizm alternatywny. Złożone problemy– Będziemy nadal współpracować z naszymi partnerami w Irlandii i Wielkiej Brytanii, aby wspierać plan brexitu, który zachęca do stabilności i zachowuje silne podstawy uzgodnione w porozumieniu wielkopiątkowym – powiedział Pence po przylocie na lotnisko Shannon w Irlandii. – Rozumiemy, że są to złożone problemy – przyznał.W czwartek Pence ma odwiedzić Londyn i spotkać się z Johnsonem, którego amerykański prezydent Donald Trump chwalił w zeszłym tygodniu jako „dokładnie to, na co czekała Wielka Brytania”. Wiceprezydent USA wyraził nadzieję, że rozmowy na ten temat z rządem irlandzkim sprawią, iż Waszyngton będzie „jeszcze lepiej przygotowany do odegrania konstruktywnej roli w zapewnieniu, by – kiedy już dojdzie do brexitu – odzwierciedlało to stabilny i unikatowy charakter stosunków między Wielką Brytanią a Irlandią”.",,
Kradli bankomat przy użyciu traktora. Są zarzuty,"Kradzież, włamanie, ucieczka z miejsca zdarzenia, a także posiadanie narkotyków i broni – takie zarzuty usłyszał Grzegorz G., jeden z mężczyzn, którzy za pomocą traktora i busa próbowali okraść bankomat w Bolesławcu (woj. dolnośląskie).","Do zdarzenia doszło w nocy z niedzieli na poniedziałek. Mężczyźni chcieli wyrwać urządzenie z budynku za pomocą specjalnej taśmy. Kradzież udaremnili policjanci.Złodzieje zaczęli uciekać, zatrzymano tylko 39-letniego Grzegorza G. Jego kompani nadal są poszukiwani.Mężczyzna nie był wcześniej notowany i przyznał się do winy. Prokuratura złoży wniosek do sądu o zastosowanie wobec niego tymczasowego aresztu. Za zarzucane czyny grozi mu do ośmiu lat więzienia.",,
Protest OPZZ przed Pałacem Prezydenckim,"Związkowcy z OPZZ demonstrowali przed Pałacem Prezydenckim i Belwederem, domagali się, by prezydent Bronisław Komorowski nie podpisywał ustawy emerytalnej. Wiceszefowa OPZZ zwróciła się do pierwszej damy, by pomogła przekonać do tego prezydenta.","Około godz. 11 przed pałacem zgromadziło się kilkuset członków organizacjiskupionych w Ogólnopolskim Porozumieniu Związków Zawodowych (OPZZ) z flagami,trąbkami i gwizdkami. Na ulicy zbierali podpisy pod apelem do prezydenta, bynie podpisywał ustawy. „Precz z tym rządem”Jak mówił rozpoczynając demonstrację przewodniczący OPZZ Jan Guz, związekapeluje, by prezydent wyciągnął wnioski z tego, że 90 proc. społeczeństwajest przeciw tej ustawie oraz by Bronisław Komorowski jeszcze raz jąskonsultował. – Chcemy pracować, tylko najpierw chcemy mieć pracę. Chcemy złagodzić skutkitej reformy. Być może zgodzilibyśmy się na to, ale zostaliśmy okłamani, żepodniesiona zostanie płaca minimalna, że będą podniesione progi dochodowe dozasiłków. Wycofano się z tego w ostatnim momencie –  mówił Guz.Jak dodał, jeśli walka o niepodpisywanie ustawy zostanie przegrana, tozwiązek wysunie postulaty polityczne. – Precz z tą władzą, precz z tym rządem,precz ze śmieciowymi politykami – oświadczył szef Porozumienia. Delegacja OPZZ przekazała do Kancelarii Prezydenta petycję ze swoimipropozycjami, mającymi złagodzić skutki podniesienia wieku emerytalnego. Tom.in. osłony socjalne dla osób, które z przyczyn niezależnych od siebie niemogą pracować do 67. roku życia, zniesienie obowiązku przynależności do OFEczy szybszy wzrost pracy minimalnej. Miller: wiek emerytalny trzeba obniżyćDo demonstrujących przemawiał szef SLD Leszek Miller, który zauważył, że niewszędzie w Europie podnosi się wiek emerytalny. – W Paryżu urzęduje prezydentFrancois Hollande, który nie tylko nie wydłuża wieku emerytalnego, ale goskraca z 62 do 60 lat. Panie prezydencie, oto właściwe źródło inspiracji, anie rząd premiera Tuska – powiedział. Z kolei wiceprzewodniczący Związku Zawodowego Górników w Polsce WacławCzerkawski oświadczył, że górnicy nie dadzą sobie odebrać przywilejówemerytalnych „ciężko wywalczonych w 2005 roku”. – Dziś upominamy, jutroprzyjdziemy z ostrzejszą walką.(...) Do zwycięstwa! Na Belweder! – zakończyłJan Guz demonstrację przed Pałacem Prezydenckim. „Może pani wytłumaczy mężowi”Następnie związkowcy przeszli pod Belweder. Wiceprzewodnicząca OPZZ WiesławaTaranowska zwróciła się do pierwszej damy mówiąc, że reforma emerytalnanajbardziej dotknie kobiety. – Mamy nadzieję, że przekona pani swojego męża, prezydenta RP, żeby pomyślałlogicznie o kobietach (...) Chcemy panią przekonać. Argumenty nie docierajądo premiera Tuska, nie docierają do pani męża, prezydenta RP. Może pani wzaciszu domowym wytłumaczy swojemu mężowi, że nie jesteśmy w stanie pracowaćdo 67. roku życia. Że dobrodziejstwo cząstkowej emerytury, które nam dano,będzie rzędu 400-600 złotych. Z czego mamy wyżyć? –pytała Taranowska. Przypomniała, że od 1999 r. składki emerytalne trafiają na indywidualnekonta. – To są nasze pieniądze i chcemy decydować, kiedy je weźmiemy –oświadczyła wiceszefowa OPZZ. Kończąc demonstrację przed godz. 14 Guz wyraził przekonanie, że reformaemerytalna zostanie cofnięta najpóźniej po następnych wyborach. Po jegoprzemówieniu uczestnicy demonstracji się rozeszli. Prezydent Komorowski rozmawiał z Guzem o reformie emerytalnej w środę. Jak po spotkaniu poinformowała prezydencka minister Irena Wóycicka, Komorowski zawiadomił związkowców, iż analizy dotyczące konstytucyjnościustawy podwyższającej wiek emerytalny do 67. roku życia dobiegają końca i że jego decyzji można oczekiwać „w najbliższym czasie”. Przyjęta przez Sejm ustawa o emeryturach i rentach z Funduszu UbezpieczeńSpołecznych przewiduje, że od 2013 r. wiek emerytalny będzie wzrastał o trzy miesiące każdego roku. Tym samym mężczyźni osiągną docelowy wiek emerytalny (67 lat) w 2020 r., a kobiety – w 2040 r. Nowe regulacje przewidują też możliwość przejścia na wcześniejszą, tzw.częściową emeryturę. Prawo do takiego świadczenia miałyby kobiety w wieku 62lat, z co najmniej 35-letnim stażem ubezpieczeniowym (obejmującym okresyskładkowe i nieskładkowe) oraz mężczyźni, którzy ukończyli 65 lat i mają conajmniej 40 lat stażu ubezpieczeniowego. Częściowa emerytura stanowiłaby 50proc. pełnej kwoty emerytury z FUS. Ustawa trafiła do prezydenta w ubiegły czwartek. Ma on 21 dni na podjęciedecyzji – może ją podpisać, zawetować bądź wysłać do TrybunałuKonstytucyjnego celem zbadania zgodności z ustawą zasadniczą.                                                    fot.                                            W trakcie protestu przemawiał Leszek Miller, który przekonywał, że wiek emerytalny należy, wzorem Francji, obniżyć (fot. PAP/Jacek Turczyk)",,
Sąd Najwyższy: majowe eurowybory są ważne,"Wpłynęły 64 protesty wyborcze. W przypadku 11 protestów SN ocenił, że zarzuty w nich zawarte są zasadne, lecz naruszenie przepisów kodeksu wyborczego lub przestępstwo przeciwko wyborom nie miało wpływu na wynik wyborów – orzekł Sąd Najwyższy. Tym samym majowe wybory do europarlamentu były ważne, orzekli sędziowie.","W przypadku 7 protestów SN ocenił, że zarzuty w nich zawarte byłyniezasadne. Pozostałe protesty pozostawione zostały bez dalszego biegu.Prokuratura generalna i przewodniczący PKW Stefan Jaworski wnioskowali ostwierdzenia ważności wyborów do Parlamentu Europejskiego.W wyborach do PE Polacy wybrali 51 europosłów; wygrała je PlatformaObywatelska z poparciem 32,13 proc. wyborców. Drugie miejsce zajęło PiS z31,78 proc. głosów. Dalej uplasowały się: SLD-UP – 9,44 proc., Nowa Prawica – 7,15 proc. i PSL - 6,8 proc.",,
Wysłannik Chin z historyczną wizytą na Tajwanie,"Podpisanie umów dotyczących handlu, transportu i komunikacji to cele budzącej kontrowersje historycznej, pierwszej od dziesięcioleci wizyty w Taipei głównego chińskiego negocjatora do spraw Tajwanu. Chen Yunlin, szef Stowarzyszenia ds. Stosunków w Cieśninie Tajwańskiej, jest najwyższej rangi przedstawicielem rządu ChRl odwiedzającym Tajwan, który Pekin uważa za swą zbuntowaną prowincję.","Chiński negocjator ma podpisać w Taipei porozumienie o przywróceniu bezpośrednich połączeń lotniczych oraz morskich między kontynentalnymi Chinami a wyspą. W czerwcu Chen Yunlin uczestniczył w Pekinie w pierwszych od prawie 10 lat bezpośrednich negocjacjiach.Od czasu objęcia w maju 2008 roku urzędu prezydenta Tajwanu przez Ma Ying-jeou stosunki Taipej z Pekinem uległy ociepleniu. Chińskie władze zgodziły się, aby Tajwan codziennie mogło odwiedzać 3000 turystów z Chin.Tajwańczycy twierdzą jednak, że na wyspę przylatuje znacznie mniej turystów z kontynentu. Chińskie władze bowiem przed wydaniem zgody na wyjazd dokładnie sprawdzają Chińczyków, czy celem ich podróży nie jest emigracja. Wizyta chińskiego wysłannika wywołuje wiele kontrowersji na Tajwanie, gdzie prezydent kraju Ma Ying-jeou oskarżany jest coraz częściej o uginanie się pod presjami chińskimi. Tajwańska opozycja zapowiedziała masowe demonstracje w trakcie wizyty, a władze podjęły nadzwyczajne środki ostrożności. Zwolennicy niepodległości Tajwanu wyznaczyli 300 USD nagrody dla osoby, której uda się trafić jajkiem chińskiego negocjatora.",,
Polska w Radzie Bezpieczeństwa ONZ. Sukces po roku starań,Polska została wybrana na rotacyjnego członka Rady Bezpieczeństwa Organizacji Narodów Zjednoczonych na lata 2018-2019. Głosowanie odbyło się podczas Zgromadzenia Ogólnego ONZ. Polska była jedynym kandydatem. Wybór zwieńczył sukcesem trwającą ponad rok kampanię dyplomatyczną prowadzoną przez polskich polityków. Kandydaturę naszego kraju poparło 190 państw.,"– Wybór Polski do Rady Bezpieczeństwa ONZ to zwieńczenie kilkuletnich starań polskiego rządu i potwierdzenie, że podmiotowa polityka zagraniczna przynosi sukcesy – powiedział szef polskiej dyplomacji Witold Waszczykowski.   Jak dodał,  „rezultat głosowania przerósł nasze najśmielsze oczekiwania”. Struktura ONZ Polska była niestałym członkiem RB w latach: 1946-47, 1960, 1970-1971, 1982-1983, 1996-1997.   Rada Bezpieczeństwa jest jednym z głównych organów ONZ. Karta Narodów Zjednoczonych nakłada na Radę główną odpowiedzialność za utrzymanie międzynarodowego pokoju i bezpieczeństwa. Rada Bezpieczeństwa nie ma swojej osobnej siedziby - jej posiedzenia odbywają się w budynkach ONZ w Nowym Jorku.  Zgromadzenie Ogólne – to organ plenarny, w którym są reprezentowane wszystkie państwa członkowskie. Podejmuje uchwały, wspólnie z Radą Bezpieczeństwa decyduje o przyjęciu, wykluczeniu i zawieszeniu w prawach członkowskich, określa budżet i wysokość składek członkowskich. Ponadto może debatować i zajmować stanowisko we wszystkich należących do kompetencji organizacji. Decyzje są podejmowania w zależności od wagi sprawy zwykła lub kwalifikowana większością. Zgromadzenie Ogólne zbiera się raz do roku na tak zwanych sesjach zwyczajnych, zwykle we wrześniu. Może zebrać się na sesji nadzwyczajnej zwołanej przez Sekretarza Generalnego ONZ lub na wniosek większości państw członkowskich ONZ. Siedziba Zgromadzenia Ogólnego mieści się w Nowym Jorku. Rada Gospodarczo-Społeczna  – koordynuje działalność w sprawach gospodarczych i społecznych. Rada składa się z 54 członków wybieranych na trzyletnia kadencję, z uwzględnieniem corocznej rotacji 1/3 członków. Prowadzi prace studyjne, przygotowuje konferencje międzynarodowe, inicjuje zawieranie konwencji, nadzoruje realizację programów społecznych i gospodarczych ONZ. W jej ramach działają komisje funkcjonalne. Międzynarodowy Trybunał Sprawiedliwości  – organ sądowy składający się z piętnastu sędziów wybieranych na dziewięcioletnią kadencję, ale obowiązuje zasada rotacji, dlatego co trzy lata zmienia się 1/3 składu sędziów. Sędziowie jednak mogą zostać wybrani ponownie – reelekcja. Trybunał rozpatruje sprawy sporne miedzy państwami, ale tylko wówczas, gdy same zwrócą się do Trybunału lub, gdy ten tryb rozstrzygania sporów jest przez te państwa zastrzeżony w umowie międzynarodowej. Wyroki Trybunału są dla państw wiążące. Ponadto Trybunał wydaje opinie prawne w sprawach kierowanych do niego przez Zgromadzenie Ogólne i Radę Bezpieczeństwa. Siedzibą Międzynarodowego Trybunału Sprawiedliwości jest Haga.Sekretariat – na jego czele stoi Sekretarz Generalny ONZ, który jest wybierany na pięć lat przez Zgromadzenie Ogólne z rekomendacji Rady Bezpieczeństwa. Administruje oraz zarządza Sekretariatem, reprezentuje Narody Zjednoczone w kontaktach z państwami i innymi organizacjami, koordynuje działania systemu ONZ, prezentuje działania ONZ światowej opinii publicznej, pełni funkcję mediatora w sporach międzynarodowych.                                                teraz odtwarzaneStruktura Organizacji Narodów Zjednoczonych",,
Schetyna z Czarzastym za plecami śmieją się z prezesa PSL. Co ich rozbawiło?,"Liderzy PO, SLD i PSL podczas wspólnej konferencji w Sejmie przedstawili kandydatów na marszałka i wicemarszałka izby wyższej parlamentu. Kiedy głos zabrał lider ludowców, stojący za nim Schetyna i Czarzasty zaczęli się śmiać. Co było tego powodem?","Opozycja w wyniku wyborów parlamentarnych ma w Senacie większość – 51 przedstawicieli, w tym Koalicja Obywatelska – 43. Liderzy PO, SLD i PSL spotykali się kilka razy, by ustalić zasady współpracy w Senacie, w tym rekomendować wspólnego kandydata na marszałka Senatu i członków prezydium.Na konferencji prasowej liderzy Platformy, SLD i PSL poinformowali, że Tomasz Grodzki jest kandydatem na marszałka Senatu. Na wicemarszałka KO rekomenduje Bogdana Borusewicza, a Lewica Gabrielę Morawską-Stanecką. PSL ma ogłosić rekomendację we wtorek po posiedzeniu swego klubu.Po tym, jak głos zabierali kolejno Grzegorz Schetyna i Włodzimierz Czarzasty, do mikrofonu podszedł Władysław Kosiniak-Kamysz.Wtedy w słowo wszedł mu stojący za jego plecami Włodzimierz Czarzasty. – Tak jak u nas – powiedział. Chwilę później zarówno Schetyna, jak i Czarzasty śmiali się z Kosiniaka-Kamysza.",,
Jerozolima otrzyma relikwie Żłóbka Dzieciątka Jezus,"Franciszkanie z Jerozolimy otrzymają w darze od papieża Franciszka niewielką relikwię, czczoną jako fragment Żłóbka Dzieciątka Jezus.","W związku z przybyciem relikwii, mającym nastąpić 29 listopada, planowane są uroczystości w Jerozolimie i Betlejem – poinformowała franciszkańska Kustodia Ziemi Świętej. Relikwie żłóbka podarował w VII wieku papieżowi Teodorowi I Sofroniusz, patriarcha Jerozolimy. Obecnie czczone są one w bazylice Santa Maria Maggiore w Rzymie. Wierni będą mogli uczcić relikwie po mszy św. w centrum pielgrzymkowym Notre Dame w Jerozolimie, po czym przeprowadzone zostaną w procesji na uroczyste nieszpory w klasztorze franciszkanów na jerozolimskim Starym Mieście. Na początku adwentu relikwie Żłóbka Dzieciątka Jezus zostaną przeniesione do Betlejem i wystawione w katolickim kościele św. Katarzyny, sąsiadującym z Bazyliką Narodzenia.",,
Giertych: W poniedziałek złożę w prokuraturze nagranie rozmowy L. Czarneckiego z M. Chrzanowskim,"Mecenas Roman Giertych zapowiedział, że w poniedziałek złoży w prokuraturze nagranie rozmowy Leszka Czarneckiego z ówczesnym szefem KNF Markiem Chrzanowskim i innymi przedstawicielami KNF, które zostało zarejestrowane w lipcu br.","Według Giertycha, pełnomocnika Leszka Czarneckiego, jednym z najważniejszych świadków, „którzy muszą być przesłuchani przez prokuraturę w Katowicach będzie Andrzej Duda – prezydent RP”.„Gazeta Wyborcza” napisała w ubiegłym tygodniu, że według właściciela Getin Noble Banku Leszka Czarneckiego, przewodniczący KNF w marcu 2018 r. zaoferował przychylność dla tego banku w zamian za około 40 mln zł; Czarnecki nagrał tę ofertę i zawiadomił prokuraturę o podejrzeniu popełnienia przestępstwa przez szefa KNF. We wtorek po południu Marek Chrzanowski poinformował, że składa dymisję z funkcji przewodniczącego KNF. Premier Mateusz Morawiecki dymisję przyjął.Według „GW”, z nagrania, którego stenogram Czarnecki – właściciel Getin Noble Bank i Idea Bank – przekazał prokuraturze wraz z zawiadomieniem o przestępstwie, wynika, że Chrzanowski proponował mu następujące przysługi: usunięcie z KNF Zdzisława Sokala – przedstawiciela prezydenta w Komisji i szefa Bankowego Funduszu Gwarancyjnego –, bo jest on zwolennikiem przejęcia banków Czarneckiego przez państwo; złagodzenie skutków finansowych zwiększenia tzw. stopy podwyższonego ryzyka (kosztowało to bank ok. 1 mld zł) oraz życzliwe podejście KNF i NBP do planów restrukturyzacji banków Czarneckiego. „GW” przytoczyła również słowa Chrzanowskiego dotyczące Sokala. – Między nami, to Zdzisław ma swój plan, który wygląda w ten sposób, że on uważa, że Getin powinien upaść za złotówkę, zostać przejęty przez jeden z tych dużych banków i on chciałby dokapitalizować to kwotą dwóch miliardów złotych. Czyli ten bank, który to przejmie. I to jest jego wizja rozwiązania sprawy i nas atakuje za każdą decyzję, którą podejmujemy pozytywną w stosunku do banku u prezydenta, u premiera. No, ja zrobię wszystko, żeby doprowadzić do wyjaśnienia tej sytuacji, bo to nie jest postawa, jak pan widzi, szczególnie zdrowa, tak? – miał mówić Chrzanowski.Czarnecki w ubiegłym tygodniu złożył zawiadomienie o możliwości popełnienia przestępstwa przez Marka Chrzanowskiego, gdy ten był przewodniczącym Komisji Nadzoru Finansowego.Giertych podkreślił w sobotę, we wpisie zamieszczonym na swoim profilu na Facebooku, że „drugie zawiadomienie jakie złożył dotyczyło przestępstwa nadużycia uprawnień, ale wskazywało również na możliwość istnienia zorganizowanej grupy przestępczej, której celem było doprowadzenie do przejęcia banku Leszka Czarneckiego. Banku, który na początku tej historii był wart na giełdzie kilka miliardów złotych”. „W poniedziałek złożę w prokuraturze nagranie rozmowy Leszka Czarneckiego z Markiem Chrzanowskim i innymi przedstawicielami KNF, które zostało zrobione w lipcu br. Marek Chrzanowski wiedział już wówczas, że jego oferta korupcyjna została odrzucona” – napisał Giertych. „Przeszedł więc do realizacji jak to nazwał »planu Zdzisława«” – dodał.Według Giertycha, „na taśmie słychać i widać (to nagranie video), jak przedstawiciele urzędu państwowego bez żenady potwierdzają, że wiedzą o planie przejęcia banku za złotówkę”.„Zupełnie otwarcie potwierdzają też, że ten członek komisji brutalnie naciskał na audytora, aby podwyższył wymogi kapitałowe wobec Getin Noble Bank S.A., a oni wykorzystując fakt, że takie naciski zostały zrobione przedstawiają z otwartym cynizmem swój zamiar podejmowania takich decyzji, które doprowadzą do tego przejęcia” – napisał adwokat.Jednocześnie zauważył, że Marek Chrzanowski „jest tak pewien swego, że zapewnia L. Czarneckiego, że nikt go do końca trzyletniej kadencji nie może odwołać. Nawet premier”. „W moim przekonaniu drugie zawiadomienie, które przedstawiłem jest znacznie poważniejsze niż »zwykła« korupcja w wykonaniu szefa KNF” – podkreślił Giertych.„Taśma z zapisem realizacji planu Zdzisława Sokala wraz z oryginalnym nośnikiem zostanie przedłożona w poniedziałek do akt toczącego się śledztwa (wbrew krążącym plotkom rozmowa L. Czarneckiego z prezesem NBP nie została nagrana)”.",,
Kolejny skandal w Waszyngtonie. Minister zataił kontakty z Rosjanami?,Minister sprawiedliwości i prokurator generalny Jeff Sessions zataił podczas przesłuchań w Senacie swe kontakty z przedstawicielami Rosji – ujawnił dziennik „Washington Post” powołując się na anonimowych informatorów z resortu sprawiedliwości.,"Senator Sessions, który był głównym doradcą Donalda Trumpa podczas kampanii prezydenckiej, miał m.in. przyjąć ambasadora Rosji w USA Sergieja Kislaka w swym biurze we wrześniu, gdy całe Stany Zjednoczone żyły sprawą rosyjskich ataków hakerskich na serwery Partii Demokratycznej – zaznacza „Washington Post”.Dziennik twierdzi, że rozmowa Sessionsa i Kislaka miała charakter prywatny. Także „Washington Post” podkreśla, że podczas przesłuchań w Senacie Stanów Zjednoczonych Sessions, chociaż pytany o to wprost, zataił tego rodzaju kontakty. Kolejny po Flynnie? Agencje przypominają, że po publikacjach prasowych dziennika „Washington Post” ze stanowiskiem musiał pożegnać się w połowie lutego doradca ds. bezpieczeństwa narodowego Michael Flynn. Dzięki śledztwo dziennikarskiemu wyszło na jaw, że Flynn omawiał sankcje USA wobec Rosji z rosyjskim ambasadorem w Waszyngtonie, zanim obecny prezydent objął urząd i że zataił to przed wiceprezydentem Mike'iem Pence'em. Amerykański wywiad uznał, że Rosja próbowała pomóc Trumpowi w dostaniu się do Białego Domu, dokonując cyberataków, by zdyskredytować kandydatkę Demokratów Hillary Clinton i samą Partię Demokratyczną. Reakcją prezydenta Baracka Obamy było nałożenie sankcji na Rosję. W ramach tych sankcji wydalono 35 rosyjskich dyplomatów. Sankcje objęły także rosyjską Federalną Służbę Bezpieczeństwa i Główny Zarząd Wywiadowczy Sztabu Generalnego Sił Zbrojnych Rosji.",,
"Kard. Dziwisz o pożegnaniu z Janem Pawłem II: Oni płakali, a papież im błogosławił. Podawał rękę","– Dla mnie wzruszające były pożegnania z tymi, którzy pracowali fizycznie – z robotnikami, tymi którzy sprzątali Pałac Apostolski. Oni płakali, a papież im błogosławił. Podawał im rękę. Mówił tylko: dziękuję wam – wspominał w TVP Info ostatnie chwile Jana Pawła II jego wieloletni osobisty sekretarz kard. Stanisław Dziwisz.","– Była sobota. Rano odprawiliśmy przy jego łóżku mszę świętą – opowiadał w „Minęła 20” kardynał Dziwisz. Wyjaśnił, że Ojciec Święty zdawał sobie sprawę, że odchodzi. Pragnął się pożegnać ze swoimi współpracownikami. – Pamiętam zwłaszcza pożegnanie z kardynałem Ratzingerem, który był dziekanem Kolegium Kardynalskiego – powiedział gość programu.  – Dla mnie wzruszające były pożegnania z tymi, którzy pracowali fizycznie – z robotnikami, tymi którzy sprzątali Pałac Apostolski. Oni płakali, a papież im błogosławił. Podawał im rękę. Mówił tylko: dziękuję wam – mówił kardynał Dziwisz. Wspomniał, że przy papieżu byli też inni domownicy, siostry i lekarze. – Bardzo też przeżywali. Przecież go kochali wszyscy. Również traktowali go, jako ojca – powiedział.",,
Wiceszef MS: sędzia Gersdorf została instrumentalnie potraktowana,"– Wczoraj wieczorem była dyskusja na temat funkcjonowania Sądu Najwyższego. Prof. Gersdorf przedstawiała informacje, sprawozdanie Sejmowi. To było wczoraj w godzinach, kiedy na ulicach miały miejsce protesty. Jest takie bardzo charakterystyczne zdjęcie, gdzie pani profesor przemawia do pustej sali. Mówię o tym, żeby nie dać się nabrać opozycji tym, którzy mówią, że dzisiaj jest łamana demokracja – stwierdził wiceminister sprawiedliwości Michał Wójcik w „Sygnałach dnia” w Polskim Radiu.","– Pani profesor została instrumentalnie potraktowana, tak jak będą instrumentalnie potraktowani ci ludzie, którzy wychodzą na ulice. Ci, którzy mówili wczoraj, że SN powinien być chroniony, kiedy okazało się, że jest sprawozdanie SN, oni w ogóle nie pojawili się na sali – dodał.Sejm uchwalił w czwartek nową ustawę o Sądzie Najwyższym autorstwa posłów PiS, która przewiduje m.in. możliwość przeniesienia obecnych sędziów SN w stan spoczynku. Opozycja, według której ustawa jest niekonstytucyjna, apeluje o weto prezydenta.Za ustawą głosowało 235 posłów, przeciw było 192, 23 wstrzymało się od głosu. Nową regulację o SN poparli posłowie PiS; przeciw były: PO, .N i PSL. Podzielony był klub Kukiz'15 – część posłów wstrzymała się od głosu, część zagłosowała przeciw ustawie. Teraz trafi ona do Senatu. Senacka komisja w tej sprawie zbiera się o godz. 20.00.",,
Przełomowy rok polskiej służby zdrowia. E-zdrowie nabiera tempa,To będzie przełomowy rok pod względem cyfryzacji polskiej służby zdrowia. O rynek walczą już firmy prywatne –  donosi „Rzeczpospolita”.,,,
Rosjanie zwolnili ukraińskiego więźnia politycznego,"Ukraiński więzień polityczny Ołeksandr Steszenko został wypuszczony z zakładu karnego w Kerczu na Krymie – poinformował Igor Kotelianiec, lider Stowarzyszenia Rodzin Więźniów Politycznych Kremla. Steszenko został skazany za rzekomy ekstremizm.","Steszenkę aresztowano w kwietniu 2018 roku na zaanektowanym przez Rosję Półwyspie Krymskim. Zarzucono mu przynależność do ekstremistycznej grupy kierowanej przez tatarski Medżlis i planowanie ataków terrorystycznych takich jak – na przykład – podpalenie domu lokalnego muftiego w celu zastraszenia prorosyjskich Tatarów krymskich i wzniecania wrogości etnicznej na Krymie. 2 sierpnia 2018 r. centralny sąd rejonowy w Symferopolu skazał Ukraińca na dwa lata kolonii karnej.– Ołeksandr jedzie już do domu, do Charkowa. Warto zaznaczyć, że to nie jest wymiana jeńców, tylko przedterminowe zwolnienie warunkowe. Nie można tego uważać za dobry znak. Nie zmienia to niczego w sytuacji innych więźniów politycznych – ocenił w rozmowie z PAP Kotelianiec.Aktywista przypomniał również, że w maju bliscy więźniów zwrócili się do nowo wybranego prezydenta Ukrainy Wołodymyra Zełenskiego z prośbą o wsparcie postulatów, których nie zrealizowała administracja prezydenta Petra Poroszenki. Wśród nich jest m.in. przyjęcie projektu ustawy regulującej status jeńców, ustanowienie w ramach biura prezydenckiego rady koordynacyjnej w sprawie uwolnienia jeńców, wyznaczenie komisarza ds. uwolnienia zakładników Kremla, który miałby koordynować strategię, oraz stworzenie platformy humanitarnej do negocjacji z udziałem światowych autorytetów i ekspertów.– Sądzimy, że właśnie powołanie koordynatora reprezentującego interesy zakładników Kremla może znacząco wpłynąć na sytuację. Czekamy na to od trzech miesięcy i jak dotąd nie widać żadnych kroków ze strony prezydenta Zełenskiego – stwierdził aktywista. Proces pokazowy po torturachSam Kotelianiec jest bratem Jewhena Panowa, żołnierza i zawodowego kierowcy z Zaporoża, który został zatrzymany przez rosyjskie służby 7 sierpnia 2016 roku w mieście Armiańsk, na Przesmyku Perekopskim łączącym Półwysep Krymski z Ukrainą kontynentalną. Rosja oskarża Panowa o dywersję. W lipcu ubiegłego roku sąd w Symferopolu skazał go na osiem lat więzienia. Rodzina oraz sam skazany twierdzą, że proces był pokazowy, zaś zeznania wymuszane torturami.– Steszenko otrzymał krótki wyrok, dzięki czemu zwolnienie go wcześniej mogło się w ogóle udać. Nie sądzę, by mój brat miał tyle szczęścia. Nie mogą na to też liczyć inni obywatele Ukrainy, skazani przez rosyjskie sądy na kilkanaście czy nawet 20 lat więzienia. Co z tego, że za 10 lat znowu kogoś z nich uwolnią przedterminowo? Ich życie mija za kratami. Może im pomóc tylko międzynarodowa presja na Rosję, aby dokonała wymiany jeńców – ocenił.",,
Huawei pozwał Stany Zjednoczone,Chiński koncern telekomunikacyjny Huawei złożył pozew przeciw Stanom Zjednoczonym w związku z przyjęciem przez nie regulacji zabraniających administracji rządowej utrzymywania kontaktów z firmami używającymi infrastruktury telekomunikacyjnej Huawei.,"Pozew został złożony w sądzie federalnym dla wschodniego dystryktu Teksasu, gdzie znajduje się amerykańska centrala Huawei.Zgodnie z wcześniejszymi zapowiedziami koncern upublicznił informację o wytoczeniu procesu rządowi Stanów Zjednoczonych. Prawnicy chińskiego giganta utrzymują, że zakaz utrzymywania kontaktów roboczych z podmiotami korzystającymi – systemowo bądź częściowo – z technologii Huawei w związku z zastrzeżeniami z z punktu widzenia obrony kraju w ramach ustawy NDAA (National Defense Authorization Act), jest sprzeczne z konstytucją.„Kongres USA nie przedstawił od roku żadnego dowodu, który uzasadniałby restrykcje zastosowane wobec produktów firmy Huawei” – oświadczył Guo Ping pełniący aktualnie funkcję prezesa koncernu.Agencja Reutera zaznacza, że złożenie pozwu przeciwko władzom Stanów Zjednoczonych jest krokiem taktycznym, wywołanym tym, że USA starają się przekonać swych sojuszników, by w imię bliskiej współpracy z Amerykanami w sferze technologicznej zakazały używania urządzeń i rozwiązań oferowanych przez Huawei.W oświadczeniu koncernu wskazano także, że Amerykanie dokonywali ataków hackerskich na serwery Huawei i wykradli korespondencję firmy – podaje Agencja Reutera.",,
CBOS: Przepaść między PiS a Koalicją Europejską,"41 proc. badanych, którzy zamierzają wziąć udział w wyborach do Parlamentu Europejskiego, oddałoby głos na kandydatów Prawa i Sprawiedliwości, 27 proc. – na kandydatów Koalicji Europejskiej. Zamiar głosowania deklaruje 60 proc. respondentów – wynika z sondażu CBOS.","Głosowanie na Prawo i Sprawiedliwość zadeklarowało 41 proc. ankietowanych, którzy wyrazili zamiar udziału w wyborach. Na drugim miejscu, z poparciem 27 proc. znalazła się Koalicja Europejska, którą tworzą: PO, PSL, SLD, Nowoczesna i Zieloni.Jak zauważa CBOS, pozostałe ugrupowania startujące w wyborach wskazywane były zdecydowanie rzadziej. 4 proc. ankietowanych zdecydowałoby się oddać głos na Wiosnę Roberta Biedronia, 3 proc. – na ruch Kukiz'15.Konfederacja Korwin Braun Liroy Narodowcy oraz Polska Fair Play Bezpartyjni Gwiazdowski uzyskały po 2 proc. poparcia. Na Lewicę Razem – Partię Razem, Unię Pracy, Ruch Sprawiedliwości Społecznej głosować chce 1 proc. badanych. Wyniki sondażu nie różnią się znacząco od zanotowanych w marcu.Gdyby wybory do Parlamentu Europejskiego odbywały się w kwietniu, uczestniczyłoby w nich, według własnych zapowiedzi, 60 proc. respondentów. 15 proc. badanych nie planuje brać udziału w wyborach, a 24 proc. deklaruje, że nie podjęła jeszcze decyzji.",,
„Dowody ws. Nowaka na pewno nie są błahe”,"– Byłoby dobrze, żeby prokurator Seremet jak najszybciej ujawnił, co to znaczy „mocne argumenty” – powiedział w programie „Dziś wieczorem” w TVP Info szef SLD Leszek Miller. Odniósł się w ten sposób do słów prokuratora generalnego w sprawie Sławomira Nowaka.","W programie „Gość Krzysztofa Ziemca” w RMF FM prokurator generalny powiedział w sobotę, że istnieją dowody, które stanowią „dość poważne argumenty” za podpisaniem wniosku o uchylenie immunitetu byłemu ministrowi transportu. Szef SLD w rozmowie z Beatą Tadlą w TVP Info uznał, że należy jak najszybciej ujawnić, jakimi argumentami dysponuje prokuratura.  – To przede wszystkim posła Nowaka stawia w trudnej sytuacji – powiedział. Leszek Miller stwierdził jednak, że taki wniosek prokuratury nie jest z pewnością bezpodstawny.  – Myślę, że prokuratura robi słusznie dlatego, że jeśli prokurator decyduje się na to, żeby wystąpić z wnioskiem do Sejmu (o uchylenie immunitetu posła - red.), to znaczy że ma taki materiał dowodowy, który mu na to pozwala, więc przypuszczam, że tam są jakieś kwestie niebłahe. Komentując samą sprawę zegarków ministra Nowaka, szef SLD przypomniał, że sam znalazł się kiedyś na cenzurowanym, kiedy nie złożył w terminie oświadczenia majątkowego.  –  To, co się wybacza nie-ministrowi, nie-posłowi, tego opinia publiczna raczej nie wybaczy politykowi. – powiedział. Leszek Miller uznał także, że gdyby nie sprawa zegarków, rekonstrukcja rządu raczej nie dosięgłaby ministra Nowaka.  – Ministrowie pana premiera Tuska albo są wypaleni, albo spaleni. I niezależnie od intencji premiera ta intencja dokonuje się sama  – uznał. Przypomniał przy tym ostatnią wypowiedź szefowej resortu nauki, sugerującą, że w jej resorcie potrzebny jest nowy minister.Leszek Miller stwierdził jednak, że rekonstrukcja rządu nie będzie rewolucją.  – Wygląda na to, że jedni ministrowie zbierają chrust, a inni bawią się zapałkami. Premier gasi pożary, ale jest tym głównym strażakiem, gdyby tego strażaka zabrakło w Platformie Obywatelskiej to pożar wybuchnie ze zdwojoną siłą, więc nie sądzę żeby ten strażak mógł zostać zmieniony i nie sądzę, żeby ta rekonstrukcja miała jakiekolwiek znaczenie – powiedział przewodniczący SLD, nazywając zmiany „pełzającą rekonstrukcją”.",,
Śledztwo ws. książki o agencie Tomku na finiszu,"Prawdopodobnie w grudniu zostanie zakończone śledztwo w sprawie książki o byłym agencie CBA, a obecnie pośle PiS Tomaszu Kaczmarku – dowiedział się portal tvp.info. Ostatnio prokuratura Okręgowa Warszawa Praga przedłużyła postępowanie do 27 grudnia i do tego czasu winno być zamknięte. Można się spodziewać raczej umorzenia, bo tej pory nikomu nie przedstawiono zarzutów.",,,
"PiS dominuje na wsi, KO lepsza w dużych miastach","Jak wynika z badań exit polls, Prawo i Sprawiedliwość otrzymało najwięcej głosów w niedzielnych wyborach samorządowych. Na partię rządzącą najwięcej osób głosowało na wsiach oraz w miastach do 50 tys. mieszkańców. W większych miastach największym poparciem cieszyła się Koalicja Obywatelska.","Wyniki sondażowe wskazują, że na wsiach PiS zdobyło 39,3 proc. głosów i wyprzedziło PSL (23,5 proc.). W najmniejszych miejscowościach Koalicja Obywatelska otrzymała 13,5 proc. głosów.Także w miastach do 50 tys. mieszkańców zwyciężyło PiS (30,4 proc.). Na drugim miejscu jest KO (23,9 proc. głosów). W miastach powyżej 50 tys., 200 tys. i 500 tys. mieszkańców zwyciężyła KO, stopniowo zwiększając przewagę nad PiS-em.Według sondażu IPSOS w wyborach do sejmików wojewódzkich w skali kraju PiS uzyskało 32,3 proc.; Koalicja Obywatelska – 24,7 proc.; PSL – 16,6 proc.; Kukiz'15 – 6,3 proc.; Bezpartyjni Samorządowcy – 6,3 proc.; SLD-Lewica Razem – 5,7 proc.",,
