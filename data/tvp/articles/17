Oficjalne wyniki wyborów w Gdańsku. Dulkiewicz nową prezydent,"Aleksandra Dulkiewicz w wyborach prezydenta Gdańska uzyskała 82,22 proc. głosów; Grzegorz Braun - 11,86 proc., Marek Skiba - 5,92 proc. Frekwencja wyniosła 48,67 proc. – poinformowała Miejska Komisja Wyborcza w Gdańsku.","Przedterminowe wybory prezydenta Gdańska są wynikiem wygaśnięcia mandatu wieloletniego prezydenta tego miasta – Pawła Adamowicza, który zmarł 14 stycznia, po tym jak dzień wcześniej został zaatakowany nożem w czasie gdańskiego finału Wielkiej Orkiestry Świątecznej Pomocy.Do wyścigu o prezydencki fotel stanęli: 39-letnia prawniczka pełniąca obowiązki prezydenta Gdańska – Aleksandra Dulkiewicz z komitetu wyborczego „Wszystko dla Gdańska”, 51-letni reżyser filmów dokumentalnych Grzegorz Braun oraz 46-letni działacz katolicki i przedsiębiorca budowlany Marek Skiba z komitetu wyborczego „Odpowiedzialni-Gdańsk”.",,
Alkohol i papierosy znów podrożeją. Rząd przyjął projekt,Akcyza na alkohol i wyroby tytoniowe ma wzrosnąć o 10 proc. Projekt w tej sprawie rząd przyjął w trybie obiegowym.,"Z informacji zamieszczonej na stronie Kancelarii Prezesa Rady Ministrów wynika, że dzięki zmianie budżet zyska dodatkowe 1,7 mld zł w 2020 r. i po tyle samo w kolejnych latach.„Projekt ustawy przewiduje wprowadzenie zmian w ustawie (...) o podatku akcyzowym (...), których głównym celem jest realizacja działań w obszarze podatków” – czytamy w uzasadnieniu. „Projekt przewiduje indeksację stawek podatku akcyzowego na wyroby akcyzowe będące używkami tj. alkohol etylowy, piwo, wino, wyroby winiarskie, wyroby pośrednie, wyroby tytoniowe, susz tytoniowy i wyroby nowatorskie” – dodano. Proponowana zmiana podwyższa stawki akcyzy na alkohol etylowy i wyroby tytoniowe o 10 proc. Zmiana ma wejść w życie 1 stycznia 2020 r.",,
Wybory do rad dzielnic w Warszawie. Wiadomo już prawie wszystko,Znane są już oficjalne wyniki wyborów w 16 dzielnicach Warszawy; w 15 z nich najwięcej mandatów uzyskali kandydaci Koalicji Obywatelskiej – wynika z danych PKW przedstawionych w środę rano. Brakuje jeszcze wyników dla Bemowa i Ursynowa., ,,
Debata tylko przed II turą. Prezydent nie odstąpi od zasady „dla przyjemności konkurentów”,"– Żeby debata miała logikę debaty, powinna odbyć się przed drugą turą wyborów. Tak było zawsze, za czasów prezydenta Kwaśniewskiego czy Wałęsy. Nie widzę powodu, by odstępować od tego dla przyjemności moich konkurentów – mówił w programie „Dziś wieczorem” prezydent Bronisław Komorowski zapytany o to, czy przyjmie ponawiające się zaproszenia do debaty przed pierwszą turą wyborów.","Prezydent Bronisław Komorowski stwierdził, że nie widzi sensu debaty przed pierwszą turą wyborów. – Widzę jedno:  wszyscy chcieliby mi przykładać i atakują, ale między sobą nie chcą dyskutować. Kandydat PiS-u odmawia kandydatowi PSL, inny kandydat odmawia Januszowi Palikotowi, a kandydatka SLD nie chce dyskutować z nikim – mówił. Według niego, jest to kwestią kalkulacji politycznej. – Każdy by chętnie widział, żeby prezydent zmagał się z dziesięcioma osobami na raz. Pytanie, czy to byłoby sensowne, czy byłaby to debata – ocenił. Jego zdaniem debata powinna się odbyć, ale tradycyjnie - tak jak było do tej pory - dopiero przed drugą turą wyborów.",,
Nacjonaliści po raz pierwszy najpopularniejszym ugrupowaniem w Szwecji,"Według onajnowszego sondażu instytutu Demoskop dla „Aftonbladet” nacjonalistyczna partia Szwedzcy Demokraci (SD), osiągając 24 proc. poparcia, jest po raz pierwszy w historii najpopularniejszym ugrupowaniem w Szwecji.","– Nie jestem zaskoczony – tak historyczny wynik skomentował lider SD Jimmie Akesson. – Przez lata konsekwentnie mówiliśmy o przestępczości gangów, poczuciu braku bezpieczeństwa, nieskutecznej polityce migracyjnej oraz polityce integracyjnej, która pogorszyła sytuację – stwierdził Akesson, podkreślając, że coraz więcej Szwedów doświadcza tych problemów. Przewodniczący SD wyraził przekonanie, że rosnące poparcie dla jego partii to dowód, że „jest ona wiarygodną alternatywą” oraz, że „dekada hegemonii socjaldemokratów skończyła się”. Rządząca Szwecją Partia Robotnicza – Socjaldemokraci (S), która przez kilka ostatnich lat prowadziła we wszystkich sondażach, w badaniu Demoskopu otrzymała 22,2 proc. – To jest dla nas bardzo trudna sytuacja – skomentowała z kolei sekretarz partii socjaldemokratycznej Lena Radstroem Bastaad. Jak wskazała, ugrupowanie „płaci cenę” za zabójstwa dokonywane przez gangi, strzelaniny i detonacje. Za kolejną przyczynę spadku popularności socjaldemokratów Radstroem Bastaad uznała zawarcie przez rząd premiera Stefana Loefvena tzw. porozumienia styczniowego. Na jego mocy Partia Centrum (C) oraz Liberałowie (L) wsparli mniejszościowy rząd socjaldemokratów oraz Partii Ochrony Środowiska-Zieloni w zamian za obietnicę przeprowadzenia niepopularnych wśród lewicowych wyborców liberalnych reform.",,
Dworczyk o rezygnacji Chrzanowskiego: To była dobra decyzja,"Szef Kancelarii Premiera Michał Dworczyk ocenił we wtorek, że rezygnacja Marka Chrzanowskiego z funkcji przewodniczącego KNF to była dobra decyzja. Pytany, czy premier Mateusz Morawiecki wymógł ją, Dworczyk powiedział, że była to decyzja Chrzanowskiego.","„Gazeta Wyborcza” napisała we wtorek, że według właściciela Getin Noble Banku Leszka Czarneckiego, przewodniczący KNF Marek Chrzanowski w marcu 2018 r. zaoferował przychylność dla tego banku w zamian za mniej więcej 40 mln zł; Czarnecki nagrał tę ofertę i zawiadomił prokuraturę o podejrzeniu popełnienia przestępstwa przez szefa KNF. Po południu Chrzanowski poinformował PAP, że składa dymisję z funkcji przewodniczącego KNF. – Myślę, że decyzja o złożeniu dymisji była dobra – powiedział Dworczyk dziennikarzom w Sejmie. Dopytywany czy premier „wymógł” tą decyzję, szef KPRM odparł: „To była decyzja przewodniczącego (Chrzanowskiego). Trudno na kimś wymuszać. Tego rodzaju decyzje powinni podejmować urzędnicy zajmujący tak ważne stanowiska samodzielnie”.",,
Izrael ostrzelał palestyńskie pozycje. Jest wiele ofiar,10 Palestyńczyków zginęło w izraelskich atakach wymierzonych w palestyńskie ugrupowanie Islamski Dżihad – poinformowało we wtorek ministerstwo zdrowia w kontrolowanej przez Hamas Strefie Gazy.,"Jeden z czołowych dowódców wspieranego przez Iran radykalnego ugrupowania Palestyński Islamski Dżihad, Baha Abu al-Atta, zginął wraz z żoną w ataku lotniczym izraelskich sił na jego dom w mieście Gaza. Ponadto, w ataku w stolicy Syrii, Damaszku, na dom innego przedstawiciela palestyńskiego Islamskiego Dżihadu – wg strony izraelskiej – zginęły dwie osoby, a sześć zostało rannych – podała agencja Reutera. Pozostałe ofiary zginęły podczas operacji sił izraelskich w Strefie Gazy.W odwecie za ataki sił powietrznych ze Strefy Gazy w kierunku Izraela wystrzelono co najmniej 70 rakiet, z których część przechwycił system antyrakietowy Żelazna Kopuła, jednak 17 Izraelczyków zostało rannych.Unia Europejska napisała w oświadczeniu, że potępia ataki rakietowe, które dotarły głęboko na terytorium Izraela, i zaapelowała o natychmiastowe ich przerwanie. „Ostrzał rakietowy ludności cywilnej jest całkowicie nie do przyjęcia. (...) Konieczne jest teraz ocalenie życia i zagwarantowanie bezpieczeństwa Palestyńczyków i izraelskich cywilów” – wskazano w komunikacie.",,
Tusk: stanowisko Unii w sprawie Wzgórz Golan pozostaje niezmienne,"Przewodniczący Rady Europejskiej Donald Tusk powiedział w Brukseli, że UE podtrzymuje swoje stanowisko w sprawie Wzgórz Golan. Unia Europejska nie uznaje zwierzchnictwa Izraela nad tym obszarem.","– Stanowisko UE jest dobrze znane i nie zmieniło się – powiedział przewodniczący Rady Europejskiej na konferencji prasowej po unijnym szczycie, gdy poproszono go o komentarz do czwartkowej deklaracji prezydenta USA. Donald Trump powiedział, że „nadszedł czas, by uznać, iż Wzgórza Golan należą do Izraela”.  Jak napisał na Twitterze, ma to „kluczowe strategiczne znaczenie dla bezpieczeństwa Izraela i stabilności regionu”. „Po 52 latach nadszedł czas, aby Stany Zjednoczone w pełni uznały władzę Izraela nad Wzgórzami Golan” – napisał prezydent.  Trump udzielił w ten sposób politycznego poparcia premierowi Izraela Benjaminowi Netanjahu na kilka dni przed jego wizytą w Waszyngtonie i niespełna trzy tygodnie przez izraelskimi wyborami parlamentarnymi – komentuje AFP.  Netanjahu - również na Twitterze - podziękował Trumpowi za „śmiałe uznanie suwerenności Izraela nad Wzgórzami Golan”. Szef rządu Izraela przyjedzie do USA, by spotkać się z Trumpem i wystąpić przed Amerykańsko-Izraelskim Komitetem Spraw Publicznych (AIPAC).",,
"Beatyfikacja Grodzkiego, zaproszenie Warchoła, marsz Gersdorf",Opozycja zazdrosna o sukces Orszaku Trzech Króli zorganizowała Marsz Tysiąca Tóg. Komisja Wenecka przyjechała do Polski na zaproszenie marszałka Grodzkiego. Ten zaś próbował się oczyścić z zarzutów korupcyjnych z pomocą emerytowanego funkcjonariusza UB…,"Niedziela. Wybory w Gliwicach Adam Neumann uzyskał 51,18 proc. poparcia w przedterminowych wyborach prezydenta Gliwic. Nowy prezydent jest formalnie bezpartyjny, ale miał poparcie Koalicji Obywatelskiej, a w jego komitecie honorowym była m.in. prezydent Gdańska Aleksandra Dulkiewicz.   Roman Giertych skomentował na Twitterze informację, że Robert Biedroń może zostać kandydatem Lewicy na prezydenta: „To naprawdę ekscytujące prawybory na lewicy. Wciąż nie wiemy, czy p. Śmiszek będzie kandydatem na prezydenta, a p. Biedroń na pierwszą damę, czy na odwrót. Naród zamarł w oczekiwaniu.” Poniedziałek. Trzech Króli Około 1,3 mln osób wzięło udział w Orszaku Trzech Króli w prawie 900 miejscowościach w Polsce. W warszawskim orszaku maszerował również prezydent Andrzej Duda z pierwszą damą Agatą Kornhauser-Dudą. W stolicy padł rekord frekwencyjny – w orszaku przeszło przez miasto ponad 90 tysięcy osób. Na Twitterze trwała ekscytacja wpisem z poprzedniego dnia autorstwa Romana Giertycha. Niektórzy podziwiali, że mimo wszystko w środku ciągle tkwi w nim „Wszechpolak”. Większość jednak oburzała się. „Jest Pan kawałem zakompleksionego, próbującego ukryć swoją przeszłość i poglądy chama” – napisał o mecenasie Giertychu szef SLD Włodzimierz Czarzasty. Będzie pozew? Wtorek. Beatyfikacja Grodzkiego W Pałacu Prezydenckim odbyło się posiedzenie Rady Gabinetowej pod przewodnictwem prezydenta Andrzeja Dudy. Posiedzenie było poświęcone obchodom 75. rocznicy wyzwolenia obozu zagłady Auschwitz-Birkenau, sytuacji na Bliskim Wschodzie i zadaniom polityki historycznej w kontekście relacji polsko-rosyjskiej. Prezes PiS Jarosław Kaczyński i premier Mateusz Morawiecki gościli w Warszawie szefa Fidesz i premiera Węgier Viktora Orbana. „Razem jesteśmy siłą, w rozproszeniu słabością” – podsumował spotkanie Viktor Orban na Facebooku.  Marszałek Grodzki też pomyślał, że „rozproszenie jest słabością”, więc postanowił pokazać się razem ze swoim adwokatem na konferencji prasowej. Obaj panowie wybrali przemyślną linię obrony. Zapowiedzieli pozew wobec dziennikarzy – Tomasza Duklanowskiego z Radia Szczecin i Samuela Pereiry – redaktora naczelnego portalu tvp.info. Ponadto przedstawili świadka – pana Tadeusza Staszczyka, który zeznał, że prof. Grodzki leczył go bez wręczenia koperty. Natomiast przyszedł do niego jakiś facet i oferował pięć tysięcy w zamian za zeznania, że jednak kopertę Grodzkiemu wręczył. „Siły dobrej mocy mają twarz” – powiedział z satysfakcją prof. Grodzki.  Twarz „sił dobrej mocy” okazała się twarzą byłego funkcjonariusza Urzędu Bezpieczeństwa, który był tak oddany służbie dla PRL, że donosił nawet na własną żonę. Choć podczas pytań dziennikarza TVP Miłosza Kłeczka marszałek Senatu dał się ponieść emocjom, wyglądało na to, że jest jednak z siebie bardzo zadowolony. Dokonał nawet swojej auto-beatyfikacji porównując siebie do męczennika, błogosławionego Jerzego Popiełuszki. Środa. Kantor z historią A następnego dnia w aureoli świętości marszałek Grodzki wsiadł do samolotu i poleciał do Brukseli, poskarżyć się na swój los i zły PiS. Byle dalej od Radia Szczecin i byłych pacjentów szpitala w Zdunowie. W Brukseli marszałek spotkał się z Verą Jourovą i być może dowiedział się od niej, jak sobie radzić z zarzutami korupcyjnymi.  Natomiast Andrzej Duda spotkał się w Pałacu Prezydenckim z przedstawicielami społeczności żydowskiej w Polsce. Podczas spotkania prezydent jeszcze raz potwierdził, że nie jedzie na organizowane w Yad Vashem uroczystości związane z pamięcią o Holokauście. – Jak to może być, że przemawiają prezydenci Niemiec, Rosji i Francji, której rząd wtedy wysyłał ludzi – Żydów – do obozów koncentracyjnych, a nie może wystąpić Prezydent RP, która nigdy nie kolaborowała z Niemcami, której Państwo Podziemne walczyło przeciwko Niemcom i ze wszystkich sił starało się wspierać Żydów – pytał Prezydent Duda. Spotkał się ze zrozumieniem.  – Wiem, że ta inicjatywa nie była ze strony Instytutu Yad Vashem. Powiem coś niedelikatnie, niech mi wybaczą, albo niech nie wybaczają: tę konferencję zorganizował pan, który się nazywa Kantor. Przepraszam, on to zorganizował jak kantor, handel z historią. Tego się nie robi – stwierdził były ambasador Izraela w Polsce Szewach Weiss. Czwartek. Komisja Wenecka na wycieczce W Sejmie miało miejsce głosowanie nad ustawą o rekompensacie dla mediów publicznych. Opozycja próbowała zerwać kworum i wszyscy posłowie od Konfederacji po Lewicę wyjęli karty do głosowania… Wszyscy oprócz dwóch posłanek z KO (Iwonya Śledzińskiej-Katarasińskiej i Małgorzaty Tracz), które się najwyraźniej zagapiły i zagłosowały przeciw… W ten sposób ustawa przeszła, dzięki dwóm głosom przeciwnym… Pozostaje pytanie, czy teraz będzie to normalna praktyka posłów opozycji, aby sparaliżować Sejm – nie będą uczestniczyć w głosowaniach?  Lepiej poszło głosowanie nad uchwałą sprzeciwiającą się manipulowaniem historii przez Federację Rosyjską. Przyjęli ją przez aklamację wszyscy posłowie. Prawie wszyscy. Tu też był wyjątek. Media pokazały zdjęcie Janusza Korwina-Mikke z Konfederacji, który ostentacyjnie siedzi, kiedy wszyscy posłowie – od lewej do prawej – stoją i klaszczą. Piątek. Zaproszenie ministra Warchoła Centrum Informacyjne Sejmu poinformowało, że ze względu na trwające posiedzenie izby, poświęcone ważnym projektom ustaw, zaplanowane liczne komisje sejmowe, a także kilkugodzinne głosowania, organizacja spotkań w oczekiwanym przez przedstawicieli Komisji Weneckiej terminie nie będzie możliwa. Dr hab. Marcin Warchoł, wiceminister sprawiedliwości wystosował do niej piękny list, w którym stwierdził, że dla dobra szacownej instytucji, trzeba uznać wizytę jako nieoficjalną. A jest ona nieoficjalna, ponieważ konstytucyjne władze państwa nie zaprosiły Komisji Weneckiej. Na wszystkie pytanie komisji minister obiecał odpowiedzieć, kiedy przyjedzie oficjalnie… Ale nie jest tak, że minister Warchoł nie zna staropolskiej, tradycyjnej gościnności… W liście czytamy: „Z uwagi na nieoficjalny i nieformalny charakter wizyty jesteśmy gotowi zaprosić Państwa jako przedstawicieli Komisji do zwiedzenia Muzeum Żołnierzy Wyklętych i Więźniów Politycznych PRL. Jest ono miejscem symbolicznym, w którym można zobaczyć ślady okrucieństwa komunistycznego wymiaru sprawiedliwości i skutki braku rozliczenia sędziów z tego okresu. Dyrektor Muzeum dr Jacek Pawłowicz, wybitny historyk tego okresu dziejów naszego państwa jest gotów przyjąć Państwa osobiście i zapoznać z aspektami historyczno-kulturowymi przemian wymiaru sprawiedliwości w Polsce. Niewątpliwie poznanie tego rodzaju kontekstu zmian w sądownictwie wzbogaci Państwa wiedzę i rzuci dodatkowe światło na potrzebę przeprowadzenia reformy” – napisał Marcin Warchoł, który nota bene sam jest członkiem Komisji Weneckiej. Niestety, Komisja Wenecka ze zwiedzenia muzeum zrezygnowała. A szkoda. Tego dnia zepsuł się Facebook. Nie tak, żeby nic już nie pokazywał, ale wręcz przeciwnie, zaczął pokazywać więcej. Dzięki awarii dowiedzieliśmy się, że słynną hejterską stroną „SokzBuraka” na Facebooku zarządza Marcin Mycielski z Fundacji Otwarty Dialog i KOD, były korespondent „Gazety Wyborczej”. „SokzBuraka” to setki hejterskich i kłamliwych wpisów dotyczących polityków Prawa i Sprawiedliwości, kościoła katolickiego i dziennikarzy TVP.    Sobota. Marsz Tysiąca Tóg vs. Orszak Trzech Króli Małgorzata Kidawa-Błońska została kandydatem popieranym przez Nowoczesną. Widocznie uznali, że nie warto wystawiać nikogo swojego, bo i tak wygra Andrzej Duda. Ogromną przewagę obecnego prezydenta pokazują wszystkie sondaże.  Opozycja zazdrosna o Orszak Trzech Króli, zorganizowała swój marsz. Nie, nie był to Marsz Sześciu Króli z Ryszardem Petru na czele. Opozycja poszła dalej: nie trzech, ale tysiąca i nie króli ale tóg (sędziowskich). Cóż, dzisiaj to sędziowie są jak królowie – nietykalni, nieodwołalni, niepodważalni i poza wszelką krytyką. Niestety sędziowie w niedopiętych togach nie przyciągnęli do swojego orszaku tylu chętnych co Trzej Królowie, kilka dni wcześniej. W Orszaku Trzech Króli w różnych miastach Polski przeszło ponad milion trzysta tysięcy Polaków. W Marszu Tysiąca Tóg po ściągnięciu posiłków z zagranicy, zaangażowaniu opozycji i wszystkich wdzięcznych za wyroki (był nawet red. Jacek Żakowski) według warszawskiego ratusza udało się zebrać około 15 tys. osób.",,
„Zrobiliśmy nawet więcej niż sto procent”,"– W sprawie umowy Ukraina-UE nie wszystko jeszcze
stracone; nawet ewentualne niepodpisanie jej w Wilnie na szczycie
Partnerstwa Wschodniego nie kończy sprawy – uważa były prezydent Aleksander Kwaśniewski. Według niego UE musi pamiętać, że presja Rosji na Kijów będzie rosła.","Zdaniem byłego prezydenta, który był gościem radia Zet, gdyby udało się w ciągu kilku miesięcy,wykorzystując istniejące również w rządzie Ukrainy siły proeuropejskie,doprowadzić do powrotu do rokowań i poważnej rozmowy na temat stowarzyszenia, „jakaś szansa” na podpisanie umowy jest. Kwaśniewski zaznaczył przy tym, że „kalendarz układa się niekorzystnie” zpunktu widzenia losów umowy Ukraina-UE. Zwrócił uwagę, że w przyszłym roku„Unia będzie zajmować się sobą” ze względu na wybory do ParlamentuEuropejskiego i tworzenie nowej Komisji Europejskiej.  – Z kolei w 2015 roku odbędą się wybory prezydenckie na Ukrainie, więc znowu trudny czas dlanegocjacji – dodał.Zdaniem Kwaśniewskiego należy sądzić, że Rosjanie dokonają w tym czasiewszelkich wysiłków, żeby wprowadzić Ukrainę w orbitę swoich wpływów, przedewszystkim jako pełnego członka Unii Celnej, w której obecnie Kijów ma status obserwatora.Pytany, czy jego zdaniem prezydent Ukrainy Wiktor Janukowycz jestszantażowany przez Rosję ocenił, że „w jakimś sensie tak”.  – Rosjanie walcząc o Ukrainę użyli metod bardzo twardych, żeby nie powiedzieć bezwzględnych. Od lata trwa blokada eksportu ukraińskiego, to jest dla Ukrainy prawie 40 proc. obrotu handlowego – powiedział.Dodał, że część branż ważnych dla ukraińskiej gospodarki – takich jakprzemysł hutniczy, elektromaszynowy, spożywczy – przeżywa głęboki kryzys;ceny gazu są ciągle bardzo wysokie.  – Ukraina jest w niezwykle trudnejsytuacji ekonomicznej (...). Rosjanie są istotnym sprawcą tego dramatuekonomicznego jaki przeżywa Ukraina i wykorzystują ten fakt naciskając taksilnie, że Janukowycz i premier Mykoła Azarow, rząd ukraiński, ugięli się – powiedział Kwaśniewski.Pytany czy czuje się ojcem fiaska w negocjacjach Ukrainy z UE, Kwaśniewskiodpowiedział, że „w żaden sposób”.  – Myślę, że Pat Cox i ja (Cox i Kwaśniewski byli wysłannikami PE na Ukrainę - red) zrobiliśmy nawet więcej niż sto procent (...). Nasze zadanie było bliskie do skończenia, tylko... prezydent Putin i brak jasnej reakcji UE – mówił. Jak dodał, Unia „stara się teraz stworzyć jakiś pakiet ekonomiczny, który byłby pomocą dla Ukrainy, tylko jest zbyt późno”.Zdaniem Kwaśniewskiego, gdyby UE już latem, gdy zaczęły się ekonomicznenaciski Rosji na Ukrainę, „w sposób rozsądny” przemyślała, co może byćkonsekwencją, niewykluczone, że obecnie sytuacja byłaby inna. – Musimy jako Europa powiedzieć sobie, czy chcemy pomóc Ukrainie wyjść ze wschodniej strefy wpływów rosyjskich, czy nie. Jeżeli Rosjanie stosującbardzo brutalne metody powodują straty w gospodarce ukraińskiej sięgającekilkudziesięciu miliardów dolarów, to powstaje pytanie, w jaki sposób możeEuropa czy świat pomóc – powiedział. Według niego, to jest istotne pytanie i do UE, i do Międzynarodowego Funduszu Walutowego.",,
Poseł Lewicy: Schetyna gra Tuskiem. Tusk do Polski nie wróci i Schetyna to już wie,"Zaskakujące słowa przyszłego posła Lewicy Krzysztofa Gawkowskiego na temat wyborów prezydenckich. – Donald Tusk, decydując się kandydować na szefa Europejskiej Partii Ludowej, podjął decyzję, że abdykuje z bycia liderem opozycji w Polsce, byciem kandydatem na prezydenta; nie wierzę, że tutaj wróci – powiedział portalowi tvp.info.","Po co więc politycy PO, w tym szef tej partii wciąż mówią o możliwym starcie Tuska w wyborach prezydenckich? – Myślę, że Grzegorz Schetyna gra w pewną grę w Platformie Obywatelskiej, żeby bardziej ochronić siebie przed wewnętrznymi sporami w PO, dlatego gra Tuskiem. Tusk do Polski nie wróci i Schetyna to już wie – mówił nam Gawkowski. Rzecznik Polskiego Stronnictwa Ludowego Jakub Stefaniak nie zachęca Donalda Tuska do powrotu do krajowej polityki. – Jest wielu polityków, którzy już mieli swoją szansę. Może czas dać szansę tym, którzy dopiero rozpoczynają swoją karierę polityczną i mają coś dobrego do zaoferowania – stwierdził. Rzecznik PSL przypomniał, że Donald Tusk w 2005 r. przegrał wybory prezydenckie z Lechem Kaczyńskim. O tym, że były premier jest idealnym kandydatem na prezydenta, są jednak przekonani niektórzy politycy Koalicji Obywatelskiej. – Donald Tusk jest zawodnikiem wagi ciężkiej i z zawodnikami wagi lekkiej czy piórkowej konkurować nie będzie – powiedział portalowi tvp.info poseł PO Michał Szczerba. Wcześniej poseł PO Sławomir Neumann odniósł się do szybkiego ogłoszenia kandydatury Kosiniaka-Kamysza na prezydenta. „8,5 proc. potrafi zaszumieć w głowie” – napisał na Twitterze, nawiązując do wyniku ludowców w wyborach parlamentarnych.  – Ktoś dobrze odpowiedział panu Neumannowi, że jeszcze kilka taśm pan Pereira wyciągnie i 8,5 proc. albo nawet mniej będzie miała Platforma Obywatelska – skomentował wpis przed naszą kamerą rzecznik PSL.  Kiedy Tusk ogłosi decyzję o swojej przyszłości politycznej? Szef PO Grzegorz Schetyna oczekuje deklaracji byłego premiera do 20 listopada. Sam szef Rady Europejskiej sugerował, że nastąpi to dopiero w grudniu.  – Nie będę komentował, kiedy Donald Tusk w tej sprawie się wypowie, bo tego po prostu nie wiem – powiedział nam poseł PO Marcin Kierwiński. Jak na problemy PO ze wskazaniem kandydata na prezydenta patrzą ludowcy? – Jest to problem Platformy Obywatelskiej. Niech po prostu się ogarną – stwierdził poseł PSL Paweł Bejda. Rano Wirtualna Polska poinformowała, że Donald Tusk zamówił sondaż, z którego wynika, że  może mieć duży problem z pokonaniem Andrzeja Dudy w wyborach prezydenckich.",,
Rasistowski skandal z udziałem premiera Kanady. Trudeau przeprasza,"Premier Kanady Justin Trudeau paradował przebrany za Araba, z umalowanymi na brązowo twarzą i rękami. Wprawdzie miało to miejsce niemal 20 lat temu, ale zdjęcia wypłynęły teraz, tuż przez wyborami parlamentarnymi i wstrząsnęły sceną polityczną.","Magazyn „Time” opublikował zdjęcie z 2001 roku, z księgi pamiątkowej prestiżowej West Point Grey Academy w Vancouver. Trudeau potwierdził, że fotografię wykonano podczas gali, której motywem przewodnim były Arabskie Noce. Sam był przebrany za Aladyna.Wypłynęło też drugie zdjęcie. Trudeau przyznał, że kiedyś pomalował się na brązowo także przy okazji udziału w talent show w liceum.Fotografie wywołały oburzenie organizacji arabskich oraz polityków różnych opcji, nie tylko konserwatystów, ale też liberałów, z których wywodzi się premier.Trudeau, przewodniczący Liberalnej Partii Kanady, przeprosił za zamieszanie. Przyznał, że „powinien był wiedzieć”, że takich rzeczy nie należy robić. Zgodził się, że zdjęcia można traktować jako rasistowskie, choć – zapewnił – nie taka była jego intencja.",,
W ramach programu Rodzina 500 Plus do rodzin trafiło niemal 100 mld zł,"Od początku funkcjonowania programu „Rodzina 500 Plus” do rodzin trafiło w sumie ponad 92 mld zł; to wsparcie dla 6,4 mln dzieci – powiedziała minister rodziny Marlena Maląg. Jej zdaniem program jest optymalny i teraz rząd nie planuje go zmieniać.","Minister rodziny podkreśliła, że wsparcie rodzin zawsze było priorytetem rządu Zjednoczonej Prawicy. Fundamentem tego wsparcia jest realizowany od kwietnia 2016 r. program 500 Plus. Od lipca działa on w rozszerzonej formule – świadczenie przysługuje wszystkim dzieciom do 18 lat, bez względu na dochód osiągany przez rodzinę. – Początek roku to zawsze czas podsumowań. Jeżeli popatrzymy na program Rodzina 500 Plus, to od początku jego funkcjonowania do końca listopada 2019 r. do rodzin trafiło ponad 92 mld zł. To wsparcie dla 6,4 mln dzieci – powiedziała szefowa MRPiPS.  Wskazała, że w budżecie państwa na 2020 r. na program 500 Plus zarezerwowano ok. 40 mld zł.  – Świadczenia są na bieżąco wypłacane. Program przyczynił się do znacznej poprawy sytuacji materialnej rodzin. Ale nasza polityka prorodzinna sprzyja nie tylko rodzinom, jest także kołem zamachowym polskiej gospodarki – podkreśliła Maląg. Podkreśliła, że program w obecnym kształcie jest optymalny i rząd nie planuje go zmieniać.  – Celem w dalszym ciągu jest inwestycja w rodzinę, ale musimy także skupić się na polityce demograficznej. Wielokrotnie wskazywaliśmy, że jesteśmy w tzw. pułapce demograficznej, dlatego musimy zbadać, jakie czynniki powinny być uwzględnione w propozycjach dla społeczeństwa, by rodziny częściej decydowały się na dzieci – powiedziała Maląg.  – Tworzymy strategię demograficzną i liczymy, że ten materiał, który zostanie wypracowany wspólnie z Radą Rodziny, pozwoli obrać odpowiednie kierunki pracy rządu i wsparcia dla rodzin – dodała szefowa MRPiPS.",,
Praca w Kanadzie? Najpierw test...,Osoby zainteresowane emigracją do Kanady w ramach programów dla pracowników będą musiały nauczyć się języka angielskiego lub francuskiego przed rozpoczęciem szukania pracy. Od 1 lipca br. kraj wprowadzi testy językowe.,"Jak poinformował minister ds. imigracji Jason Kenney, testy z angielskiego lub francuskiego mają zapewnić, że przyszli imigranci będą się w stanie porozumieć, mówić, czytać i pisać w podstawowym zakresie. Egzaminy językowe będą prowadzone w krajach, z których pochodzą imigranci, w wyznaczonych instytucjach. Wymóg znajomości języka będzie dotyczył, co jest nowością, pracowników o niskich kwalifikacjach.Jak podano w komunikacie prasowym ministerstwa, chodzi o to by nowi imigranci przyjeżdżali do pracy w Kanadzie z rzeczywistą znajomością języka. Będą wybierani pod kątem korzyści dla gospodarki kraju. Zmiany, które od pewnego czasu są wprowadzane do kanadyjskiego systemu imigracyjnego mają bowiem docelowo wspierać rozwój gospodarczy.Egzamin językowy będzie obowiązkowy dla osób imigrujących do Kanady w ramach tzw. Provincial Nominee Program (PNP). Jest to program imigracyjny, którego kryteriami zarządzają poszczególne prowincje i terytoria. Określają one, jacy pracownicy, z jakimi kwalifikacjami są potrzebni.Jeśli ktoś chce emigrować do Kanady i spełnia kryteria danej prowincji, musi zwrócić się ze swoim wnioskiem do wybranej prowincji. Jeśli zaś wybrana przez przyszłego imigranta prowincja uzna, że dana osoba spełnia wymogi programu i rzeczywiście chce się osiedlić we wskazanym przez siebie miejscu, osoba ta otrzymuje „nominację”. Ta zaś upoważnia do wystąpienia o przyznanie statusu stałego rezydenta.W ub.r. z PNP skorzystało 38 tys. pracowników, a także ich rodziny (łączna liczba nowych imigrantów to od kilku lat co roku ok. 250 tys. osób).Kanada walczy obecnie z nadużywaniem stosunkowo liberalnych przepisów imigracyjnych. Oszuści, którym zależało wyłącznie na przeprowadzce, nadużywali np. programów dla inwestorów, w których trzeba zadeklarować inwestycje planowane w Kanadzie. Z powodu nadużyć zawieszono takie programy w prowincjach Nowa Szkocja, Wyspa Księcia Edwarda i Nowy Brunszwik.",,
Spotkanie „cieni” w Moskwie,"Syryjskie siły rządowe, wspierane przez rosyjskie lotnictwo i proirańskie milicje, zdobyły drugie pod względem wielkości miasto w prowincji Idlib, ostatnią enklawę rebelii. Czy Turcja porzuci wspieranych od lat rebeliantów? A jeśli tak, to za jaką cenę?","Rozmowy już się toczą. Na skutek nacisków rosyjskich w Moskwie doszło nieoczekiwanie do spotkania szefów wywiadów Syrii i Turcji. To bardzo ważne wydarzenie. Spotkanie w Moskwie miało ogromne znaczenie. Ali Mamlouk i Hakan Fidan są jednymi z najpotężniejszych ludzi w swych krajach. Nie tylko stoją na czele służb specjalnych swych krajów, ale są też uznawani za bliskich współpracowników prezydentów, mówi się wręcz, że są ich cieniem.  Ofensywa w Idlib   Siły rządowe wznowiły ofensywę w Idlib 19 grudnia 2019 r. i od tamtej pory zajęły blisko 50 miejscowości i teren ok. 320 km². Działania Rosji i Asadowi ułatwia obecność w Idlib islamistów z Hayat Tahrir al-Sham (HTS), dawniej gałęzi al-Kaidy. To daje pretekst do ofensywy, zaś uniemożliwia Amerykanom bardziej bezpośrednią interwencję po stronie rebeliantów. Moskwa twierdzi, że jej siły wspólnie z armią syryjską i proirańskimi milicjami jedynie odpierają ataki ze strony „bojowników al-Kaidy”. W styczniu, według danych ONZ, z prowincji uciekło co najmniej 300 tys. cywilów. W poprzednich miesiącach do obozów koło granicy Turcji uciekło kolejne ponad pół miliona. W wyniku ofensywy siły rosyjsko-syryjskie podeszły do gęsto zaludnionych rejonów prowincji, gdzie w pułapce znajduje się niemal 3 mln cywilów. Moskwa ogłosiła otwarcie korytarzy bezpieczeństwa, aby cywile mogli ewakuować się na tereny już kontrolowane przez rząd. Mało kto jednak na to się decyduje, strach przed zemstą sił Asada jest silniejszy od obaw przed nalotami. Większość ludzi wybiera ucieczkę w stronę bardziej bezpiecznych terenów przy granicy z Turcją. Podejmowane do tej pory przez Putina wysiłki dyplomatyczne na niewiele się zdały. Teraz, gdy siły rządowe odnoszą kolejne sukcesy, a batalia o Idlib może zakończyć się rzezią ludności cywilnej i prestiżową porażką Turcji, Rosja musi znaleźć rozwiązanie, które pozwoli wyjść z twarzą wszystkim zainteresowanym. Na początku stycznia Władimir Putin po niespodziewanej wizycie w Damaszku odleciał prosto do Stambułu. W Syrii miał powiedzieć Asadowi, że jego armia powinna zatrzymać ofensywę w Idlib, żeby umożliwić Turcji przeniesienie części rebeliantów do Libii i zmuszenie pozostałych wspieranych przez Ankarę oddziałów do zerwania z islamistyczną Hayat Tahrir al-Sham (HTS). W ten sposób Turcy mieliby zrealizować swoją część porozumienia z Rosją z Soczi (wrzesień 2018). Asadowi nie spodobało się to, co powiedział Putin. Siły rządowe wspierane z powietrza przez Rosjan zdobyły już bowiem kilka miast i wciąż posuwały się naprzód. Od 12 stycznia miało obowiązywać w Idlib zawieszenie broni, które zostało uzgodnione między wspierającą rządowe siły Rosją a Turcją, popierającą syryjskich rebeliantów. Jednak wojska Asada kontynuowały ofensywę, zaś już 15 stycznia rosyjskie samoloty znów ostrzelały szereg zajętych przez rebeliantów miast, m.in. dwa rynki, w tym jeden w mieście Idlib. Zginęło co najmniej 15 osób.   23 stycznia resort obrony Rosji poinformował, że około 450 bojowników zaatakowało rządowe wojska syryjskie w prowincji Idlib. W ataku, do którego doszło 22 stycznia wieczorem, zginąć miało około 40 syryjskich wojskowych. Rebelianci uderzyli z kilku kierunków jednocześnie (w sumie pół tysiąca ludzi), wbijając się w pozycje sił rządowych. Armia została zmuszona do przegrupowania. Ale to tylko na krótko zatrzymało postępy oddziałów Asada. 24 stycznia Recep Tayyip Erdogan miał zorganizować zamknięte spotkanie z szefem wywiadu Hakanem Fidanem i dowódcami Wolnej Armii Syryjskiej (główna formacja rebeliancka wspierana przez Turcję). Miał im powiedzieć, że tureckie próby osiągnięcia politycznego rozwiązania statusu Idlib z Rosją znalazły się w impasie. Jak powiedział potem obecny na spotkaniu komendant rebeliantów Abu Muhammad, turecki prezydent stwierdził, że polityczny proces w Syrii jest skończony, a obrońcy Idlib powinni się przygotować do ostatniego boju. Turcja ich nie porzuci – miał zapewnić Erdogan. Zaraz potem w ręce rebeliantów miały trafić duże ilości ręcznych wyrzutni rakietowych produkcji amerykańskiej – za pośrednictwem Turcji. Tego samego dnia problem kryzysu humanitarnego w Idlib poruszał w rozmowie z Ławrowem w Moskwie specjalny wysłannik ONZ do Syrii Geir Pedersen. W ciągu kolejnych dwóch dni w ręce wojsk Asada wpadło co najmniej sześć wsi. Wspierane z powietrza przez Rosjan oddziały 26 stycznia doszły do przedmieść Maaret al-Numan. To miasteczko leżące 33 km na południe od Idlib, stolicy prowincji o tej samej nazwie oraz ważnej autostrady łączącej Damaszek z Aleppo. Obecność licznych milicji szyickich na froncie świadczy o tym, że śmierć Sulejmaniego nie wpłynęła na ograniczenie aktywności Iranu w wojnie syryjskiej. Bez udziału sił lądowych wiernych Teheranowi nie udałoby się wcześniej zdobyć Chan Szejchun. Teraz to bojownicy Hezbollahu i Brygady Fatimiyun (szyici z Afganistanu) walczyli w pierwszej linii w bitwie o Maaret al-Numan. 27 stycznia Mike Pompeo wydał komunikat, w którym wezwał do natychmiastowego wstrzymania ognia w Idlib. Za humanitarny kryzys wprost obwinił Rosję, Iran i Asada. Jednak już następnego dnia siły Asada zdobyły Maaret al-Numan, drugie pod względem wielkości miasto w prowincji Idlib, gdzie rebelianci panowali od 2014 r. Miasto leży przy autostradzie M5, prowadzącej z Aleppo do Damaszku, nad którą armia Asada chce przejąć kontrolę. Maaret al-Numan przypomina dziś miasto wymarłe – intensywne rosyjskie bombardowania w ostatnich tygodniach zmusiły wielu mieszkańców do ucieczki. Jeszcze kilka miesięcy temu mieszkało tu ok. 150 tys. ludzi. Upadek Maaret al-Numan to trzecie duże zwycięstwo sił Asada w Idlib w ciągu ostatniego półrocza. Wcześniej, 25 grudnia 2019 r. upadło Jarjanaz, zaś 22 sierpnia 2019 r. Chan Szejchun.   W przeddzień upadku Maaret al-Numan, na lotnisku w Damaszku wylądowała rosyjska delegacja wysokiego szczebla. Z pokładu samolotu wysiedli specjalny wysłannik Putina do Syrii Aleksandr Ławrentijew, wiceminister spraw zagranicznych Sergiej Wierszynin i wysokiej rangi wojskowi. Wszystkich przyjął prezydent Asad i syryjscy dowódcy. Kilka godzin wcześniej Siergiej Ławrow rozmawiał telefonicznie z szefem tureckiego MSZ Mevlutem Cavusoglu. Zarówno ta rozmowa, jak i negocjacje Rosjan w Damaszku dotyczyły oczywiście sytuacji w Idlib. Putin stara się, by coraz bardziej prawdopodobny upadek Idlib nie popsuł misternych planów rosyjskiej dyplomacji nie tylko w Syrii, ale całym regionie.  Spotkanie w Moskwie   Kiedy w połowie stycznia szef wywiadu oraz ministrowie obrony i spraw zagranicznych Turcji polecieli do Moskwy, głównym tematem rozmów miał być konflikt w Libii. Ale Kreml wykorzystał sytuację – przy rosyjskiej mediacji 13 stycznia doszło do spotkania szefów wywiadów Turcji i Syrii. Źródła tureckie mówią, że to Putin zaproponował przeniesienie kontaktów niskiego szczebla między Turcją a Syrią na wyższy poziom – propozycja padła podczas spotkania rosyjskiego prezydenta z Erdoganem w Stambule 8 stycznia (do spotkania doszło w związku z uroczystym otwarciem gazociągu TurkStream). b,r>Spotkanie w Moskwie Fidana z Mamloukiem to pierwszy bezpośredni kontakt tak wysokiego szczebla przedstawicieli obu państw od początku wojny domowej w Syrii w 2011 r. Wtedy doszło do rozmowy ówczesnego szefa tureckiej dyplomacji Ahmeta Davutoglu z prezydentem Baszarem al-Asadem. Ważną rolę w negocjacjach odgrywają wysokiej rangi tureccy urzędnicy pochodzenia czerkieskiego. To turecki generał, potomek czerkieskich emigrantów z Kaukazu, stał na czele strony tureckiej podczas kontaktów niższego szczebla z Damaszkiem, wtedy na czele syryjskiej delegacji stał Hussam Luka, wysoki rangą oficer wywiadu. Po spotkaniu w Moskwie syryjska agencja SANA w wydanej depeszy informowała: „Syryjska strona reprezentowana przez generała Alego Mamlouka, szefa Biura Bezpieczeństwa Narodowego, wezwała stronę turecką, reprezentowaną przez Hakana Fidana, szefa MIT (wywiad wojskowy – red.) do wypełniania swych zobowiązań zgodnie z porozumieniem z 17 września 2018 r. ws. Idlib, szczególnie odnośnie oczyszczenia regionu z terrorystów i ciężkiego uzbrojenia, jak też otwarcia autostrad Aleppo-Latakia i Aleppo-Hama”. Damaszek oczekuje do Ankary określenia kalendarza wycofania sił tureckich z Syrii. Najpierw z posterunków w strefie deeskalacji w Idlib (zaczynając od tych na południu prowincji), potem z Afrin oraz trójkąta między Dżarablusem, Al-Rai i Al-Bab, wreszcie na końcu z północno-wschodniej Syrii. To oznacza, że w pierwszej kolejności tureccy żołnierze powinni ewakuować się z posterunków w Morek, Maaret al-Numan, Arima, al-Surman i Tell Touqan. Co szefowi syryjskiego aparatu bezpieczeństwa miał odpowiedzieć Fidan? Po pierwsze, Turcja uznaje terytorialną integralność i suwerenność Syrii i uznaje, że turecka obecność wojskowa w Syrii jest tymczasowa. Po drugie, zdaniem Ankary USA wydają się zwiększać swoją wojskową obecność na wschód od Eufratu i mogą wznowić i wzmocnić swoją współpracę militarną z kurdyjską milicją YPG. W tej sytuacji Turcja uważa, że Damaszek i Ankara powinny ustalić wspólną strategię przeciwko YPG. Po trzecie, w Idlib należy natychmiast wprowadzić zawieszenie broni. Po czwarte, wskazana jest współpraca wywiadów oby państw i koordynacja działań, jeśli chodzi o korzystanie z przestrzeni powietrznej w północnej Syrii. Fidan i Mamlouk ustalili w Moskwie swego rodzaju mapę drogową odbudowy współpracy Syrii i Turcji. Nie można wykluczyć, że spotkanie szefów wywiadów w Moskwie może oznaczać początek nowej fazy w stosunkach Turcji z Syrią, fazy, w której Ankara po dziewięciu latach znów uznaje Damaszek za rozmówcę, a nie wroga. Na razie ta poprawa relacji turecko-syryjskich będzie realizowana na poziomie kontaktów wojskowych i służb specjalnych. Do politycznego ożywienia relacji może być jeszcze daleko. W grudniu 2019 r. Asad powiedział, że spotkałby się z Erdoganem, gdyby takie spotkanie służyło interesom Syrii. Na razie jest to mało prawdopodobne, ale Ankara zmienia ton i może próbować poprawić stosunki z Syrią, tak samo jak z Egiptem i Izraelem. Obecnie w żadnym z tych trzech krajów nie ma tureckiego ambasadora. Erdogan doszedł do wniosku, że dalsza izolacja Turcji w regionie nie będzie służyła jego celom.  Zaaranżowane przez Rosjan spotkanie Mamlouka z Fidanem sugeruje, że Kreml oczekuje od Turcji wycofania się z Idlib i porzucenia rebeliantów w zamian za zatrzymanie przez Rosję ofensywy Haftara w Libii, gdzie Ankara popiera rząd w Trypolisie. Ewentualne porozumienie turecko-syryjskie, zawarte przy pośrednictwie Rosji, może zmienić przebieg wojny. Rosja nalega na „reset” między Ankarą a Damaszkiem z dwóch powodów. Po pierwsze, jeśli relacje turecko-syryjskie zostaną znormalizowane, Ankara będzie musiała wycofać się z popierania syryjskich rebeliantów. Po drugie, Turcja miałaby się finansowo zaangażować w odbudowę Syrii. Asad lada chwila może być panem prawie całego kraju, ale jest to kraj zrujnowany wojną. Na razie jednak do porozumienia Turcji z Syrią jest daleko. Ankara nie zgodzi się na wyjście z Syrii bez zabezpieczenia mechanizmu, który zapewni kompletną eliminację YPG. Turcy mieliby poświęcić syryjskich sojuszników-rebeliantów, w zamian zaś Asad musiałby poświęcić Kurdów. Mapa drogowa z Moskwy jest więc raczej tylko próbą znalezienia punktów wspólnych dla rozpoczęcia pełnowymiarowego dialogu. Na ile to się uda, zależy w dużym stopniu od tego, co w najbliższych dniach będzie się działo na froncie w prowincji Idlib.",,
Okręt wojenny USA przepłynął obok spornych wysp. Chiny protestują,"Amerykański niszczyciel rakietowy USS Mustin przepłynął w piątek w odległości 12 mil morskich od rafy Mischief, wchodzącej w skład wysp Spratly na Morzu Południowochińskim. Według przedstawicieli władz USA okręt „realizował operację egzekwującą swobodę żeglugi”.","Według zastrzegających sobie anonimowość rozmówców agencji Reutera niszczyciel przeprowadzał standardowe operacje manewrowe w okolicy rafy Mischief, która została przekształcona przez Chińczyków w sztucznie usypaną wyspę z portem, lotniskiem i garnizonem wojskowym. Chińskie MSZ oświadczyło w piątek, że manewry amerykańskiego okrętu poważnie zaszkodziły bezpieczeństwu i suwerenności Chińskiej Republiki Ludowej. Zdaniem resortu dyplomacji prowokacyjne zachowanie sił USA spowoduje, że chińskie wojsko wzmocni swoje siły obronne. Był to pierwszy rejs okrętu amerykańskiego w tym rejonie od stycznia. Odbył się on dzień po tym, jak prezydent USA Donald Trump podpisał memorandum, które uruchomi sankcje handlowe wobec Chin, obejmujące cła odwetowe i ograniczenie inwestycji. Wcześniej amerykańska marynarka wojenna kilkakrotnie przeprowadzała podobne ćwiczenia.",,
Wybuch na poligonie. Nie żyją dwie osoby,"Dwie osoby zginęły, a sześć zostało rannych w pożarze na poligonie doświadczalnym w obwodzie archangielskim na północy Rosji – poinformował resort obrony. Ministerstwo przekazało, że doszło do wybuchu silnika rakietowego. Zarejestrowano „krótkotrwały” wzrost promieniowania.","Resort podkreślił, że w wyniku eksplozji do atmosfery nie przedostały się żadne szkodliwe substancje. Zapewnił, że promieniowanie jest w normie. Agencja Reutera napisała później, że władze regionalne poinformowały o „krótkotrwałym” wzroście promieniowania. Źródła w strukturach siłowych przekazały agencji RIA Nowosti, że w pożarze zginęły dwie osoby, a rannych zostało 15. Do zdarzenia doszło ok. 30 km od miasta Siewierodwińsk. Wcześniej media podały informację, że w miejscowości Nionoksa w obwodzie archangielskim wybuchł pożar i słychać wybuchy. Rosyjska redakcja BBC pisze, powołując się na źródła, że na terytorium administracyjnego okręgu Nionoksa znajduje się państwowy centralny morski poligon doświadczalny marynarki wojennej Rosji.Portal zaznacza, że testowane są tam wszystkie rodzaje rakiet, w które uzbrojone są rosyjskie okręty, w tym międzykontynentalne rakiety balistycznbe, pociski manewrujące i przeciwlotnicze.",,
„Jego największą radością była wolna Polska”. Pożegnanie gen. Bieńkowicza,"Z udziałem prezydenta Andrzeja Dudy odbyły się w sobotę w Krakowie uroczystości pogrzebowe gen. bryg. Tadeusza Bieńkowicza „Rączego”, żołnierza AK, kawalera Orderu Virtuti Militari, skazanego przez komunistyczne władze na karę śmierci, zamienioną na dożywocie. – Największą jego radością była wolna Polska i największą radością byli młodzi, którzy przychodzili do niego słuchać jak za nią walczył – mówił prezydent.","Gen. Bieńkowicz zmarł 13 grudnia w wieku 96 lat w Krakowie. Jego uroczystości pogrzebowe miały charakter państwowy. W ostatnim pożegnaniu generała „Rączego” oprócz rodziny, kombatantów, żołnierzy Wojska Polskiego oraz przyjaciół i wychowanków weterana, wzięli udział przedstawiciele władz państwowych i samorządowych - z prezydentem Andrzejem Dudą, szefem Urzędu do Spraw Kombatantów i Osób Represjonowanych Janem Józefem Kasprzykiem i prezesem IPN Jarosławem Szarkiem na czele.  Po mszy kondukt pogrzebowy przeszedł na miejsce wiecznego spoczynku zmarłego w Alei Zasłużonych na cmentarzu Rakowickim. Uroczystość z udziałem honorowej asysty wojskowej zakończyła salwa honorowa i ceremonia złożenia wieńców.  Prezydent nazwał zmarłego człowiekiem „skromnym w swojej niewątpliwej wielkości”. Tadeusz Bieńkowicz „Rączy” urodził się 19 kwietnia 1923 r. We wrześniu 1939 r. był ochotnikiem w baonie frontowym harcerzy w Lidzie. Od 1943 r. służył w Armii Krajowej na terenie Okręgu Nowogrodzkiego. Przyjął pseudonim „Rączy”, pełnił funkcję dowódcy plutonu w 2 batalionie 77 Pułku Piechoty AK. Jako dowódca grupy szturmowej przeprowadził akcję odbicia więźniów w Lidzie, za co został uhonorowany Krzyżem Srebrnym Orderu Virtuti Militari.  Po zakończeniu wojny i przedostaniu na terytorium Polski nie ujawnił się. Do czerwca 1950 r. działał w konspiracji Ruchu Oporu Armii Krajowej. Aresztowany przez UB w Gdańsku za działalność antykomunistyczną, poddany wielomiesięcznym przesłuchaniom i torturom, po procesie został skazany na karę śmierci, zamienioną na dożywocie. W maju 1956 r. na mocy amnestii został zwolniony z więzienia.  Przez wiele lat prowadził aktywną działalność społeczno-kombatancką. W 2016 r. za wybitne zasługi w pielęgnowaniu pamięci o najnowszej historii Polski, za działalność kombatancką i społeczną odznaczony został Krzyżem Komandorskim Orderu Odrodzenia Polski.  W 2018 r. prezydent Duda wręczył mu awans generalski.",,
Spłonął dach kościoła św. Piotra i Pawła. „Część runęła do środka”,"Spłonął dach kościoła pw. świętych apostołów Piotra i Pawła w Lutolu Suchym w powiecie międzyrzeckim. Na miejscu pracowało 17 jednostek straży pożarnej. – Pożar został już opanowany. Część dachu runęła do środka świątyni – powiedział portalowi tvp.info asp. Waldemar Juszczuk z Komendy Powiatowej PSP w Międzyrzeczu. Dodał, że dogaszanie pożaru może potrwać jeszcze kilka godzin.","Zgłoszenie o pożarze neogotyckiego kościoła pw. św. Piotra i Pawła z końca XIX w. w Lutolu Suchym Straż Pożarna otrzymała w czwartek około godziny 12:30. Kiedy wybuchł, w kościele nie było ludzi. Do akcji ruszyły zastępy zawodowej i ochotniczej straży z pow. międzyrzeckiego i świebodzińskiego.Jak powiedział dyżurny, strażakom udało się już opanować ogień. Teraz zajmują się zabezpieczeniem uszkodzonej konstrukcji budynku i dogaszeniem ognia. Działania z tym związane mogą potrwać wiele godzin, gdyż trzeba mieć pewność, że wszelkie zarzewia ognia zostały zlikwidowane.W wyniku pożaru uszkodzeniu uległa część dachu kościoła. Przyczyna pożaru nie jest na razie znana. Po zakończeniu działań przez strażaków jej ustaleniem zajmie się biegły powołany przez policję.",,
„Z dużej chmury mały deszcz”. Komentarze po publikacji „Gazety Wyborczej”,"„Ilekroć »Wyborcza« uderza, wychodzi na odwrót”, „z dużej chmury mały deszcz”, „miała być bomba, jest kapiszon” – tak internauci komentują tekst „Gazety Wyborczej” o „taśmach” prezesa PiS Jarosława Kaczyńskiego w sprawie planów budowy w Warszawie dwóch wieżowców.","„GW” opublikowała stenogram nagrania rozmowy m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w stolicy dwóch wieżowców przez spółkę Srebrna.Budowa miała być sfinansowana z kredytu udzielonego przez bank Pekao SA w wysokości do 300 mln euro, czyli ok. 1,3 mld zł – podała „GW”. W biurowcu mają się mieścić m.in. apartamenty, hotel i siedziba fundacji Instytutu im. Lecha Kaczyńskiego.Ujawniona rozmowa odbyła się 27 lipca 2018 r. w siedzibie Prawa i Sprawiedliwości przy ul. Nowogrodzkiej w Warszawie. Wzięli w niej udział Jarosław Kaczyński, jego brat cioteczny Grzegorz Tomaszewski, austriacki biznesmen Gerald Birgfellner, powiązany rodzinnie z prezesem PiS, i jego wspólniczka, pełniąca jednocześnie rolę tłumaczki.Z nagrania wynika – jak napisała gazeta – że projekt budowy został wstrzymany ze względu na nieprzychylność władz Warszawy i kampanię działacza miejskiego Jana Śpiewaka. Tekst „GW”, który zapowiadany był przez dziennikarzy i polityków, że będzie „trzęsieniem ziemi”, według internautów okazał się „kapiszonem”.  ",,
Premier podziękował za słowa wsparcia dla jego ojca,"Premier Mateusz Morawiecki podziękował „wszystkim ludziom dobrego serca, przyjaciołom i konkurentom politycznym” za słowa wsparcia dla jego ojca, Kornela Morawieckiego, który od miesięcy zmaga się z chorobą.","„Bardzo dziękuję wszystkim ludziom dobrego serca, przyjaciołom i konkurentom politycznym, którzy kierują słowa wsparcia dla mojego Ojca. Jestem za każdą dobrą myśl, dobre słowo wszystkim Państwu bardzo wdzięczny” – czytamy we wpisie premiera na Twitterze.Marszałek senior Kornel Morawiecki  od miesięcy zmaga się z rakiem trzustki. W piątek rano poinformowano, że trafił do szpitala, a jego stan lekarze oceniają jako ciężki.",,
Polski ambasador „dobrej myśli” ws. wiz,"Ambasador Polski w Waszyngtonie Ryszard Schnepf jest dobrej myśli co do tego, że przy okazji reformy imigracyjnej jaką przygotowują członkowie Kongresu USA, uda się doprowadzić do postępu w sprawie zniesienia obowiązku wizowego wobec Polaków podróżujących do USA.","– Jestem dobrej myśli. Trudno mi określić perspektywę czasową, ale chciałbym, by to była w nie bardzo odległym terminie miła niespodzianka dla wszystkich – powiedział Schnepf w niedzielę w rozmowie z PAP i Polskim Radiem. Ambasador odniósł się do zapowiedzi niektórych kongresmenów, w tym Demokraty Charlesa Schumera, członka ponadpartyjnej grupy ośmiu senatorów przygotowującej od stycznia projekt ustawy imigracyjnej, by przy okazji tej reformy rozwiązać kwestię zniesienia wiz dla Polaków. – Wyraźnie widzimy, że jest mobilizacja środowisk zarówno w Izbie Reprezentantów jak i Senacie, by polska część dotycząca Visa Waiver Program (VWP – program ruchu bezwizowego – red.) weszła do ustawy imigracyjnej, która ma być wielkim dziełem tego prezydenta i tego Kongresu – powiedział ambasador. Chodzi o to, by do całościowej reformy imigracyjnej, która ma wyznaczyć drogę do legalizacji pobytu i uzyskania obywatelstwa przynajmniej części z 11 milionów nielegalnych imigrantów, dołożyć zapisy z projektu ustawy JOLT, promującej zatrudnienie poprzez rozwój turystyki. Ta zgłoszona w Kongresie już w marcu ustawa proponuje tak zmienić kryteria programu bezwizowego, by spełniała je Polska. Jak zapowiadał w piątek „New York Times”, projekt reformy może zostać ujawniony już w przyszłym tygodniu. A senator Schumer na spotkaniu z amerykańską Polonią 1 kwietnia obiecał, że będzie zabiegał, by przy okazji rozwiązać problem polskich wiz.  Problemem, przyjęcie reformy imigracyjnej Schnepf podkreślił, że polscy dyplomaci „pracują nad tym, by przekonać środowiska nieprzekonane”. Przyznał jednak, że największym problemem może być w ogóle przyjęcie reformy imigracyjnej. – Polski pakiet jest elementem większego ustawodawczego porozumienia. To tu jest pewne ryzyko, że środowiska parlamentarne obawiające się imigracji z Ameryki Łacińskiej mogą być temu przeciwne. Ale ja myślę, że po wyborach te opory nie powinny być znaczące – dodał.  Senacki projekt, jak donosiła prasa amerykańska, zakłada, że przez pierwsze 10 lat nielegalni imigranci zostaliby objęci statusem tymczasowym. Dopiero potem mogliby ubiegać się o zieloną kartę i po upływie kolejnych trzech lat o obywatelstwo. O legalizację pobytu mogłyby ubiegać się tylko osoby niekarane, ze znajomością angielskiego, po zapłaceniu grzywny i zaległych podatków. Reforma ma też wzmocnić kontrolę pracodawców (czy nie zatrudniają nielegalnych imigrantów) oraz granic.Reforma imigracyjna to priorytet prezydenta Baracka Obamy. Nalega on, by Kongres przyjął ją przed wakacjami. Obama publicznie zapewniał też, że podpisze odpowiednią ustawę, by objąć Polskę programem o ruch bezwizowym. Ale choć już w poprzednim Kongresie przyjaźni Polsce kongresmeni zgłaszaliprojekty takich ustaw, nie były one nawet przedmiotem prac w odpowiednich komisjach parlamentarnych.Tylko trzy kraje UE – Polska, Rumunia i Bułgaria – nie są członkami programu VWP. Ich mieszkańcy potrzebują więc wiz turystycznych do USA. Państwa te nie spełniają określonego przez prawo USA kryterium, że VWP może obejmować tylko te kraje, gdzie odsetek odmów wiz i nielegalnych przedłużeń pobytu w USA nie przekracza 3 proc. Proponowane zmiany zakładają zwiększenie tego odsetka z 3 do 10 proc., jeżeli obywatele danego kraju nie zagrażają bezpieczeństwu USA. W Polsce odsetek odmów wiz i nielegalnych przedłużeń pobytu sięga właśnie 10 proc.",,
Sprawa ZDF. Pierwszy taki wyrok Sądu Najwyższego w Polsce,"Sąd Najwyższy zajmie się wkrótce sprawą złożoną przez niemiecką telewizję publiczną ZDF. Jest to skarga na wyrok sądu w Krakowie, który uznał, że godność i tożsamość narodowa stanowią dobro osobiste, które można naruszyć, pisząc np. o „polskich obozach śmierci”. Dotąd sądy w Polsce z reguły uznawały to prawo. Niemiecki nadawca, który chce to zmienić, pozostaje już w sporze z b. więźniem Auschwitz Karolem Tenderą i kpt. AK Zbigniewem Radłowskim.","Zarówno Karol Tendera, jak i kpt Radłowski zbliżają się powoli do setki. A procesy z ich pozwu przeciw publicznej telewizji ZDF toczą się od lat. Obydwaj wygrali z nią sprawy w sądach powszechnych, jednak niemiecki nadawca stara się wykorzystać wszystkie kolejne instancje, zarówno w Polsce, jak w Niemczech, by uniknąć wyroku. Karol Tendera domaga się od ZDF przeprosin za to, że 15 lipca 2013 r. na swoim portalu w opisie zapowiadanego filmu dokumentalnego, telewizja określiła obozy Majdanek i Auschwitz „polskimi obozami zagłady”. Według byłego więźnia ta publikacja naruszyła jego przynależność i godność narodową, które powinny być chronione przez prawo na zasadzie, przewidzianej dla praw osobistych. Ponad trzy lata temu Sąd Okręgowy w Krakowie przychylił się do zdania ZDF i uznał, że przeprosiny zamieszczone na stronie telewizji, skierowane do wszystkich, wystarczą. Wyrok ten zaskarżył Karol Tendera. Tym razem Sąd Apelacyjny przyznał mu rację i nakazał niemieckiej telewizji przeprosić na swoich łamach byłego więźnia Auschwitz. Zgodnie z wyrokiem pełny tekst przeprosin miał wisieć na stronie głównej portalu przez 30 dni. Niemiecki nadawca nie wypełnił do końca nakazu sądu i oddał sprawę w ręce sędziów w Moguncji, a potem do wyższej instancji w Koblencji. Oba sądy przyznały rację Polakowi. – Werdykt niemieckiego trybunału jest niebezpieczny. Pokazuje, że jest państwo w Unii Europejskiej, które nie respektuje postanowień sądów innego unijnego państwa – mówiła wówczas mec. Monika Brzozowska-Pasieka, pełnomocnik w dwóch sprawach skierowanych do polskich sądów przeciwko państwowej telewizji ZDF. - Polskie sądy respektują wyroki sądów niemieckich. Nie uznają, że przeproszenie kogoś godzi w fundamenty naszej legislacji, a tam tak uznano. To niebezpieczna sytuacja, bo od teraz niemieccy pełnomocnicy, bez względu na to, czy istnieje prawo precedensu, czy nie, będą próbowali powoływać się na ten wyrok i w innych sprawach - stwierdziła. Nie wiadomo więc, jak podobny werdykt może wpłynąć na ostateczny wyrok w innej sprawie, złożonej przez pełnomocników kpt. AK Zbigniewa Radłowskiego, również byłego więźnia Auschwitz oraz uczestnika powstania warszawskiego. W grudniu zeszłego roku wygrał on proces z ZDF, w którym domagał się przeprosin za naruszenie prawa do tożsamości, godności i dumy narodowej oraz prawa do wolności od mowy nienawiści. To efekt emisji serialu „Nasze matki, nasi ojcowie”, w których niemiecki nadawca przedstawił żołnierzy AK jako bandę zbirów i antysemitów. Oficer potraktował zakłamywanie historii, dotykające pamięć polskich żołnierzy i weteranów, jako obelgę skierowaną przeciwko sobie. Obecnie, w wieku 95 lat, czeka aż apelacją, złożoną przez niemiecką telewizję, zajmie się sąd w Polsce. Natomiast już wkrótce Sąd Najwyższy  rozpatrzy skargę kasacyjną ZDF na wyrok Sądu Apelacyjnego w Krakowie dotyczącą procesu rozpoczętego przez Karola Tenderę. Będzie to pierwszy taki wyrok w podobnych sprawach. Ten werdykt zyska jednak wyjątkowe znaczenie, również dlatego, że wpłynie na kolejne wyroki w procesach o poszanowanie godności i przynależności narodowej.",,
Podłożył bombę w Nowym Jorku. Jest akt oskarżenia wobec terrorysty,"Nowojorska prokuratura sformułowała akt oskarżenia wobec Ahmada Khana Rahimiego. Jest on podejrzany o podłożenie we wrześniu ładunków wybuchowych w nowojorskiej dzielnicy Chelsea, na obrzeżach Manhattanu. Liczba postawionych zarzutów wzrosła z czterech do ośmiu.","Dotyczą one m.in. użycia broni masowego rażenia i podłożenia ładunku wybuchowego w miejscu publicznym, co spowodowało zranienie 30 osób.Postępowanie toczy się przed sądem federalnym na Manhattanie. Osobny akt oskarżenia przygotowuje prokuratura w New Jersey, która postawiła Rahimiemu sześć zarzutów. W przeddzień ataku w Nowym Jorku podłożył on ładunek wybuchowy w Seaside Park w New Jersey. Wybuch ten nie spowodował większych ofiar w ludziach, ani szkód.",,
Skazany za korupcję były prezydent Brazylii trafił do aresztu,Były prezydent Brazylii Luiz Inacio Lula da Silva w eskorcie policji trafił do więzienia i rozpoczął odbywanie kary 12 lat więzienia za korupcję. Luiz Inacio Lula da Silva przez dwa dni przebywał zabarykadowany z grupą swoich zwolenników w siedzibie związku zawodowego zakładów metalowych.,"W lipcu ubiegłego roku 72-letni Luiz Inacio Lula da Silva został skazany 9,5 roku więzienia za korupcję. W styczniu sąd drugiej instancji podwyższył mu wymiar kary do 12 lat. W czwartek Sąd Najwyższy odrzucił wniosek, by były prezydent w latach 2003-10 mógł odpowiadać z wolnej stopy i nakazał mu stawienie się w areszcie. Lula da Silva wraz ze swoimi zwolennikami zabarykadował się w siedzibie związku zawodowego metalowców pod Sao Paulo. Jak informuje brazylijski kanał telewizyjny Globo, po negocjacjach z adwokatami byłego prezydenta, policja odstąpiła od operacji jego natychmiastowego zatrzymania. Lula trafi do więzienia w Kurytybie.Skompromitowany polityk został skazany za przyjęcie łapówki w wysokości 3,7 mln reali (1,06 mln euro), w tym trzypoziomowego apartamentu w nadmorskim kurorcie, od koncernu budowlanego OAS. W zamian obiecał jej wygranie lukratywnego przetargu rozpisanego przez Petrobras – państwowy koncern naftowy.",,
Repetowicz: Wyjaśnienia Gwardii Rewolucyjnej wciąż są niejasne,"– Wykluczam możliwość celowego zestrzelenia tego samolotu – powiedział na antenie TVP Info ekspert ds. polityki międzynarodowej Witold Repetowicz, komentując strącenie ukraińskiego boeinga w Iranie. W katastrofie, za którą odpowiedzialność wziął Teheran zginęło 176 osób.","Repetowicz zwrócił uwagę, że bardzo ważny w przypadku zestrzelenia boeinga jest fakt, że dokonała go nie irańska Armia a Korpus Strażników Rewolucji Islamskiej (SEPAH), elitarne jednostki podległe reżimowi. – Gwardia przyjęła pełną odpowiedzialność nie tylko za zestrzelenie, ale również za dezinformacje, które uprawiano przez trzy dni – za niepoinformowanie władz cywilnych i nawet za niepoinformowanie ajatollaha Alego Chameneia – wskazał Repetowicz.Pełna transparentność– Po poinformowaniu Chamaneia wymusił on pełną transparentność, a z nim nie ma dyskusji – podkreślił ekspert. – Przez ostatnie trzy dni mieliśmy ze strony władz cywilnych gotowość do transparentności w śledztwie, natomiast z drugiej strony zaprzeczenia, które nie potwierdziły się, ponieważ SEPAH zatajało prawdę – dodał.– Te wyjaśnienia dotyczące samego naciśnięcia tego guzika, to jednak – z tego co starałem się prześledzić te informacje z oświadczenia Gwardii Rewolucyjnej – wciąż są niejasne – powiedział ekspert. Repetowicz wskazał, że incydent z boeingiem jest wielkim ciosem dla Gwardii Rewolucyjnej, najpotężniejszej organizacji w Iranie, która nie podlega rządowi i prowadzi własną politykę zagraniczną. Ukraiński samolot typu Boeing 737-800 został zestrzelony w środę zaledwie kilka godzin po zaatakowaniu przez Iran dwóch baz lotniczych w Iraku, w których stacjonują m.in. siły USA i Kanady. Ataki te były odwetem za zabicie przez USA irańskiego generała Kasema Sulejmaniego.",,
Napaści seksualne w sylwestra. Austriacka policja nie zapanowała nad tłumem,"Austriacka policja prowadzi dochodzenie w sprawie bezprecedensowej liczby skarg o napastowanie seksualne, do którego doszło w sylwestrowy wieczór w stolicy Tyrolu Innsbrucku. Lokalna policja informuje, że skargi wniosło 18 kobiet.","– Kobiety twierdzą, że zostały otoczone przez grupę dziesięciu mężczyzn podczas sylwestrowej zabawy na głównym placu w Innsbrucku, gdzie zgromadziło się 25 tys. ludzi – oświadczył Ernst Kranebitter z lokalnej policji.Funkcjonariusz podkreślił, że wcześniej nie dochodziło do takich sytuacji. – Sprawcy tańczyli wokół ofiar i nagle rzucili się na nie, chwytając za piersi lub wpychając im ręce między nogi. Dlatego trudno było to zauważyć innym uczestnikom świętowania – wyjaśnił.Nagrania nie pomogłyPodejrzani o agresję seksualną byli – jak powiedział Kranebitter – starszymi nastolatkami. Dodał, że amatorskie nagranie wideo tej napaści nie pomogło w zidentyfikowaniu sprawców, ponieważ jest nieostre.Do incydentu w Innsbrucku doszło w rok po wydarzeniach w niemieckiej Kolonii, gdzie podczas zabawy sylwestrowej doszło do masowych napaści seksualnych i napadów rabunkowych na kobiety. Sprawcami byli głównie imigranci z Afryki Północnej.W Wiedniu, żeby nie dopuścić do podobnych incydentów, policja rozdała kobietom 6 tys. kieszonkowych alarmów, które miały odstraszyć potencjalnych napastników.",,
Przedziały tylko dla kobiet w niemieckich pociągach. „Kwestie bezpieczeństwa”,"Przedziały przeznaczone tylko dla kobiet wprowadził niewielki niemiecki przewoźnik z Lipska. Choć pojawiły się niedługo po zatrzymaniach pierwszych podejrzanych o napaści na kobiety w Kolonii, to firma zaprzecza, by decyzja miała z tym cokolwiek wspólnego. Przyznaje jednak, że nowe regulacje mają zwiększyć poczucie bezpieczeństwa żeńskiej części pasażerów.","Decyzja niemieckiego przewoźnika była szeroko komentowana w niemieckich mediach i łączono ją z napaściami na kobiety na tle seksualnym, o które podejrzewani są imigranci. Kolejarze z Mitteldeutsche Regiobahn nie chcąc być łączeni z wydarzeniami w Kolonii, zaprzeczają. To stosunkowo niewielkie przedsiębiorstwo, które obsługuje parę połączeń na wschodzie Niemiec. Oprócz kobiet też dzieci Oprócz kobiet w specjalnych przedziałach, które zostały wydzielone w wagonach kursujących na odcinku z Lipska do Chemnitz, mogą się znaleźć również dzieci, w tym także chłopcy do 10 roku życia. Dwa takie przedziały znajdują się tuż za przedziałem dla obsługi pociągu. – Ich lokalizacja została wybrana nieprzypadkowo – wyjaśnia rzecznik Mitteldeutsche Regiobahn.Przedziały tylko dla kobiet są używane też w innych krajach na świecie, m.in. w Japonii, Indiach, Meksyku, Brazylii, Egipcie i Indonezji. Ma to służyć uniknięciu ataków na tle seksualnym. Pierwszy oskarżony W ubiegłym tygodniu 26-letni Algierczyk został oskarżony o napaść seksualną i kradzież w związku z wydarzeniami w Sylwestra w Kolonii. Jest on pierwszą osobą, której formalnie postawiono zarzuty. Do tej pory złożono ponad 1,1 tysiąca skarg, w tym 480 przypadków napaści na tle seksualnym.",,
Premier: Liczymy na otwarcie nowego rozdziału w stosunkach z Wielką Brytanią,"– Boris Johnson i torysi odnieśli ogromne zwycięstwo; z perspektywy UE istotne jest, że w Wielkiej Brytanii nastąpi stabilizacja sceny politycznej; mamy nadzieję na otwarcie nowego rozdziału – powiedział przed rozpoczęciem drugiego dnia szczytu UE premier Mateusz Morawiecki.","Piątek, drugi dzień unijnego szczytu w Brukseli, upłynie pod znakiem m.in. brexitu. W czwartkowych wyborach w Wielkiej Brytanii Partia Konserwatywna, która deklarowała konieczność dokończenia procesu wyjścia Zjednoczonego Królestwa z UE, uzyskała najlepszy wynik od czasów ostatniego rządu Margaret Thatcher w 1987 r.Konserwatyści uzyskali co najmniej 364 mandaty w 650-osobowej Izbie Gmin (w jednym okręgu wyniki nie zostały jeszcze ogłoszone), co daje im możliwość samodzielnego rządzenia.– Tutaj zaszła zasadnicza zmiana - wiemy już, że Boris Johnson i torysi, konserwatyści odnieśli ogromne zwycięstwo, a z perspektywy Polski i UE jest ono również i w tym sensie istotne, że nastąpi stabilizacja sceny politycznej w Wielkiej Brytanii – powiedział Morawiecki.– Możemy mieć nadzieję i taką nadzieję mamy, że wkrótce nastąpi otwarcie nowego rozdziału, który będzie oznaczał pogłębioną współpracę w zakresie handlu, bezpieczeństwa i współpracę polityczną – dodał premier. „Nie dojdzie do żadnego nieproporcjonalnego podziału środków” Kolejnym z tematów rozmów unijnych liderów w piątek będzie sytuacja strefy euro. Morawiecki podkreślał, że instrument wsparcia dla krajów eurolandu ma swoje odbicie wśród krajów, które nie są w tej strefie. – Nie dojdzie do żadnego nieproporcjonalnego podziału środków; to było dla nas ważne – mówił szef polskiego rządu.– Chcemy, żeby strefa euro się jak najszybciej rozwijała, a strefa euro chce uruchomić dodatkowe instrumenty po stronie Europejskiego Banku Centralnego; to jest jeden z kluczowych elementów dzisiejszej dyskusji – dodał Morawiecki.Premier podkreślał, że duża część dyskusji będzie dotyczyć także tego, w jaki sposób EBI będzie chciał wzmocnić wzrost gospodarczy.Pierwszego dnia unijnego szczytu do późnych godzin nocnych toczyła się dyskusja nad przyjęciem celu osiągnięcia neutralności klimatycznej. Państwa członkowskie porozumiały się w tej sprawie, jednak Polska została wyłączona spod celu dojścia do neutralności do 2050 r. Jak informował Morawiecki Polska będzie dochodzić do neutralności klimatycznej „w swoim tempie”. Temat ma jednak powrócić na szczycie szefów państw i rządów UE w czerwcu 2020 r.",,
"Rzecznik PO o „botach” w partii: Nie sądzę, by to była Gajewska","Nie sądzę, żeby Kinga Gajewska prowadziła tego rodzaju działalność, to było by bardzo niepoważne. Myślę, że to podszepty ludzi, którzy źle życzą PO – powiedział w programie „Kwadrans Polityczny” poseł Jan Grabiec, rzecznik Platformy Obywatelskiej.","Według Wirtualnej Polski ludzie posła Tomasza Siemoniaka – kontrkandydata Borysa Budki w wyborach na szefa PO –  stworzyli serię „botów” i fałszywych kont w mediach społecznościowych, z których prowadzą „brudną kampanię”.  – Nasi konkurenci zaangażowali „boty”, pozakładali fake konta z nazwiskami „ludzi”, którzy nie istnieją. Z tych kont masowo produkowane są wpisy wychwalające Tomka Siemoniaka i uderzające w Borysa. To jest przegięcie, czegoś takiego jeszcze w wewnętrznych kampaniach PO nie było – powiedział w rozmowie z wp.pl „polityk działający przy kampanii” Budki.  Portal twierdzi, że „działacze Platformy wspierający szefa swojego klubu wskazują na rzekome powiązania fałszywych kont z posłanką PO Kingą Gajewską”.  Rzecznik PO poseł Grabiec, komentując doniesienia o botach w swojej partii, powiedział, że nie sądzi, by taka sytuacja miała miejsce. – Nie sądzę, żeby Kinga Gajewska prowadziła tego rodzaju działalność. To byłoby bardzo niepoważne. Myślę, że to podszepty ludzi, którzy źle życzą PO albo nieudolne próby pomocy, która jest obciążeniem w tej kampanii. Każdy wie, również Gajewska, że tego rodzaju aktywność kończy się źle – mówił.  Zapewniał, że „nadal jesteśmy w jednej rodzinie, w jednej grupie”.",,
„Akcja insynuacji i oskarżeń sędziów pod adresem innych sędziów”. KRS opublikowała stanowisko,"Prezydium Krajowej Rady Sądownictwa wydało oświadczenie, w którym wyraża niepokój wobec doniesień o „inspirowaniu lub nadzorowaniu zorganizowanej akcji insynuacji i oskarżeń przez urzędujących sędziów pod adresem innych sędziów”. Zdaniem KRS organy ścigania powinny zbadać doniesienia medialne w tej sprawie.","Krajowa Rada Sądownictwa oceniła, że „choć sędziowie, jako osoby sprawujące władzę publiczną, mogą być zawsze adresatem krytyki społecznej i medialnej, to jednak należy stanowczo zaprotestować przeciwko takim działaniom, jakie zostały ujawnione w ostatnich dniach”. „Taka działalność zasługuje na najwyższe potępienie i uchybia godności urzędu sędziego, uzasadniając wątpliwości co do nieskazitelności charakteru zaangażowanych w nią osób – cechy, którą każdy sędzia powinien się charakteryzować” – czytamy w stanowisku Prezydium KRS.  Autorzy oświadczenia oczekują od organów ścigania oraz właściwego rzecznika dyscyplinarnego sędziów „dokładnego zbadania wszystkich doniesień medialnych przez”, zaś od członków KRS, których nazwiska pojawiły się w mediach „niezwłocznego złożenia pisemnych wyjaśnień”.",,
Zakochani mają swojego patrona już od 500 lat,"Nazwa „walentynki” pochodzi od św. biskupa Walentego, który już w 1496 r. został ogłoszony patronem zakochanych przez papieża Aleksandra VI.","Jednak początków dzisiejszych walentynek szukać trzeba nie w chrześcijaństwie, lecz w pogańskim Rzymie. O ich dacie zadecydowała sama przyroda. W połowie lutego ptaki gnieżdżące się w Wiecznym Mieście zaczynały miłosne zaloty i łączyły się w pary. Uważano to za symboliczne przebudzenie się natury, zwiastujące rychłe nadejście wiosny. Z tej racji Rzymianie na 15 lutego wyznaczyli datę świętowania luperkaliów – festynu ku czci boga płodności Faunusa Lupercusa. W przeddzień obchodów odbywała się miłosna loteria: imiona dziewcząt zapisywano na skrawkach papieru, po czym losowali je chłopcy. W ten sposób dziewczyny stawały się ich partnerkami podczas luperkaliów. Bywało, że odtąd zostawali parą na całe życie. Gdy w IV w. chrześcijaństwo stało się religią panującą w cesarstwie rzymskim, pogańskie obchody stopniowo zastępowano przez święta chrześcijańskie. Luperkalia były na tyle popularne, że utrzymały się aż do końca V w. Zniósł je dopiero w 496 r. papież Gelazy I, zastępując je najbliższym w kalendarzu liturgicznym świętem męczennika Walentego. Okazuje się jednak, że miał on wiele wspólnego z zakochanymi.        Jeden czy dwóch Walentych?  Za panowania cesarza Klaudiusza Gockiego Rzym był uwikłany w krwawe i niepopularne wojny do tego stopnia, że mężczyźni nie chcieli wstępować do wojska. Cesarz uznał, że powodem takiego postępowania była ich niechęć do opuszczania swoich narzeczonych i żon. Dlatego odwołał wszystkie planowane zaręczyny i śluby. Kapłan Walenty pomagał parom, które pobierały się potajemnie. Został jednak przyłapany i skazany na śmierć. Bito go, aż skonał, po czym odcięto mu głowę. Było to 14 lutego 269 lub 270 r. – w dniu, w którym urządzano miłosne loterie. Zanim to nastąpiło, w więzieniu Walenty zaprzyjaźnił się z córką strażnika, która go odwiedzała i podnosiła na duchu. Aby się odwdzięczyć, zostawił jej na pożegnanie liść w formie serca, na którym napisał: „Od twojego Walentego”.  Nad grobem męczennika przy Via Flaminia zbudowano bazylikę, jednak papież Paschalis I (817-24) przeniósł szczątki męczennika do kościoła św. Praksedy. Z czasem postać kapłana Walentego zmieszała się z innym świętym męczennikiem noszącym to samo imię. Niektórzy badacze twierdzą jednak, że tak naprawdę chodzi o tę samą osobę. W 197 r. został on biskupem miasta Terni w Umbrii. Znany był z tego, że jako pierwszy pobłogosławił związek małżeński między poganinem i chrześcijanką. Wysyłał też do swych wiernych listy o miłości do Chrystusa. Zginął w Rzymie w 273 r., gdyż nie chciał zaprzestać nawracania pogan. Dziś to właśnie on jest bardziej znany i to do jego grobu w katedrze w Terni ściągają pielgrzymi. Na srebrnym relikwiarzu kryjącym jego szczątki znajduje się napis: „Święty Walenty, patron miłości”. Nieraz też mówi się o św. Walentym jako patronie epileptyków. Faktycznie jednak chodzi tu o trzeciego świętego noszącego to imię. Żył on w V w. w Recji (na dzisiejszym pograniczu niemiecko-austriacko-szwajcarskim) i przypisywano mu moc uzdrawiania z tej choroby. Dzień św. Walentego stał się świętem zakochanych w średniowieczu, kiedy to pasjonowano się żywotami świętych i tłumnie pielgrzymowano do ich grobów, aby uczcić ich relikwie. Przypomniano więc sobie także dzieje św. Walentego. Święto najbardziej rozpowszechniło się w Anglii i Francji. Nadal, jak w antycznym Rzymie, losowano imiona, choć teraz także dziewczęta wyciągały imiona chłopców. Młodzież nosiła potem przez tydzień wylosowane kartki przypięte do rękawa. Dziewczęta 14 lutego starały się odgadnąć, za kogo wyjdą za mąż. Aby się tego dowiedzieć, wypatrywały ptaków. Jeśli dziewczyna jako pierwszego zobaczyła rudzika, oznaczało to, że wyjdzie za marynarza; jeśli wróbla – za ubogiego, lecz mogła być pewna, że jej małżeństwo będzie szczęśliwe; jeśli łuszczaka – że poprosi ją o rękę człowiek bogaty. W Walii tego dnia ofiarowywano sobie drewniane łyżki z wyrzeźbionymi na nich sercami, kluczami i dziurkami od klucza. Podarunek zastępował wyrażoną słowami prośbę: „Otwórz moje serce”. Od XVI w. w dniu św. Walentego ofiarowywano kobietom kwiaty. Wszystko zaczęło się od święta zorganizowanego przez jedną z córek króla Francji Henryka IV. Każda z obecnych dziewczyn otrzymała wówczas bukiet kwiatów od swego kawalera. Przede wszystkim jednak narzeczony był obowiązany 14 lutego wysłać swej ukochanej czuły liścik, nazwany walentynką.  Zwyczaj ten zadomowił się nawet na dworze królewskim w Paryżu. Walentynki dekorowano sercami i kupidynami, wypisywano na nich wiersze. W XIX w. uważano je za najbardziej romantyczny sposób wyznania miłości. Treścią listów nieraz były słowa: „Będziesz moją walentynką”. W Stanach Zjednoczonych walentynkowe listy były anonimowe, dlatego kończyły się pytaniem: „Zgadnij, kto?”. W Europie anonimowy nadawca podpisywał się po prostu: „Twój Walentyn”. W 1800 r. Amerykanka Esther Howland zapoczątkowała tradycję wysyłania gotowych kart walentynkowych. Dziś są one wymieniane na całym świecie nie tylko przez zakochanych, ale także przez dzieci w szkołach. Najbardziej znanym ich twórcą był francuski rysownik Raymond Peynet. Zaczął je publikować w 1965 r., gdy 14 lutego został oficjalnie ogłoszony we Francji świętem zakochanych.       Święto Zaręczyn W Austrii w dniu Sankt Valentin odbywają się uliczne pochody, w Anglii zakochani ofiarują sobie kartonowe serca ozdobione postaciami Romea i Julii, a w dzisiejszej Ameryce – po prostu wysyłają e-maile. Jednak najbardziej uroczyście obchodzi się ten dzień w ojczyźnie św. Walentego. Co roku w niedzielę najbliższą 14 lutego w katedrze w Terni odbywa się Święto Zaręczyn. Zgromadzone przy grobie św. Walentego setki par narzeczeńskich, przybyłych nieraz z różnych stron świata, przyrzekają sobie miłość i wierność na czas do dnia ślubu. W 1997 r. krótki list do zgromadzonych w Terni narzeczonych napisał papież Jan Paweł II. Jego treść została wyryta na płycie wmurowanej w pobliżu grobu św. Walentego. Świętu towarzyszą koncerty, spektakle, projekcje filmów, konferencje, wystawy i imprezy sportowe, które trwają niemal przez cały luty. w tym roku ogłoszono także konkurs na najlepszy SMS o tematyce miłosnej. 14 lutego w Terni jest wręczana nagroda „Rok miłości”. Są tam też organizowane walentynki dla wdów i wdowców oraz ludzi starszych i chorych.         Polskie miasto zakochanych?  Wiele miast w Europie przyznaje się do posiadania relikwii św. Walentego, w tym Lublin, Kraków i Chełmno. Wszędzie tam 14 lutego organizowane są obchody ku czci patrona zakochanych. Największe w Polsce odbywają się corocznie od 2002 r. w Chełmnie na Warmii pod nazwą „Walentynki Chełmińskie”.  Prawdopodobnie od średniowiecza obecne są tam relikwie św. Walentego, przechowywane w chełmińskim kościele farnym pw. Wniebowzięcia NMP. W Chełmnie, obok modlitw przy relikwiach świętego, ma miejsce barwny przemarsz ulicami miasta z orkiestrą dętą i ułożenie walentynkowego serca ze świec na rynku. Z kolei w bazylice św. Floriana w Krakowie gościem wieczoru, na który zaproszeni są nie tylko zakochani, ale także wszyscy szukający prawdziwej miłości, jest sam św. Walenty, jako że jego relikwie znajdują się także w tej świątyni.",,
Atak strzelca w bazie wojskowej na Florydzie. Są zabici,"Co najmniej cztery osoby, w tym napastnik, zginęły w strzelaninie w amerykańskiej bazie wojskowej w Pensacola na Florydzie – poinformowała marynarka wojenna USA w mediach społecznościowych. Sprawcą ataku był członkiem sił powietrznych Arabii Saudyjskiej, który USA przebywał na szkoleniu wojskowym.","Napastnik został unieszkodliwiony już po kilku minutach od ataku – przekazała Amber Southard, rzeczniczka szeryfa hrabstwa Escambia. Wśród rannych są między innymi dwaj zastępcy szeryfa. Jeden z nich został postrzelony w ramię, a drugi w kolano. Ich życiu nie zagraża niebezpieczeństwo. – Myślę, że pojawi się wiele pytań związanych z tym, iż sprawca był obcokrajowcem, że był członkiem sił powietrznych Arabii Saudyjskiej, że uczestniczył w szkoleniu tu na naszej ziemi – powiedział gubernator Florydy Ron DeSantis.Śmierć strzelca potwierdziła marynarka wojenna USA. W twitterowym wpisie poinformowała również o kolejnych trzech ofierach śmiertelnych.",,
"Miller: wygląda na to, że minister spraw zagranicznych ma poważny kłopot","– „Ludzie zejdźcie z drogi, bo listonosz jedzie” - był taki przebój Skaldów. Można by dziś powiedzieć: „Ludzie zejdźcie z drogi, bo minister Waszczykowski listy pisze”. Tych listów napisał już co niemiara – mówił w programie „Polityka przy kawie” były premier Leszek Miller, komentując list wystosowany przez szefa MSZ do Rady Europy w sprawie działania Komisji Weneckiej.","Waszczykowski napisał do sekretarza Rady Europy Thorbjoerna Jaglanda w reakcji na upublicznienie projektu opinii Komisji Weneckiej na temat zmian ustawowych dotyczących polskiego Trybunału Konstytucyjnego. Napisał w nim m.in., że działania Komisji Weneckiej, jeszcze przed konkluzjami jej pracy, zostały bez skrupułów wykorzystane do celów politycznych.– Wygląda na to, że minister spraw zagranicznych ma poważny kłopot. Zaprosił Komisję Wenecką, zakładając, że werdykt tej komisji, jej opinia, będzie taka, jakiej rząd chciałby się spodziewać. W polityce, a zwłaszcza w dyplomacji, pytanie powinno zadawać się wtedy, kiedy zna się odpowiedź. Pan minister zadał pytanie, ale wygląda na to, że uzyskał odpowiedź zupełnie inną, niż się spodziewał – mówił Miller. „W rządzie Beaty Szydło zmian będzie sporo”Jego zdaniem Waszczykowski poniesie za to daleko idące konsekwencje. – Sam tego chciałeś Grzegorzu Dyndało – podsumował. Pytany, czy według niego skończy się to dymisją szefa MSZ, odpowiedział, że jego zdaniem stanie się to albo szybko, albo po szczycie NATO. – Nikt chyba się nie spodziewa, że w rządzie pani premier Szydło nie będzie zmian personalnych. Pewnie ich będzie sporo – powiedział.Zdaniem Millera Komisja Wenecka nie miała wpływu na to, gdzie przeciek z raportu, a właściwie jego projektu zostanie opublikowany. – Zachowanie Komisji jest standardowe, mniej więcej na dwa tygodnie przed spotkaniem Komisji sekretariat tego organu Rady Europy, rozsyła projekt raportu do różnych uprawnionych osób i podmiotów. Mniej więcej jest ich 180. Nie jest to prasa, ale tylko naiwni mogą sobie wyobrazić, że nikt treści, czy założeń tego omówienia nie przekaże prasie – stwierdził. „Myślę, że ostateczna wersja może być łagodniejsza”Dodał, że podobne rzeczy zdarzały się w przypadku Węgier czy Ukrainy. – Myślę, że ostateczna wersja może być łagodniejsza, ale nie sądzę, żeby była całkowicie odmienna. Słowa krytyki zostały zastąpione słowami pozytywnymi. Tam może być przesunięcie jakichś akcentów, inne rozłożenie ocen – mówił. Zdaniem Millera opinia Komisji Weneckiej nie oznacza, że rząd musi się do niej literalnie zastosować, ale jeżeli polski rząd całkowicie by ją odrzucił, co może zrobić, to naraża się na rozmaite konsekwencje. – Chodzi o relacje z innymi państwami – powiedział. Dodał, że nie wyobraża sobie, żeby rząd zastosował się w stu procentach do tej opinii. – Chodzi o to, żeby polski rząd bez uprzedzeń przeanalizował treść tej opinii i podjął decyzję, czy jest pole do kompromisu, czy nie. Zwykle opinie te pozostawiają pole do kompromisów. Warto polski rząd zachęcać do tego, żeby nie odtrącał wszystkiego, co tam zostanie zawarte – mówił.",,
Paweł Poncyljusz „jedynką” Platformy w Rzeszowie,"Zarząd PO dokonał w środę zmian na listach Koalicji Obywatelskiej w niektórych okręgach; Paweł Poncyljusz będzie „jedynką” listy w Rzeszowie; Jarosław Wałęsa – „dwójką” w Gdańsku, Iwona Hartwich – „trójką” w Toruniu, a Magdalena Filiks – „piątką” w Szczecinie – przekazał rzecznik PO Jan Grabiec.","Rzecznik PO poinformował, że zarząd PO dokonał zmian na listach w niektórych okręgach w obrębie pierwszej „piątki” kandydatów.W Rzeszowie, po rezygnacji ze startu w wyborach prezydenta Tadeusza Ferenca, „jedynkę” na liście Koalicji Obywatelskiej obejmie Paweł Poncyljusz – wiceminister gospodarki w rządach Kazimierza Marcinkiewicza i Jarosława Kaczyńskiego, w 2011 r. przewodniczący klubu parlamentarnego Polska Jest Najważniejsza.Na liście gdańskiej jako „dwójka”, znalazł się były europoseł Jarosław Wałęsa. W Toruniu miejsce trzecie na liście KO otrzymała znana z protestów niepełnosprawnych w Sejmie Iwona Hartwich (wcześniej miała siódme). W Szczecinie z piątego miejsca na liście wystartuje liderka KOD Magdalena Filiks.",,
Sześć kandydatur  zarejestrowanych w PKW,"Państwowa Komisja Wyborcza zarejestrowała w piątek wieczorem Bronisława Komorowskiego i Jarosława Kaczyńskiego jako kandydatów w wyborach prezydenckich.  Wcześniej PKW zarejestrowała oficjalnie Waldemara Pawlaka, Grzegorza Napieralskiego, Marka Jurka i Bogusława Ziętka. Swoje kandydatury zgłosili oni najwcześniej.","PKW przyjęła już sześć kandydatur. Formalnie zarejestrowała: Waldemara Pawlaka (PSL), Grzegorza Napieralskiego (SLD), Marka Jurka (Prawica Rzeczypospolitej) i Bogusława Ziętka (Sierpień 80). W piątek wieczorem „Panorama” TVP2 poinformowała, że PKW zarejestrowała również Bronisława Komorowskiego (PO) i Jarosława Kaczyńskiego (PiS).Na rejestrację nadal czekają: Andrzej Olechowski (niezależny, wspierany przez StronnictwoDemokratyczne), Andrzej Lepper (Samoobrona), Janusz Korwin-Mikke (były prezes UPR, obecnie Wolność i Praworządność) i Kornel Morawiecki (założyciel Solidarności Walczącej).Uchwały w sprawie rejestracji pozostałych kandydatów zgłoszonych przez komitety wyborcze zostaną podjęte do 11 maja.Przewodniczący PKW Stefan Jaworski poinformował, że komitety wyborcze, które niezgłosiły swoich kandydatów w wyborach prezydenckich, zostały rozwiązane.Proces weryfikacji kandydatów na prezydenta polega m.in. na sprawdzeniu przez PKW, czy dana osoba posiada prawa wyborcze i czy figuruje w rejestrze wyborców pod podanym w zgłoszeniu adresem zameldowania. Komisja wysyła także zapytanie do Krajowego Rejestru Karnego, czy dany kandydat nie był karany. Przekaże też oświadczenia lustracyjne do właściwych sądów okręgowych.",,
Słowenia wyśle wojsko na granicę. Mają chronić przed napływem imigrantów,"Armia Słowenii zostanie skierowana na granice, aby pomóc policji w przyjmowaniu imigrantów. Poinformował o tym premier Słowenii Miro Cerar po zakończeniu posiedzenia Rady Bezpieczeństwa Narodowego.","Są to konsekwencje uszczelnienia o północy przez Węgry granicy z Chorwacją. Wzdłuż ogrodzenia z drutu kolczastego węgierskie władze rozmieściły policjantów i żołnierzy. Imigranci mogą od dziś składać wnioski azylowe tylko w dwóch „strefach tranzytowych” w obszarze przygranicznym. W związku z tymi ograniczeniami władze Chorwacji wdrożyły „plan C” i imigranci z Bliskiego Wschodu oraz Afryki są w zorganizowany sposób przewożeni na przejścia graniczne ze Słowenią - Macelj i Mursko Središće. Po przekroczeniu granicy są rejestrowani, a następnie przewożeni do specjalnego ośrodka dla imigrantów w Śentilju w pobliżu granicy Słowenii z Austrią - poinformował rzecznik policji w Mariborze Bojan Kitel. Dodał, że to co „będzie dalej z nimi zależy od nich samych”. Spodziewa się, że większość będzie chciała kontynuować podróż do Austrii i Niemiec. Władze Słowenii deklarowały wcześniej, że umożliwią wszystkim chętnym dalszą podróż na Zachód.",,
PiS: Szukajmy kompromisu ws. nauczycieli. Opozycja: Szefowa MEN odpowiada za zapaść w edukacji,"Postulaty zgłaszane przez ZNP są niemożliwe do wprowadzenia z dnia na dzień; negocjacje powinny polegać na szukaniu kompromisu – mówili w niedzielę politycy PiS, komentując zapowiadany strajk nauczycieli. Opozycja zaś podkreśla, że szefowa MEN doprowadziła do zapaści system edukacji.","Prezes Związku Nauczycielstwa Polskiego Sławomir Broniarz poinformował w niedzielę, że w strajku zamierza uczestniczyć 79,5 proc. szkół i przedszkoli w Polsce (według MEN referenda przeprowadzono w 58,7 proc. szkół). Zgodnie z zapowiedziami związku bezterminowy strajk ma się rozpocząć 8 kwietnia. Na poniedziałek 1 kwietnia w Centrum Partnerstwa Społecznego „Dialog” zaplanowano kolejną turę rozmów strony rządowej ze związkami zawodowymi na temat sytuacji w oświacie. Spotkanie ma się rozpocząć o godz. 9.Na ten temat rozmawiali politycy w niedzielnych programach telewizyjnych.Wiceminister kultury Jarosław Sellin przyznał w Polsat News, że przed poniedziałkowymi rozmowami jest optymistą. – Nauczyciele zarabiają za mało, jesteśmy pierwszym rządem, który postanowił ten problem zmienić systemowo – powiedział. Sellin komentując powiedział, że Schetyna miał szansę dać nauczycielem 1 tys. zł do podstawy podczas rządów koalicji PO-PSL. – W roku 2014 podwyżka dla nauczycieli – 0 zł, w roku 2015 podwyżka dla nauczycieli – 0 zł. W roku 2016 w budżecie zaplanowanym jeszcze przez Platformę Obywatelską – podwyżka dla nauczycieli 0zł – wskazywał wiceminister. – Ja się pytam nauczycieli,(...) czy na pewno chcecie, żeby do władzy doszli ci, którzy dawali wam 0 zł podwyżek przez kilka solidnych lat – dodał. Podkreślił, że negocjacje powinny polegać na szukaniu kompromisu. – Będziemy do tego dążyć – zapewnił.Joanna Mucha (PO-KO) odpowiedziała, że w latach 2008-2012 podwyżka dla nauczycieli wyniosła powyżej 40 proc. – Później rzeczywiście nie było już podwyżek, nie było na to szansy, ale to jest bardzo wysoka podwyżka, którą otrzymali – podkreśliła.Dodała, że rząd powinien prowadzić negocjacje „dzień w dzień”. – Tutaj mieliśmy do czynienia z tym, że trzy panie minister z rządu PiS (minister edukacji narodowej Anna Zalewska, szefowa MRPiPS Elżbieta Rafalska i wicepremier Beata Szydło) chyba tak naprawdę robią sobie kampanie wyborcze do Parlamentu Europejskiego – powiedziała.Wicemarszałek Sejmu Stanisław Tyszka (Kukiz'15) przyznał, że największe obawy dotyczą terminu protestu, który zbiega się z egzaminami uczniów. Jego zdaniem może się to przyczynić „do jeszcze większego chaosu”. Dodał, że PiS rozbudził oczekiwania kolejnych grup społecznych i „nastawia je przeciwko sobie”. – Polityka powinna służyć dobru wszystkich obywateli – podkreślił w Polsat News. Poseł PSL Paweł Bejda zwrócił uwagę, że zawód nauczycieli „to elita elit i skarbnica mądrości”. – Prawo i Sprawiedliwość nie lubi elit, w związku z tym nie lubi środowiska nauczycielskiego – powiedział. – Negocjacje powinny trwać cały czas. Dla mnie pani minister Zalewska jest absolutnie spalona(...) Jedynym ratunkiem w tej chwili żeby załagodzić ten spór to jest premier Mateusz Morawiecki. Jeżeli on nie włączy się w sposób bardzo stanowczy w te rozmowy, to nic z tego nie będzie – ocenił.Z kolei wiceszef MSWiA Paweł Szefernaker (PiS) w programie Woronicza 17 w TVP Info mówił, że nauczyciele powinni więcej zarabiać. Jego zdaniem lider ZNP nie ma chęci porozumienia, skoro w niedzielę, w dzień przed rozmowami ze stroną rządową, zapowiada, że strajk się odbędzie. Ocenił, że nie jest to dobry prognostyk przed kolejnymi spotkaniami. Szefernaker podsumował, że były propozycje w związku z rozmowami, by te podwyżki, które miały być w styczniu przyszłego roku przesunąć już na 1 września.– Wiemy, że postulaty zgłaszane przez ZNP są niemożliwe do wprowadzenia z dnia na dzień, chcemy usiąść i rozmawiać, jak do nich dojść w jakiejś perspektywie czasowej. Ale nie chcemy, by dzieci, młodzież były brane na zakładników – powiedział.W ocenie Pawła Solocha, szefa BBN termin strajku to przykładanie pistoletu do głowy zarówno stronie rządowej, jak i rodzicom i dzieciom. Przypomniał jednocześnie, że zdaniem prezydenta nauczyciele nie są należycie wynagradzani, a jakość edukacji w systemie nie jest najlepsza.Posłanka PO-KO Kamila Gasiuk-Pihowicz stwierdziła w TVN24, że Anna Zalewska jest najgorszą minister edukacji od 1989 r. – Doprowadziła do zapaści w całym systemie edukacji poprzez likwidację gimnazjów, poprzez wszystkie te błędy, które popełnia podczas rozmów z nauczycielami i absolutnie powinna być z tego rozliczona – powiedziała.",,
"„Są politycy, którzy uważają, że polityka to taka letnia kanikuła”","– Są politycy, którzy uważają, że polityka to taka letnia kanikuła, jakiś żarcik, prowokacja, kpina z kogoś; tak nie jest; polityka to odpowiedzialność, ciężka, uczciwa praca i służenie drugiemu człowiekowi - powiedziała w poniedziałek w Węgrowie była premier Beata Szydło.","Platforma Obywatelska ogłosiła „rozpoczęcie kampanii, która oparta będzie na kontakcie z Polakami”. W ramach tej kampanii Bartosz Arłukowicz zamieścił w internecie filmik, na którym wyśmiewa się z wyborcy, który podał mu rękę.Na filmie widać, jak europoseł PO witając się z wyborcą, który podał mu rękę, stwierdza: „Mówią, że jest pan najsłynniejszym wsparciem PiS w Węgrowie”. Gdy mężczyzna się oddala, Arłukowicz i osoby mu towarzyszące – m.in. Barbara Nowacka i Krzysztof Truskolaski (poseł PO z Podlasia) – wybuchają śmiechem. Beata Szydło spotkała się z mieszkańcami Węgrowa. Podkreśliła, że celem trzydniowej konwencja PiS i Zjednoczonej Prawicy w Katowicach było przygotowanie zwartego i spójnego programu, który będzie kontynuacją dotychczasowych rządów PiS, ale też nową perspektywą i nowym wyjściem naprzeciw wyzwaniom. – Ale przede wszystkim będzie to spełnienie oczekiwań Polaków – dodała.",,
Czarzasty: Pozdrawiam. Włodek od walenia wiadra i Armii Czerwonej,"W weekend w Warszawie odbywa się Kongres Krajowy Lewicy Razem. Z tej okazji przewodniczący SLD Włodzimierz Czarzasty wysłał pozdrowienia swoim koleżankom i kolegom, podpisując się przy tym w dość specyficzny sposób.","Działacze Razem spotkali się, by omówić zmiany w partii i przyszłość lewicy. W kongresie biorą udział także przedstawiciele SLD, Wiosny i Ruchu Sprawiedliwości Społecznej. Nieobecny na spotkaniu Włodzimierz Czarzasty wysłał delegatom i delegatkom pozdrowienia za pośrednictwem Twittera. „Nie muszę Wam życzyć mądrych obrad bo głupi nie jesteście, więc nie ma czego się bać. Fajnie, że ze sobą współpracujemy. Może dlatego, że my też głupi nie jesteśmy” –  pozdrawiał swoich  kolegów i koleżanki  lider SLD. Podpisał się pod tymi słowami jako „Włodek od walenia wiadra i Armii Czerwonej”.",,
Pielgrzymi uciekają z Kaszmiru. Alert w związku z groźbą zamachu,"Tysiące osób, w tym turystów, opuszcza Kaszmir. Lokalne władze części regionu zarządzanego przez Indie wydały ostrzeżenie związane z zagrożeniem terrorystycznym.","Dzień wcześniej przedstawiciele sił bezpieczeństwa Indii powiadomili o znalezieniu dowodów na planowanie przez bojowników wspieranych przez pakistańskie siły zbrojne ataków na wielką pielgrzymkę hinduską do Amarnath w Kaszmirze.Wśród amunicji przejętej przez indyjskie siły bezpieczeństwa znajdowała się bomba z oznakowaniem pakistańskim.Amarnath położone ok. 140 km na wschód od Śrinagaru, na wysokości blisko 4 tys. metrów n.p.m., należy do najbardziej znanych świętych miejsc hinduizmu. Czczony jest tam w jaskini lodowy stalagmit, który cyklicznie rośnie i zmniejsza się zgodnie z fazami księżyca. Pielgrzymka do groty boga Śiwy rozpoczyna się 1 lipca i trwa do połowy sierpnia. Ludzie zazwyczaj dojeżdżają do wrót doliny autobusami i prywatnymi pojazdami, a następnie wyruszają na piechotę w 43-kilometrową trasę, której pokonanie może zająć pięć dni.",,
Kalisz jednak wystartuje do Sejmu,"Dzięki spotkaniu z szefem SLD Grzegorzem Napieralskim Ryszard Kalisz zagwarantował sobie miejsce na liście do Sejmu. Były premier Józef Oleksy najprawdopodobniej wystartuje z Siedlec, ale na pewno nie z pierwszego miejsca. Leszek Miller celuje w Łódź. Jak ustalił portal tvp.info, w SLD trwają uzgodnienia kształtu list przed zbliżającymi się wyborami parlamentarnymi.",,,
Kamiński: premier nie mówił prawdy,"W Sejmie odbyło się przesłuchanie w trybie tajnym b. szefa CBA Mariusza Kamińskiego. Jeszcze przed spotkaniem ze śledczymi były szef CBA oświadczył, że Donald Tusk „nie powiedział komisji prawdy o przebiegu” ich spotkań, dodając, że jest gotów stawić mu czoła.  Przesłuchanie nie zmieniło poglądów członków komisji ws. ewentualnej konfrontacji zeznań Kamińskiego i Tuska.
Platforma jest przeciwna, posłowie PSL i Lewicy nadal się 
zastanawiają. Głosowanie nad wnioskiem PiS  odbędzie się 
po świętach Wielkanocy.","– Na tę chwilę zeznania Kamińskiego nic nowego nie wniosły –  powiedział wprzerwie tajnego przesłuchania b. szefa CBA Sławomir Neumann (PO). Podkreślił że Mariusz Kamiński trzyma się nadal swojej wersji, która nie znajduje potwierdzenia w zeznaniach wielu innych świadków.Innego zdania jest wiceprzewodniczący komisji Bartosz Arłukowicz (Lewica), który stwierdził że udzielone przez Kamińskiego informacje są „istotne dla śledztwa”.  – Pracujemy z ministrem Kamińskim, zadajemy pytania, tyle co mogę na ten tematpowiedzieć. Padają informacje ważne, kilka wątpliwości nie zostało jeszczerozwianych, aczkolwiek uzyskaliśmy kilka nowych informacji –  powiedziałArłukowicz.Na konieczność ponownego wezwania świadków, czyli Mariusza Kamińskiego i sekretarza Kolegium do Spraw Służb Specjalnych Jacka Cichockiego, który także miał być przesłuchany w piątek, wskazywał m.in. przewodniczący komisji Mirosław Sekuła z PO. Jak argumentował, powołując się na ochronę informacji niejawnych, obaj panowie odmawiali odpowiedzi na niektóre pytania śledczych podczas jawnego przesłuchania w styczniu. Dlatego komisja postanowiła przesłuchać obu świadków na zamkniętym posiedzeniu i wystąpić do premiera Donalda Tuska o zwolnienie Cichockiego i Kamińskiego z obowiązku zachowania tajemnicy. Przewodniczący Sekuła dodał także, że komisja uzyskała „dość dużo materiałów niejawnych”, które mają związek z funkcjonowaniem CBA i między innymi o to komisja będzie dopytywać Mariusza Kamińskiego.  Członkowie komisji już wcześniej wskazywali na liczne rozbieżności w zeznaniach Mariusza Kamińskiego i Jacka Cichockiego. Chodzi m.in. o kluczowe spotkania przed wybuchem afery hazardowej i związane z pracami nad ustawą o grach losowych i zakładach wzajemnych. Pytania opozycji koncentrowały się także na kwestii przecieku, do którego – według byłego szefa CBA – miało dojść po spotkaniu byłego ministra sportu Mirosława Drzewieckiego z premierem Donaldem Tuskiem. Jednak kluczowa rozbieżność dotyczy oceny materiałów CBA przedstawionych szefowi rządu.  Mariusz Kamiński zeznał przed komisją, że działania wokół ustawy hazardowej były nielegalne i podlegają pod kodeks karny. Tymczasem minister Cichocki wskazywał, że były szef CBA wskazywał jedynie, że są one nieetyczne. Te wyjaśnienia potwierdził przed komisją premier Donald Tusk. Były szef CBA zapewnił, że jest gotowy stanąć do konfrontacji z premierem, „jeśli komisja uzna, że jest taka potrzeba”.  – Ja się tej konfrontacji nie obawiam, ponieważ wiem, że mówię prawdę i z tego powodu jestem gotów stanąć do tej konfrontacji, jeśli komisja uzna to za stosowne –  oświadczył.Wniosek o skonfrontowanie Kamińskiego z szefem rządu złożyli w czwartekposłowie PiS. W opinii Zbigniewa Wassermanna (PiS) konfrontacja powinnawyjaśnić m.in. rozbieżności w relacjach Kamińskiego i Tuska dotyczących ichspotkań, które odbyli w 2009 r. w związku z informacjami ówczesnego szefa CBA na temat afery hazardowej.Politycy PiS mają nadzieję, że przy jej okazji rozstrzygnęłaby się kwestia,czy w czasie sierpniowego spotkania szefa CBA z premierem była mowa ozarzutach karnych dla polityków PO, a także, czy premier zapoznał się zmateriałami przesłanymi mu przez szefa CBA przed spotkaniem. Według posła Neumanna, wniosek o konfrontację zeznań byłego szefa CBA i premiera to wniosek o polityczny show, który nie ma nic wspólnego z merytorycznymi ustaleniami komisji hazardowej. Zaplanowane na piątek niejawne przesłuchanie drugiego świadka - Jacka Cichockiego zostało przełożone na 6 kwietnia.",,
Ambasador Izraela o słowach Katza: On był wtedy ministrem dwie godziny,"Israel Katz był wtedy dwie godziny ministrem spraw zagranicznych. Absolutnie on nie powiedział tego jako szef dyplomacji, to nie jest polityka Izraela – powiedział ambasador Izraela w Polsce Alexander Ben Zvi, komentując słowa Katza o tym, że Polacy „wyssali antysemityzm z mlekiem matki”. Dyplomata w RMF FM dodał, że Polska nie jest antysemickim krajem.","W lutym 2019 r. p.o. izraelskiego ministra spraw zagranicznych Israel Katz, odnosząc się do słów przypisanych przez media izraelskie szefowi izraelskiego rządu stwierdził: „Jak każdy Izraelczyk i Żyd mogę powiedzieć: nie zapomnimy i nie przebaczymy. Było wielu Polaków, którzy kolaborowali z nazistami i – tak jak powiedział Icchak Szamir (były premier Izraela – red.), któremu Polacy zamordowali ojca, »Polacy wyssali antysemityzm z mlekiem matki«. I nikt nie będzie nam mówił, jak mamy się wyrażać i jak pamiętać naszych poległych”.  O te słowa był pytany ambasador Izraela w Polsce. Prowadzący audycję zapytał Alexandra Ben Zviego, „jakim prawem Katz” obraża Polaków.  – Każda taka ogólna deklaracja ma swój błąd. On cytuje Szamira, który coś powiedział, że on robił błąd, bo robi ogólne deklaracje i to był błąd – odparł dyplomata. Na stwierdzenie, że Katz nie ma takiej klasy jak Szamir Ben Zvi przyznał dziennikarzowi rację.  Dalej stwierdził, że prawdą jest, iż Katz nigdy nie przeprosił za swoje słowa. – Pan powinien zapytać o to pana Katza – zwracał się ambasador do dziennikarza. – On był wtedy dwie godziny ministrem spraw zagranicznych. Absolutnie on nie powiedział tego jako minister spraw zagranicznych, to nie polityka państwa Izrael – mówił.",,
„Repolonizacja sektora bankowego pozytywnie wpłynie na wzrost PKB”,"Polska gospodarka jest bardziej odporna na spowolnienie gospodarcze na świecie, niż mogłoby się wydawać; elementem, który może pozytywnie wpłynąć na wzrost PKB w takiej sytuacji jest repolonizacja sektora bankowego – ocenił prezes Banku Pekao Marek Lusztyn.","Szef Banku Peako uczestniczy w forum ekonomicznym w Davos. – Chcieliśmy, żeby Bank Pekao i Grupa PZU, a także Polska oraz cały region Europy Środkowo-Wschodniej był dużo bardziej widoczny na Światowym Forum Ekonomicznym. Tym bardziej, że jest ono w tym roku wyjątkowe, to 50. rocznica WEF w Davos – wskazał.– Chcemy wykorzystać naszą pozycję, jako wiodącej grupy bankowo-ubezpieczeniowej w naszym regionie, by w jeszcze większym stopniu przekonać inwestorów do Polski i Europy Środkowo-Wschodniej jako atrakcyjnego miejsca do inwestowania kapitału – podkreślił.Lusztyn zapewnił, że spodziewane spowolnienie gospodarcze, które prognozują Bank Światowy i Międzynarodowy Fundusz Walutowy nie zagrozi polskiej gospodarce. – Doświadczenia poprzedniego kryzysu pokazują, że polska gospodarka jest bardziej odporna na spowolnienie gospodarcze na świecie, niż mogłoby się wydawać – dowodził.– Elementem, który może pozytywnie wpłynąć na wzrost PKB w takiej sytuacji jest repolonizacja sektora bankowego. Po poprzednim kryzysie MFW przeprowadziła badanie, które miało na celu określenie, jak struktura własności w sektorze bankowym w poszczególnych krajach wpłynęła na reakcje na kryzys. Okazało się, że te kraje, które miały wyższy udział kapitału krajowego były mniej dotknięte kryzysem – przypomniał.",,
Ekspert: Cyberkonflikt toczy się na naszych oczach,"– Cyberkonflikt przeniósł się ze świata realnego do wirtualnego. Im szybciej to dostrzeżemy, tym większe środki będziemy przeznaczać na cyberobronę i będziemy bezpieczniejsi – mówi portalowi tvp.info dr Piotr Łuczuk, medioznawca, ekspert ds. cyberbezpieczeństwa UKSW, autor książki „Cyberwojna. Wojna bez amunicji?”.","Petar Petrović: Dziś nie można mówić o sprawach dotyczących bezpieczeństwa bez podejmowania tematu zagrożenia cyberatakami. Piotr Łuczuk: Temat cyberbezpieczeństwa nie jest niczym nowym. O potencjale cyberataków, o cyberwojnie mówi się już od lat 80. W zasadzie wraz z upowszechnieniem się internetu zaczęto dostrzegać jego zagrożenia wynikające z możliwości prowadzenia  ataków wymagających niewielkich nakładów, a wywołujących podobne skutki jak konwencjonalne uderzenie. Należałoby na wstępie zaznaczyć, że internet taki, jaki znamy dziś, to jest twór, który powstawał z myślą o wojsku, o zastosowaniu militarnym.        Co jakiś czas – przy okazji kolejnego spektakularnego uderzenia – powraca temat cyberataków i tego, jak im przeciwdziałać? Tak, pojawiają się doniesienia o jakichś cyberatakach, o starciach w cyberprzestrzeni. Mieliśmy już cyberwojny, jak choćby  ataki m.in. na Estonię, Gruzję, Ukrainę. Strona rosyjska testowała stuprocentowy mechanizm cyberwojny – gdy opierał się on o uderzenie cybernetyczne, w tym atak na infrastrukturę teleinformatyczną, odcięcie od informacji, od internetu, zakłócenie łączności. Mamy też możliwość włączenia cyberwojny w doktrynę wojny hybrydowej. Rosja i w tym przypadku jest pionierem tego typu rozwiązań – testuje to na naszych oczach już od lat. Chociażby scenariusz krymski pokazuje, jakie konsekwencje może wywołać tego typu uderzenie. Czy Zachód zdaje sobie sprawę z powagi sytuacji?  Co prawda na szczycie w Walii w 2014 roku zgodzono się, że w razie ataku cybernetycznego może znaleźć zastosowanie art. 5 o wspólnej obronie, dwa lata później w Warszawie potwierdzono, że cyberprzestrzeń to jedna z domen kolektywnej obrony, a w zeszłym roku w Brukseli zdecydowano o utworzeniu zespołu szybkiego reagowania na zagrożenia hybrydowe, także w cyberprzestrzeni, ale wciąż wydaje się, że Zachód pod tym względem jest nie jeden, a kilka kroków za Rosją i Chinami. Mówiąc o cyberwojnie czy cyberatakach na taką skalę, mówimy o konflikcie na poziomie państwo kontra państwo, czy jakaś grupa wspierana przez konkretne rządy kontra państwo. To nie jest taki „błahy” cyberatak na zasadzie – grupka hakerów siada sobie przed komputerami i włamuje się na stronę X czy Y. Mamy tu bowiem planowanie i realizację ataku, wszystko wygląda dokładnie tak, jak przy przygotowywaniu się do działań wojennych, tylko nie wysyła się żołnierzy. Albo – w przypadku scenariusza wojny hybrydowej – żołnierzy się wysyła, ale już po wszystkim, żeby „wyczyścili” i zabezpieczyli teren po pierwotnym cyberuderzeniu. Socjolog Samuel Huntington przewidywał takie zjawiska jak zderzenie cywilizacji – konflikt Wschodu z Zachodem. Dzisiaj moglibyśmy powiedzieć, że miał rację i jej nie miał. Cyberkonflikt toczy się na naszych oczach. On przeniósł się ze świata realnego do wirtualnego. Im szybciej to dostrzeżemy, tym większe środki będziemy przeznaczać na cyberobronę i będziemy bezpieczniejsi.        Co, oprócz środków i świadomości zagrożenia, liczy się w tej sprawie najbardziej? Przez całe lata mieliśmy gigantyczny problem z brakiem jednej definicji cyberprzestrzeni, cyberwojny, cyberataku. Dla każdego rządu, struktury, służby specjalnej cyberatak mógł oznaczać coś innego. Proszę zwrócić uwagę, że w tym kontekście używa się często sformułowania „incydenty”. A przecież w języku polskim słowo to służy do określenia czegoś stosunkowo mało znaczącego.  Jeżeli mówimy o cyberbezpieczeństwie – incydent to już jest bardzo poważne naruszenie struktur teleinformatycznych. Ingerencja w struktury, czy próba podjęcia takiej ingerencji, może się skończyć w przypadku powodzenia takiego ataku bardzo źle. Mogą sobie z tego zagrożenia zdawać sprawę rządy, eksperci, ale wydaje się, że jest ono wciąż czymś marginalnym dla przeciętnego Kowalskiego, który dzieli się w sieci wszystkimi szczegółami swojego życia. Plany tworzenia cyberarmii, inwestowanie w struktury cyberobronne, czy krajowe, czy unijne, czy na szczeblu NATO-wskim – to jest jak najbardziej potrzebne, ale nie zapominajmy o najważniejszej rzeczy, że w zasadzie każdy użytkownik internetu, przez to jak on wygląda dzisiaj i jakie pełni funkcje  –  jest na pierwszej linii frontu. Żadna cyberarmia świata nie jest w stanie zapewnić nam wszystkim i każdemu z osobna stuprocentowej ochrony w sytuacji, w której my nie jesteśmy świadomi zagrożenia. My udostępniamy, podajemy na tacy całą masę danych umożliwiających prowadzenie daleko idącej dezinformacji, manipulacji, dzielimy się masą danych z całym światem. Od wielu lat pokutuje argument, że „ja nie mam nic do ukrycia” – jeżeli będziemy w taki sposób podchodzić do swoich danych, do danych na temat tego, gdzie mieszkamy, z kim się spotykamy, jaki jest nasz krąg znajomych, gdzie pracujemy itd., to mamy gigantyczną pracę do wykonania, jeśli chodzi o cyberbezpieczeństwo.  Jeżeli nie zyskamy tej świadomości, nie uzmysłowimy sobie, że dane, które dla nas są błahe, nic nieznaczące, dla wywiadów poszczególnych państw, dla strategów przygotowujących akcje dezinformacyjne, są informacjami jednymi z najważniejszych.        Ministerstwo Obrony Narodowej konsoliduje instytucje zajmujące się cyberbezpieczeństwem w resorcie. Na czele Narodowego Centrum Bezpieczeństwa Cyberprzestrzeni (NCBC) stanął generał brygady Karol Molenda, który jednocześnie pełni funkcję pełnomocnika do spraw tworzenia wojsk obrony cyberprzestrzeni. Konsolidacja to jeden z elementów programu „CYBER.MIL.PL”, którego celem jest zwiększenie skuteczności prowadzonych działań w obszarze cyberbezpieczeństwa.  Program zawiera również  kwestie dotyczące edukacji m.in. postulat, by w każdym województwie istniało liceum realizujące program z klasą o profilu cyberbezpieczeństwo. Czy to właściwy kierunek? Polscy informatycy to poziom światowy. Nie ustępują w niczym uznawanych za najlepszych informatykom amerykańskim, izraelskim, rosyjskim czy chińskim. Bardzo dobrym ruchem jest próba scentralizowania działań cyberobronnych, gdyż w Polsce przez lata ten temat był pomijany. Gdy zaś próbowano się nim zająć, to dochodziło do rozbicia kompetencji i nie było jednego zwierzchnika, który mógłby przygotować strategię cyberobrony i wymagać jej realizacji.  Inicjatywa utworzenia wojsk cyberobrony jest sprawą kluczową, gdyż to zapewnia nam bezpieczeństwo na poziomie strategicznych struktur teleinformatycznych, struktur rządowych. Kwestia klas mundurowych o konkretnym profilu to też dobry ruch, gdyż ludzie ci, nawet jeśli później nie zdecydowaliby się na kontynuowanie tej drogi, będą zdawali sobie sprawę z tych wszystkich zagrożeń. To jest gigantyczna praca u podstaw do zaplanowania i wykonania na lata.  Autor jest dziennikarzem Polskiego Radia.",,
38 lat temu zginęło dziewięciu górników kopalni Wujek,"38 lat temu, 16 grudnia 1981 r., w czasie pacyfikacji strajku w Kopalni Węgla Kamiennego Wujek w Katowicach milicja użyła broni palnej; zginęło dziewięciu górników, wielu zostało rannych. Śmierć górników kopalni Wujek była największą zbrodnią stanu wojennego.","Protest w kopalni Wujek rozpoczął się po wprowadzeniu stanu wojennego, na wieść o zatrzymaniu szefa zakładowej „Solidarności” Jana Ludwiczaka. W niedzielny poranek, 13 grudnia, na prośbę górników do kopalni przyszedł z pobliskiego kościoła ks. Henryk Bolczyk, który odprawił mszę w zakładzie. Po jej zakończeniu pracownicy rozeszli się do domów.  14 grudnia pierwsza zmiana rozpoczęła strajk, wysuwając postulaty zwolnienia z więzienia Ludwiczaka i innych działaczy „S” z całego kraju, respektowania Porozumienia Jastrzębskiego oraz niewyciągania konsekwencji wobec protestujących. Do strajku przyłączali się górnicy z dalszych zmian, którzy sformułowali kolejne postulaty – zniesienia stanu wojennego i przywrócenia działalności „Solidarności”. Na przywódcę strajku wybrano Stanisława Płatka, sekretarza komisji rewizyjnej „S” w zakładzie.  Negocjacje strajkujących z władzami nie przyniosły rezultatu. Zawiązał się komitet strajkowy. W pierwszych dniach stanu wojennego na Śląsku zastrajkowało w sumie ok. 50 zakładów. 15 grudnia do strajkujących zaczęły dochodzić wieści, że milicja i wojsko spacyfikowały niektóre strajkujące zakłady, m.in. kopalnię Manifest Lipcowy w Jastrzębiu Zdroju, gdzie milicjanci użyli broni palnej.  – Byliśmy górnikami, a nie żołnierzami, nie byliśmy uzbrojeni, nie mieliśmy przywództwa. Wiedzieliśmy tylko, że nie możemy wyjść poza kopalnię, bo wcześniej władza strzelała na ulicach, a nigdy wcześniej nie strzelała w zakładach pracy – tak przynajmniej wtedy myśleliśmy – wspominał po latach, jeden z czterech postrzelonych w Manifeście górników, Czesław Kłosek.  Górnicy z Wujka rozpoczęli przygotowania do obrony swojego zakładu. Bronią stały się łopaty, kilofy, łańcuchy, zaostrzone pręty, cegły i śruby. Następnego dnia kopalnię, gdzie strajkowało już ok. 3 tys. górników, otoczyły oddziały milicji, czołgi i wozy pancerne. Wokół zebrał się też tłum kobiet, młodzieży i dzieci. Do strajkujących poszli przedstawiciele wojska, by nakłonić ich do poddania się. Propozycja została odrzucona. Wtedy armatkami wodnymi, przy 16-stopniowym mrozie, zaatakowano ludzi otaczających zakład. Milicjanci obrzucili tłum gazami łzawiącymi i świecami dymnymi. Przed godz. 11 czołgi sforsowały kopalniany mur, a uzbrojone oddziały ZOMO wkroczyły na teren zakładu. Górnicy byli ostrzeliwani środkami chemicznymi i polewani wodą. Stawiali opór. W czasie walki górnicy ujęli trzech milicjantów, a resztę pacyfikujących zmusili do wycofania. Po tym do akcji wprowadzony został pluton specjalny ZOMO, padły strzały. Na miejscu zginęło sześciu górników, jeden umarł kilka godzin po operacji, dwóch kolejnych na początku stycznia 1982 r. Dla Józefa Czekalskiego, Krzysztofa Gizy, Ryszarda Gzika, Bogusława Kopczaka, Zenona Zająca, Zbigniewa Wilka, Andrzej Pełki, Jan Stawisińskiego i Joachima Gnidy była to ostatnia szychta w życiu. 22 górników zostało postrzelonych. Nie jest znana liczba tych, którzy zostali lżej ranni, m.in. zatruci gazem łzawiącym.  Straty drugiej strony to 41 rannych, z których 10 wymagało leczenia w szpitalu. Po zakończeniu pacyfikacji doszło do rozmów przedstawicieli obu stron. Górnicy zwolnili ujętych trzech milicjantów, oddali broń i zakończyli strajk. Wkrótce potem Służba Bezpieczeństwa zatrzymała osiem osób, które oskarżono o organizowanie i kierowanie strajkiem w „Wujku”. W lutym 1982 roku czterej z nich otrzymali wyroki od 3 do 4 lat więzienia, czterej inni zostali uniewinnieni.  20 stycznia 1982 roku sterowane przez władze śledztwo w sprawie odpowiedzialności milicjantów za użycie broni palnej podczas pacyfikacji kopalni Wujek umorzono. Prokuratura Garnizonowa w Gliwicach uznała, że milicjanci działali w obronie koniecznej.  Według ustaleń specjalnej komisji sejmowej, tzw. komisji Rokity, powołanej w 1990 roku do badania zbrodni okresu PRL, tamto śledztwo prowadzone było z naruszeniem prawa. Sprawę wznowiono po upadku komunizmu. W czerwcu 2008 r. Sąd Apelacyjny w Katowicach skazał prawomocnie b. dowódcę plutonu specjalnego Romualda C. na 6 lat więzienia, a 13 jego podwładnym wymierzył od 3,5 do 4 lat więzienia. To C. dał sygnał do otwarcia ognia – wynika z procesu. Według sądu, w sposób niewątpliwy w toku procesu ustalić można było jedynie, że oskarżeni działali wspólnie oraz że w wyniku działań niektórych z nich, a za wiedzą pozostałych, śmierć ponieśli górnicy. Zmowa milczenia uniemożliwiła wskazanie, kto konkretnie strzelał i zabił lub ranił górników.  Wniesione kasacje oddalił w 2009 r. Sąd Najwyższy - wyrok stał się ostateczny blisko 28 lat po tragedii.  W oddzielnym procesie odpowiadał gen. Czesław Kiszczak, oskarżony o przyczynienie się do śmierci górników z „Wujka”. Jego proces toczył się przed warszawskim sądem. Pierwszy proces ruszył w roku 1994 – w 1996 r. SO uniewinnił Kiszczaka. W 2004 r. skazał go na 2 lata więzienia w zawieszeniu. W 2008 r. sprawę umorzono z powodu przedawnienia. W 2011 r. ponownie Kiszczaka uniewinniono. Wszystkie wyroki uchylał potem Sąd Apelacyjny w Warszawie, który zwracał sprawy do SO. Kiszczak zmarł w listopadzie 2015 r.  Trzy dni temu, 13 grudnia 2019 r., karę 3,5 roku więzienia wymierzył Sąd Okręgowy w Katowicach b. członkowi plutonu specjalnego ZOMO Romanowi S., oskarżonemu o strzelanie do górników z Wujka. Obrona zapowiedziała apelację. Prokurator IPN wyraził zadowolenie z uznania winy oskarżonego.",,
Węgrzy wysyłają żołnierzy na serbską granicę. „Broni użyją tylko w sytuacji zagrożenia życia”,"Węgierski rząd wysyła na granicę z Serbią żołnierzy. Potwierdził to minister obrony Isztvan Simcisko. Wojsko będzie pilnować liczącego 175 km pasa granicznego. Przez płot, który wzdłuż niego postawiono, próbują przedostawać się imigranci podążający z południa na Zachód.","Zgodnie z informacjami, jakie podało ministerstwo, w ciągu weekendu na granicę zostanie przewiezionych 4300 żołnierzy. Oficjalnie mają oni brać udział w budowie czterometrowego muru, który ma wzmocnić ochronę granicy. Wcześniej w węgierskich mediach pojawiły się zdjęcia uzbrojonych żołnierzy, którzy wyposażeni w karabiny maszynowe patrolowali teren przygraniczny. Jednocześnie dziennikarze zwracają uwagę, że parlament ciągle jeszcze nie przyjął ustawy pozwalającej na takie wykorzystanie armii. Szef resortu obrony w swoim oświadczeniu podkreślił, że nawet jeśli dojdzie do ogłoszenia stanu wyjątkowego, to żołnierze będą mogli użyć broni wyłącznie w momencie zagrożenia życia swojego, współtowarzyszy bądź policjantów służących na granicy. Tylko w piątek serbsko-węgierską granicę przekroczyło ponad 3 tysiące imigrantów. Do tej pory rekordowym dniem był czwartek, kiedy to w ciągu 24 godzin z Serbii na Węgry przedostało się 3601 osób.",,
Europejczycy i brexit: większość ocenia go źle,"43 proc. Polaków uważa, że Wielka Brytania zostanie w Unii Europejskiej mimo planów związanych z brexitem, a 44 proc. sądzi, że Brytyjczycy opuszczą UE 31 października – wynika z internetowego sondażu międzynarodowego ośrodka badawczego Kantar. Badanie przeprowadzono wśród mieszkańców Francji, Niemiec, Holandii, Irlandii, Hiszpanii i Polski.","22 proc. Polaków jest przekonanych, że zostanie podpisana umowa regulująca wzajemne stosunki, także 22 proc. sądzi, że nie zostaną podjęte takie kroki. Polacy w największym stopniu z badanych narodów uważają, że Wielka Brytania opuści Unię Europejską, ale podpisane zostanie odpowiednie porozumienie. Hiszpanie najczęściej uważają, że brexit dojdzie do skutku 31 października, a Holendrzy najrzadziej twierdzą, że tak się nie stanie.  W badaniu, przeprowadzonym pod koniec września wśród mieszkańców Francji, Niemiec, Holandii, Irlandii, Hiszpanii i Polski brexit ogólnie oceniany jest źle. Tak postrzega go 55 proc. Polaków, jedynie 16 proc. twierdzi, że wyjście W.Brytanii z UE jest dobre. Najmniejszy odsetek źle oceniających brexit jest we Francji – 40 proc., natomiast jedna piąta Francuzów postrzega go dobrze.  Najmniej korzystnie brexit przyjmowany jest w Niemczech, gdzie negatywnie ocenia go 74. proc. społeczeństwa, a jedynie 8 proc. pozytywnie.",,
Ukraiński Kościół autokefaliczny ma już nazwę. „Unikamy nacjonalizmu religijnego”,"Nowa struktura prawosławna, która powstanie po ogłoszeniu wkrótce autokefalii, będzie nosić nazwę Kościół Prawosławny na Ukrainie – zapowiedział przedstawiciel Patriarchatu Konstantynopola przy Światowej Radzie Kościołów w Genewie, metropolita Telmessosu Hiob (Gecza).","W rozmowie z rozgłośnią BBC doktor teologii, który od dawna zajmuje się tematyką ukraińską, zwrócił uwagę, że nowy organizm nie będzie się nazywał Ukraiński Kościół Prawosławny, ale Kościół Prawosławny na Ukrainie. Wskazał, że „Kościół jest jeden i należy do Chrystusa, a nie do jakiegoś narodu czy państwa”.W języku greckim nazwy poszczególnych Kościołów tak właśnie brzmią: Kościół Prawosławny w Grecji, w Serbii czy w Bułgarii. – Tymczasem używane w językach słowiańskich nazwy przymiotnikowe, jak Kościół bułgarski, serbski czy rosyjski, są nieprawidłowe i wskazują na etnofiletyzm, czyli nacjonalizm religijny – podkreślił metropolita Hiob.20 października Synod Ukraińskiego Kościoła Prawosławnego Patriarchatu Kijowskiego (UKP PK) pod przewodnictwem patriarchy Filareta postanowił, że pełny tytuł głowy przyszłego kanonicznego i autokefalicznego Kościoła prawosławnego na Ukrainie będzie brzmiał: Jego świątobliwość, Wielce Błogosławiony (tu imię), Arcybiskup i Metropolita Kijowa – Matki Miast Ruskich, Halicki, Patriarcha Całej Rusi-Ukrainy, Świątobliwy Archimandryta Ławr Kijowsko-Pieczerskiej i Poczajowskiej. Skrócona forma tego tytułu będzie miała postać: Jego Świątobliwość (imię) Patriarcha Kijowski i Całej Rusi-Ukrainy.Rosyjska Cerkiew nie może się pogodzić z utratą kontroli nad ukraińskim prawosławiem. Patriarcha moskiewski Cyryl oskarża patriarchę Konstantynopola o łamanie prawa.",,
Kanada wprowadziła kolejne sankcje wobec Rosji i separatystów,"Kolejnymi restrykcjami kanadyjski rząd objął Rosję i prorosyjskich separatystów we wschodniej Ukrainie. Jak poinformował premier Stephen Harper, sankcje dotyczą łącznie 19 Rosjan i Ukraińców, a także 22 rosyjskie i ukraińskie firmy.","W komunikacie Harper podkreślił, że „reżim (prezydenta Rosji Władimira)Putina nadal nielegalnie okupuje Półwysep Krymski, a jego prowokacyjnedziałania militarne we wschodniej Ukrainie pozostają przedmiotem poważnychobaw Kanady i społeczności międzynarodowej”. Na nowej liście osób i firm objętych restrykcjami znalazło się 14 Rosjan ipięcioro Ukraińców. Są wśród nich: Siergiej Biesieda (generał Federalnej Służby BezpieczeństwaRosji), Aleksandr Bortnikow (członek Rady Bezpieczeństwa Federacji Rosyjskieji szef FSB), Michaił Diegtiariow (deputowany Dumy Państwowej, izby niższejrosyjskiego parlamentu), Michaił Fradkow (dyrektor Służby WywiaduZagranicznego), Boris Gryzłow, Raszid Nurgalijew i Nikołaj Patruszew(członkowie Rady Bezpieczeństwa FR), Ramzan Kadyrow (przywódca RepublikiCzeczeńskiej), Władimir Kuliszow (szef służby ochrony granic), KonstantinMałofiejew (biznesmen), Nikołaj Szamałow (prezes i większościowy udziałowiecBanku Rossija), Igor Szczegolew (doradca prezydenta Rosji), Aleksandr Tkaczow(gubernator Kraju Krasnodarskiego) oraz Walerij Trawkin (oficer zarządugłównego wywiadu).Na liście Ukraińców są: Siergiej Abisow („minister spraw wewnętrznych” tzw.Republiki Krymu), Paweł Gubariow (jeden z liderów samozwańczej DonieckiejRepubliki Ludowej), Jekaterina Gubariewa („minister spraw zagranicznych”DRL), Boris Litwinow (szef ""parlamentu"" DRL) oraz Oksana Czigrina(rzeczniczka prasowa samozwańczych władz tzw. Ługańskiej Republiki Ludowej). Banki też na liście Do listy rosyjskich firm objętych sankcjami dopisano cztery banki - BankMoskwy, Rossielchozbank, Narodowy Bank Handlowy oraz WTB (dawniejWniesztorgbank) - a także linie lotnicze Dobrolot oraz firmę stoczniowąUnited Shipbuilding Corporation.Na liście ukraińskich podmiotów są zarówno ugrupowania o charakterzepolitycznym i wojskowym - Armia Południowo-Wschodnia, Milicja Donbasu,Noworosja, Armia Wielkiego Donu czy batalion Wostok - jak i firmy, w tym dwapaństwowe przedsiębiorstwa winiarskie, port handlowy w Sewastopolu iprzedsiębiorstwo promowe Kerch Ferry.  Współpraca z USA Harper wyjaśnił, że dodatkowe sankcje gospodarcze i zakazy wjazdu zostaływprowadzone we współpracy ze Stanami Zjednoczonymi i Unią Europejską. – Wprowadzone przez UE restrykcje dotyczące eksportu do Rosji towarówpodwójnego zastosowania (cywilnego i wojskowego) zostały już wprowadzonetakże przez Kanadę. Zobowiązaliśmy się również do opracowania niezbędnychregulacji umożliwiających wprowadzenie restrykcji dotyczących technologiiużywanych w rosyjskim sektorze wydobycia ropy naftowej. Te regulacjewprowadzimy równolegle z naszymi partnerami - powiedział Harper.",,
Twitter planuje zmiany w konwersacjach i oznaczaniu wpisów,"Już w przyszłym roku użytkowników Twittera mogą czekać zmiany w korzystaniu z podstawowych funkcjonalności serwisu – możliwości podawania dalej wpisów, oznaczania użytkowników czy udziału w konwersacjach. Kwestie, którymi wkrótce mają zająć się programiści platformy, przedstawił Dantley Davis, wiceprezes Twittera ds. projektowania i researchu.","„Funkcje, na które czekam w 2020 roku” – napisał na Twitterze Davis. W dalszej części jego wpisu możemy przeczytać, że chodzi m.in. o opcje: usuń mnie z tej konwersacji; nie zezwalaj na retweet (podanie dalej – red.); nie zezwalaj na wspominanie mnie bez mojej zgody; usuń mnie z tej konwersacji.Przedstawione przez wiceprezesa firmy pomysły gruntownie zmieniłyby sposób, w jaki korzystamy z serwisu i jakie treści na nim widzimy. Nowe funkcjonalności prawdopodobnie mają też na celu ograniczenie nękania w sieci – dotknięta stalkingiem osoba mogłaby odciąć się zupełnie od niechcianych wpisów i konwersacji. „Wydaje się to naprawdę mądrym podejściem do promowania zdrowszych rozmów i zmniejszania toksyczności” – ocenia portal The Verge. O tym samym pisze także Davis. „Wierzę, że oddanie większej kontroli użytkownikom pomoże w tworzeniu zdrowszego Twittera i walki z nadużyciami. Do tego funkcje muszą być łatwo dostępne, jak i proste w użyciu” – czytamy w jego kolejnym wpisie.",,
"Liga Arabska potępia turecką ofensywę w Syrii, grozi sankcjami","Liga Arabska w sobotę potępiła ofensywę sił tureckich w północnej Syrii jako „inwazję na arabskie państwo i atak na jego suwerenności” i zagroziła Ankarze sankcjami. Syryjscy Kurdowie wezwali USA, by „spełniły moralne zobowiązania” wobec sojuszników.","Członkowie Ligi Arabskiej zebrali się na szczeblu ministerialnym z inicjatywy Egiptu na nadzwyczajnym posiedzeniu poświęconym ofensywie Turcji. W komunikacie końcowym poinformowano, że Liga rozważy zastosowanie wobec Ankary sankcji ekonomicznych, finansowych i kulturalnych, włącznie z retorsjami wobec sektora turystycznego oraz zawieszeniem współpracy militarnej, aby skłonić turecki rząd do „natychmiastowego wycofania wojsk z terytorium Syrii”.Liga Arabska, w której skład wchodzą 22 państwa, w tym Egipt, Irak i Arabia Saudyjska, już w piątek w komunikacie określiła turecką inwazję jako „atak na suwerenność państwa członkowskiego”. Tureckie siły zbrojne poinformowały tymczasem w sobotę wieczorem, że zdobyły kluczowe miasto Ras al-Ain w północno-wschodniej Syrii, na granicy z Turcją. Wspierane przez syryjskich rebeliantów, którzy niegdyś walczyli z reżimem prezydenta Baszara el-Asada, tureckie oddziały zdobyły kilka północnych syryjskich miast, gdzie w walkach i bombardowaniach zginęło kilkudziesięciu cywili – podaje AP. Kurdowie, których milicje Ludowe Jednostki Samoobrony (YPG), stanowią trzon koalicji walczącej z państwem islamskim pod egidą USA, wezwali Waszyngton, by „spełnił swój moralny obowiązek” i zamknął przestrzeń powietrzną w północnej Syrii dla tureckich sił powietrznych. Turcja rozpoczęła swą operację militarną w północno-wschodniej Syrii w środę. Ofensywa jest wymierzona w YPG, które Ankara uważa za terrorystów; są one jednak wspierane przez Zachód i były najważniejszym sojusznikiem Ameryki w tym regionie. Inwazja rozpoczęła się wkrótce po niespodziewanej decyzji prezydenta USA Donalda Trumpa o wycofaniu żołnierzy amerykańskich z północnej Syrii, która spotkała się z krytyką nawet wśród Republikanów. Kurdowie określili ją jako „cios w plecy”. Ankara zamierza utworzyć wzdłuż swojej granicy z Syrią „strefę bezpieczeństwa” wolną od bojówek kurdyjskich. Ma ona również być wykorzystana do osiedlenia syryjskich uchodźców przebywających obecnie w Syrii.",,
Politycy o zachowaniu sędziego Hofmańskiego: Postąpił bardzo nieelegancko; żenujące,"Pan sędzia, jeżeli nie był zaproszony, a zrobił tego typu happening, to zachował się bardzo nieelegancko – powiedział  w programie „Twój Wybór” w TVP3 o zachowaniu sędziego Piotra Hofmańskiego poseł PiS Daniel Milewski.  Andrzej Kobylarz z Kukiz’15 stwierdził, że było to zachowanie żenujące.","Prezydent Andrzej Duda spotkał się z prezesem Międzynarodowego Trybunału Karnego w Hadze. Spotkanie odbyło się na zaproszenie władz tej instytucji. Zasiadający w Trybunale sędzia Piotr Hofmański ogłosił w mediach, że „odmówił udziału” w spotkaniu z polskim prezydentem,... mimo że nie był na nie zaproszony. Za rządów SLD sędzia Hofmański zasłynął skandalicznymi decyzjami w sprawach lustracyjnych.Goście „Twojego Wyboru” w TVP3 komentowali zachowanie sędziego.– Pan sędzia, jeżeli nie był zaproszony, a zrobił tego typu happening, to zachował się bardzo nieelegancko – powiedział Daniel Milewski z PiS. Polityk podkreślił, że jego zdaniem świadczy to o braku kultury.W opinii Milewskiego osoba pracująca jako sędzia i to jeszcze w organie międzynarodowym, nie powinna kwestionować osoby prezydenta.",,
„Janukowycz nie finansował Twojego Ruchu”,"– Otoczenie byłego prezydenta Ukrainy Wiktora Janukowycza nie finansowało koalicji Europa Plus–Twój Ruch – zapewnia Jan Hartman z Twojego Ruchu. Odpiera w ten sposób zarzuty wysuwane po ujawnieniu informacji, że Aleksander Kwaśniewski współpracował z ukraińskim koncernem gazowym Burisma.","Spółka jest zarejestrowana na Cyprze i należy do innej spółki, której właścicielem jest Mykoła Złoczewski. Był on ministrem do spraw energii w administracji Wiktora Janukowycza. Jan Hartman mówił w radiowej Trójce, że nie wie nic o powiązaniach Aleksandra Kwaśniewskiego z ludźmi Janukowycza. Według niego za byłym prezydentem RP przemawia jego zaangażowanie na rzecz demokratyzacji Ukrainy. Hartman odpiera zarzuty pod adresem Twojego Ruchu Hartman odniósł się do zarzutów SLD dotyczących finansowania koalicji Europa Plus przez pracodawców Aleksandra Kwaśniewskiego.Zapewnił też, że Janusz Palikot lub Andrzej Rozenek na pewno odniosą się do zarzutów pod adresem Aleksandra Kwaśniewskiego. Były prezydent nie chciał ujawnić, ile zarabia dzięki współpracy z ukraińskim koncernem, tłumacząc to tajemnicą handlową. Dodał, że jedyne konta, jakie posiada, ma w państwowym banku w Polsce, płaci tu podatki, a na temat zarobków może rozmawiać jedynie z urzędem skarbowym. Kwaśniewski wczoraj na konferencji prasowej zaznaczył, że działalność spółki jest ważna ze względu na ukraińskie interesy, bo jest to największy wydobywca gazu na potrzeby tego kraju. Podkreślił, że wsparcie dla tej firmy jest wsparciem dla uniezależnienia Ukrainy od gazu rosyjskiego.  CZYTAJ TAKŻE  Kwaśniewski o związku z firmą b. ukraińskiego ministra: nie widzę w tym nic złego",,
Majchrowski pozytywnie o współpracy z PiS w sejmiku woj. małopolskiego,"Panów Urynowicza i Bochenka znam i są to osoby, z którymi można rozmawiać – powiedział w wywiadzie dla „Rzeczpospolitej” Jacek Majchrowski. W ten sposób prezydent Krakowa odniósł się do pytania o współpracę z sejmikiem zdominowanym przez Prawo i Sprawiedliwość.","Odnosząc się do ewentualnej współpracy z Rafałem Bochenkiem, Tomaszem Urynowiczem i Markiem Wierzbą, który wymieniani są jako kandydaci na fotel – odpowiednio – marszałka i wicemarszałków województwa małopolskiego, Majchrowski podkreślił, że teraz nowi ludzie będą rządzili sejmikiem wojewódzkim. „A co się okaże w praktyce, to zobaczymy” – dodał.Pytany o polityczne związki Bochenka z byłą premier Beatą Szydło Majchrowski ocenił, że kiedy Bochenek „przestał być tak silnie zakorzeniony w relacjach z panią Szydło, to do mnie przychodził i załatwialiśmy różne sprawy”. Wymienił tu m.in. konferencję w Katowicach dotyczącą czystego powietrza. Wspomniał także o normalnej współpracy z wojewodą z PiS, a także z ministrami. Jak zaznaczył, zawsze uważał, że „samorząd powinien być daleko od polityki”.",,
Wałęsa krytykuje KO na jej konwencji. „Daliście się wciągnąć na pola niewygodne”,"Popieram was i będą na was głosował, nie widzę innej siły politycznej, która byłaby w stanie poprowadzić Polskę właściwie, z małymi mankamentami – powiedział w niedzielę były prezydent Lech Wałęsa na konwencji wyborczej KO. – Zwyciężałem i dobrze was prowadziłem, ale w tamtym czasie słuchaliście mnie, a od jakiegoś czasu nie słuchacie - skarżył się były prezydent.","– Dlaczego naród odbiera was, tak jak odbiera? Ja wiem, i dlatego zwyciężałem i dobrze was prowadziłem, ale w tamtym czasie słuchaliście mnie, a od jakiegoś czasu nie słuchacie – mówił Wałęsa zwracając się do uczestników konwencji KO. – Prosiłem was na piśmie, prezydenta (Bronisława) Komorowskiego, premiera (Donalda) Tuska: „człowieku, jeśli ty ich nie rozliczysz, oni ciebie rozliczą”. – Nie rozliczyliście ich – powiedział.– Pozwoliliście im na papierach (Czesława) Kiszczaka wmówić, że Wałęsa to agent. Zobaczcie co się dzieje w Polsce, wciąż się muszę tłumaczyć. Wiecie co, większej bujdy, to tylko Kaczyński może wymyślić – mówił b. prezydent.Dalej, zwracając się do polityków KO stwierdził: „Daliście się wciągnąć na pola niewygodne; aborcje, konkordat. Żeby na tych zachowaniach można wam dopisywać i wam ładować”.",,
„Chiński potwór z Loch Ness”. Dziwny obiekt lub zwierzę w Jangcy [WIDEO],"Nietypowy obiekt dużych rozmiarów uchwycono na nagraniu z chińskiej rzeki Jangcy. Przez media przetoczyła się dyskusja nad tym, czym może ono być – podłużny kształt unoszący się na wodzie internauci już okrzyknęli „chińskim potworem z Loch Ness”. Głos zabrali także naukowcy. Sprawę opisuje BBC.","Materiał pojawił się w piątek na popularnym chińskim portalu Sina Weibo. Widać na nim tajemnicze czarne zwierzę albo obiekt, poruszające się po tafli wody na rzece Jangcy. Największe emocje budzi nie tyle jego wężowaty kształt, co – jak się wydaje – znaczne rozmiary. Wideo szybko stało się hitem internetu, obejrzały je miliony użytkowników, zastanawiających się, z czym właściwie mamy do czynienia. Często pojawiają się głosy, że może to być nowy gatunek. Stworzenie uznano wręcz za chiński odpowiednik sławnego potwora z Loch Ness. Niektórzy komentujący piszą, że na rozmiary mogło wpłynąć zanieczyszczenie rzeki. Głos w sprawie zabrali także naukowcy. Prof. Wang Chunfang Środkowochińskiego Uniwersytetu Naukowo-Technicznego studzi emocje internautów. Jego zdaniem, na nagraniu widać zwykłego węża wodnego. Wśród głosów sceptycznych pojawiają się również takie, które sugerują, że w ogóle nie mamy do czynienia z żywym stworzeniem – zdaniem niektórych, mógł to być po prostu długi kawałek tkaniny. Część zwraca uwagę na słabą jakość nagrania. „Potwory pojawiają się zawsze tylko wtedy, gdy mamy kilka pikseli” – zauważa żartobliwie jeden z internautów.",,
Według sądu salut rzymski jako upamiętnienie to nie przestępstwo,"– Jeśli gest faszystowskiego salutu rzymskiego oddawany jest po to, by uczcić czyjąś pamięć i nie jest wyrazem przemocy, nie jest przestępstwem - orzekł włoski Sąd Najwyższy. Według sędziów w takim przypadku gest ten należy uznać za „wolne wyrażenie myśli”.","Włoskie media informują o orzeczeniu Sądu Najwyższego, który definitywnie uniewinnił dwóch przedstawicieli skrajnie prawicowego ugrupowania Casapound, oddalając odwołanie złożone przez prokuraturę na wyroki wydane przez sądy niższych instancji. Podczas uroczystości w Mediolanie w kwietniu 2014 roku mężczyźni ci podnieśli prawe ręce w górę, wykonując faszystowski gest. W ten sposób uczcili pamięć trzech działaczy włoskich ruchów faszystowskich. Manifestacja, w trakcie której doszło do tych zdarzeń, odbywała się za pozwoleniem władz. Sędziowie Sądu Najwyższego uznali, że gest dwóch mężczyzn nie stanowił zamachu na porządek demokratyczny i nie podlega karze za apologię faszyzmu, przewidzianej w ustawie z 1952 roku, która zabrania wszelkich prób reaktywacji partii faszystowskiej.",,
Szydło: Rząd chce mieć uzgodnione stanowisko wszystkich związków zawodowych,"Strona rządowa chce rozmawiać i szukać porozumienia, ale chcemy mieć uzgodnione stanowisko wszystkich związków zawodowych – powiedziała Beata Szydło. – Cały czas jesteśmy w perspektywie zagrożenia strajkiem w czasie egzaminów – przypomniała wicepremier.","Zakończyło się nadzwyczajne posiedzenie Prezydium Rady Dialogu Społecznego na temat sytuacji w oświacie. Strona rządowa i centrale związkowe nie doszły do porozumienia. Dalsze negocjacje zaplanowano na 1 kwietnia. Po południu Beata Szydło poinformowała, „jest przerwa, bo związki zawodowe o nią poprosiły”. – ZNP poprosiło o rozmowy z Solidarnością; jest trudna sytuacja, obie centrale nie mogą się między sobą porozumieć – dodała. – Jako strona rządowa mówimy bardzo jasno: chcemy rozmawiać i szukać porozumienia, ale chcemy mieć uzgodnione stanowisko wszystkich central, dlatego, że cały czas jesteśmy w tej perspektywie zagrożenia strajkiem w czasie egzaminów – podkreśliła wicepremier. Dodała, że „strona rządowa musi mieć pewność, że jest dobra wola związków zawodowych, żeby nie było strajków w czasie egzaminów, bo priorytetem są uczniowie”. – Nie możemy prowadzić negocjacji ich kosztem – wskazała. ZNP chce zwiększenia o 1 tys. zł tzw. kwoty bazowej służącej do wyliczania średniego wynagrodzenia nauczycieli. Forum Związków Zawodowych żąda zwiększenia o 1 tys. zł wynagrodzenia zasadniczego nauczycieli na wszystkich stopniach awansu zawodowego. Sekcja Krajowa Oświaty i Wychowania NSZZ „Solidarność” domagała się natomiast wcześniej podwyżki o 15 proc. jeszcze w tym roku, a później poinformowała, że żąda m.in. podniesienia płac w oświacie, podobnie jak w resortach mundurowych, czyli nie mniej niż 650 zł od stycznia tego roku i kolejnych 15 proc. od stycznia 2020 r. do wynagrodzenia zasadniczego bez względu na stopień awansu zawodowego nauczyciela. Od 11 marca w budynku kuratorium oświaty w Krakowie akcję okupacyjną prowadzą nauczyciele z sekcji oświatowej „Solidarności”. W czwartek szef Sekcji Krajowej Oświaty i Wychowania NSZZ „Solidarność” Ryszard Proksa poinformował, że jeżeli postulaty pracowników oświaty nie zostaną uwzględnione przez rząd, to w poniedziałek przedstawiciele „Solidarności” rozpoczną protest głodowy. Decyzja o proteście głodowym zapadła podczas nadzwyczajnego posiedzenia Sekcji Krajowej Oświaty i Wychowania NSZZ „Solidarność” w Krakowie. Tę formę protestu rozpoczęły trzy osoby. W ramach negocjacji płacowych, które rozpoczęły się w styczniu, minister edukacji narodowej Anna Zalewska zaproponowała nauczycielom przyspieszenie trzeciej z zapowiedzianych pięcioprocentowych podwyżek. Chodzi o trzy podwyżki wynagrodzeń nauczycieli po 5 proc. zapowiedziane w 2017 r. przez ówczesną premier Beatę Szydło. Pierwszą podwyżkę nauczycielom przyznano od kwietnia 2018 r., drugą - od stycznia 2019 r. Trzecią podwyżkę nauczyciele mają otrzymać – zgodnie z projektem nowelizacji ustawy Karta nauczyciela, który trafił na początku marca do konsultacji – we wrześniu 2019 r.; pierwotnie trzecią podwyżkę nauczyciele mieli dostać styczniu 2020 r. Podczas negocjacji minister edukacji zapowiedziała też przyznanie dodatku „na start” nauczycielom stażystom, a dodatku za wyróżniającą się pracę nie tylko nauczycielom dyplomowanym, ale także kontraktowymi i mianowanym.",,
Sawicki o szefie PSL: Nie powinien się chować za plecami Schetyny,"Zachęcam gorąco mojego prezesa, Władysława Kosiniaka-Kamysza, żeby zaczął częściej publicznie występować, nie chować się za plecami byłego partnera koalicyjnego, szefa PO Grzegorza Schetyny – powiedział w środę w Radiu Plus poseł PSL Marek Sawicki, pytany o przyszłych liderów opozycji.","Sawicki na pytanie o wzmożoną aktywność szefa Rady Europejskiej b. premiera Donalda Tuska w polskim życiu politycznym, podkreślił, że wynika ona z braku odpowiednich liderów wśród polityków opozycji. W jego ocenie powinien wykorzystać to prezes PSL Władysław Kosiniak-Kamysz, biorąc bardziej aktywny udział w toczącej się debacie publicznej. – Ja zachęcam gorąco mojego prezesa, Władysława Kosiniaka-Kamysza, żeby zaczął częściej publicznie występować, nie chować się za plecami byłego partnera koalicyjnego Grzegorza Schetyny –  dodał Sawicki. Pytany o wtorkowe przemówienie Donalda Tuska podczas zorganizowanego w ramach Święta Wolności i Solidarności z okazji 30. rocznicy wyborów 4 czerwca 1989 r., Sawicki ocenił, że nie będzie „Andersa Tuska” wracającego do Polski na „białym koniu”. Dodał, że sama przemowa Tuska rozminęła się z jego oczekiwaniami.",,
Polka mistrzynią świata w skoku w dal,"Karolina Kucharczyk zdobyła mistrzostwo świata w skoku w dal w klasie T20 podczas trwających w Dubaju paralekkoatletycznych mistrzostw świata. Jednocześnie wynikiem 6,21 m zawodniczka ustanowiła nowy rekord świata.","Kucharczyk zapewniła sobie złoto już pierwszym skokiem. Wynik 6, 02 m dał jej ogromną przewagę nad pozostałymi zawodniczkami i mogła się skupić na zrealizowaniu swojego celu, czyli pobiciu rekordu świata ustanowionego w zeszłym roku w Berlinie podczas mistrzostw Europy. – Pierwszy skok był stopę sprzed deski, wiedziałam, że będą dalekie skoki. Po drugim było 6,13 m. Tak niedaleko był ten rekord świata. W czwartej próbie 6,11 m, to w piątej mówię sobie: teraz albo nigdy. Próbuję, ile się da. Byłam milimetry przed plasteliną. Wylądowałam ekstra na 6 plus. I jest – powiedziała Kucharczyk. – Dziękuję mojemu trenerowi Bogusławowi Jusiakowi, który spędza ze mną wiele godzin na treningu. Ma tylko mnie, skupia się na mnie. To jest mój drugi ojciec – wyznała zawodniczka.",,
Zmiana lidera największego producenta ropy – przebili Arabię Saudyjską i Rosję,"Stany Zjednoczone, po raz pierwszy od 1973 r. są znów największym producentem ropy naftowej na świecie – poinformowało amerykańskie Ministerstwo Energii. Oparło się na szacunkowych danych o wydobyciu ropy naftowej w USA w tym roku.","Stany Zjednoczone w tym roku, jak podał resort energii, wyprzedziły pod względem wydobycia „płynnego złota” Arabię Saudyjską w lutym, a w lipcu Rosję.Powrót po latach na pierwsze miejsce listy największych producentów ropy naftowej Stany Zjednoczone zawdzięczają przede wszystkim odkryciu bogatych złóż łupkowych w Basenie Permskim (Permian Basin) w zachodnim Teksasie i dzięki postępom technologii wydobycia ropy naftowej metodą szczelinowania hydraulicznego (ang. fracking).Dzięki zastosowaniu tej rewolucyjnej metody produkcja tego surowca w ciągu ostatniego dziesięciolecia wzrosła w Stanach Zjednoczonych więcej niż dwukrotnie. USA produkują 11 mln baryłek ropy naftowej dziennie. Eksperci przewidują, że wydobycie będzie się utrzymywało na poziomie wyższym niż w Rosji i Arabii Saudyjskiej przynajmniej do 2019 r. Do wzrostu produkcji ropy naftowej w USA przyczyniło się także w poważnej mierze zniesienie przez Kongres w 2015 r., po 40 latach obowiązywania, zakazu eksportu tego nośnika energii. Po zniesieniu tego zakazu Stany Zjednoczone stały się poważnym eksporterem ropy naftowej, głównie do Europy, Chin i Ameryki Południowej. USA jednak nadal są importerem ropy naftowej z powodu olbrzymich potrzeb amerykańskiego przemysłu petrochemicznego.Największym producentem ropy naftowej w amerykańskiej federacji jest Teksas. Gdyby ten stan był niepodległym państwem, byłby po Rosji i Arabii Saudyjskiej trzecim największym producentem ropy naftowej na świecie z wydobyciem większym niż w Iraku czy w Iranie.",,
Mosbacher: Porozumienie ws. obecności wojsk USA w Polsce do końca roku,"Negocjacje w sprawie zwiększonej obecności wojsk amerykańskich w Polsce zakończą się zapewne do końca tego roku – twierdzi ambasador USA w Polsce Georgette Mosbacher. – Na pewno powiedziałabym, że do końca tego roku będziemy mieli porozumienie w tej sprawie – powiedziała ambasador w specjalnym wywiadzie dla Polskiego Radia.","Dodała, że w tej sprawie chodzi o długoterminowe zaangażowanie w Polsce, inwestycje w infrastrukturę, szkolenia oraz gotowość operacyjną. – Jesteśmy tutaj na długi czas – zadeklarowała Mosbacher. Amerykańska ambasador podkreślała, że Stany Zjednoczone skupiają się na „trwałej obecności” wojsk amerykańskich na terytorium Polski. Przypomniała, że obecnie w Polsce jest 4,5 tysiąca amerykańskich żołnierzy i choć zmieniają się, pozostają w gotowości. – W każdym momencie jest więc 4,5 tysiąca żołnierzy w Polsce – zauważyła Mosbacher. Zadeklarowała, że USA dążą do zwiększenia swojej obecności.",,
"„Historyczny awans, fantastyczne zwycięstwo”","– Ponownie chłopaki zostawiły na boisku serce, widać było walkę. Wszyscy się cieszymy. To był bardzo trudny mecz – mówił po wygranej na Euro nad Ukrainą  minister sportu Witold Bańka.","Zdaniem ministra sportu to nie było łatwe spotkanie, ale nasi piłkarze poradzili sobie fantastycznie. – Ukraińcy byli zdeterminowani, grali agresywnie, bo chcieli zmazać tę plamę, zagrać o honor, nie udało im się, bo nasi piłkarze walczyli fantastycznie – mówił minister Bańka.",,
Prezydent Duda: wypowiedzi na forum PE nt. Polski były nie do przyjęcia,"– Wypowiedzi, które padały w trakcie debaty w PE nad rezolucją dotycząca Polski, były absolutnie skandaliczne – ocenił prezydent Andrzej Duda. Jego zdaniem absolutnie nie do przyjęcia była wypowiedź szefa liberałów w PE Guya Verhofstadta. – Wstydu nie mają, żeby mówić coś takiego – dodał.","– Wypowiedzi, które padały w trakcie debaty są w moim poczuciu jako prezydenta, a przede wszystkim jako Polaka, absolutnie skandaliczne. Wypowiedź choćby pana przewodniczącego Verhofstadta była absolutnie nie do przyjęcie, jeżeli chodzi o to, co można powiedzieć na temat kraju. Dziwię się, że szczerze mówiąc wstydu nie mają żeby mówić coś takiego, to jest nieprzyzwoite zachowanie – powiedział prezydent w piątek w TVP Info.Verhostadt mówił podczas środowej debaty w PE, że w niedzielę na ulicach Warszawy „odbył się 60-tysięczny marsz faszystów”. – Neonazistów, białych suprematystów. Nie mówię tu o Charlottesville w USA, mówię o tym, co działo się w Warszawie, stolicy Polski. Marsz ten miał miejsce 300 kilometrów od obozu koncentracyjnego Auschwitz-Birkenau. To nie powinno nigdy wydarzyć się w Europie – podkreślił Verhofstadt.Prezydent zapytany, „czym można tłumaczyć atak na Polskę” w PE, odpowiedział, że „w pewnym sensie polityczną rzeczywistością Parlamentu Europejskiego”. – Trzeba pamiętać, że większość w PE ma dzisiaj Platforma Obywatelska i jej koalicjanci, i to oni podjęli tę rezolucję, oni ją przegłosowali – dodał. „Ktoś, kto głosuje przeciwko Polsce, nie ma prawa nazywać się polskim europosłem”  – Ktoś, kto głosuje przeciwko Polsce nie ma prawa się nazywać polskim deputowanym – powiedział prezydent Andrzej Duda odnosząc się do czwartkowego głosowania w Parlamencie Europejskim w sprawie rezolucji na temat praworządności w Polsce.Prezydent był pytany w TVP Info, o to że część europosłów Platformy Obywatelskiej zagłosowała za rezolucją Parlamentu Europejskiego w sprawie praworządności w Polsce.– Czyli głosowało przeciwko Polsce. Sześciu europosłów teoretycznie polskich, a przynajmniej z Polski, głosowało przeciwko Polsce. Ja jestem zaszokowany. Dla mnie ktoś, kto głosuje przeciwko Polsce nie ma prawa się nazywać polskim deputowanym – oświadczył prezydent.– Parlament Europejski jest miejscem debaty. Oczywiście można debatować, można wygłaszać swoje poglądy. Można mieć poglądy krytyczne wobec rządu, ale to nie była krytyka rządu. To była krytyka naszego kraju, to była krytyka w odniesieniu do Polaków, w odniesieniu do społeczeństwa, do jego postawy. To jest coś, czego ja jako parlamentarzysta, jako człowiek i jako prezydent sobie po prostu nie wyobrażam – podkreślił prezydent.",,
Rosyjski dron zestrzelony nad Ukrainą. Latał w pobliżu linii frontu,"Ukraińscy pogranicznicy znaleźli szczątki zestrzelonego drona obserwacyjnego. Jak przekonuje Kijów, urządzenie było wykorzystywane do obserwowania ukraińskich pozycji. Dron został wyprodukowany w Rosji – informuje portal UAtoday.tv.","Nie podano, kto zestrzelił drona. Wideo pokazujące szczątki rozbitej maszyny na łące opublikowała na swoim oficjalnym profilu w serwisie YouTube Służba Graniczna Ukrainy. Widać na nim niewielką maszynę wyposażoną w kamerę. Jak twierdzi UAtoday.tv, dron został wyprodukowany w Rosji, a jego wartość wynosi ok. 2 mln dol. Dron po raz pierwszy był widziany w obwodzie ługańskim na wschodzie Donbasu, ok. 1,5 km od granicy ukriańsko-rosyjskiej. Linia frontu między ukraińskim wojskiem i wspieranymi przez Rosję separatystami przebiega 25 km dalej. Nie jest to pierwszy dowód na użycie zaawansowanych rosyjskich dronów przez separatystów. W maju członkowie ochotniczego batalionu Dniepr poinformowali o zestrzeleniu bezzałogowego samolotu w pobliżu Doniecka.",,
Turcy muszą poczekać. Zniesienie wiz do krajów strefy Schengen na razie nierealne,"Zniesienie wiz do krajów strefy Schengen dla obywateli Turcji nie będzie możliwe przed 1 lipca – oświadczył  turecki minister ds. Unii Europejskiej Omer Celik. Przyznał, że termin do końca czerwca, zawarty w porozumieniu z UE, nie jest realny.","W wywiadzie dla publicznej telewizji holenderskiej NOS Celik przyznał, że termin ten nie zostanie dotrzymany; to pierwsza tego rodzaju deklaracja ze strony Ankary. – Sądzimy jednak, że powinno to nastąpić najszybciej jak to możliwe – dodał minister, który przebywał z wizytą w Hadze.  W maju prezydent Recep Tayyip Erdogan podkreślił, że zniesienie wiz, co jest elementem turecko-unijnego porozumienia mającego na celu powstrzymanie migracji do UE, powinno nastąpić „najpóźniej w październiku”.  Unia i Turcja podpisały w marcu porozumienie, zgodnie z którym migranci, którzy wjechali nielegalnie do Grecji, mają być przetransportowani z tego kraju do Turcji.",,
"Sprawa wypadku drogowego, w którym ucierpiała Beata Szydło, trafi na wokandę","Sprawa Sebastiana K., podejrzanego o nieumyślne spowodowanie wypadku, w którym obrażenia odniosła m.in. ówczesna premier Beata Szydło, trafi na rozprawę – zadecydował oświęcimski sąd rejonowy. Na wnioskowane przez prokuraturę warunkowe umorzenie nie zgodził się bowiem podejrzany.","Do wypadku doszło 10 lutego 2017 r. w Oświęcimiu. Krakowski prokurator okręgowy Rafał Babiński powiedział w sądzie, że zebrany materiał w sprawie uzasadnia wniosek o umorzenie. Jak dodał, choć okoliczności popełnienia czynu nie budzą wątpliwości, to jednak postawa Sebastiana K., który nie był karany, gwarantuje, że będzie on przestrzegał prawa w przyszłości. Na umorzenie sprawy nie zgodził się Sebastian K. wraz z obrońcą Władysławem Pociejem. Po ogłoszeniu postanowienia kierowca seicento uzasadniał, że gdyby się zgodził na propozycję prokuratury, to „brakowałoby w tym wszystkim sprawiedliwości”. – Nie czuję się winny tego wszystkiego. Sąd uzna, kto zawinił – powiedział.Sąd skierował sprawę na rozprawę główną; prokurator musi uzupełnić wniosek o elementy niezbędne dla aktu oskarżenia, czyli m.in. listę świadków i wykaz dowodów do przeprowadzenia. Termin rozpoczęcia procesu nie został wyznaczony. Będzie się toczył przed oświęcimskim sądem. Podejrzany spodziewa się długiego procesuSebastian K. po wyjściu z sali rozpraw powiedział, że spodziewa się długiego procesu, ale jest cierpliwy. – Mam już do tego wszystkiego dystans odpowiedni – dodał. Na pytanie dziennikarzy, czy jest pewny rozstrzygnięcia procesu, odparł, że „raczej tak”. Mec. Władysław Pociej podkreślił, że nigdy nie można powiedzieć: „jestem pewien wyniku procesu”. – Zrobię wszystko, co w mojej mocy, aby wykazać, że winę za to zdarzenie ponosi ktoś inny. Nie wiem kto; nie mówię kto. W szczególności nie ponosi jej mój klient – wskazał. Obrona nie chce umorzeniaAdwokat powiedział, że obrona nie mogła się zgodzić z warunkowym umorzeniem, gdyż oznacza ono „przyjęcie całkowitej winy oskarżonego za czyn, który miał popełnić”. – Tak, jak to cytował pan prokurator: »wina i okoliczności nie budzą wątpliwości«. Wtedy można postępowanie warunkowo umorzyć. W tej sytuacji, w moim przekonaniu, zarówno wina, jak i okoliczności nasuwają jednak graniczne, rażące wątpliwości – podkreślił Pociej. Do wypadku doszło 10 lutego 2017 r. w Oświęcimiu. Policja podała, że rządowa kolumna trzech samochodów, w której jechała ówczesna premier Beata Szydło (jej pojazd znajdował się w środku kolumny – red.) wyprzedzała fiata seicento. Jego 21-letni kierowca przepuścił pierwszy samochód, a następnie zaczął skręcać w lewo i uderzył w auto ówczesnej szefowej rządu, które następnie uderzyło w drzewo.14 lutego zeszłego roku. prokuratorski zarzut nieumyślnego spowodowania wypadku usłyszał Sebastian K. Zagrożony jest ona karą do trzech lat więzienia. Mężczyzna nie przyznał się do winy. W wyniku wypadku poważne obrażenia ciała, utrzymujące się dłużej niż siedem dni, odnieśli Beata Szydło i jeden z funkcjonariuszy BOR – szef ochrony premier. Ówczesna szefowa rządu do 17 lutego przebywała w Wojskowym Instytucie Medycznym w Warszawie. U drugiego funkcjonariusza BOR – kierowcy pojazdu – stwierdzono lżejsze obrażenia. Dwie wersje wypadku28 lutego tego roku prokuratura poinformowała o zakończeniu śledztwa. Jak podawała, w jego toku przyjęto dwie wersje przebiegu wypadku. Jedna zakłada używanie sygnałów świetlnych i dźwiękowych przez pojazdy poruszające się w kolumnie uprzywilejowanej, a druga – używanie wyłącznie sygnałów świetlnych. Śledczy powoływali się na ustalenia biegłych, którzy stwierdzili, że – niezależnie od używania bądź nie sygnałów dźwiękowych przez pojazdy z kolumny uprzywilejowanej – wyłącznym i bezpośrednim sprawcą zdarzenia był kierowca fiata. Według nich nie rozeznał on prawidłowo sytuacji na jezdni. Po zamknięciu śledztwa prokuratura wyłączyła sprawę ewentualnych wykroczeń funkcjonariuszy BOR podczas wypadku i przekazała policji do prowadzenia. Chodziło o podejrzenie przekroczenia dozwolonej prędkości i przekraczania linii ciągłej na jezdni przez funkcjonariuszy BOR, którzy prowadzili pojazdy wchodzące w skład kolumny uprzywilejowanej. 11 lutego br. sprawa ewentualnych wykroczeń uległa przedawnieniu. W połowie marca krakowska prokuratura okręgowa wystąpiła do sądu w Oświęcimiu z wnioskiem o warunkowe umorzenie postępowania. Śledczy chcieli wyznaczenia Sebastianowi K. okresu próby wynoszącego 1 rok. Mężczyzna miałby też zapłacić 1,5 tys. nawiązki. Przed jego rozpoznaniem oświęcimski sąd wystąpił o przekazanie sprawy do Sądu Okręgowego w Krakowie. Wniosek uzasadnił szczególną zawiłością i wagą sprawy. Przeciwko przekazaniu sprawy do Krakowa występowała prokuratura. W czerwcu Sąd Apelacyjny uznał, że nie ma podstaw do przekazania sprawy, ponieważ nie jest ona ani zawiła, ani też nie posiada szczególnej wagi, ponieważ dotyczy nieumyślnego wypadku drogowego. Stwierdził m.in., że dla oceny odpowiedzialności Sebastiana K. stanowisko zajmowane przez pokrzywdzoną Beatę Szydło, ówczesną premier, a obecnie wicepremier, tak w dniu wypadku, jak i teraz, nie ma żadnego znaczenia.",,
"Niedawno, na oczach Putina, protestował na stadionie. Teraz leży sparaliżowany","Piotr Wierziłow, aktywista związany z punkrockową grupą Pussy Riot, w ciężkim stanie trafił do szpitala w Moskwie. Bliscy Rosjanina nie wykluczają, że próbowano go otruć. Portal Bielsat.eu pisze, że mężczyzna we wtorek wieczorem najpierw stracił wzrok i mowę, a potem przestał chodzić. CNN zauważa, że od wczoraj w rosyjskiej telewizji państwowej zapowiadany był wywiad z dwoma Rosjanami podejrzewanymi przez Brytyjczyków o zamach z wykorzystaniem nowiczoka.","15 lipca Wierziłow, były mąż Nadieżdy Tołokonnikowej, razem z trzema innymi aktywistkami ruchu: Weroniką Nikulszyną, Olgą Kuraczową, Olgą Pachtusową, wbiegł na murawę podczas meczu, który obserwował Władimir Putin. Aktywiści ubrani w policyjne mundury chcieli zaprotestować przeciw brutalności służb.  Domagali się wypuszczenia wszystkich rosyjskich więźniów politycznych. Wierziłow jest założycielem i wydawcą Mediazony – portalu punktującego naruszenia praw człowieka w rosyjskich zakładach karnych.  Pravda.ru informuje, że Wierziłow poczuł się źle we wtorek wieczorem, po powrocie z rozprawy sądowej członkiń Pussy Riot. Według Nowej Gazety w wezwanej karetce mężczyzna najpierw zaczął tracić wzrok, potem mowę i równowagę, wreszcie wpadł w stan otępienia, przestał reagować na słowa i poznawać bliskich. Nowiczok i „coming soon”Redaktor naczelna rosyjskiej telewizji RT Margarita Simonjan zapowiedziała w czwartek wyemitowanie wywiadu z Aleksandrem Pietrowem i Rusłanem Boszyrowem. Mężczyźni o tych nazwiskach są podejrzanymi w brytyjskim śledztwie w sprawie ataku na Siergieja Skripala.  Simonjan napisała na portalu społecznościowym, że spędziła środowy wieczór z obu mężczyznami i zapowiedziała opublikowanie materiału słowami „coming soon” (wkrótce).",,
Mazurek o słowach Verhofstadta: Nie ma zgody na dyskredytowanie PiS i naszego lidera,"– Wpis Guya Verhofstadta to „kłamstwo, pomówienie i oszczerstwo wyłącznie po to, żeby zdyskredytować lidera PiS Jarosława Kaczyńskiego i naszą formację; na to zgody nie ma – powiedziała w piątek rzeczniczka PiS Beata Mazurek.","W środę w Parlamencie Europejskim odbyła się debata na temat praworządności w Polsce. Tego samego dnia Verhofstadt, b. premier Belgii, obecnie szef frakcji ALDE (liberałów i demokratów), wyraził pogląd, że Europa ma „piątą kolumnę w swoich szeregach”. „Cheerleaderki (prezydenta Rosji, Władimira) Putina, które chcą zniszczyć Europę i liberalną demokrację od wewnątrz: (francuska polityk, Marine) Le Pen, (holenderski polityk, Geert) Wilders, (brytyjski eurosceptyk, Nigel) Farage, (premier Węgier, Viktor) Orban, (prezes PiS, Jarosław) Kaczyński, (szef włoskiego MSWiA, Matteo) Salvini korzystają z pieniędzy i wywiadu Kremla” – napisał Verhofstadt na Twitterze.Rzeczniczka PiS, odnosząc się do słów szefa ALDE w czwartek wieczorem na Twitterze, podkreśliła, że są one „wierutnym kłamstwem”. „Wszystkie nasze fundusze pochodzą z legalnych i transparentnych źródeł i na pewno nie z Kremla” – oświadczyła. „Panie Verhofstadt, spotkamy się w sądzie!” – dodała Mazurek. W piątek w Sejmie Mazurek powtórzyła, że wpis Verhofstadta jest „skandaliczny, kłamliwy”. – Nasze finanse są transparentne, składamy sprawozdania, do tych sprawozdań nie ma żadnych uwag i dlatego taka, a nie inna moja odpowiedź, że z tym panem spotkamy się w sądzie – powiedziała rzeczniczka PiS.",,
"„Wierzę, że będziecie myśleć o powrocie”. Prezydent spotkał się z australijską Polonią","Chcę podziękować Australii, że po II wojnie światowej, gdy Polska była w komunistycznej niewoli, dom znalazło tutaj tak wielu polskich żołnierzy – powiedział prezydent Andrzej Duda podczas uroczystości w Mauzoleum Pamięci w Melbourne. Jest to miejsce poświęcone żołnierzom z Australii, którzy w ostatnich stu latach walczyli na frontach na całym świecie. Prezydent wyraził również nadzieję, że Polacy mieszkający w tym kraju rozważą powrót.","Uroczystość w mauzoleum w Melbourne poświęcona była australijskim i polskim wojskowym, którzy wspólnie brali udział w bitwie o twierdzę Tobruk w czasie II wojny światowej. W trakcie ceremonii Andrzej Duda złożył wieniec ku czci poległych. W spotkaniu uczestniczyły także lokalne władze oraz australijscy kombatanci i przedstawiciele miejscowych organizacji wojskowych.– To szczególnie znaczące, że możemy dzisiaj wspominać wspaniałe osiągnięcia, wsparcie, koleżeństwo całej naszej brygady, takiej jaką ją znałem. Polscy żołnierze byli wspaniałą częścią naszych struktur wojskowych i są nią także do dziś dnia w różnych częściach Australii – mówił jeden z weteranów bitwy o Tobruk i szef stowarzyszenia „Szczury Tobruku” Bob Semple.Bohaterski symbol– Tamto zwycięstwo w tamtej strasznej bitwie, strasznej, bo przecież były takie sytuacje, kiedy wróg był zaledwie 150 metrów od pozycji naszych żołnierzy. Niemcy prześmiewczo nazwali obrońców Tobruku szczurami Tobruku. Oni kpili, a to określenie stało się bohaterskim symbolem tamtego czasu, tamtej obrony i tamtego zwycięstwa. Chylę dzisiaj czoła przed wszystkimi tymi towarzyszami broni, którzy w tamtej bitwie polegli. Chylę czoła przed wszystkimi australijskimi i polskimi bohaterami, obrońcami Tobruku – mówił w czasie ceremonii prezydent Andrzej Duda.– Chcę podziękować Australii, że po II wojnie światowej, kiedy Polska była w komunistycznej niewoli, dom znalazło tutaj tak wielu polskich żołnierzy walczących w czasie II wojny światowej, także pod Tobrukiem. Dziękuję, żeście ich tutaj przyjęli; dziękuję, że pozwoliliście im tu rozpocząć nowe życie; dziękuję, że uczyniliście wszystko, by czuli się tu w Australii jak w swojej ojczyźnie i że stała się ona drugą obok Polski ojczyzną – mówił prezydent.Andrzej Duda wziął również udział w spotkaniu w Polonią w kościele w Keysborough na przedmieściach Melbourne. Wcześniej para prezydencka uczestniczyła w mszy św. Prezydent podkreślił, że Polska się rozwija, a Polacy są coraz bogatsi. – Wierzę, że przyjeżdżając do Polski, będziecie mogli z satysfakcją na to patrzeć i myśleć o powrocie – powiedział.",,
Dożynki w Spale: prezydent Bronisław Komorowski zasadził Dąb Wolności,"– Wolność, którą możemy się dziś cieszyć, jest plonem zasiewu dokonanego ćwierć wieku temu – mówił w niedzielę podczas święta plonów w Spale prezydent Bronisław Komorowski. – W tym szczególnym roku możemy Dożynki Prezydenckie w Spale przeżywać, jako dożynki całego 25-lecia polskiej wolności – podkreślił.","– Dokonujemy szeregu różnych ocen – mówił prezydent – tego, co przez ten czas zmieniło się w naszym życiu, życiu naszych rodzin i gospodarstw, naszych wsi i gmin. Każdy z nas tę ocenę musi zrobić sam. Ale je jestem przekonany, że gdyby zsumować te oceny, w którą stronę zmiany poszły (...), to suma tych ocen będzie niesłychanie pozytywna – powiedział Komorowski. Dodał, że w tym roku warto oceniać zmiany, które zaszły na polskiej wsi przez ostatnie ćwierćwiecze.  W Roku Rodziny pomagamy małym rodzinnym gospodarstwom rolnym – mówił z kolei minister rolnictwa i rozwoju wsi Marek Sawicki. Minister zachęcał rolników do korzystania z programu pomocowego przygotowanego w Ministerstwie. Przypomniał, że dla małych gospodarstw rolnych przygotowana została premia inwestycyjna  w wysokości 60 tysięcy złotych. Zachęcam, by korzystać z tej premii zespołowo, w kilkanaście gospodarstw. To szansa na inwestycje nawet kilkuset tysięcy złotych - tłumaczył minister rolnictwa. Ministerstwo przygotowało też pomoc dla średnich gospodarstw rolnych. Dopłata ma wynosić średnio około tysiąc złotych do hektara. Premiowane będą gospodarstwa hodujące owce, kozy, bydło, premiowana jest także uprawa roślin wysokobiałkowych. – mówił w Spale minister Sawicki.",,
Anarchiści w katedrze. Przerywali kazanie piosenkami,Około 30 anarchistów wdarło się 6 czerwca do katedry turyńskiej w czasie mszy św. sprawowanej przez miejscowego arcybiskupa Cesare Nosiglię i przerwało jego kazanie okrzykami i śpiewami. Rozrzucali przy tym ulotki wyrażające solidarność z dwiema ich towarzyszkami przebywającymi w więzieniu i prowadzącymi tam strajk głodowy.,"Napastnicy wchodzili do kościoła pojedynczo. Przerywali kazanie śpiewając piosenki. Interweniowała policja. Funkcjonariusze zmusili anarchistów do opuszczenia świątyni.  Ci przedostali się  następnie do Porta Palazzo – północno-zachodniej części historycznego centrum miasta. Próbowali wejść na Rynek Główny, ale zablokowano im przejście. Policja ustaliła tożsamość 25 uczestników zajścia. Postawiono im zarzut „zakłócania czynności religijnych kultu katolickiego”.  Autorzy ulotek rozrzuconych w katedrze żądają m.in. „natychmiastowego zamknięcia oddziału kobiecego o podwyższonym zabezpieczeniu więzienia Aquila” oraz wyprowadzenia „z tego grobu” dwóch ich towarzyszek i wszystkich pozostałych przebywających tam kobiet.  Anarchistom chodzi o Silvię Ruggeri i Annę Beniamino, które od kilku dni prowadzą tam głodówkę, domagając się przeniesienia ich stamtąd i zamknięcia oddziału. Obie kobiety skazano za udział w zamachach terrorystycznych.",,
Już dziś debata kandydatów na prezydenta stolicy. Transmisja Debaty Warszawskiej od 20:30 w TVP Info,"Wybory samorządowe już za 9 dni. Kandydaci spierają się w kampanii o każde słowo, a prawdziwy pojedynek na programy wyborcze będą mogli Państwo zobaczyć już dziś o godz. 20:30 w TVP Info.","12 października w siedzibie TVP przy ul. Woronicza odbędzie się długo wyczekiwana debata kandydatów na prezydenta Warszawy. Transmisja dostępna będzie na kanałach: TVP Info, Polsat News oraz TVN24, start o godzinie 20:30.  Przewidywany czas debaty to 90 minut. Swój udział potwierdzili wszyscy walczący o najwyższy urząd w stolicy. Poniżej przedstawiamy listę uczestników debaty: •Patryk Jaki - KW Prawo i Sprawiedliwość,•Rafał Trzaskowski - KKW Platforma.Nowoczesna Koalicja Obywatelska,•Andrzej Rozenek - KWW SLD Lewica Razem,•Jan Śpiewak - KWW Jana Śpiewaka – Wygra Warszawa,•Jacek Wojciechowicz - KWW Jacka Wojciechowicza Akcja Warszawa,•Janusz Korwin - Mikke - KWW Wolność w Samorządzie,•Justyna Glusman - KWW Miasto Jest Nasze – Ruchy Miejskie,•Jakub Stefaniak - KW Polskie Stronnictwo Ludowe,•Piotr Ikonowicz - KWW Sprawiedliwości Społecznej Piotra Ikonowicza,•Sławomir Antonik - KWW Bezpartyjni Samorządowcy,•Marek Jakubiak - KWW Kukiz'15,•Krystyna Krzekotowska - KW Światowego Kongresu Polaków,•Jan Potocki - KW II Rzeczpospolita Polska,•Paweł Tanajno - KWW Odkorkujemy Warszawę, RIGCz, Tanajno, Hawajska+.Cała debata będzie również tłumaczona na język migowy.",,
Od soboty RODO będzie w pełni obowiązywać w Polsce,Od 4 maja zacznie obowiązywać pakiet zmian legislacyjnych dostosowujący polskie przepisy prawne do wymagań unijnego rozporządzenia o ochronie danych osobowych RODO. Pakiet zmienia 162 polskie akty prawne.,"Dzięki zmianom obywatel będzie m. in. mógł uzyskać szczegółowe informacje o celach przetwarzania jego danych przez instytucje finansowe i sposobie ich wykorzystania; pojawia się prawo do uzyskania wyjaśnienia, na jakiej podstawie bank podjął decyzję o odmowie udzielenia kredytu.  Nowe przepisy uprawniają pacjenta do dostępu do pełnej dokumentacji medycznej – obywatel będzie mógł otrzymać pierwszą kopię dokumentów całkowicie bezpłatnie.  Ustawa zmienia również część zapisów Kodeksu pracy, chroniąc pracowników przed zbędnym w świetle wykonywanych przez nich zadań monitoringiem oraz dając im prawo do odmowy podania informacji, które nie są niezbędne z punktu widzenia określonych w umowie o pracę obowiązków. Obywatel w każdej interakcji z pracodawcą, firmą czy urzędem ma zagwarantowane prawo do informacji o tym, kto jest administratorem jego danych, jakim podmiotom jego dane są powierzane i jaki jest zakres przetwarzania danych.  Z kolei przedsiębiorcy zyskują m.in. ochronę przed tzw. oszustwami na RODO. Dzięki zmianom w Kodeksie karnym próby wyłudzeń czy wymuszenia zamówienia zbędnej usługi związanej z RODO będą traktowane jako groźba bezprawna i tym samym bezwzględnie karane.",,
Skandaliczna grafika krąży po sieci. Udostępnił ją m.in. wicedyrektor Muzeum Warszawy,"W mediach społecznościowych pojawiła się szokująca grafika, która  przedstawia nóż z rękojeścią przypominającą profil twarzy Jarosława Kaczyńskiego. Grafika została udostępniona m.in. przez wicedyrektora Muzeum Warszawy ds. merytorycznych, a wcześniej pracownika Muzeum Powstania Warszawskiego, Jarosława Trybusia. 
Do sprawy odniósł się rzecznik prezydenta Warszawy, który poinformował, że Rafał Trzaskowski spotka się w tej sprawie z dyrekcją muzeum.","Wydaje się, że do wielu osób nie dotarły formułowane po śmierci Pawła Adamowicza apele o powstrzymanie mowy nienawiści. W mediach społecznościowych ukazała się skandaliczna grafika. Przedstawia ona czarny nóż na białym tle. Uwagę przykuwa rękojeść, która przypomina profil twarzy Jarosława Kaczyńskiego.Zdaniem wielu internautów, jest to nawiązanie do zabójstwa prezydenta Gdańska Pawła Adamowicza i przypisywanie odpowiedzialności za to wydarzenie prezesowi PiS.Grafika została udostępniona m.in. wicedyrektora Muzeum Warszawy ds. merytorycznych, a wcześniej pracownika Muzeum Powstania Warszawskiego, Jarosława Trybusia. Urzędnik usunął już obrazek ze swojego konta na Facebooku. PrzeprosinyOstatecznie, dzień po udostępnieniu grafiki, Jarosław Trybuś przeprosił za swoją inicjatywę. „Winien jestem przeprosiny wszystkim, których dotknąć mogła zszerowana przeze mnie wczoraj grafika opublikowana na profilu The Culture of The Poster” - napisał na Facebooku.W niedzielę wieczorem głos w tej sprawie zabrał rzecznik prezydenta Warszawy, Kamil Dąbrowa.– Prezydent stolicy Rafał Trzaskowski wezwał na rozmowę w poniedziałek wicedyrektora Muzeum Warszawy Jarosława Trybusia w związku z jego wpisem na portalu społecznościowym – poinformował w rozmowie z PAP.„Wymagając od innych, wymagamy też od siebie. W instytucjach @warszawa brutalizacja języka debaty publicznej nie pozostanie bez konsekwencji” – dodał rzecznik ratusza we wpisie na Twitterze.",,
Prokuratura chce aresztowania Kamila Durczoka,"Katowicka prokuratura chce aresztowania znanego dziennikarza Kamila Durczoka, podejrzanego o oszustwo i podrobienie weksla. Wniosek w tej sprawie jeszcze we wtorek trafi do sądu.","– Z uwagi na treść wyjaśnień, które zdaniem prokuratora wymagają zweryfikowania, a również z uwagi na grożącą surową karę za czyn zarzucany podejrzanemu, który stanowi samoistną przesłankę do stosowania środków zapobiegawczych, prokurator zdecydował się skierować wniosek o zastosowanie tymczasowego aresztowania – powiedziała dziennikarzom rzeczniczka Prokuratury Regionalnej w Katowicach Agnieszka Wichary po przesłuchaniu podejrzanego.Jak dodała, wniosek o aresztowanie Durczoka na trzy miesiące ma trafić do katowickiego sądu jeszcze we wtorek. Prokuratura nie odpowiada na pytanie, w jaki sposób Durczok  ustosunkował się do zarzutów. Wichary nie chciała odnieść się do podanych w mediach informacji, że Durczok przyznał się do winy. – Z uwagi na dobro śledztwa, jesteśmy przed posiedzeniem przed sądem, nie mogę tego ujawnić – oświadczyła prokurator. Dziennikarz został zatrzymany w poniedziałek przez Centralne Biuro Śledcze Policji. Jego przesłuchanie, które rozpoczęło się w poniedziałek wieczorem, we wtorek od rana było kontynuowane. Zakończyło się późnym popołudniem, Durczok został wyprowadzony z gmachu prokuratury przez policjantów. Prok. Wichary uściśliła w poniedziałek, że weksel został podpisany w 2008 r., natomiast później, w 2011 r., podpisany został „kolejny dokument, który weryfikował konieczność poddania się egzekucji, a który był wymagany przez bank dla zabezpieczenia kredytu”. – Także ten zarzut dotyczy okresu 2008-2011 – wskazała prokurator. – Tam faktycznie jest jeszcze jeden weksel, natomiast na chwilę obecną otrzymana w ostatnich dniach opinia z zakresu pisma ręcznego pozwoliła nam na przedstawienie zarzutu dotyczącego weksla na kwotę 3 mln zł – wyjaśniła. – Zawiadomienie dotyczy dwóch weksli, ale z uwagi na konieczność wykonania jeszcze kolejnych czynności procesowych, które będą polegały przede wszystkim na zweryfikowaniu osoby, która dokonała podpisu za poręczyciela na tym wekslu, dlatego na dzień dzisiejszy materiały dowodowe pozwoliły na przedstawienie zarzutu dotyczącego tylko weksla na kwotę 3 mln zł – uściśliła prok. Wichary. Dodała, że zarzucane Kamilowi Durczokowi przestępstwo to zbrodnia przeciwko środkom płatniczym. Zgodnie z kodeksem karnym przestępstwo z artykułu 310 par. 1 kodeksu karnego, dotyczące m.in. podrobienia papieru wartościowego, jakim jest weksel, „podlega karze pozbawienia wolności na czas nie krótszy od lat 5 albo karze 25 lat pozbawienia wolności”. Poprzednio dziennikarz został zatrzymany pod koniec lipca br. Na drodze krajowej nr 1 pod Piotrkowem Trybunalskim, Kamil Durczok uczestniczył w kolizji na remontowanym odcinku trasy. Jak się okazało, prowadząc samochód miał 2,6 promila alkoholu w wydychanym powietrzu. Trafił do policyjnej izby zatrzymań. Po wytrzeźwieniu został przewieziony do piotrkowskiej prokuratury rejonowej, gdzie usłyszał dwa zarzuty: sprowadzenia bezpośredniego niebezpieczeństwa katastrofy w ruchu lądowym, którego dopuściła się osoba będąca w stanie nietrzeźwości, oraz kierowania pojazdem w stanie nietrzeźwości. Za takie przestępstwa grozi nawet 12 lat więzienia. Mężczyzna przyznał się tylko do jazdy pod wpływem alkoholu, co jest zagrożone karą dwóch lat pozbawienia wolności. Prokuratura rejonowa skierowała wtedy do sądu wniosek o aresztowanie podejrzanego, ale sąd nie przychylił się do tego i zastosował wobec dziennikarza poręczenie majątkowe, dozór policyjny i zakaz opuszczania kraju. Zażalenie od tej decyzji złożyła do sądu II instancji Prokuratura Okręgowa w Piotrkowie Trybunalskim, która przejęła śledztwo. Sąd Okręgowy podtrzymał decyzję sądu I instancji. Zmienił natomiast wysokość poręczenia – kwotę 15 tys. zł podwyższył do 100 tys. zł.",,
„Pomnikowi smoleńskiemu wciąż brakuje najważniejszej części. Miasto nie chce o tym słyszeć”,"– Dla mnie katastrofą na wielką skalę było to, co się stało potem. To bezczeszczenie, te nasyłane bojówki, te krzyże z „Lecha”. Okazało się, że bardzo wielu ludzi zginęło w sferze mentalnej. Ten pomnik miał być poświęcony katastrofie, ale i temu, co się stało po niej – wspomina w rozmowie z portalem tvp.info Jerzy Kalina, światowej sławy artysta, autor pomnika smoleńskiego w Warszawie.","Minął rok od odsłonięcia pomnika smoleńskiego, ale przyznał pan niedawno, że ciągle nie jest on dokończony. Czego mu brakuje i dlaczego?  Pomnikowi brakuje najważniejszej części, znajdującej się pod powierzchnią placu. Nie mógł być dokończony, bo powstawał pod presją, przy tak zwanej przeciąganej linie - albo oni nas, albo my ich. Nie było żadnego dialogu. Czegoś, co powinno być zawsze. Sprawy polityczne, partyjne odkłada się w takich przypadkach. To jest stan takiego lekceważenia i pogardy dla artystów. To też robienie celowych uników, żeby ten pomnik nie powstał w Warszawie. To jest dalszy ciąg eskalacji, która nastąpiła przed Pałacem Prezydenckim po katastrofie i trwa do dzisiaj. Jak więc ten pomnik miał wyglądać? Im głębiej, tym ważniejsze znaczenie. Pod powierzchnią miał być dół ekshumacyjny, a w nim wydłubanych 96 niszy, z których bije światło przez cały czas. Nie tylko wieczorem. One palą się wiecznym światłem dzień i noc. Nad tym jest szkło, szyba, po której chodzimy, okalająca trap samolotu. Szkło, jako coś kruchego, symbolizuje naszą drogę nad przepaścią. Od początku wiedziałem, że to nie jest pomnik „na postawienie”, tylko on musi z czegoś wyrastać, z jakiejś tajemnicy. Bo my przecież cały czas czekamy, że musi być ujawniona jakaś tajemnica, a w każdym razie coś, co jest niedopowiedziane. W tej wersji jest tam również zastygły czerwony dywan i oryginalny krzyż katyński, ten z Krakowskiego Przedmieścia. Dla mnie ten pomnik miał być znakiem samej katastrofy, ale i tego, co się stało po niej.  Co dokładnie ma pan na myśli? Dla mnie katastrofą na wielką skalę było właśnie to, co się stało potem. To bezczeszczenie, te nasyłane bojówki i prowokatorzy, te krzyże z „Lecha” [zrobione z puszek po piwie - przyp. red.], ekscesy różnego rodzaju. Nikt nie zginął przed Pałacem Prezydenckim, ale okazało się, że bardzo wielu ludzi zginęło w sferze mentalnej. Jak można było przyjść w to miejsce i tak reagować... Komuna zrobiła w nas spustoszenie, jeśli chodzi o stosunek do przeszłości i w ogóle do wartości. Mamy złogi z tamtego czasu, i to się nie da wypłukać. Nie spodziewałem się jednak, że to jest w takim rozmiarze. Tu się wydarzyły jakieś potworne, złe i chamskie igrzyska. Rozmawiał pan z władzami miasta na temat dokończenia pomnika? Oni dobrze wiedzą, że to jest niedokończone. Ale w tym miejscu występuje dwuwładza. To, co na placu należy do wojewody, to, co pod placem, czyli media, jak np. prąd, do miasta. Miasto i opozycja totalna nie chciała nawet podejmować rozmów, by tam stanął taki pomnik. Tu nie chodzi o formę. Po prostu uznali, że został postawiony pomnik na cmentarzu, więc po co z drugim wychodzić w miasto. Nie ma jednak żadnego szlaku turystycznego, który prowadziłby przez ten cmentarz. Proponowali też pętle autobusu przy Trębackiej, odsuniętej od ciągu komunikacyjnego. Co do miejsca było wiele zastrzeżeń, ale forma miała zwolenników nawet po drugiej stronie. Tak, „Gazeta Wyborcza” po raz pierwszy od dziesięcioleci napisała o mnie dobrą recenzję. Chwalono, że pomnik  jest wyciszony, że nie ma w nim drastyczności, ma formę kontemplacyjną, ot, usiądziesz na ławce obok i  jakoś to wszystko w bólu przejdzie. Byle nie na placu, bo tam jest Grób Nieznanego Żołnierza, bezpośrednie nawiązanie do wojny i wszystkiego, co nas złego spotkało, i na tym poziomie nie chcieli stawiać „Smoleńska”. Rafał Trzaskowski, prezydent Warszawy, zapowiedział przed wyborami, że chciałby zorganizować referendum w sprawie dalszych losów pomnika. Zaznaczył, że może nie zrobi tego od razu, ale jakiś czas po objęciu rządów. Przykro mi to mówić, ale żeby zostać prezydentem miasta o takiej historii, trzeba mieć naprawdę więcej w głowie. Kandydatem nie może być młodzian, który mógłby zostać prezydentem, bo ze względów politycznych może wygrać w wyborach. Co on przeczytał, co on przeżył, jaki ma dorobek? To jest niepoważne. To żaden mąż stanu i nie stanie się nim, bo już się przyzwyczaił do podejmowania decyzji koniunkturalnych. Zapowiedział, że rozbierzemy czy przeniesiemy pomnik. Jeżeli ktoś tak mówi, to znaczy, że kupczy, a nie poważnie zastanawia się, co zrobić. Żadnej poważnej debaty, mówi jedynie do ludzi, którzy myślą podobnie jak on sam.   Nie ma zresztą w ogóle szerszych dyskusji. Centrum Warszawy nie jest wciąż zaprojektowane. Nie ma nowych projektów Centrum Sztuki Współczesnej. O centrum Warszawy stanowi w dalszym ciągu symbol imperium Związku Radzieckiego i panowania nad nami. To trzeba zdołować, wyrzucić w diabły. To jest piętno, złe piętno. Problem pomnika smoleńskiego jest drobiną w porównaniu z nieuporządkowaniem sprawy Pałacu Kultury i Nauki. To jest w dalszym ciągu dar Stalina, który przypomina wszystkim, że „my wciąż tu jesteśmy”. Pomnik smoleński dopowiada: „Może i jesteście, ale też macie dużo na sumieniu”. Sztuka, pana zdaniem, powinna prowokować? To nieprawda. Jest wiele dzieł kontemplujących, które nie potrzebują prowokacji. Czy  prowokujący jest Pieter de Hooch albo czy Bruegel jest prowokujący? Niech mi pan pokaże choć jeden obraz, w którym oni prowokują w sposób dosłowny i głupi. Co zatem myśli pan o jednym z najgłośniejszych spektakli ostatnich lat, „Klątwie” Olivera Frljicia?.  Jestem osobą wierzącą, ale też często wątpiącą. Jednak nigdy bym się nie posłużył takimi prymitywnymi elementami w spektaklu, a sam też robiłem spektakl pt. „Pielgrzymi i tułacze”. W „Klątwie” są jednak takie numerasy, że gdyby polski artysta sięgnął do podobnej symboliki i zrobił to w odniesieniu do islamu, to jego łeb znaleźliby w Wiśle albo w śmietniku. Sztuka powinna więc mieć jakieś granice?  Są granice złej formy, która jest wulgarna, prymitywna i niegodna miejsca, jakim jest teatr. Nie idę tam po to, żeby znajdować sentencje i rysunki, jakie mogę zobaczyć w szaletach. Dlaczego mam przenosić ten poziom szaletowy na sceny teatru? Po co?  Może podejście do sztuki się zmienia? Niedawno krytyk teatralny, obecnie poseł Nowoczesnej Krzysztof Mieszkowski, powiedział, że nie ma nic złego w skakaniu na hulajnodze po pomniku smoleńskim, a scenę  z „Klątwy”, w której aktorka mówi o zbiórce pieniędzy na zabójcę Kaczyńskiego, nazywa dowcipną.Sztuka to świat zmysłów, wrażliwości. A taka krytyka sztuki jest zbełtana z pozorami intelektualnymi wystąpień, manifestów w obronie sztuki i wolności. To jest po prostu magiel, podany w taki sposób, by nabić pianę dużej wartości, ale to zawsze będzie tylko piana, która siada i odpływa. To okolicznościowa walka, kto kogo bardziej przegada, przekrzyczy, zdowcipkuje, wyszydzi, określi i skreśli.",,
Palikot: nowa partia 6 października,"„Ludzie oczekują na powstanie nowej
partii i taka partia powstanie 6 października” - mówił w
Białymstoku Janusz Palikot. Poinformował, że w przyszłym
tygodniu odbędzie serię spotkań związanych z tą inicjatywą,
także spotkanie z Wandą Nowicką.","Przed spotkaniem z podlaskimi działaczami Ruchu Palikotalider ugrupowania mówił, że zaplanowane są rozmowy zMarkiem Siwcem i stowarzyszeniem Europa Plus, JanemCedzyńskim i Racją Polskiej Lewicy, potem także z UniąLewicy. W czwartek ma dojść do spotkania z wicemarszałekSejmu Wandą Nowicką, która poinformowała, że zakładastowarzyszenie ""Równość i nowoczesność"".Palikot powiedział, że wciąż nie wieostatecznie, jak nowe ugrupowanie powinno się nazywać.– Siedzę w tym teraz po uszy, bo badam na różnych fokusachnazwy. Proces trwa i dopiero pod koniec przyszłego tygodnia,w piątek-sobotę, będę miał swoich faworytów –  mówiłPalikot, ale zastrzegł, że te propozycje przedstawi dopiero nanadzwyczajnym zjeździe delegatów RP, które odbędzie się od 5 do 6 października.Dodał, że nie oczekuje od b. prezydenta AleksandraKwaśniewskiego intensywniejszej działalności na rzecz nowejpartii, poza jej „wspieraniem, rekomendowaniem, budowanialisty do PE"". – Nie oczekuję od niego operacyjnegozaangażowania (...). Zarząd nowej partii, która powstanie, musiudowodnić, że sam z siebie jest w stanie przekonać opiniępubliczną do tego przedsięwzięcia –  uważa Palikot.",,
Masowe ewakuacje w Australii. Groźba ekstremalnych temperatur i silnego wiatru,"Australijskie władze wezwały do kolejnych masowych ewakuacji. Wszystko z powodu prognoz, które mówią o ekstremalnych temperaturach oraz silnym wietrze podczas weekendu. Może to spowodować, że gigantyczne pożary lasów znów będą się szybko rozprzestrzeniać.","Apele o ewakuację pojawiły się w australijskim stanie Wiktoria, jednym z dwóch najbardziej dotkniętych żywiołem. Premier tego stanu powiedział w przemówieniu telewizyjnym, że dla wielu osób ewakuacja będzie jedynym sposobem, by ocalić życie.Wśród osób, którym nakazano ponowną ewakuację są mieszkańcy miasteczka Mallacoota. W ostatnich dniach, aby uciec od ognia utknęli oni na miejscowych plażach po czym zdążyli już wrócić do swoich domów.Z kolei władze Nowej Południowej Walii zapowiedziały milion dolarów australijskich na pomoc dla osób poszkodowanych w pożarach. – To środki na odbudowę, zwłaszcza infrastruktury wśród lokalnych społeczności – deklarowała premier stanu Gladys Berejiklian. Z kolei australijski premier przekazał 2 mln dolarów dla utworzonej właśnie rządowej agencji, która ma zająć się odbudową zniszczonych terenów.",,
"Papież: Brońmy życia nienarodzonych, ubogich, opuszczonych i chorych","Papież Franciszek powiedział, że należy bronić świętości życia w każdym jego przejawie – życia nienarodzonych, ubogich, opuszczonych i chorych. Franciszek przyjął na audiencji uczestników Zgromadzenia Ogólnego Papieskiej Akademii Życia.","Papież w przemówieniu opublikowanym przez Watykańskie Biuro Prasowe napiętnował aborcję, eutanazję, handel ludźmi i współczesne formy niewolnictwa. Jak powiedział, te negatywne zjawiska wynikają z błędnego przekonania, że narodziny są dziełem przypadku, a śmierć pogrąża nas w nicości. Podkreślił, że gdy z naszego horyzontu znika bliźni, interesujemy się wyłącznie sobą i konsumpcja staje się najwyższym dobrem. Franciszek mówił o rozprzestrzeniającym się wirusie narcyzmu, który czyni z ludzi „niewolników lustra”, ludzi ślepych na prawdziwe wartości życia. Dodał, że życie jest darem, który należy przyjąć i wykorzystać, służąc innym. Zaznaczył, że bioetyka powinna bazować na przekonaniu o centralnym znaczeniu godności osoby ludzkiej.",,
Jest ugoda  Miller – Ziobro,"Proces, który Leszek Miller wytoczył Zbigniewowi Ziobrze zakończył się ugodą. Były premier pozwał b. ministra sprawiedliwości za wypowiedź z 2007 r., w której ten stwierdził, że Miller „zadeptywał” miejsce zabójstwa Marka Papały i jest odpowiedzialny za „ucieczkę” z Polski Edwarda Mazura.","Sprawa Miller – Ziobro została umorzona przez Sąd Okręgowy w Warszawie, wobec zawarcia ugody, na mocy której b. premier cofnął powództwo. Zbigniew Ziobro oświadczył, że nigdy nie zarzucał Millerowi „umyślnego i celowego” zadeptywania miejsca zbrodni. Dodał także, że wyraża ubolewanie, jeśli Miller odniósł takie wrażenie. Jednocześnie Ziobro oświadczył, że nigdy nie zarzucał Leszkowi Millerowi innej, niż przypisywana politykom odpowiedzialności za fakt, iż Mazur uciekł z kraju. Były premier pozwał Ziobrę – ówczesnego ministra w rządzie PiS za jego wypowiedź z lipca 2007 r., gdy amerykański sąd nie zgodził się na ekstradycję Mazura, podejrzanego o zlecenie zabójstwa Marka Papały. Ziobro powiedział wtedy, że SLD się z tego cieszy i że Miller „zadeptywał” miejsce zbrodni, a jego rząd nie robił nic, by sprowadzić podejrzanego do Polski. Po zapowiedzi procesu przez Millera, Ziobro odpowiedział, że jest on „osobiście politycznie odpowiedzialny za umożliwienie ucieczki Edwarda Mazura z Polski” w 2002 r. Były szef rządu zaprzeczył słowom Ziobry, od którego zażądał przeprosin i wpłaty 30 tys. zł na cel społeczny.",,
Europejska organizacja krytykuje Dom Historii Europejskiej. „Przedstawia neomarksistowskie interpretacje historyczne”,Platforma Europejskiej Pamięci i Sumienia opracowała raport dotyczący działalności Domu Historii Europejskiej. Wskazuje na „wyraźne ideologiczne przechyły w stronę marksizmu” w wystawie stałej. Raport zostanie zaprezentowany publicznie w najbliższych tygodniach w Brukseli.,"Wicedyrektor Muzeum Powstania Warszawskiego dr. Paweł Ukielski przekazał, że organizacja Platforma Europejskiej Pamięci i Sumienia, w której władzach zasiada, dopatrzyła się „poważnych niedociągnięć” oraz „błędnych interpretacji historycznych, zwłaszcza w odniesieniu do wartości europejskich i historii zimnej wojny” w ekspozycjach i treściach przedstawianych przez Dom Historii Europejskiej z siedzibą w Brukseli.Muzeum Dom Historii Europejskiej (House of European History) powstało z inicjatywy Parlamentu Europejskiego. Ekspozycja stała Domu Historii Europejskiej przedstawia zarys historii naszego kontynentu. Koncentruje się na historii Europy w XX wieku i historii integracji europejskiej, przy jednoczesnym uwzględnieniu najważniejszych procesów historycznych wcześniejszych epok. Ekspozycje są dostępne we wszystkich 24 językach urzędowych Unii Europejskiej, a wstęp na nie jest darmowy.„To zawstydzające”Raport powstał po tym, jak dr. Ukielski odwiedził Dom Historii Europejskiej w sierpniu. – To naprawdę zawstydzające, że w roku setnej rocznicy bolszewickiego zamachu stanu w Rosji otwarto wystawę z tak neomarksistowskim przesłaniem w samym sercu demokratycznej, wolnej Europy. To obraźliwe dla dziesiątek milionów ludzi, którzy utracili życie z powodu nieludzkiego, totalitarnego reżimu – zaznaczył po wizycie w Brukseli. Prof. Gliński oburzony wystawąWcześniej swoje wyraźne zastrzeżenia wyraził minister kultury i dziedzictwa narodowego Piotr Gliński. „Wystawa w Domu Historii Europejskiej w Brukseli narusza w kwestiach fundamentalnych prawdę historyczną oraz pomija wiele istotnych faktów historycznych” – napisał w liście do szefa PE Antonio Tajaniego wicepremier.W liście skierowanym do szefa PE Gliński napisał, że jest „zaniepokojony narracją wystawy prezentowanej przez Dom Historii Europejskiej w Brukseli, niezwykle ważną dla wspólnej Europy placówkę, która powstała z inicjatywy Parlamentu Europejskiego”.Wicepremier podkreślił zarazem, że jego głos nie jest „wyłącznie jednostronnym głosem z Polski i dotyczy większości wątków tematycznych wystawy, również tych niezwiązanych z Polską i Europą Środkową. Narracja wystawy Domu Historii Europy zawiera podstawowe błędy w odniesieniu do wszystkich narodów Europy i jej wartości uniwersalnych”.",,
Koalicjanci PO nie wykluczają swoich kandydatów w wyborach prezydenckich,"Wszystkie cztery partie Koalicji Obywatelskiej (PO, Nowoczesna, Inicjatywa Polska, Zieloni) nie wykluczają wystawienia własnych kandydatów w wyborach prezydenckich. Wiceprezes PO Borys Budka zapowiedział, że będzie przekonywał koalicjantów do poparcia kandydata jego ugrupowania.","W sobotę w Sejmie obradować ma Rada Krajowa Inicjatywy Polska, z którą, obok Nowoczesnej i Zielonych, Platforma Obywatelska współtworzy Koalicję Obywatelską. Tematem spotkania mają być m.in. przyszłoroczne wybory prezydenckie. Inicjatywa Polska rozważa wystawienie własnej kandydatki w przyszłorocznych wyborach prezydenckich – liderki partii Barbary Nowackiej.– Ja będę przekonywał nasze koleżanki i kolegów do poparcia kandydata czy kandydatki Platformy Obywatelskiej. Te rozmowy przed nami, bardzo cenię współpracę w ramach klubu parlamentarnego i wierzę, że ta dobra współpraca klubowa przełoży się również na bardzo dobrą współpracę partyjną – zapowiedział Borys Budka z PO.Była szefowa Nowoczesnej Katarzyna Lubnauer zapowiedziała, że jej ugrupowanie jest tuż przed radą krajową, gdzie zapadnie decyzja o wystawieniu własnego kandydata. – Mamy rzeczywiście uchwałę związaną z konwencją dotyczącą formy wyboru i poparcia kandydata na prezydenta przez Nowoczesną – wyjaśniła. Małgorzata Tracz z Zielonych potwierdziła, że wewnątrz jej ugrupowania trwa na ten temat dyskusja. – Nie wykluczamy wystawienia własnego kandydata bądź kandydatki na prezydenta. 18-19 stycznia we Wrocławiu mamy kongres wyborczy, który wybierze nowe władze, a także zdecyduje o krokach do podjęcia w kwestii wyborów prezydenckich – poinformowała Tracz.Liderka iPL Barbara Nowacka podkreśliła, że Koalicja Obywatelska to cztery niezależne partie, które będą podejmować niezależne decyzje. – W PO trwa debata, ale u nas (iPL) też trwa debata i 7 grudnia iPL będzie też rozmawiać o planach politycznych, w tym - także o wyborach prezydenckich – zapowiedziała Nowacka.",,
Dziecięcy chór i skandal w Niemczech. „Moja babcia jest starą świnią ekologiczną” [WIDEO],"Niemiecka publiczna stacja radiowo-telewizyjna Westdeutscher Rundfunk (WDR) opublikowała piosenkę chóru dziecięcego. Dzieci śpiewały o babci, która nie prowadzi „ekologicznego” trybu życia. – Moja babcia to stara świnia ekologiczna – brzmiały wersy piosenki. Po tym, jak w mediach społecznościowych wybuchła afera, krytykująca stację za takie treści, WDR zdecydowała o usunięciu materiału.","Chór dziecięcy wykonywał przeróbkę znanej piosenki. – Moja babcia jeździ motocyklem w kurniku. To tysiąc litrów benzyny każdego miesiąca. Moja babcia jest starą świnią ekologiczną. Moja babcia jeździ SUV-em do lekarza i przejeżdża dwie babcie z chodzikiem – śpiewają dzieci.  W kolejnej zwrotce: „Moja babcia codziennie smaży kotlety z mięsa z dyskontu, które nie kosztuje prawie nic. Moja babcia to stara świnia ekologiczna”.   Na koniec utworu dzieci śpiewają słowa znanej aktywistki przeciwko zmianom klimatycznym nastoletniej Grety Thunberg: „Nie darujemy ci tego”.   Po wyemitowaniu utworu w niemieckiej WDR w mediach społecznościowych wybuchła gigantyczna afera. Skrytykowano, że tym przekazem media chcą nastawić dzieci przeciwko starszym pokoleniom. Piosenka wywoła tak dużą dyskusję w mediach społecznościowych, że odnoszące się do niej hasztagi #Umweltsau #Staire #kinderchor są na trzech pierwszych miejscach w trendach niemieckiego Twittera.  Świnia w języku niemieckim jest wyjątkowo obraźliwym sformułowaniem. Po protestach nadawca usunął wideo.",,
"„Zawieszony parlament”. Co się dzieje, kiedy nikt nie wygrywa wyborów?","Żadna partia nie uzyskała większości w brytyjskim parlamencie.  Nie powiódł się plan premier Theresy May polegający na rozpisaniu wyborów w celu zwiększenia liczby mandatów dla swej partii przed negocjacjami związanymi z Brexitem. Stało się odwrotnie – prawica utraciła większość, a zyskała lewica. Theresa May najprawdopodobniej utworzy rząd razem partią unionistyczną Północnej Irlandii. Są jednak jeszcze inne rozwiązania.","Brytyjczycy wybierali w czwartek 650 posłów na pięcioletnią kadencję Izby Gmin. Torysi mają pewne 317 mandatów - do samodzielnego sformowania rządu potrzebowaliby 326, a wyniki nie spłynęły jeszcze tylko z 2 okręgów. Laburzyści mają pewne 261 miejsc w parlamencie, szkoccy narodowcy 35, liberalni demokraci 12, a pozostałe ugrupowania 23. Powstał więc sytuacja zwana „zawieszonym parlamentem”.  Co to jest „zawieszony parlament” ? Sytuację, w której jedna partia nie dysponuje większością mandatów w Izbie Gmin – to znaczy nie ma ich więcej aniżeli łącznie wszystkie pozostałe – najczęściej nazywa się w Wielkiej Brytanii „zawieszonym parlamentem” (hung parliament).  Po II wojnie światowej było tak między innymi w w 1974 r. oraz  2010 r., a wcześniej w latach: 1847, 1885, 1892, 1910. Kto na razie będzie premierem?  Theresa May. Przyjęło się, że w sytuacji, gdy dojdzie do powstania zawieszonego parlamentu, ustępujący premier pozostaje na stanowisku – i nadal mieszka przy Downing Street – do czasu, aż zostanie ustalone, kto utworzy nowy rząd. Tradycja mówi, że pierwsza próba uformowania nowego rządu należy do obecnie rządzących – w tym przypadku torysów.  Czy partia z największą liczbą posłów utworzy kolejny rząd? Niekoniecznie. Partia z największą liczbą posłów jest zwykle określana jako zwycięzca wyborów, a jej lider prawie zawsze jest premierem.  Nie musi się to jednak wydarzać w przypadku nierozstrzygniętego wyniku, Z jakim mamy teraz do czynienia.  Możliwa jest zaś sytuacja, że rząd będzie tworzyło drugie ugrupowanie wraz koalicjantami.   Czy premier May musi ustąpić?  Nie musi. Jeśli wybory nie przyniosą jednoznacznego rozstrzygnięcia, wówczas premier nie jest zobowiązany do niezwłocznego ustąpienia. Po nierozstrzygniętych wyborach szef rządu może pozostać na stanowisku, jako że tylko jednoznaczna wyborcza porażka, oznaczająca zdobycie większości mandatów przez opozycję, zobowiązuje go do natychmiastowego ustąpienia. Jeżeli opozycja nie zdobyła większości w parlamencie należy uznać, że premier nadal cieszy się jego zaufaniem. Co może zrobić Theresa May? Jeżeli wybory nie przyniosą jednoznacznego rozstrzygnięcia dotychczasowy premier ma trzy możliwości: a) ustąpić niezwłocznie  b) poszukać możliwości poparcia ze strony mniejszych partii c) pozostając na stanowisku zdecydować się na kierowanie rządem mniejszościowym i skonfrontowanie parlamentu. Theresa May utworzy rząd? Po południu uda się do Pałacu Buckingham, aby prosić królową Elżbietę II o formalne pozwolenie na próbę zbudowania gabinetu.We wczorajszych wyborach konserwatyści stracili parlamentarną większość. Komentatorzy oceniają, że aby rządzić dalej, prawica musi się sprzymierzyć z partią unionistyczną Północnej Irlandii, która wprowadziła do Izby Gmin 10 posłów.O dymisję Theresy May zaapelował lider lewicy Jeremy Corbyn, którego Partia Pracy zwiększyła liczbę mandatów, choć wciąż pozostaje na drugim miejscu.Komentatorzy są zgodni, że obecnie pozycja Theresy May jest osłabiona. Ogłosiła bowiem przedterminowe wybory, aby zwiększyć swoje zaplecze parlamentarne. Sondaże początkowo sugerowały, że prawica uzyska więcej mandatów.",,
101 lat temu przekazano Józefowi Piłsudskiemu władzę wojskową,"101 lat temu, 11 listopada 1918 r., Rada Regencyjna przekazała Józefowi Piłsudskiemu władzę wojskową i naczelne dowództwo podległych jej wojsk polskich. Tego samego dnia Niemcy podpisały zawieszenie broni kończące I wojnę światową. Po ponad 120 latach Polska odzyskiwała niepodległość.","Na przełomie października i listopada 1918 r. wobec rozpadu monarchii austro-węgierskiej i zapowiedzi bliskiej klęski Niemiec Polacy coraz wyraźniej odczuwali, że odbudowa niepodległego państwa polskiego jest bliska. Sytuacja międzynarodowa była dla Polski wyjątkowo korzystna. Cztery lata wcześniej w chwili wybuchu I wojny światowej Polacy mogli jedynie pomarzyć o tym, że w momencie jej zakończenia wszystkie trzy państwa zaborcze będą właściwie bezsilne. Szansy danej przez historię Polacy nie zmarnowali i aktywnie przystąpili do przejmowania władzy na ziemiach polskich okupowanych przez państwa centralne. W Cieszynie już od 19 października 1918 r. działała i sprawowała funkcje rządowe Rada Narodowa Księstwa Cieszyńskiego pod przewodnictwem księdza Józefa Londzina. 28 października 1918 r. w Krakowie posłowie polscy do parlamentu austriackiego powołali Polską Komisję Likwidacyjną, która dwa dni później przejęła władzę w Galicji. Na jej czele stanął Wincenty Witos, przywódca PSL „Piast”. 31 października rozpoczęto przejmowanie władzy w okupowanej przez Austro-Węgry części Królestwa. W nocy z 6 na 7 listopada w zajętym kilka dni wcześniej Lublinie powołano Tymczasowy Rząd Ludowy Republiki Polskiej, którego premierem został Ignacy Daszyński, przywódca galicyjskich socjalistów.        Droga do niepodległości   W Warszawie od września 1917 r. działała powołana przez Niemcy i Austro-Węgry Rada Regencyjna. Jej członkami byli książę Zdzisław Lubomirski, arcybiskup Aleksander Kakowski i hrabia Józef Ostrowski. W grudniu 1917 r. Rada Regencyjna utworzyła gabinet ministrów, na czele którego stanął Jan Kucharzewski. Prof. Andrzej Garlicki oceniając jej działania, stwierdzał: „Rada Regencyjna, szczególnie pod koniec swego istnienia, miała bardzo złą opinię w społeczeństwie polskim. Krytykowano ją za zbytnią uległość wobec zaborców, za konserwatyzm poglądów i były to opinie słuszne. Należy jednak docenić i to, że przejmowanie z rąk okupantów kolejnych dziedzin życia społecznego stanowiło znakomitą szkołę dla przyszłych funkcjonariuszy państwa polskiego. Zilustrować to można dziesiątkami przykładów, ale posłużmy się tylko jednym - pierwsze prace nad konstytucją niepodległej Polski zostały podjęte za czasów Rady Regencyjnej i wiele z ówczesnych ustaleń znalazło się następnie w ustawie zasadniczej. Niechętny stosunek większości społeczeństwa do rady i tworzonych przez nią instytucji wynikał również z gwałtownie pogarszającej się sytuacji ekonomicznej ludności”. Na początku listopada 1918 r. regenci zdawali sobie sprawę, że ich polityczna rola dobiega końca i starali się powołać rząd, który miałby szerokie poparcie społeczne i któremu mogliby oddać władzę z przekonaniem, że w możliwie krótkim czasie przeprowadzi on wybory do Sejmu.  Rząd Daszyńskiego   Sytuację polityczną w Warszawie zmieniło w sposób zasadniczy przybycie 10 listopada 1918 r. specjalnym pociągiem z Berlina uwolnionego z twierdzy magdeburskiej Józefa Piłsudskiego. Na Dworcu Głównym powitał go m.in. reprezentujący Radę Regencyjną książę Zdzisław Lubomirski. Prof. Tomasz Schramm oceniając ówczesną pozycję Piłsudskiego pisał: „W jego osobie zjawiał się poważny czynnik polityczny: przywódca, za którym stała siła POW, opromieniony wspomnieniem długoletniej działalności, zsyłki, więzienia carskiego, wreszcie aktywności lat 1914-1917 i szesnastomiesięcznego więzienia w Magdeburgu, człowiek przez lewicę uznawany za swojego, przez prawicę – acz niechętnie – za »klapę bezpieczeństwa« chroniącą przed rewolucją; jego ofiarny patriotyzm mało kto mógł wtedy kwestionować”. Tuż po przybyciu do Warszawy Piłsudski odbył rozmowy z członkami Rady Regencyjnej. W ich wyniku zrezygnował z planowanego wyjazdu do Lublina, gdzie od trzech dni na wyzwolonych terenach działał Tymczasowy Rząd Republiki Polskiej z Ignacym Daszyńskim na czele. Rząd ten zresztą na wiadomość o jego powrocie z Magdeburga oddał mu się do dyspozycji. Na decyzję Piłsudskiego o pozostaniu w stolicy bez wątpienia miał wpływ fakt, iż w dniu jego przybycia do Warszawy niemiecka okupacja była już w stanie rozkładu i perspektywa utworzenia Rządu Narodowego w stolicy wydawała się bardzo bliska.                                                    Marszałek Polski Józef Piłsudski na trybunie honorowej podczas obchodów Święta Niepodległości na Polu Mokotowskim w Warszawie, 11 listopada 1934 roku (fot. NAC) Generalny Gubernator gen. Hans von Beseler potajemnie opuścił miasto, a POW razem z żołnierzami Polskiej Siły Zbrojnej, będącej pod rozkazami Rady Regencyjnej, przystąpiły do rozbrajania stacjonujących w Warszawie oddziałów niemieckich. Na ogół akcja rozbrajania przebiegała bez walki, choć zdarzały się również ostre starcia. Do zaciętych walk doszło m.in. przy opanowywaniu Ratusza i Cytadeli. Żołnierzy niemieckich wraz z urzędnikami w Warszawie było ok. 30 tys., natomiast w całym Królestwie 80 tys. Jeśli dodać do tego wojska niemieckie stacjonujące na froncie wschodnim, których liczebność wynosiła ok. 600 tys., to widać wyraźnie, iż gdyby jednostki niemieckie zamierzały stawiać opór, to wówczas powstające państwo polskie znalazłoby się bez wątpienia w sytuacji krytycznej. Na szczęście większość niemieckich żołnierzy myślała wówczas przede wszystkim o tym, jak najszybciej powrócić do domów.   Powrót Piłsudskiego  Problemem ewakuacji niemieckiej armii Piłsudski zajął się zaraz po przybyciu do stolicy. Jeszcze 10 listopada doszło do jego spotkania z niemiecką Centralną Radą Żołnierską. W wyniku zawartych porozumień do 19 listopada ewakuowano jednostki niemieckie z Królestwa. Przyjazd Piłsudskiego do Warszawy wywołał powszechny entuzjazm jej mieszkańców i tylko o jeden dzień wyprzedził wiadomość o tym, że w okolicach Compiegne delegacja rządu niemieckiego podpisała zawieszenie broni, które kończyło działania bojowe I wojny światowej. W tych dniach Polacy uświadomili sobie, że po latach niewoli odzyskali niepodległość. Atmosferę tej wyjątkowej chwili tak opisywał Jędrzej Moraczewski: „Niepodobna oddać tego upojenia, tego szału radości, jaki ludność polską w tym momencie ogarnął. Po 120 latach prysły kordony. Nie ma »ich». Wolność! Niepodległość! Zjednoczenie! Własne państwo! Na zawsze! Chaos? To nic. Będzie dobrze. Wszystko będzie, bo jesteśmy wolni od pijawek, złodziei, rabusiów, od czapki z bączkiem, będziemy sami sobą rządzili. (...) Kto tych krótkich dni nie przeżył, kto nie szalał z radości w tym czasie wraz z całym narodem, ten nie dozna w swym życiu najwyższej radości”. 11 listopada 1918 r. Rada Regencyjna „wobec grożącego niebezpieczeństwa zewnętrznego i wewnętrznego, dla ujednolicenia wszelkich zarządzeń wojskowych i utrzymania porządku w kraju"" przekazała władzę wojskową i naczelne dowództwo wojsk polskich, jej podległych, brygadierowi Józefowi Piłsudskiemu.                                                    Defilada 6 Pułku Ułanów Kaniowskich na obchodach Święta Niepodległości w Warszawie, 11 listopada 1934 roku (fot. NAC) Trzy dni później Rada Regencyjna rozwiązała się, oświadczając jednocześnie, iż „od tej chwili obowiązki nasze i odpowiedzialność względem narodu polskiego w Twoje ręce, Panie Naczelny Dowódco, składamy do przekazania Rządowi Narodowemu”. Piłsudski mając powszechne poparcie społeczne, zdecydował się przejąć władzę od regentów, podkreślając w ten sposób jej ciągłość i legalny charakter. Nie wszyscy byli zadowoleni z tej procedury, wskazując na to, iż Piłsudski nie powinien być sukcesorem instytucji powołanej do życia przez okupantów.   Listopad był dopiero początkiem  Bez względu na te komentarze Piłsudski stał się rzeczywistym przywódcą tworzącego się państwa polskiego. Rząd lubelski rozwiązał się, Rada Regencyjna ustąpiła, a Polska Komisja Likwidacyjna zaakceptowała istniejącą sytuację. 13 listopada właśnie szefowi rozwiązanego rządu lubelskiego Ignacemu Daszyńskiemu Piłsudski powierzył misję tworzenia nowego gabinetu. Zakończyła się ona jednak niepowodzeniem, przede wszystkim z powodu sprzeciwu stronnictw prawicowych, zwłaszcza Narodowej Demokracji. Ostatecznie 18 listopada pierwszy oficjalny rząd niepodległej Polski utworzył inny socjalista Jędrzej Moraczewski, który nie wzbudzał tak wielkich obaw prawicy, jak Daszyński. Cztery dni później 22 listopada 1918 r. nowy rząd opracował, a Piłsudski zatwierdził „Dekret o najwyższej władzy reprezentacyjnej Republiki Polskiej”. Na mocy tego dekretu, który był swego rodzaju ustawą zasadniczą, Piłsudski obejmował, jako Tymczasowy Naczelnik Państwa „Najwyższą Władzę Republiki Polskiej” i miał ją sprawować do czasu zebrania się Sejmu Ustawodawczego. Dekretem z 28 listopada 1918 r. wybory do Sejmu zarządzone zostały na 26 stycznia 1919 r. Listopad 1918 r. był dopiero początkiem budowy niepodległej Polski i początkiem walki o jej granice. 29 listopada 1918 r. Piłsudski zwracając się w Belwederze do grona najbliższych współpracowników tak mówił o odzyskanej niepodległości: „Jest to największa, najdonioślejsza przemiana, jaka w życiu narodu może nastąpić. Przemiana, w której konsekwencji powinno się zapomnieć o przeszłości; powinno się przekreślić wielkim krzyżem stare porachunki (...) A czas przed nami jest krótki i tylko wspólnym wysiłkiem możemy zadecydować, na jakiej przestrzeni, w jakich granicach naszą wolność obwarujemy i jak silnie staniemy na nogach, zanim dojdą z powrotem do siły i pełnego głosu sąsiedzi ze wschodu i z zachodu”.",,
Kret CIA w gabinecie Putina?,"Pewne są tylko dwie rzeczy. Pierwsza: CIA miała cennego informatora w Moskwie, którego w 2017 r. ewakuowała. Druga: w 2017 r. zniknął kremlowski urzędnik o nazwisku Smolenkow, by teraz odnaleźć się w… USA. Rosyjskie media twierdzą, że to on jest tym szpiegiem. Ale czy aby na pewno?","Bomba wybuchła, gdy CNN podała, że amerykański wywiad miał w Rosji niezwykle cennego informatora, ale dokonał jego eksfiltracji w 2017 r. z obaw przed zdemaskowaniem. Nie padło żadne nazwisko, ale jeszcze tego samego dnia, 9 września, anonimowy kanał na popularnym w Rosji komunikatorze Telegram powiązał postać agenta CIA z niejakim Olegiem Smolenkowem. Urzędnikiem kremlowskim, który latem 2017 r. wyjechał z żoną (pracowała dla rządu) i trójką dzieci na urlop do Czarnogóry i ślad po nich zaginął.Smolenkow czy nie?Tym tropem poszedł jednocześnie rosyjski dziennik „Kommiersant”, pisząc, że namierzył Smolenkowa w Stanach Zjednoczonych. Z dostępnych publicznie informacji wynika, że 4 czerwca 2018 r. Oleg i Antonina Smolenkowowie kupili nieruchomość w miejscowości Stafford w stanie Wirginia. W internecie jest również dostępna informacja o zarejestrowaniu w styczniu 2019 r. na te nazwiska, zbieżne z danymi Smolenkowa i jego żony, umowy dotyczącej własności. Chodzi o dom przy Partridge Lane 78 o powierzchni 760 m kwadratowych – jego wartość ocenia się na 925 tys. dolarów.Natychmiast po tej publikacji w Stafford pojawili się dziennikarze – jako pierwsi ekipa z NBC News. Nikogo jednak w domu nie zastali, za to natychmiast pojawili się panowie wyglądający  na agentów służb. Później sąsiedzi relacjonowali, że rodzina Rosjan w pośpiechu opuściła dom 9 września wieczorem – a więc po pierwszych publikacjach w amerykańskich mediach na temat szpiega CIA w Moskwie.Nazajutrz, 10 września artykuł na ten temat pojawił się na łamach „New York Timesa”. Gazeta opisując historię informatora CIA w Moskwie nie podała nazwiska, ani nie odniosła się zupełnie do rosyjskich twierdzeń, iż tym agentem był Smolenkow. „NYT” pisał, że informator pracował dla CIA od dziesięcioleci. Agencja miała go zwerbować dawno temu, gdy był urzędnikiem średniego szczebla. Po zwerbowaniu zaczął szybko piąć się górę, i w końcu zajął „wpływowe stanowisko, dające dostęp do najwyższego kremlowskiego szczebla”.Pytanie, czy funkcje pełnione przez Smolenkowa można uznać za wpływowe? Był 2. sekretarzem ambasady w USA, w 2010 r. zaś referentem w aparacie rządu. W 2010 r. prezydent Dmitrij Miedwiediew przyznał Smolenkowowi rangę rzeczywistego państwowego doradcy trzeciej klasy. To stosunkowo wysoka ranga w administracji cywilnej, odpowiadająca wojskowemu stopniowo generała majora. Ale w tej komórce administracji prezydenckiej, gdzie ostatnio Smolenkow pracował, ranga ta nie należy do szczególnie wysokich. 11 września  dziennik „Wiedomosti”, powołując się na źródło bliskie służbom specjalnym, napisał, że Smolenkow przez co najmniej pięć lat pracował w aparacie doradcy prezydenta Rosji ds. polityki zagranicznej Jurija Uszakowa. Źródło to twierdzi, że Smolenkow miał dostęp do „bardzo wrażliwych informacji”, w tym danych służb specjalnych. Inny informator gazety jest przekonany, że Smolenkow nie miał dostępu do tajnych danych, ale mógł taką wiedzę pozyskiwać w rozmowach z kolegami. Należy pamiętać, że należał przez kilkanaście lat do grona najbliższych współpracowników Uszakowa – wpływowego doradcy Putina.  Smolenkow pracował w ambasadzie Rosji w Waszyngtonie w czasie, gdy Uszakow nią kierował. Potem poszedł za swym protektorem do aparatu rządu Rosji, którego wiceszefem był Uszakow. Wreszcie obaj panowie przenieśli się na Kreml wraz z powrotem Putina na stanowisko prezydenta.Strach przed dekonspiracją„New York Times” powtórzył wersję CNN, że ewakuowany w 2017 r. agent był głównym informatorem służb amerykańskich w dochodzeniu dotyczącym rosyjskiej ingerencji w wybory 2016 r. Według źródeł „NYT” agent przekazywał CIA informacje, które pomogły sformułować główny wniosek śledztwa: prezydent Putin osobiście sankcjonował i zarządzał mieszaniem się w wybory w USA, a także dał osobiście polecenie włamania się hakerów na serwery Narodowego Komitetu Partii Demokratycznej.Informacje od tego informatora były tak ważne i miały tak wrażliwy charakter, że dyrektor CIA John Brennan nie włączał ich do zwyczajowych codziennych briefingów dla prezydenta Baracka Obamy, a dostarczał je w zapieczętowanych kopertach bezpośrednio do Gabinetu Owalnego.Informacje przekazywane przez agenta były tak ważne, że w 2016 r. kierownictwo CIA nakazało przeprowadzić dodatkowe sprawdzenie źródła. Analitycy wywiadu sprawdzili wszystkie informacje dostarczane przez szpiega od lat, ale nie znaleziono niczego podejrzanego. Po raz kolejny podejrzenia o podwójną grę się pojawiły, gdy zaproponowano agentowi ewakuację do USA, a ten odmówił. Ale za drugim razem wyraził zgodę, co uspokoiło część ludzi w Langley. Choć podobno nie wszystkich. Były bowiem jeszcze jakieś powody, dla których kontrwywiad podejrzewał informatora z Kremla o podwójną grę. Jedną z przyczyn decyzji o ewakuacji źródła miało być przekonanie służb specjalnych, że nowa administracja nieodpowiednio obchodzi się z informacji wywiadowczymi. CNN twierdzi, że decyzja o ewakuacji zapadła po spotkaniu Trumpa z Siergiejem Ławrowem w maju 2017 r., gdy Trump podzielił się z gościem tajnymi informacjami. Źródła „NYT” twierdzą, że każde takie spotkanie Trumpa z rosyjskimi urzędnikami i politykami wywoływało trwogę wśród zagranicznych informatorów CIA. Tyle że ten sam „New York Times” cytuje pracowników wywiadu podkreślających, że nie ma żadnych dowodów na to, by Trump bezpośrednio zagroził bezpieczeństwu informatora.Źródła we władzach podkreślają, że bodźcem do wycofania agenta było jedynie rosnące zainteresowanie mediów sprawą rosyjskiej ingerencji w prezydenckie wybory w USA. Właśnie ten motyw potwierdza chronologia zdarzeń. Po raz pierwszy CIA zaproponowała informatorowi ewakuację pod koniec 2016 r. A więc już po tym, jak wybuchł skandal z mieszaniem się Rosji w wybory amerykańskie, ale przed przejęciem Białego Domu przez Trumpa i tym bardziej jego spotkaniem z Ławrowem – które, przypomnijmy wiąże z eksfiltracją szpiega CNN (tradycyjnie bardzo wrogi Trumpowi).Bałkańska ucieczkaWe wrześniu 2017 r. rosyjski niezależny portal Daily Storm opublikował artykuł o zniknięciu Olega Smolenkowa i jego rodziny. Smolenkowowie mieli polecieć do Czarnogóry 14 czerwca 2017 r. I więcej o nich nie słyszano. Okazuje się jednak, że 21 czerwca 2017 r. żona logowała się do kont na mediach społecznościowych. Po raz ostatni. Należy przyznać, że destynacja wakacyjna rzekomego szpiega była idealna. Z jednej strony Czarnogóra to od lat jeden z ulubionych celów turystów z Rosji, i nie zmieniło tego nawet wejście tej małej republiki do NATO. I to właśnie ten drugi powód, dla którego właśnie Czarnogóra to znakomite miejsce, żeby eksfiltrować – i to z całą rodziną – swego rosyjskiego informatora za ocean.Czarnogórska gazeta „Pobjeda” napisała teraz, 12 września, że Smolenkow z żoną i dziećmi przylecieli do Tivat, popularnego wśród Rosjan kurortu, 14 czerwca 2017 r., a „po kilku dniach” zniknęli, prawdopodobnie odpływając jakimś prywatnym jachtem. Nie wiadomo, czy Smolenkow i jego bliscy opuścili Czarnogórę w tym samym czasie. Dziennik nie cytuje żadnych źródeł, ale znane są jego bliskie związki z rządem i służbami specjalnymi Czarnogóry.Władze rosyjskie nie skomentowały w 2017 r. zniknięcia kremlowskiego urzędnika z całą rodziną. Co ciekawe, wydział Komitetu Śledczego w Moskwie podjął śledztwo w sprawie zabójstwa (kilkakrotnie je  przerywano i wznawiano). FSB ustaliła w końcu, że domniemane ofiary nie zginęły, lecz mieszkają za granicą. Teraz stało się o nich głośno. Kreml potwierdził gazetom, że Smolenkow pracował w administracji prezydenckiej, ale nie komentuje jego związków z obcymi służbami i dostępu do tajnych informacji. Rzecznik Dmitrij Pieskow potwierdził 10 września, że Oleg Smolenkow pracował do 2017 r. w administracji Władimira Putina. Jego stanowisko nie przewiduje kontaktów z prezydentem - dodał Pieskow. Smolenkowa zwolniono, jeśli wierzyć rzecznikowi. Pieskow zapewnił ponadto, że Kreml nie ma zastrzeżeń do pracy rosyjskiego kontrwywiadu. 12 września rzeczniczka MSZ Rosji Maria Zacharowa oświadczyła, że Moskwa poprosiła Interpol o pomoc w zlokalizowaniu Smolenkowa na terenie USA.Kompromitacja czy genialny podstęp?CIA nazywa doniesienia mediów „nieprecyzyjnymi”, a Trump stwierdził, że odpowiedź Agencji go satysfakcjonuje. FSB nie komentuje tych doniesień. Zakładając, że szpiegiem był faktycznie Smolenkow, trudno ocenić, czy dostarczał CIA cenne informacje. Część źródeł „Kommiersanta” twierdzi, że zajmował się wyłącznie sprawami technicznymi: zakupami, organizacją wyjazdów. Z drugiej strony CNN podaje, że informator miał jakoby dostęp do Putina i nawet mógł fotografować dokumenty ze stołu prezydenta.Zdziwienie musi też budzić łatwe odnalezienie przez dziennikarzy Smolenkowa w USA. Aż wierzyć się nie chce, że eksfiltrowanemu cennemu agentowi Amerykanie nie zapewniliby fałszywej tożsamości. Sąsiedzi, w tym emerytowana oficer wywiadu wojskowego, otwarcie wątpią, żeby komuś, kto miał pracować dla CIA w Rosji jako ważny informator, pozwolono żyć tak otwarcie w USA i to na dodatek pod prawdziwym nazwiskiem. Choć może to po prostu tylko niewiarygodne niedbalstwo służb amerykańskich? Skoro rosyjskim służbom przytrafiają się zadziwiające wpadki, to czemu nie Amerykanom?Chyba że Smolenkow to wcale nie ten cenny informator, o którym początkowo doniosły amerykańskie media. Być może to tylko zbieg okoliczności, że został ewakuowany właśnie w tym czasie, w którym wycofano opisywanego przez prasę szpiega z Kremla? Nie da się też wykluczyć, że mamy do czynienia z podsuwaniem fałszywych tropów i próbą odsunięcia uwagi czy też zagrożenia od faktycznego cennego źródła informacji z samego serca rosyjskiej władzy.",,
Otwarcie na rosyjski rynek? Wicemarszałek z PSL: Sankcje są hipokryzją,"Embargo, które Unia Europejska nałożyła na Rosję, jest jedną wielką hipokryzją – powiedział w programie „#Jedziemy” w TVP Info wicemarszałek Sejmu Piotr Zgorzelski z PSL. Dodał, że jego zdaniem sankcje polityczne i gospodarcze względem Rosji nie zdały egzaminu.","Zgorzelski w TVP Info został zapytany o to, czy postulat otwarcia rynków wschodnich, zwłaszcza rosyjskiego, łączy Konfederację i PSL. Jak wskazał, embargo, które UE nałożyła na Rosję jest „jedną wielką hipokryzją”, ponieważ Niemcy, Francja, prowadzą doskonałe interesy z Rosją: „Jako UE wprowadzamy sankcje, jako państwa robimy doskonałe interesy”.  Dalej polityk PSL wskazywał, że „sankcje polityczne i gospodarcze wobec Rosji nie zdały egzaminu”. – Bo gdyby miały zdać, byłyby bardziej skuteczne. Nie ma zgody na to, co Rosja robi na Ukrainie. Rynki zbytu na wschód powinny być otwarte w interesie polskich rolników – ocenił.  Zapytany, czy sankcje nałożone na Rosję za agresje na wschodzie Ukrainy powinny zostać zniesione, odparł, że zarówno sankcje gospodarcze i polityczne „nie zdały egzaminu do dnia dzisiejszego”. – Skoro nie zdały egzaminu, to powinny być inne naciski polityczne. Jeżeli UE nie jest w stanie, to są inne ciała, choćby ONZ – tłumaczył.",,
"Ze złości miał podpalić kościół. Później myślał, że to był sen","Policjanci z Biskupca (woj. warmińsko-mazurskie) zatrzymali 33-latka podejrzanego o podpalenie drzwi zabytkowego kościoła. Mężczyzna miał to zrobić – jak sam tłumaczył – ze złości, po kłótni z sąsiadami. Grozi mu kara do 8 lat więzienia – podała we wtorek olsztyńska policja.","Jak poinformował sierż. Andrzej Jurkun z olsztyńskiej policji, we wrześniu, w jednym ze sklepów na terenie gminy Biskupiec doszło do sprzeczki między 33-latkiem i jego sąsiadami. – Po awanturze wrócił do domu i postanowił dać nauczkę osobom, które publicznie się z niego naśmiewały oraz rozładować swoje negatywne emocje – podała policja. Mężczyzna podłożył ogień pod drzwi zabytkowej wieży kościoła, następnie podpalił drewniany wóz znajdujący się wewnątrz zabudowań sąsiadów, po czym wrócił do domu i położył się spać. W tym czasie, oficer dyżurny komisariatu policji w Biskupcu otrzymał zgłoszenie o pożarze kościoła.  Na miejsce wysłano policyjny patrol, który w drodze na miejsce zobaczył palący się drewniany wóz. Policjanci rozpoczęli akcję gaśniczą. Następnie gaszenie ognia przejęli strażacy. Zapobiegli spaleniu stodoły, jednak ogień strawił drzwi kościoła ewangelickiego i drewniany wóz.",,
Rostowski przed komisją Amber Gold: Dla nas najważniejsza była konstytucja,W Sejmie trwa przesłuchanie Jana Vincenta-Rostowskiego. Były minister finansów odpowiada na pytania dot. wątku służb skarbowych w aferze Amber Gold. Rostowski przed oficjalną częścią swojego zeznania skorzystał z prawa do swobodnej wypowiedzi.,"– Chcę powiedzieć, że wtedy, kiedy Platforma rządziła, kiedy ja i wielu kolegów piastowaliśmy wysokie funkcje w państwie, to dla nas najważniejszą podstawą działania była konstytucja, ustawy zgodne z konstytucją i praworządność – powiedział Jan Vincent-Rostowski w swobodnej wypowiedzi przed komisją.O godzinie 10 w jednej z sejmowych sal rozpoczęło się przesłuchanie byłego ministra finansów za rządów Platformy Obywatelskiej. Przesłuchaniu towarzyszyły liczne spięcia między przewodniczącą komisji Małgorzatą Wassermann i Jackiem Rostowskim. Wassermann zadawała pytania, a świadek prosił o możliwość dokończenia odpowiedzi. W efekcie między przewodniczącą i świadkiem wywiązywały się długie wymiany zdań. W wymianę argumentów włączał się także w kilku momentach pełnomocnik Rostowskiego, prof. Marek Chmaj.Przewodnicząca komisji Małgorzata Wassermann pytała m.in. o informację ws. Amber Gold, którą na posiedzeniu Sejmu w końcu sierpnia 2012 r. przedstawił Rostowski. – Poinformowałem, jakie zasadnicze prawo zostało złamane przy tym oszustwie, tzn. prawo bankowe, dlaczego to się stało i głównie na skutek tego, że prokuratura nie chciała tej sprawy ciągnąć. Ale także dlatego, że UOKiK akceptował, czego dowiedziałem się później, reklamy ze strony Amber Gold, które nigdy nie powinny być akceptowane, jakie były niedociągnięcia służb skarbowych w tym zakresie (…) i jakie działania podjęliśmy – powiedział Rostowski.Jak podkreślił, wśród podjętych działań wyróżnił spotkanie Komitetu Stabilności Finansowej 16 sierpnia 2012 r. oraz „rekomendacje” z niego płynące.",,
Gra na perkusji zmienia mózg. Same korzyści,"Ludzie, którzy od lat regularnie grają na perkusji, mają zmienioną strukturę i funkcję mózgu. Jednak wcale nie są to zmiany negatywne; przeciwnie: obszary ich mózgu związane z ruchem są lepiej zorganizowane – wynika z badania przeprowadzonego przez badaczy z Uniwersytetu Ruhry w Bochum.","Praca na ten temat ukazała się w najnowszym wydaniu pisma „Brain and Behavior”. Jak podkreślają autorzy publikacji, jest to pierwsze badanie poświęcone wpływowi muzyki perkusyjnej na funkcjonowanie mózgu. – Od dawna wiadomo, że gra na instrumencie muzycznym może zmienić mózg poprzez procesy neuroplastyczne – mówi Sarah Friedrich, jedna z autorek pracy. – Ale nikt wcześniej nie zajmował się perkusistami. Badacze z Bochum zainteresowali się tą właśnie grupą, ponieważ zauważyli, że koordynacja ruchowa perkusistów znacznie przewyższa koordynację osób niegrających na tym instrumencie. – Większość ludzi jest w stanie wykonywać różne zadania ruchowe na poziomie perfekcyjnym tylko jedną ręką. Ma też problemy z graniem różnych rytmów obiema rękami jednocześnie. Tymczasem perkusiści robią to bez problemu. Potrafią robić rzeczy niemożliwe dla innych – podkreśla dr Lara Schlaffke, kierowniczka grupy badawczej. Badano ich przy użyciu różnych technik obrazowania MRI, które zapewniają wgląd w strukturę i funkcję mózgu. Uzyskane dane porównano następnie z danymi zebranymi od 24 niemuzyków stanowiących grupę kontrolną. Okazało się, że u perkusistów występowały wyraźne różnice w przedniej części ciała modzelowatego – struktury mózgu łączącej dwie półkule, której przednia część odpowiada za planowanie ruchu. Muzycy mieli także mniej włókien nerwowych na tym obszarze, za to były one znaczne grubsze. Dzięki temu, jak wyjaśniają autorzy artykułu, u perkusistów zachodzi szybsza wymiana informacji pomiędzy półkulami niż u osób z grupy kontrolnej. Badacze zaznaczają, że jednym z ciekawszych odkryć było to, że mózgi perkusistów były mniej aktywne podczas wykonywania zadań motorycznych niż mózgi uczestników kontrolnych. Mniej aktywne, ale tak samo wydajne. Zjawisko to określa się mianem oszczędnego próbkowania – chodzi o to, że lepsza i bardziej optymalna organizacja mózgu w tych obszarach prowadzi do zmniejszenia potrzeby ich aktywacji (jednak z zachowaniem wydajności pracy mózgu na tym samym poziomie). – Podsumowując: profesjonalne bębnienie wiąże się z bardziej wydajnym neuronalnym projektowaniem korowych obszarów ruchowych – mówią autorzy publikacji. Podkreślają, że dzięki regularnemu i wieloletniemu graniu perkusiści mają lepsze sprzężenie między obiema półkulami mózgu, przez co mogą wykonywać złożone zadania ruchowe obiema rękami, co nie zdarza się wśród innych grup. Odkrycie to może potencjalnie przełożyć się na rozwój nowych metod pomocy pacjentom z zaburzeniami ruchowymi.",,
Afera GetBack. Milionowe wynagrodzenia zarządu,"Choć windykator upadał, zarząd zarobił w ubiegłym roku tyle, ile władze największych i najbardziej zyskownych polskich banków – informuje „Rzeczpospolita”. Łączna kwota wynagrodzeń razem z nagrodami i innymi korzyściami pieniężnymi wyniosła 15,2 mln zł i podzielono ją między siedem osób.","Dziennik zwraca uwagę, że kwota jest zaskakująco wysoka jak na względnie niewielkie aktywa (2,3 mld zł).Dla porównania zarząd PKO BP, największego polskiego banku i najbardziej zyskownego (prawie 300 mld zł aktywów i 3,1 mld zł zysku netto w 2017 r.) otrzymał łącznie 17,7 mln zł wynagrodzenia, zaś BZ WBK, trzeciego gracza na rynku (2,2 mld zł zysku netto i 153 mld zł aktywów), raptem 13,9 mln zł.Najwięcej zarobił były prezes Konrad Kąkolewski, odwołany w połowie kwietnia po publikacji sławnego raportu o rzekomym finansowaniu z PKO BP i PFR, po którym GPW zawiesiła notowania spółki. Otrzymał łącznie 3,24 mln zł oraz dodatkowo 24 tys. zł za zasiadanie w organach spółki Neum Pretium, należącej do grupy.Pozostali członkowie zarządu zarobili między 1,73 mln zł a 2,69 mln zł. W przypadku rady nadzorczej wynagrodzenia były znacznie bardziej zróżnicowane. Alicja Kornasiewicz pobrała 185 zł, zaś niektórzy nie zarobili z tego tytułu nic.",,
Kowalski coraz chętniej bankrutuje. Różnimy się jednak znacznie np. od Niemców,"Idziemy na rekord – na to wskazują półroczne dane dotyczące upadłości konsumenckich. W ciągu sześciu miesięcy sądy ogłosiły ich prawie tyle, ile w całym 2016 r. Zdaniem eksperta to za mało. Zapotrzebowanie jest dwa razy większe - pisze „Puls Biznesu”.","Według dziennika fala upadłości osób fizycznych, czyli konsumentów, ciągle wzbiera i nic nie wskazuje na to, aby miała w najbliższym czasie opaść.„Z danych zebranych przez Centralny Ośrodek Informacji Gospodarczej (COIG) wynika, że w okresie styczeń-czerwiec 2019 r. sądy w Polsce ogłosiły upadłość 3821 osób fizycznych” – czytamy. Jak zaznacza „PB”, w porównaniu z analogicznym okresem zeszłego roku wzrost jest ponad 17-proc. (3259).„Oznacza to, że od 1 stycznia 2015 r. (wtedy pojawiły się realne możliwości uzyskania upadłości konsumenckiej) do połowy 2019 r. ogłoszenie upadłości uzyskało w sądach już 22,5 tys. rodaków uciekających przed spiralą zadłużenia” – podaje gazeta.",,
„Władze w Polsce mogą odczuwać satysfakcję”. Tusk o wizycie Trumpa,"– Zobaczymy, jak naprawdę będzie wyglądała polityka amerykańska wobec Rosji, szczególnie w kontekście Ukrainy – powiedział w czwartek przewodniczący Rady Europejskiej. Donald Tusk, komentując wystąpienie Donalda Trumpa w Warszawie, zaznaczył, że stosunek Trumpa do Rosji w wielu rozmowach jest „trochę inny”. Szef RE ocenił też, że wizyta amerykańskiego prezydenta w Polsce to niekwestionowany sukces rządzących.","Donald Tusk był pytany przez dziennikarzy w Brukseli o sprzeczne sygnały wysyłane przez partie opozycyjne.  – Dla opozycji to jest trudny moment, bo sukces dyplomatyczny jest bezdyskusyjny – odpowiedział. – Przyjeżdża prezydent najpotężniejszego państwa na świecie i mówi bardzo fajne rzeczy o Polsce i o rządzących. Nie dziwię się, że to jest ten dzień, w którym władze w Polsce mogą odczuwać satysfakcję – mówił Tusk.  Szef Rady zauważył, że wszystkich powinny cieszyć pozytywne słowa o Polsce. Zwrócił uwagę, że amerykański prezydent mówił o „Solidarności”, papieżu Janie Pawle II, Powstaniu Warszawskim i drugiej wojnie światowej. Jak powiedział, przemówienie Trumpa dotyczyło „wielkiej pozycji Polski, jaką udało się zbudować wszystkim poprzednikom aktualnego rządu”.  Dotąd stosunek Trumpa do Rosji był „trochę inny” Polityk odniósł się też, do słów amerykańskiego przywódcy na temat Rosji. Był pytany m.in. o oczekiwania dotyczące spodziewanego spotkania Trumpa z prezydentem Rosji Władimirem Putinem na rozpoczynającym się w piątek szczycie G20 w Hamburgu. – Zobaczymy, jak naprawdę będzie wyglądała polityka amerykańska, szczególnie w kontekście Ukrainy. Nie chciałbym zdradzać szczegółów rozmów m.in. w cztery oczy tutaj w Brukseli z Donaldem Trumpem, ale nie ulega wątpliwości, że stosunek prezydenta do Rosji w wielu rozmowach jest trochę inny niż ten, który zaprezentował dzisiaj w Warszawie. Ja to rozumiem; to, do kogo się mówi, też często decyduje o pewnej tonacji – powiedział były premier. – Być może czeka nas pozytywna ewolucja – dodał.  „Zapytam Trumpa o stanowisko ws. przemytu migrantów do Europy” – Przy okazji szczytu G20 zapytam prezydenta Donalda Trumpa o stanowisko ws. przemytu do Europy nielegalnych imigrantów z terytorium Libii – zadeklarował przewodniczący RE. Jak powiedział, milczenie USA w tej sprawie jest niepokojące. Zaznaczył, że „zależało by mu na konkretnych decyzjach amerykańskiego prezydenta m.in. w sprawie przemytników migrantów”. Przemyt nielegalnych imigrantów– Wysłałem taki list z pomysłem do wszystkich przywódców europejskich, aby zaproponować ostre sankcje ze strony Narodów Zjednoczonych wobec wszystkich, którzy mają związek z przemycaniem nielegalnych imigrantów na terenie Libii – mówił Tusk. Dodał, że dla swojego pomysłu uzyskał wsparcie wszystkich państw europejskich oraz premiera Japonii Shinzo Abego. Przeciwne tej propozycji są Chiny i Rosja – zaznaczył. – Nie jestem tym zaskoczony, natomiast milczenie Stanów Zjednoczonych w tej sprawie też mnie lekko zaniepokoiło; będę pytał prezydenta o to także w Hamburgu, bo nikomu nie muszę tłumaczyć, jak ważne dla Europy jest zatrzymanie tego handlu ludźmi de facto, czyli organizowania za pieniądze masowej migracji przez Libię do Europy – podkreślił.W czwartek, w przemówieniu na placu Krasińskich w Warszawie prezydent Trump powiedział, że Rosja „musi przestać destabilizować Ukrainę, musi przystąpić do walki w obronie cywilizacji”.",,
„Stabilny moralnie”. Odtajniono akta Putina z KGB,Służba prezydenta Rosji Władimira Putina w KGB nie jest tajemnicą. Wiele danych na temat jego przeszłości w komunistycznej bezpiece pozostawała jednak utajniona. W archiwum w Petersburgu wystawiono właśnie część odtajnionych dokumentów.,"Putin służył w KGB w latach 1975-1991. Przyznał się do tego, gdy starał się o prezydenturę w 2000 roku. Wiadomo, że po kursie w szkole szpiegowskiej KGB w Moskwie w 1985 roku wysłano go do NRD. W Dreźnie przebywał do 1990 roku, oficjalnie jako dyplomata, ale werbował też tajnych współpracowników.W Petersburgu opublikowano profil agenta Putina przygotowany dla jego zwierzchników. W sześciu paragrafach autor pochwalił „moralną stabilność” oraz „zasłużony szacunek wśród kolegów” przyszłego prezydenta Rosji. Doceniono go także za „szybkość, zdyscyplinowanie i drobiazgowość”. „Towarzysz Władimir Władimirowicz Putin stale podnosi swoje ideologiczne i polityczne standardy. Aktywnie angażuje się w grupie edukacji partyjnej. Stale poprawia zdolności zawodowe” – napisano w raporcie.",,
Ostatni taki transport. Wszystkie szczątki ofiar zestrzelonego boeinga wróciły do Holandii,"Samolot holenderskiej armii przywiózł w sobotę z Ukrainy siedem trumien ze szczątkami ofiar zestrzelonego na Ukrainie w lipcu zeszłego roku boeinga. To ostatni transport, a operacja zabezpieczania szczątków ofiar została uznana za zakończoną.","Przedstawiciele rządu Holandii i bliscy ofiar podczas krótkiej ceremonii na lotnisku oddali hołd zabitym.Był to dziesiąty transport ze szczątkami ofiar katastrofy. Łącznie samolotami przywieziono z Charkowa 250 trumien. Tym samym zakończyła się operacja zabezpieczania szczątków zabitych.Strzał w samolotZachód i Ukraina uważają, że Boeing 777 linii lotniczych Malaysia Airlines został zestrzelony na wschodzie Ukrainy, najprawdopodobniej rakietą ziemia-powietrze odpaloną z terenów opanowanych przez wspieranych przez Rosję separatystów. Według ustaleń zachodnich dziennikarzy, separatyści korzystali z zestawu przeciwlotniczego Buk. Śledczy badający przyczyny katastrofy stwierdzili, że przyczyną rozbicia samolotu było zderzenie z szybko lecącym obiektem. Oficjalnie nie potwierdzono jednak, że była to rakieta.W katastrofie, do której doszło 17 lipca ubiegłego roku podczas lotu z Amsterdamu do Kuala Lumpur, zginęło 298 osób, w tym 193 obywateli Holandii, 43 Malezyjczyków i 38 Australijczyków.",,
"Nowoczesna ma przedstawicieli w komisjach, w których koła nie mogą być reprezentowane","Koło poselskie Nowoczesna ma swoich przedstawicieli w komisjach, w których koła nie mogą być reprezentowane – zwróciła uwagę wicemarszałek Sejmu, rzeczniczka Prawa i Sprawiedliwości Beata Mazurek. Wymieniła komisję nadzwyczajną ds. zmian w kodyfikacjach i komisję ds. służb specjalnych.","W środę klub parlamentarny PO zmienił nazwę na Klub Parlamentarny Platforma Obywatelska – Koalicja Obywatelska. Do klubu dołączyło osiem osób: siedmioro dotychczasowych posłów Nowoczesnej, w tym szefowa klubu Kamila Gasiuk-Pihowicz, a także Piotr Misiło, który został w ostatni piątek wyrzucony z Nowoczesnej. Oznacza to, że klub Nowoczesnej w Sejmie przestał istnieć i stał się kołem.„Koło poselskie Nowoczesna ma swoich przedstawicieli w komisjach, w których koła nie mogą być reprezentowane: Komisja Nadzwyczajna ds. zmian w kodyfikacjach – poseł Mirosław Pampuch; Komisja ds. Służb Specjalnych poseł Adam Szłapka” – napisała na Twitterze Mazurek. Zgodnie z Regulaminem Sejmu zgłoszenia kandydatów na członków komisji ds. służb specjalnych „dokonują przewodniczący klubów poselskich lub grupy co najmniej 35 posłów”. Ze względu na to, że Nowoczesna przestała być klubem, nadal nie wiadomo, czy obecna wicemarszałek Sejmu Barbara Dolniak, która reprezentowała Nowoczesną w Prezydium Sejmu, pozostanie na swoim stanowisku. W środę wicemarszałek Sejmu, szef klubu PiS Ryszard Terlecki pytany o tę kwestię stwierdził, że „dotychczasowe Prezydium Sejmu się tak zgrało i zżyło, że może pozostanie, ale to jeszcze przed nami decyzja”. – Prezydium będzie w przyszłą środę przed posiedzeniem Sejmu (…) Do tego czasu jakiś namysł nad tym, co zrobić, się odbędzie – zapowiedział Terlecki.",,
"Czechy i Niemcy są zgodne, że ośrodki dla migrantów mogłyby powstać w Afryce Płn.","Ministrowie spraw wewnętrznych Czech Jan Hamaczek i Niemiec Horst Seehofer zgodzili się w piątek w Pradze, że ośrodki dla ubiegających się o azyl mogłyby powstać w Libii lub Egipcie. Formalności załatwiałyby tam osoby zatrzymane na statkach na Morzu Śródziemnym.","– Kwestię migracji trzeba rozwiązywać poza Unią Europejską lub najpóźniej na granicach UE – powiedział Seehofer na konferencji prasowej. Zadeklarował, że sprawę poruszy na forum europejskim po ukonstytuowaniu się nowych władz UE. Zapowiedział też dwustronne rozmowy z krajami spoza Unii.Hamaczek zauważył, że liczba migrantów kierujących się do UE jest niższa od tej z okresu kryzysu migracyjnego. Pomogło w tym zamknięcie, przy współpracy z Turcją, tzw. bałkańskiego szlaku. Powiedział też, że Czechy chcą nadal pomagać zarówno krajom należącym do Unii, jak i tym położonym w pobliżu, jak np. Macedonia Północna lub Serbia, w rozwiązywaniu wciąż istniejących problemów z napływem uchodźców.W 2020 r. Niemcy mają przejąć prezydencję w Unii Europejskiej, a Czesi dwa lata później. Według Hamaczka oba kraje powinny koordynować swoje podejście do priorytetu, jakim jest bezpieczeństwo. Ze swojej strony niemiecki minister zapowiedział uzgadnianie z Czechami agendy przewodnictwa. Na konferencji prasowej szefowie MSW podkreślali także współpracę w dziedzinie zwalczania przemytu i handlu narkotykami.",,
„Kryzys na Ukrainie zaczął się od marnej propozycji UE”,"– Zaczęło się od marnej oferty Unii Europejskiej dla Ukrainy. Sytuacja mogła się potoczyć zupełnie inaczej, gdyby ta oferta była bogatsza i bardziej poważna – mówił w TVP Info Leszek Miller, przewodniczący SLD, komentując ostatnie zajścia na Ukrainie i napiętą sytuację na Krymie.","– Nie będziemy mieli wojny ani światowej, ani regionalnej, co nie zwalnia nas na rzecz ograniczenia tego konfliktu i wnikliwej obserwacji, podejmowania działań politycznych, które będą mitygować strony tego konfliktu. Stanowisko Polski nie może podlegać żadnym wahaniom – mówił Miller, odnosząc się do sytuacji na Krymie.– Wiele błędów zostało już popełnionych przez wszystkie strony tego konfliktu. Zaczęło się od marnej oferty UE dla państwa ukraińskiego. Jestem zażenowany, że coś takiego zostało zaprezentowane, coś, co z łatwością zostało przebite przez prezydenta Putina. Sytuacja mogła się potoczyć zupełnie inaczej, gdyby ta oferta była bogatsza i bardziej poważna dla Ukrainy. Rosja też popełniła błąd, również i nowe władze ukraińskie nie są wolne od błędów. Przyjęcie ustawy o języku, gdzie ludność rosyjskojęzyczną stawia się w sytuacji gorszej, spowodowało gwałtowny przypływ sympatii prorosyjskich – mówił Miller. – Polski rząd musi zadawać sobie pytanie, co się stanie z polskimi biznesmenami, którzy eksportują do Rosji. Co się stanie, jeśli ta współpraca całkowicie ustanie? Czy państwo polskie ma jakąś ofertę dla własnych obywateli, którzy zaangażowali swoje pieniądze i nie chcą się czuć osamotnieni w swoich kłopotach – dodał szef SLD.Co z sankcjami?– Trzeba mieć świadomość, że sankcje są obopólne. Trzeba uważać i działać w sposób przemyślany, żeby po uchwaleniu sankcji nie okazało się, że to nie adresat, ale nadawca jest poszkodowany – mówił gość TVP Info. Odniósł się też do sprawy przyspieszenia wejścia Polski do strefy euro.– Ja od dawna uważam, że to powinien być jeden z naszych priorytetów. Jestem zniesmaczony, że rząd polski nie prowadzi żadnej kampanii informacyjnej w tej sprawie. Strefa euro to jest UE pierwszej kategorii i albo my tam będziemy, albo będziemy na peryferiach. Albo będziemy w menu, albo będziemy korzystali z menu – przekonywał Miller.",,
"Mogą być farbowane, ale nie rozjaśniane. Prześlij włosy na perukę dla 10-latki","10-letnia Maja ze Słupska marzy o włosach. Jej własne najpierw zaczęły wypadać z głowy, a w ciągu kilku kolejnych miesięcy zniknęły też z rąk i nóg. Dziewczynka cierpi na łysienie całkowite. Nie ma żadnej gwarancji, że włosy kiedykolwiek odrosną. Prosi więc o pomoc. Chętni już odpowiadają na apel, przysyłając m.in. warkocze.","Jeszcze do niedawna nic nie wskazywało na to, aby 10-latka cierpiała z powodu rzadkiej choroby. Jednak kilka miesięcy temu lekarze zdiagnozowali u niej łysienie plackowate. – Przez 2 i pół miesiąca Maja straciła wszystkie włosy, w związku z tym nie jest to już łysienie plackowate, tylko jest to łysienie całkowite – powiedziała TVP Info Patrycja Dąbska, mama Mai.Jeszcze w wakacje dziewczynka cieszyła się długimi, ciemnoblond włosami. Teraz rodzina prowadzi akcję „Twoje włosy przekaż proszę, a ja z dumą je ponoszę”. Zebrane włosy zostaną przekazane fachowcowi, który zajmie się przygotowaniem peruki właśnie dla Mai.  Minimalna długość włosów, które można przekazać to 25 cm. Włosy mogą być farbowane, ale nie mogą być rozjaśniane.",,
Szef MSZ: Iran nie zostanie zaproszony do Warszawy,"– Iran nie zostanie zaproszony na konferencję bliskowschodnią do Warszawy –  powiedział w specjalnym wywiadzie dla Polskiego Radia polski minister spraw zagranicznych. Jacek Czaputowicz jest jednym z polityków, którzy reprezentują Polskę na Światowym Forum Ekonomicznym w Davos.",,,
Ukraina skarży Rosję do Międzynarodowego Trybunału Prawa Morza,"Ministerstwo Spraw Zagranicznych Ukrainy zwróciło się do Międzynarodowego Trybunału Prawa Morza o podjęcie działań, które zmuszą Rosję do uwolnienia przetrzymywanych ukraińskich marynarzy. Poinformował o tym prezydent Ukrainy Petro Poroszenko, który wystąpił z tą inicjatywą.","25 listopada ubiegłego roku Rosja przejęła siłą na Morzu Czarnym w pobliżu Cieśniny Kerczeńskiej załogi trzech okrętów marynarki wojennej Ukrainy. Jednostki te – holownik i dwa kutry patrolowe – płynęły z Odessy do Mariupola nad Morzem Azowskim.Według Moskwy, w trakcie swego rejsu okrętu weszły bezprawnie na rosyjskie wody terytorialne. Prokuratura zarzuciła marynarzom nielegalne przekroczenie granicy Rosji i zamierza postawić ich przed sądem. „Liczymy na to, że już w ciągu kilku tygodni Trybunał zobowiąże Rosję do uwolnienia naszych marynarzy i ukraińskich okrętów, a jej działania zostaną uznane za bezprawne” – napisał Poroszenko na Facebooku. W wydanym oświadczeniu rosyjskie Ministerstwo Spraw Zagranicznych stwierdziło, że „incydent kerczeński” nie podlega jurysdykcji Międzynarodowego Trybunału Prawa Morza. „Trybunał ten nie może ingerować w prowadzone w Rosji postępowanie karne, na którego wynik nie powinny mieć wpływu decyzje międzynarodowego organu sądowego” – napisano w komunikacie.",,
"„Z antysemityzmem świat walczy dziesiątki lat, z antypolonizmem – dopiero zaczynamy”",Z antypolonizmem dopiero zaczynamy walczyć – mówi w wywiadzie dla „Do Rzeczy” premier Mateusz Morawiecki. Poprzez zdecydowaną walkę o prawdę za granicą można doprowadzić do ogromnej poprawy postrzegania prawdy historycznej – podkreślił.,"Szef rządu był pytany m.in. o porozumienie, które podpisał kilkanaście miesięcy temu wraz z premierem Izraela, mówiące, że oba państwa będą walczyły z przejawami antypolonizmu. Tymczasem – dodaje tygodnik – na uroczystości w Jad Waszem, upamiętniającej wyzwolenie obozu Auschwitz nie ma zgody na przemówienie polskiego prezydenta.  „Polityka i podejście do historii nie powinny dzielić nas i Izraela. Oba narody padły ofiarą tych samych zbrodniarzy. Głównie niemieckich zbrodniarzy, ale również sowieckich, komunistycznych, czego w dużej mierze doświadczyli Polacy. Łączą nas wspólna historia i wspólne cierpienia” – powiedział premier.  Ocenił, że „w odniesieniu do walki o prawdę historyczną wydobywamy się z jeszcze ciemniejszego kurhanu niż w wielu innych wymiarach (...)”.  Szef rządu zaznaczył, że zdaje sobie sprawę z tego, iż „zmiany w świadomości narodów, państw, przedstawienie własnej prawdy historycznej po 60 czy 70 latach gwałtu na polskiej duszy, zakłamywania historii i przedstawiania jej w sposób niezgodny z polską racją stanu nie dzieją się z dnia na dzień”.  Morawiecki stwierdził, że „ostatnie lata pokazały jednak, że poprzez zdecydowaną walkę o prawdę za granicą można doprowadzić do ogromnej poprawy postrzegania prawdy historycznej”.  „Antypolonizm pojawił się w tym oświadczeniu po raz pierwszy, więc czeka nas kilka lat trudnej pracy, bo z antysemityzmem walczymy od kilkudziesięciu laty na całym świecie. Z antypolonizmem dopiero zaczynamy walczyć, ale głos prezydenta Steinmeiera 1 września, głos kanclerz Merkel 6 grudnia, podkreślających winę niemiecką i zbrodnie niemiecką w tak jednoznaczny sposób, był jeszcze kilka lat temu nie do pomyślenia” – powiedział. „Pan prezydent, mając do czynienia z jawnym lekceważeniem i takim podejściem podjął decyzję, że nie może tam pojechać i milczeć w obecności prezydenta Putina, który będzie rzucał kalumnie, jak to robił w ostatnich tygodniach, próbując zmienić historię według aktualnych interesów Kremla. Mamy słuchać kłamstw, kiedy nie możemy powiedzieć prawdy? Nie. To już minęło” – powiedział.  Pytany, czy spodziewa się kolejnych ataków, szef rządu powiedział, że „musimy być na nie przygotowani”.   „I jesteśmy. W momencie, kiedy pogarsza się sytuacja społeczna w Rosji, tak jak się dzieje teraz, gdy maleje poparcie dla władzy, co koresponduje z kłopotami na arenie międzynarodowej i ze zmianą całego rządu w Rosji, szuka się wroga zewnętrznego, by skupić społeczeństwo wokół wyrazistego celu” – wskazał szef rządu.",,
Jaki: Artykuł „Wyborczej” o Lechu Kaczyńskim to obrzydliwa manipulacja,"Artykuł w „Gazecie Wyborczej”, z którego wynika, że to Lech Kaczyński jako minister sprawiedliwości i prokurator generalny miał naciskać w 2001 roku na postawienie zarzutów Tomaszowi Komendzie, „jest obrzydliwy” i „jest wielką manipulacją” - uważa wiceminister sprawiedliwości Patryk Jaki.","– Kryminologicznie najważniejszy jest moment, kiedy morderstwo zostało popełnione (31 grudnia 1996 – red.) i wtedy zbiera się wszystkie dowody. Wtedy Lech Kaczyński jeszcze nie myślał, że będzie ministrem – przypominał Patryk Jaki. – A akt oskarżenia –  dodał – pisze się na podstawie tych dowodów, które zebrano wcześniej.Jaki podkreślił, że wszystkie dowody w sprawie zabójstwa Małgorzaty K., za które niesłusznie skazano Tomasza Komendę, zebrano, zanim ministrem sprawiedliwości został Lech Kaczyński (był szefem tego resortu od czerwca 2000 roku do lipca 2001 roku).",,
Czołg z toaletą. Rosja chce ulżyć żołnierzom,"Nowoczesny rosyjski czołg Armata zostanie wyposażony w toaletę – poinformowały rosyjskie media, powołując się na biuro konstrukcyjne. Jego przedstawiciele wyjaśnili, że wyposażenie takie od początku przewidziano w pojazdach na platformie Armata.","Jak powiedział agencji TASS Ilja Baranow z Uralskiego Biura Konstrukcyjnego Budowy Maszyn Transportowych, długi czas spędzany wewnątrz pojazdów należy do specyfiki służby czołgistów. W czołgu „jest woda i suchy prowiant, a całej reszty, wybaczcie, nie przewidziano” – przyznał Baranow.Według jego słów problem ten udało się rozwiązać dopiero w pojazdach na platformie Armata. W czołgu tego typu „od początku przewidziano możliwość długiego pełnienia przez załogi zadań bojowych, dlatego jest w nim tak zwany SMO, czyli środek zapewnienia funkcji życiowych. Lub mówiąc prościej – toaleta” – pochwalił się projektant.W ten sposób Armata będzie pierwszym rosyjskim czołgiem wyposażonym w ten sprzęt. Przy czym, jak mówił latem ubiegłego roku wicepremier Rosji Jurij Borisow, masowe zakupy tej maszyny przez resort obrony nie są planowane ze względu na jej wysoką cenę.Czołg T-14 Armata po raz pierwszy zademonstrowano publicznie w 2015 r., podczas defilady z okazji Dnia Zwycięstwa w Moskwie. Podczas próby generalnej doszło do wizerunkowej wpadki: w jednej z maszyn zgasł silnik, którego w żaden sposób nie dało się odpalić.  Na platformie Armata skonstruowano również ciężki bojowy wóz piechoty T-15 oraz inne wojskowe opancerzone pojazdy gąsienicowe.",,
"„Po tym meczu miliard Chińczyków będzie wiedzieć, czym jest polska koszykówka” [WIDEO]","– Gdy miałem słabszy dzień, tata zawsze mówił mi: Mike, w Chinach jest miliard ludzi, którzy o tym nie wiedzą. Gwarantuję wam, że po tym meczu oni będą wiedzieć, kim jest Mateusz Ponitka, kim jest A. J. Slaughter, kim jest Damian Kulig. Będą doskonale wiedzieć, kim jest każdy z was, chłopaki – mówił do polskich koszykarzy przed poniedziałkowym meczem z Chińczykami Mike Taylor, selekcjoner reprezentacji i były zawodnik.","Na oficjalnym profilu reprezentacji Polski w koszykówce na Facebooku zamieszczono nagranie z szatni drużyny. Widać na nim, jak Taylor motywuje Polaków do walki przed meczem z gospodarzami mistrzostw świata. – Wiecie, gdy ja miałem słabszy dzień, zostałem wyeliminowany z gry, nie odbierałem podań, nie trafiałem rzutów… Tata zawsze mówił mi: Mike, w Chinach jest miliard ludzi, którzy o tym nie wiedzą i nie dbają w ogóle o to – mówił Taylor. – Jesteśmy jedną drużyną. I robimy to wszystko dla całego kraju. I ja gwarantuję wam, że po tym meczu oni będą wiedzieć, kim jest Mateusz Ponitka, kim jest A. J. Slaughter, kim jest Damian Kulig. Będą doskonale wiedzieć, kim jest każdy z was, chłopaki. Każdy, kto będzie oglądał ten mecz, każdy, kto będzie patrzył w telewizor, zobaczy, czym jest polska koszykówka! Będą wiedzieć… – kontynuował.",,
Vatileaks. Franciszek ułaskawił hiszpańskiego księdza,"Ojciec Święty zgodził się na warunkowe wypuszczenie na wolność ks. Lucia Vallejo Baldy, który w lipcu został skazany przez watykański trybunał na 18 miesięcy więzienia za udostępnianie zastrzeżonych dokumentów.","Biuro Prasowe Stolicy Apostolskiej informuje, że jest to akt łaski, który pozwala skazanemu wyjść na wolność po odbyciu ponad połowy kary.W komunikacie zaznaczono również, że były sekretarz Prefektury Ekonomicznych Spraw Stolicy Apostolskiej nie jest już pracownikiem Watykanu i podlega jurysdykcji biskupa swej hiszpańskiej diecezji Astorga.WyciekAfera ochrzczona przez media mianem Vatileaks wybuchła  po wycieku i publikacji tajnych dokumentów o finansach Stolicy Apostolskiej. Na ławie oskarżonych zasiedli dziennikarze Emiliano Fittipaldi i Gianluigi Nuzzi, ks. Vallejo, jego były asystent Nicola Maio oraz była współpracownica Watykanu, specjalistka ds. public relations Francesca Chaouqui.Vallejo i Chaouqui zostali oskarżeni o przekazanie mediom niejawnych dokumentów.",,
"Narodowcy przeszli, ale nie bez przeszkód","Marsz Niepodległości, organizowany przez Młodzież Wszechpolską i Obóz Radykalno-Narodowy dotarł na Plac na Rozdrożu, pod pomnik Romana Dmowskiego. Organizatorzy zostali jednak zmuszeni do zmiany trasy przemarszu. Wcześniej, jak również w jego trakcie, dochodziło do przepychanek manifestantów i kontrmanifestantów z policją. Kontrdemonstranci, uzbrojeni w gwizdki i transparenty nie chcieli przepuścić – jak mówią – „pochodu neofaszystów”.","Uczestnicy Marszu Niepodległości zakończyli pochód pod pomnikiem Romana Dmowskiego. Wcześniej zostali zmuszeni do zmiany zaplanowanej trasy. Policja skierowała ich bocznym zejściem obok Zamku Królewskiego, w stronę Wisłostrady. Ta trasa również została jednak zablokowana przez kontrmanifestantów. Na Powiślu, w okolicy Uniwersytetu Warszawskiego, usiedli bowiem na ulicy i nie pozwalali kontynuować przemarszu, który kolejny raz zmienił trasę, aby już po zmroku dotrzeć na Plac na Rozdrożu. –Doszło do kilku incydentów, ale reakcja policji była natychmiastowa. Cały czas zabezpieczamy miejsce manifestacji. Apelujemy do wszystkich o rozwagę. Funkcjonariusze zatrzymali w sumie 33 osoby  – mówił TVP Info rzecznik Komendy Stołecznej Policji Maciej Karczyński. Jeden policjant został ranny i przewieziono go do szpitala.Wśród poszkodowanych jest znany lewicowy polityk Piotr Ikonowicz. –  Mam wybity palec, dostałem flagą w głowę od narodowców, ale nic poważnego się nie stało – mówi członek Nowej Lewicy.Znane nazwiska w komitecie poparcia marszu– Jesteśmy tu po to, aby manifestować za wolną, niepodległą Polską – powiedział prezes Młodzieży Wszechpolskiej RobertWinnicki. Poinformował też, że wcześniej ""kilka osób udających się na pokojowy Marsz Niepodległości z Torunia zostało pobitych w pociągu przez lewacka bojówkę"". – To jest robota Gazety Wyborczej i całego tego festiwalu nienawiści, którywobec narodowców odbywa się od kilku tygodni – przekonywał.Na czele pochodu szedł m.in. kandydat na prezydenta Warszawy Janusz Korwin-Mikke (Wolność i Praworządność). Oprócz niego w komitecie poparcia Marszu Niepodległości znaleźli się m.in. senator Ryszard Bender (PiS), b. europoseł LPR Maciej Giertych, muzyk Paweł Kukiz, prof. Jerzy Robert Nowak, poseł Stanisław Pięta (PiS), publicyści Jan Pospieszalski i Rafał Ziemkiewicz, b. poseł Artur Zawisza oraz prof. Jan Żaryn z IPN i UKSW. Tuż po ogłoszeniu przez policję, że Marsz Narodowy nie przejdzie Krakowskim Przedmieściem, ani ul. Senatorską, zakończył się protest przeciw marszowi, zorganizowany przez Porozumienie 11 Listopada. Zgromadzeni rozeszli się, a na ulicach przywrócono ruch. Aż 23 zgromadzenia w stolicyWiększość z 23 zaplanowanych na dziś stołecznych zgromadzeń odbyła się w Śródmieściu. W przypadku 10 z nich, uczestnicy  maszerowaliprzez miasto, pozostałe zgromadzenia były stacjonarne. W 17 przypadkachorganizatorem demonstracji były osoby prywatne. Pozostałe manifestacjeorganizowały m.in.: Stowarzyszenie Obóz Wielkiej Polski, ObózNarodowo-Radykalny, Ruch Suwerenność Narodu Polskiego. Według ratusza wszyscyorganizatorzy zapewniali, że zgromadzenia będą przebiegać pokojowo.Zgromadzenia publiczne, np. „przeciwko marszowi grup narodowych ifaszystowskich” albo na rzecz „promocji poglądów nt. pokoju i tolerancji”,osoby prywatne zgłosiły też w kilku innych punktach stolicy. Większość odbyło się w pobliżu pl. Zamkowego albo wzdłuż jednej z dwóch możliwych trasMarszu Niepodległości, który skończył się na Placu na Rozdrożu, przy pomniku Romana Dmowskiego.To jednak nie wszystkie warszawskie manifestacje  – w stołecznym ratuszu zgłoszono protest przed MinisterstwemFinansów „przeciwko podwyżkom podatków oraz za transparentnością stanubudżetu państwa i długu”. Z kolei przed pomnikiem Dmowskiego odbyła sięmanifestacja dla uczczenia pamięci kobiet, które przyczyniły się doodzyskania niepodległości. Własne obchody 11 listopada zorganizował teżburmistrz dzielnicy Praga Północ oraz mieszkańcy Falenicy.                                                    Blokada Marszu Niepodległości                                            Przeciwnicy marszu z Porozumienia 11 Listopada starali się za wszelką cenę go zatrzymać (fot. PAP/ Tomasz Gzell)",,
Wiceminister spraw zagranicznych o publikacji Onetu: Polska nie wsparła Federacji Rosyjskiej,"Polska nie wsparła Federacji Rosyjskiej. Polska nie popierała i nie popiera zniesienia sankcji na Rosję w jakimkolwiek wymiarze. To, co się działo kilka dni temu w Zgromadzeniu Parlamentarnym Rady Europy, to potwierdza – powiedział w programie „#Jedziemy” wiceminister spraw zagranicznych Piotr Wawrzyk.","W zeszłym tygodniu w Strasburgu Rosja ponownie otrzymała pełne prawo głosu w Zgromadzeniu Parlamentarnym Rady Europy. Głosowanie, w którym przywrócono Rosji prawo głosu, było efektem przyjęcia przez Komitet Ministrów Rady Europy 17 maja w Helsinkach deklaracji, w której stwierdzono, że wszystkie państwa członkowskie mają prawo do uczestnictwa na równych prawach w pracach Komitetu Ministrów i Zgromadzenia Parlamentarnego, dwóch organów statutowych RE. W zeszłą środę na znak protestu, delegacje siedmiu państw: Polski, Estonii, Litwy, Łotwy, Ukrainy, Gruzji i Słowacji opuściły obrady ZPRE.Portal Onet napisał w środę, że „17 maja 2019 r. w Helsinkach, podczas zebrania Komitetu Ministrów Rady Europy, polski rząd poparł deklarację umożliwiającą przywrócenie Rosji prawa głosu w Radzie Europy”. Portal podaje, że informacje te potwierdza biuro prasowe Ministerstwa Spraw Zagranicznych. „Komitet Ministrów przyjął wtedy deklarację mówiącą o tym, że wszystkie państwa członkowskie (a zatem i Rosja) powinny na równych prawach brać udział w pracach Komitetu Ministrów i Zgromadzenia Parlamentarnego. Oznaczało to, że szefowie dyplomacji – w tym Jacek Czaputowicz – podjęli decyzję polityczną o powrocie Rosji do Rady Europy” – napisał Onet. O komentarz do publikacji Onetu był pytany w TVP Info wiceminister spraw zagranicznych Piotr Wawrzyk. Polityk stwierdził, że „sam tytuł artykułu jest troszeczkę wprowadzający w błąd”. – Taki tytuł zwiększa tzw. klikalność, stąd tak ostre jego sformułowanie.– W treści artykułu to bardziej stonowano. Tytuł mówi, że Polska poparła odwieszenie Rosji. Polska poparła plan reformy Rady Europy; RE to osobna organizacja UE, zajmująca się ochroną praw człowieka. Ostatnio nie była ona sprawnie działająca, jej kompetencje są przejmowane przez UE. Pojawiły się kłopoty natury organizacyjnej i finansowej – mówił wiceminister. Pytany, czy Polska „podniosła rękę za tym, aby reżim Putina miał pełnie praw w tej instytucji”, stwierdził, że „17 maja nie było zadanego głosowania”. – To było zgłoszenie głosu albo powiedzenie, że ten program nam się nie podoba. Teraz wyobraźmy sobie sytuację, w której Polska mówi „nie” programowi reform Rady Europy, do której należy Europejska Konwencja praw Człowieka Czy Trybunał w Strasburgu – stwierdzał.",,
Miller i Kwaśniewski też nagrani. „To próba umoczenia kolegów po fachu”,"– Nie wiem, czy to część jakiejś gry, czy to element pewnej układanki dla premiera. Wygląda to jak próba uczynienia win wspólnymi i umoczenia kolegów po fachu – tak skomentował fakt odnalezienia taśm z nagranymi rozmowami m.in. Leszka Millera i Aleksandra Kwaśniewskiego, prof. Wawrzyniec Konarski. – Chciałbym, żeby był to dowód na sprawne działanie polskiego państwa – dodał gość programu „Minęła dwudziesta”.","Komentując informacje o odnalezionych na dnie Wisły nośnikach z kolejnymi nagraniami polityków i biznesmenów, prof. Wawrzyniec Konarski ma nadzieję, że jest to „dowód na sprawne działanie polskiego państwa, w którym mamy do czynienia z dobrą działalności odpowiednich służb”.  Przy tej okazji gość programu „Minęła dwudziesta” zwrócił uwagę na deklaracje Donalda Tuska poczynione względem wicepremiera Janusza Piechocińskiego i opinii publicznej. – Przypomnijmy, że pan premier obiecał, że we wrześniu poinformuje nas kto był sprawcą afery podsłuchowej – mówił politolog.  Odnosząc się do medialnych doniesień, że wśród nagranych polityków są były prezydent i były premier z lewicy, prof. Konarski „nie wie, czy to część jakiejś gry, ale może to być element pewnej układanki dla premiera”. – To wygląda na próbę uczynienia win wspólnymi i umoczenia kolegów po fachu – stwierdził politolog z Uniwersytetu Jagiellońskiego. – Nie wiadomo kto może prowadzić tę grę, ale komfort premiera Tuska zapewne wzrośnie w sytuacji, gdyby okazało się, że treść nagrań była kompromitująca dla Millera i Kwaśniewskiego – dodał prof. Konarski. Nasza pozycja a brak partnerstwa z USA  Zdaniem prof. Konarskiego powodem tego, że nas nie ma w Berlinie jest brak wspólnej polityki, która nie byłaby ostentacyjna. – Nie ma mowy o żadnym wpraszaniu się, ale jest to podstawa do głębokiej analizy nad polityką dla decydentów i ekspertów, którzy im doradzają, dlaczego nas tam nie ma. To ogromna praca dla BBN, bo mamy świetne wojska specjalne, ale nie mamy dobrej armii – uznał politolog.Ta sytuacja jest nieodłącznie związana z naszym partnerstwem z Ameryką, które według prof. Wawrzyńca Konarskiego wcale nie jest strategiczne. – Takie głosy są częste w gronie naukowców i ekspertów. Minister Sikorski objawił taką tezę i mu się za to dostało, nie bardzo wiem dlaczego – stwierdził prof. Konarski.                                                teraz odtwarzane„Polska polityka wobec Rosji jest nieudolna co widać, gdy nas nie ma w Berlinie”",,
Szczerba odwołany z funkcji szefa polsko-izraelskiej grupy parlamentarnej,– Poseł PO Michał Szczerba został odwołany z funkcji przewodniczącego polsko-izraelskiej grupy parlamentarnej; nowym przewodniczącym został poseł PiS Jan Krzysztof Ardanowski – poinformowała we wtorek wicemarszałek Sejmu Beata Mazurek.,"Beata Mazurek zapewniła, że głosowanie dotyczące zmiany przewodniczącego polsko-izraelskiej grupy bilateralnej i zostało przeprowadzone zgodnie z regulaminem. – Nowym przewodniczącym został Ardanowski – poinformowała wicemarszałek Sejmu.Według polityków PO, posłowie partii rządzącej dopisali się do składu grupy parlamentarnej, która liczyła dotąd 64 parlamentarzystów; po zmianach w skład grupy wchodziło ok. 100 osób.  SMS od Beaty Mazurek Poseł PO Krzysztof Brejza ujawnił na Twitterze treść SMS-a, którego politycy otrzymali od Beaty Mazurek. O zaplanowanym na godz. 17.30 posiedzeniu grupy wicemarszałek Sejmu poinformowała 17.30, czyli wtedy, gdy miało się ono rozpocząć. Polityk PO zaprezentował także listę, na której widać nazwiska posłów PiS, którzy dołączyli do składu grupy parlamentarnej.",,
"„Pawlak wiedział, jakie interesy w Polsce mają Niemcy”","– Pawlak jako minister gospodarki wiedział, jakie interesy w Polsce mają Niemcy – powiedział w „Minęła 8” (TVP Info) poseł Porozumienia Jacek Żalek, komentując taśmy ujawnione przez portal tvp.info z udziałem byłego premiera Waldemara Pawlaka i miliardera Michała Sołowowa.","Dziennikarze portalu tvp.info ujawnili nieznane dotąd nagranie ze spotkania Pawlaka i Sołowowa, podczas którego dyskutowali oni o tym, jaki wpływ na politykę i życie publiczne w Polsce mają niemieckie koncerny medialne, posiadające w Polsce większościowe udziały własnościowe w wielu mediach.– Jeden z najważniejszych urzędników państwowych (były premier i minister gospodarki oraz wieloletni prezes PSL Waldemar Pawlak) zdaje sobie sprawę z tego, jaki wpływ na premiera rządu mają niemieckie koncerny medialne, i ma pełne poczucie bezradności. Mówi to z obawą i troską o to, że większy wpływ na premiera ma artykuł w gazecie, która jest całkowicie podporządkowana kapitałowi koncernów, które realizują brutalnie swoje interesy w Polsce – powiedział w TVP Info poseł Jacek Żalek.Polityk Porozumienia skomentował w ten sposób słowa Pawlaka z ujawnionej taśmy: „mogę jednak powiedzieć, że na Tuska większy wpływ ma artykuł w »Fakcie« niż opinia Konfederacji Pracodawców czy Komisji Trójstronnej”. – Pawlak wiedział jako minister gospodarki, jakie interesy w Polsce mają Niemcy – wskazał Żalek. Jak dodał, ówczesny minister gospodarki miał świadomość tego, że jest bezradny i „widzi to u szefa państwa”.",,
"„Jeśli odstrzelę kaczkę, to będziecie mi wysyłać paczki?” Groźby wobec prezesa PiS",„Jeśli odstrzelę kaczkę to będziecie mi wysyłać paczki?” – napisał jeden z użytkowników Facebooka. „Krystian Wróbel” opublikował wpis na grupie  „Jestem gorszego sortu”. Słowa te mogą zostać odebrane jako realna groźba próby popełnienia zamachu na życie prezesa PiS Jarosława Kaczyńskiego.," Administratorem grupy „Jestem gorszego sortu” – jednym z dwóch – jest Sławomir Potapowicz, członek Zarządu Krajowego i Przewodniczący Regionu Warszawskiego partii Nowoczesna. Dwaj moderatorzy grupy to również działacze Nowoczesnej. Bartosz Wiśniakowski jest przewodniczącym Krajowej Komisji Rewizyjnej, a Krzysztof Kucicki również działaczem tej partii. Odpowiedź moderatora Jeden z wymienionych moderatorów po publikacji naszego artykułu opublikował na Twitterze wpis, w którym „stanowczo potępia mowę nienawiści, kierowaną pod adresem posła Jarosława Kaczyńskiego”.",,
Ukraina: Rosja chce walczyć z przechodzeniem parafii do nowego Kościoła,"Przedstawiciele Patriarchatu Moskiewskiego wraz ze specjalistami z rosyjskiej Federalnej Służby Bezpieczeństwa (FSB) utworzyli na Ukrainie ruchome siłowe grupy operacyjne, które mają blokować przechodzenie parafii „promoskiewskich” do nowo powstałego Prawosławnego Kościoła Ukrainy (PKU) — podaje oświadczenie Synodalnego Zarządu Duchowieństwa Wojskowego tego Kościoła.","„FSB Federacji Rosyjskiej otrzymała polecenie, aby wykorzystywać utworzone już wcześniej ruchome grupy siłowe, których głównym zadaniem jest likwidowanie chęci dobrowolnej zmiany przynależności konfesyjnej świeckich i księży Patriarchatu Moskiewskiego na Ukrainie na Prawosławny Kościół Ukrainy” – stwierdza dokument synodalny. Według jego autorów, grupy takie powołano we wszystkich eparchiach (diecezjach) Ukraińskiego Kościoła Prawosławnego (Patriarchatu Moskiewskiego). W ich skład wchodzą prawnik oraz kilku mężczyzn „sportowej postawy”. „Istota planu rosyjskiego prawosławia na Ukrainie polega obecnie na tym, że gdy tylko wspólnota w jakiejś miejscowości postanowi odejść od Patriarchatu Moskiewskiego na Ukrainie i dołączyć do PKU, to wyjeżdża tam grupa »zabezpieczenia praw majątkowych«, która ma »zatroszczyć się« o fizyczną kontrolę nad świątynią” – napisali autorzy oświadczenia. Ocenili też, że w rzeczywistości tworzy się „niezwykle niebezpieczne zjawisko, gdy Rosyjski Kościół Prawosławny na Ukrainie chce zrobić z wiernych i księży swych chłopów pańszczyźnianych”.",,
"„Die Welt” o żądaniach reparacji: Miejmy nadzieję, że w Europie nie dojdzie do nowej wojny","Publicysta „Die Welt” Sven Felix Kellerhoff zwraca uwagę na rosnącą liczbę krajów domagających się od Niemiec reparacji wojennych. „Miejmy nadzieję, że w Europie nie dojdzie do nowej wojny, i że nawet aktualne roszczenia Polski i Grecji tego nie zmienią” – ocenia niemiecki publicysta. „Zbrodnie wojenne się nigdy nie przedawniają, są aktualne do końca świata” – komentuje w rozmowie z portalem tvp.info słowa Kellerhoffa Arkadiusz Mularczyk, przewodniczący Parlamentarnego Zespołu ds. Oszacowania Wysokości Odszkodowań Należnych Polsce Od Niemiec Za Szkody Wyrządzone W Trakcie II Wojny Światowej.","Kellerhoff przypomina stanowisko niemieckiego rządu, w którym zaznaczono, że wszystkie roszczenia reparacyjne zostały ostatecznie zamknięte traktatem 2+4 z 1990 r. „Greckim i polskim populistom nie chodzi jednak o prawo międzynarodowe, lecz o moralną presję, która ma skłonić Niemcy do zmiany stanowiska” – pisze publicysta. – Żyjemy w demokratycznej Europie, gdzie mamy standardy demokracji i praw człowieka. Nie można się bronić przed zapłatą odszkodowania tym, że mogą pogorszyć się wzajemne relacje, tylko trzeba się wywiązać ze swoich zobowiązań międzynarodowych, które maja Niemcy, ponieważ dopuściły się największej zbrodni wojennej w historii świata – mówi w rozmowie z portalem tvp.info poseł Arkadiusz Mularczyk. – Nie można funkcjonować w UE czy w systemie narodów zjednoczonych w sytuacji, gdy jeden z najbogatszych krajów świata po prostu nie chce zwrócić zagrabionego majątku – dodaje. Publicysta „Die Welt” opisuje negatywne skutki reparacji, jakich w 1871 r. od pokonanej Francji zażądał kanclerz Otto von Bismarck. Kontrybucja pogłębiła odwieczną wrogość między obu krajami i doprowadziła do kolejnej wojny w 1914 r. W Niemczech potężny zastrzyk gotówki doprowadził do przegrzania koniunktury i do krachu na rynku w 1873 r. Po I wojnie światowej Francja domagała się odwetu – Niemcy zostały zobowiązane do zapłacenia „astronomicznych” sum – 132 mld marek w złocie. Gospodarczy kryzys wyniósł do władzy narodowych socjalistów, którzy zlikwidowali demokrację. Skutki są dobrze znane – podkreśla Kellerhoff.  – Nie chcemy od razu całego odszkodowania, Niemcy mogą utworzyć fundusz, który mógłby zasilać polską edukację, służbę zdrowia czy infrastrukturę. Niemcy mają ogromny dług wobec narodu polskiego. Taki fundusz mógłby działać przez kilkanaście, kilkadziesiąt lat i zasilać różne segmenty naszego życia – mówi przewodniczący sejmowej komisji w odniesieniu do argumentu niemieckiego publicysty.",,
"Piontkowski o badaniu PISA: Nie byłem zaskoczony, bo polska szkoła dobrze naucza","– Nie byłem zaskoczony, bo wiem, że polska szkoła dobrze naucza. Próbuje uczniów nauczyć samodzielnego myślenia  – powiedział w „Minęła 20” Dariusz Piontkowski, minister edukacji narodowej. W ten sposób skomentował wyniki 15-latków w badaniu PISA 2018.","Wyniki polskich 15-latków w międzynarodowym badaniu PISA 2018 plasują ich w pierwszej trójce w Europie.  – Jest dobrze. Te badania potwierdzają, że polscy uczniowie są dobrze nauczani – powiedział minister edukacji.  Wyjaśnił, że badania te sprawdzają umiejętność logicznego myślenia, rozwiązywania problemu, radzenia sobie w sytuacjach życiowych, a nie udzielania wyłącznie prostych odpowiedzi, która jest właściwa.",,
Opinia PKW ws. daty wyborów parlamentarnych pozytywna,"Opinia PKW ws. daty wyborów jest pozytywna, potwierdził rzecznik Prezydenta Błażej Spychalski.  We wniosku do PKW prezydent jako datę wyborów wskazał niedzielę 13 października. Teraz prezydent musi oficjalnie ogłosić termin wyborów parlamentarnych.","Kampania wyborcza powinna być jak najkrótsza, ponieważ dzisiaj nie potrzebujemy silnego zwarcia politycznego; potrzebujemy czasu na spokojny rozwój naszego kraju - mówił we wtorek rzecznik prezydenta Błażej Spychalski. Przekazał, że zarządzenie wyborów to „kwestia godzin”.Spychalski poinformował we wtorek w Radiu RMF FM, że zarządzenie wyborów przez prezydenta „to raczej kwestia godzin, a nie dni”.Pytany, dlaczego kampania wyborcza - zdaniem Andrzeja Dudy - powinna być jak najkrótsza, Spychalski wskazywał, że „dzisiaj nie potrzebujemy bardzo silnego sporu politycznego, nie potrzebujemy czasu na różnego rodzaju wojny, także wojny ideologiczne, a nawet o podłożu religijnym”. – Kampania wyborcza bardzo silnie sprzyja takim sytuacjom - ocenił.– Ci, którzy toczą dyskurs polityczny dzisiaj w Polsce mieli 4 lata na to, żeby zaprezentować swoje dokonania, ale także swoje pomysły na Polskę i w najbliższym czasie powinni to zrobić. Nie potrzebujemy długiego czasu na silne zwarcie polityczne, potrzebujemy czasu na spokojny rozwój naszego kraju - mówił Spychalski. Na poniedziałkowym posiedzeniu Państwowa Komisja Wyborcza zajęła się opiniowaniem projektu postanowienia prezydenta w sprawie zarządzenia wyborów do Sejmu i Senatu. We wtorek szefowa Krajowego Biura Wyborczego Magdalena Pietrzak poinformowała, że opinia trafiła już do Kancelarii Prezydenta.W piątkowym wywiadzie dla Polsat News prezydent Andrzej Duda poinformował, że zarządzenie wyborów nastąpi niezwłocznie po tym, jak otrzyma opinię PKW do projektu postanowienia ws. zarządzenia wyborów.Andrzej Duda zdradził wtedy, że we wniosku do PKW wskazał niedzielę 13 października jako datę wyborów parlamentarnych, bo chciałby, żeby kampania wyborcza była jak najkrótsza.Zgodnie z konstytucją wybory parlamentarne zarządza prezydent nie później niż na 90 dni przed upływem 4 lat od rozpoczęcia kadencji Sejmu i Senatu. Data wyborów wyznaczana jest na dzień wolny od pracy, przypadający w ciągu 30 dni przed upływem 4 lat od rozpoczęcia kadencji obu izb parlamentu. Pierwsze posiedzenia Sejmu VIII kadencji i Senatu IX kadencji odbyło się 12 listopada 2015 r.Po opublikowaniu postanowienia prezydenta o zarządzeniu wyborów w Dzienniku Ustaw – najpóźniej piątego dnia od dnia zarządzenia wyborów – formalnie ruszy kampania wyborcza.",,
„Dokument bardzo groźny dla Polski”. Waszczykowski o Europejskim Zielonym Ładzie,"– Jest to dokument bardzo groźny dla Polski. To jest próba wyeliminowania tańszych sposobów produkowania energii z węgla, by narzucić droższe koszty produkcji np. w Polsce, wyeliminować konkurencję polską – mówił w TVP Info na temat przyjętego właśnie przez KE planu klimatycznego „Europejski Zielony Ład” europoseł, były minister spraw zagranicznych Witold Waszczykowski. Jego zdaniem plan jest „silnie motywowany ideologicznie”.","– Jest to dokument bardzo groźny dla Polski. Mamy w tej chwili nową odsłonę rywalizacji w Europie. Od lat toczy się wojna ideologiczna, spowodowana przez lewicowo-liberalną koncepcję rozwoju demokracji. Następną odsłoną było uderzenie w gospodarkę protekcjonistycznymi działaniami prezydenta Macrona, który chciał zawiesić swobody europejskie: przepływ ludzi i usług. Mamy teraz wielką akcję klimatyczną, której celem jest dokładne przeoranie całej gospodarki europejskiej – mówił. – To będą duże koszty, to nie ma nic wspólnego z rozwojem gospodarczym. To ograniczenie rozwoju gospodarczego, to niesłychanie ambitne, naiwne plany motywowane ideologicznie, których celem jest zmienić nasz kontynent, który przegrywa. Przegrywa nie klimat, bo jako Europa jesteśmy jednym z mniejszych twórców negatywnych zjawisk klimatycznych. Są inne kontynenty i one będą zyskiwać, jeśli ten program wejdzie w życie – dodawał. Zdaniem Waszczykowskiego następnym krokiem może być próba wymuszenia przyjęcia programu na Radzie Europejskiej. Polityk przytoczył też historię, która jego zdaniem dobrze oddaje mentalność unijnych elit. – Duża grupa urzędników pojechała do Madrytu koleją, by nie lecieć samolotem, nie zostawiać tego śladu węglowego. Ze względu na strajki we Francji jechali do Madrytu 14 godzin i zapłacili za bilety kolejowego trzykrotnie więcej. W imię ideologii narazili podatnika europejskiego na trzykrotnie większe koszty, niż gdyby lecieli samolotem – powiedział. Zdaniem Waszczykowskiego niektórym zachodnim gospodarkom może zależeć na przyspieszeniu wdrożenia planu. – Jest kilka gospodarek europejskich, które przegrywają konkurencję. Pamiętam jedno z ostatnich spotkań, które miała premier Szydło z prezydentem Macronem w listopadzie 2017 r. On wyrażał absolutne zdziwienie, że my stworzyliśmy przez te 30 lat tak konkurencyjną gospodarkę, która rywalizuje w niektórych sektorach z Francją – mówił. Jak wyjaśnił Waszczykowski, „w związku z tym Francja musi uciekać się do praktyk protekcjonistycznych. – To są te frustracje części europejskich gospodarek. Przegrywają konkurencję ze światem, więc chcą narzucić inne standardy funkcjonowania. To próba wyeliminowania tańszych sposobów produkowania energii z węgla, by narzucić droższe koszty produkcji np. w Polsce, wyeliminować konkurencję polską – uważa europoseł.Jego zdaniem „stoją za tym wielkie koncerny, które chciałyby narzucić inne formy produkcji energii”. Komisja Europejska przyjęła w środę rano Europejski Zielony Ład - poinformowała na briefingu szefowa KE Ursula von der Leyen. To projekt unijnej strategii, która ma doprowadzić Unię Europejską do neutralności klimatycznej w 2050 r. W PE plan dostał poparcie grup politycznych zrzeszających zdecydowaną większość europosłów.",,
"Ojciec Giertycha apeluje, by nie głosować na PiS. Cenckiewicz przypomniał jego rozmowę z SB",„Głosowanie na PiS to pewna droga do zniszczenia Kościoła Polskiego i pewna droga do nieszczęść dla Polski” – wezwał prof. Maciej Giertych. Apel podchwyciła „Gazeta Wyborcza”. Dyrektor Wojskowego Biura Historycznego i wiceprzewodniczący Kolegium IPN dr hab. Sławomir Cenckiewicz przypomniał w tym kontekście rozmowę Giertycha z komunistyczną bezpieką o bracie naczelnego „GW” Adama Michnika.,"„W ciągu ostatnich czterech lat ścisłego związku Państwa z Kościołem nasz Kościół poniósł ogromne straty duchowe wynikające z faktu, że ta część społeczeństwa która nie popiera PiS (a jest to ponad połowa) masowo odchodzi od Kościoła. Widać to po spadku uczestnictwa we Mszach Świętych. Nadto sojusz Tronu z Ołtarzem zawsze osłabia duchowo Ołtarz i powoduje jak w naszym przypadku gwałtowny spadek powołań” – przekonywał Giertych.„Jednocześnie narastają nastroje antykatolickie, gdy obserwujemy jawne wspieranie PiS przez media katolickie i to w sytuacji, gdy dokonywany jest zamach na Konstytucję RP. To budzi słuszne reakcje oburzenia wśród tych, którzy się temu sprzeciwiają” – zaznaczył.Apel zamieścił na Facebooku jego syn Roman Giertych, były wicepremier i adwokat sympatyzujący z opozycją. „Gazeta Wyborcza” opublikowała go, a na Twitterze zachęcał do zapoznaniem się z nim m.in. zastępca redaktora naczelnego dziennika Jarosław Kurski.Roman Giertych uzupełnił list ojca jego notą biograficzną. „Razem z dziadkiem z pogardą odrzucił propozycję współpracy ze Służbą Bezpieczeństwa mającą oczernić Adama Michnika (obecnie redaktora naczelnego „GW” – przyp. red.), pomimo tego, iż politycznie z A. Michnikiem się całkowicie nie zgadzał. Był przedmiotem wieloletniego rozpracowywania przez służby specjalne PRL” – napisał adwokat. Operacja „Truteń”Na zamieszczenie apelu zareagował na Twitterze dr hab. Cenckiewicz. „Jarosław Kurski i GW propaguje apel Macieja Giertycha o niegłosowanie na PiS. To ja przypominam jego rozmowę z oficerem SB z wiosny 1977 r. płk. Mazurkiem z Departamentu I. Chodzi o operację »Truteń« przeciwko rodzinie Michników” – napisał.Historyk wkleił kawałek notatki służbowej oficera bezpieki z Departamentu I MSW. Organ ten zajmował się „zdobywaniem tajnych dokumentów i informacji dotyczących politycznych, ekonomicznych, militarnych i wywiadowczych planów i zamierzeń skierowanych przeciwko Polskiej Rzeczpospolitej Ludowej i krajom obozu socjalistycznego”.„J.G. (Jędrzej Giertych, ojciec Macieja – przyp. red.) zaproponował, że w swoim piśmie opublikuje zapytanie pod adresem »KULTURY« czy to prawda, że ich publicysta piszący pod pseudonimem »SZWEDOWICZ« to jest SZECHTER, ten który pod nazwiskiem MICHNIK występował w Polsce jako sędzia wojskowy skazując polskich przedwojennych oficerów na kary śmierci” – czytamy w notatce.",,
"„Banki Czarneckiego miały wywierać na pracowników presję, by sprzedawali obligacje GetBack”","Banki Leszka Czarneckiego miały wywierać na pracowników presję, by sprzedawali obligacje GetBack. „Wiadomości” dotarły do nagrania rozmowy jednej z byłych pracownic. Wynika z niej, że kolejne emisje obligacji, które przekładały się na coraz większe zadłużenie GetBacku, zaczęły budzić obawy części bankierów.","– My zaczęliśmy się zastanawiać, tak grupowo między bankierami, jak dużo ta gąbka jest w stanie wchłonąć – powiedziała była pracownica banku Czarneckiego. Pracownicy banków mieli spotkać się jednak z presją ze strony przełożonych. – Okazało się, że Idea Bank i Lion’s Bank dosyć mocno chcą sprzedawać GetBacka. My się na to nie zgadzaliśmy. Chcieliśmy oferty z zewnątrz i to naprawdę dużą grupą odeszliśmy wtedy z banku – dodała kobieta. Poszkodowani przez GetBack twierdzą, że banki Leszka Czarneckiego miały metodę „wciskania” klientom obligacji tej spółki. Przekonując o bezpieczeństwie inwestycji, często powoływały się na sukces finansowy miliardera.",,
Demonstrują pod parlamentem w obronie konstytucji. To sprzeciw wobec lewicowego rządu,"„Nie dla Sancheza, tak dla konstytucji”, „Sanchez sprzedaje Hiszpanię” – pod takimi hasłami zebrali się pod siedzibą hiszpańskiego parlamentu przeciwnicy socjalistycznego premiera, który uzyskał wotum zaufania. W skład koalicji rządzącej weszli separatyści otwarcie głoszący zamiar oderwania Katalonii od Hiszpanii.","Sanchez kieruje rządem Hiszpanii od maja 2018 r. W tym czasie dwukrotnie doprowadził do przedterminowych wyborów – w kwietniu i listopadzie 2019 r. Po obu elekcjach nie zdołał zbudować większościowej koalicji. Rządził jako pełniący obowiązki premiera. W drugim głosowaniu nad wotum zaufania kandydatowi na szefa rządu wystarczy zwykła większość (więcej głosów „za” niż „przeciw”). O ile w składzie Kongresu Deputowanych wyłonionym w kwietniu Sanchezowi nie udało się uzyskać nawet tego, o tyle w obecnej kadencji, dzięki dwóm separatystycznym partiom z Katalonii i Kraju Basków, które wstrzymały się od głosu, dotychczasowy p.o. premiera uzyskał wotum zaufania stosunkiem głosów 167 do 165.  Właśnie współpraca z separatystami – chodzi nie tylko o „aktywne wstrzymanie się od głosowania” wspomnianych dwóch partii, ale również o przyjęcie dwóch innych bezpośrednio do koalicji rządzącej – niepokoi Hiszpanów zatroskanych o integralność terytorialną swego kraju.  – Wybór Pedra Sancheza na szefa rządu oznacza rozbicie jedności Hiszpanii. Jednak PSOE (Hiszpańska Socjalistyczna Partia Robotnicza – red.) nie dokonała tego sama, stało się to możliwe dzięki wsparciu licznych zdrajców, którzy również ponoszą odpowiedzialność za rozbijanie naszego narodu – mówił podczas demonstracji Ignacio Arsuaga, lider HazteOir. Tym razem zorganizowała kampanię „jeden człowiek może powstrzymać Sancheza”. 165 tys. obywateli podpisało petycję do deputowanego regionalnej partii Teruel Existe Tomasa Guitarte o głosowanie przeciw Sanchezowi. W niedzielę, gdy kandydat na premiera potrzebował większości bezwzględnej, poparło go 166 deputowanych, 165 było przeciw.  Zmiana decyzji przez jedną osobę mogła oznaczać brak votum zaufania. Wtorkowa demonstracja miała na celu m. in. zmobilizowanie Guitarte, by usłuchał sygnatariuszy petycji. Ostatecznie jednak poseł z Teruel zagłosował „za”, a Sanchez wygrał dwoma głosami.  Demonstracja, podobnie jak samo głosowanie nad wotum zaufania, miało miejsce dzień po dorocznej uroczystej odprawie dowódców sił zbrojnych u króla Hiszpanii. Na uroczystości zwanej wojskową Wielkanocą (choć wypada w święto Trzech Króli) obecny jest również premier i członkowie rządu. Monarcha zgodnie z konstytucją jest zwierzchnikiem sił zbrojnych, te zaś mają konstytucyjny obowiązek obrony m. in. integralności terytorialnej kraju. Filip VI przypomniał teraz te fakty wzbudzając negatywną reakcję Sancheza.  Dwa dni przed wojskową Wielkanocą liderka jednej z partii, które wsparły Sancheza przez wstrzymanie się od głosu, ku oburzeniu prawicowych deputowanych oskarżyła króla na forum parlamentu o zamiar wprowadzenia ustroju autorytarnego.",,
Za dużo zarozumialstwa,"– Za dużo było zarozumialstwa w kształtowaniu kampanii wyborczej przez Grzegorza Napieralskiego – uważa były premier Józef Oleksy, gość „Rozmowy dnia” w TVP Info. Oleksy apeluje o podanie się całego kierownictwa SLD do dymisji i przyśpieszone zwołanie kongresu partii. Nie widzi też przeszkód, aby lewica nawiązała współpracę z Ruchem Palikota.",,,
Wiceszef MSZ: Jest determinacja do dalszej walki z IS,– Potwierdzona determinacja do dalszej walki z Państwem Islamskim (IS) to najważniejszy wydźwięk konferencji ministerialnej dotyczącej tej terrorystycznej organizacji – powiedział w Waszyngtonie wiceminister spraw zagranicznych Marcin Przydacz.,"Dyplomata reprezentujący Polskę na konferencji w amerykańskiej stolicy mówił o „potwierdzonej wspólnie determinacji” wszystkich reprezentowanych stron, by kontynuować walkę z IS.  – To najważniejszy wydźwięk tej konferencji – uznał. Ocenił, że IS „jest mocno osłabione po śmierci Bagdadiego”, ale to „nie kończy naszego zaangażowania”. Przydacz podkreślił, że strona polska nie przestaje być zaniepokojona sytuacją w północnej Syrii, gdzie siły tureckie prowadzą ofensywę na obszarze zamieszkanym w większości przez Kurdów.  – Dziś usłyszałem z ust sekretarza stanu USA Mike'a Pompeo, że Amerykanie pozostaną w północnej Syrii; całościowe wycofanie wojsk USA, o którym była mowa wcześniej, nie dochodzi do skutku – ujawnił. Strona turecka „nieco inaczej postrzega rzeczywistość w regionie”, co wybrzmiało na konferencji - przyznał Przydacz. Wiceszef MSZ stwierdził też, że syryjscy uchodźcy mają prawo do bezpiecznego powrotu. Ich relokację, jak zgodziły się strony konferencji, poprzedzić musi jednak rozwiązanie polityczne sytuacji w Syrii.",,
Putin: Moskwa nigdy nie mieszała się w wewnętrzne sprawy USA,– Rosja jako państwo nigdy nie mieszała się w wewnętrzne sprawy Stanów Zjednoczonych – powiedział prezydent Władimir Putin amerykańskiej stacji Fox News. Wywiad przeprowadzono w poniedziałek po zakończeniu szczytu w Helsinkach.,"W ten sposób Putin odniósł się do sprawy domniemanej ingerencji Rosji w wybory prezydenckie w USA w 2016 roku, w których zwyciężył Donald Trump.– Państwo rosyjskie nigdy nie ingerowało i nie zamierza ingerować w wewnętrzne sprawy USA, w tym w procesy wyborcze – oświadczył Putin na konferencji prasowej, dodając, że ostateczne wnioski powinien w tej sprawie wyciągnąć sąd, a nie służby specjalne. Ocenił, że wszystkie oskarżenia pod adresem Rosji o domniemanej ingerencji „rozsypią się w sądzie”.Oświadczył też, że nie ma nic dziwnego w tym, że w ostatnich wyborach prezydenckich w USA  w społeczeństwie rosyjskim pojawiła się sympatia do kandydata, który opowiadał się za poprawą stosunków z Rosją. Putin przyznał, że sam popierał kandydaturę Trumpa.",,
Czechy pozytywnie o niemieckich kontrolach na granicach. „Mieli do tego prawo”,Zrozumienie dla decyzji Niemiec o czasowym wprowadzeniu kontroli na granicach wyraził premier Czech. – Niemcy miały do tego pełne prawo – powiedział w niedzielę w Pradze Bohuslav Sobotka.,"Sobotka podkreślił, że w obecnej kryzysowej sytuacji Unia Europejska nie przestrzega własnych uregulowań i nie jest w stanie skutecznie chronić swych granic zewnętrznych. Decyzja pomoże w problemie? – Mam nadzieję, że decyzja Niemiec przyczyni się do lepszego uregulowania problemu masowego napływu uchodźców – powiedział szef czeskiego rządu. Niemiecka agencja dpa przypomniała, że Czechy, obok Polski, Węgier i Słowacji, zdecydowanie sprzeciwiają się proponowanym przez UE obowiązkowym kwotom imigrantów dla krajów unijnych.Niemcy przywróciły czasowo kontrole na swoich granicach państwowych, aby ograniczyć masowy napływ imigrantów. Szef MSW Thomas de Maiziere poinformował w niedzielę, że działania władz będą się początkowo koncentrować na granicy południowej z Austrią. – Celem przedsięwziętych środków jest ograniczenie aktualnego napływu (imigrantów) i przywrócenie uporządkowanej procedury przy wjeździe do Niemiec – wyjaśnił de Maiziere na spotkaniu z dziennikarzami w Berlinie, dodając, że decyzja jest ważna „również ze względów bezpieczeństwa”.Czeskie patrole Po decyzji władz w Berlinie szef czeskiego MSW Milan Chovanec zapowiedział wzmocnienie policyjnych patroli na granicy z Austrią.",,
Polsko-izraelska konferencja o kobiecym biznesie. Film promocyjny nagrał nasz ambasador,"„Izrael nigdy jeszcze czegoś takiego nie widział. Ambasada Polski i Izrael organizują pierwszą konferencję o kobiecym biznesie” – tak ambasador RP w Izraelu Marek Magierowski zaprasza na wydarzenie, które odbędzie się 19 września w Izraelu.","Magierowski informuje na filmie, że w Centrum Pokoju i Innowacji im. Szimona Peresa w Tel Awiwie zbierze się ponad 300 uczestniczek, by wysłuchać wystąpień 50 panelistów – genialnych umysłów z obu krajów, jak zapewnia Magierowski, który zachęca, by dołączyć do wydarzenia.",,
Premier Ukrainy: Nord Stream 2 jest elementem rosyjskiej wojny hybrydowej,"– Budując Nord Stream 2, Moskwa chce wziąć Europę jako zakładnika – ostrzegł premier Ukrainy Wołodymyr Hrojsman w rozmowie z niemieckim dziennikiem „Die Zeit”. Wskazał, że gazociąg jest „elementem rosyjskiej wojny hybrydowej”.","– Rozumiemy Nord Stream 2 w następujący sposób: Rosja chce wziąć Europę jako zakładnika. Ten pomysł to kolejna hybrydowa broń przeciwko Europie. Rosja zawiesi dostawy w chwili, gdy zdominuje rynek gazu. Proszę wymienić choć jedną obietnicę, którą Rosja dotrzymała – zwrócił uwagę Hrojsman.W ocenie premiera po zbudowaniu gazociągu Nord Stream 2 Rosja uzna ukraiński system gazociągów za zbyteczny. – To uderzy nie tylko w Ukrainę, lecz odbije się niekorzystnie na bezpieczeństwie energetycznym wszystkich Europejczyków – ocenił.Szef ukraińskiego rządu zaproponował utworzenie międzynarodowego konsorcjum z udziałem Amerykanów, Europejczyków i Ukraińców. – My zabezpieczymy tranzyt. Chcemy być krajem wydobywającym gaz, który pozyskuje surowiec dla własnych potrzeb i na eksport. Możemy to osiągnąć do 2025 roku – zapewnił. Wskazał, że Zachód będzie mógł inwestować na Ukrainie i dostawać gaz z alternatywnego źródła.Hrojsman podziękował również kanclerz Angeli Merkel za zaangażowanie w rozwiązanie konfliktu we wschodniej Ukrainie. – To, co Angela Merkel w 2014 roku zrobiła dla Ukrainy, sposób, w jaki powstrzymała rosyjską agresję, wzbudza nasz najwyższy podziw. Uważamy ją za wielkiego przyjaciela Ukrainy – podkreślił.",,
Prezydent Warszawy o pomocy rządu. Trzaskowski mija się z prawdą,"„Po tej fazie narzekania, wyciągania konsekwencji, rząd po trzech dniach podjął decyzję, że jednak trzeba pomóc” – powiedział Rafał Trzaskowski. To nieprawda. Szef MON propozycję pomocy złożył tego samego dnia, a premier Morawiecki następnego dnia podjął decyzję, by zwołać sztab kryzysowy.","Do awarii jednego z kolektorów przesyłających ścieki z części lewobrzeżnej Warszawy do oczyszczalni „Czajka” doszło 27 sierpnia br. Nieczystości skierowano wówczas do drugiego kolektora, który jednak 28 sierpnia przestał funkcjonować. Tego dnia prezydent Warszawy, Rafał Trzaskowski poinformował, że doszło do awarii. Rafał Trzaskowski trzy dni po tym, jak doszło do awarii, zmienił zdanie i pomoc rządu przyjął.",,
Prezes UOKiK złożył dymisję,Premier Mateusz Morawiecki przyjął dymisję Marka Niechciała z funkcji prezesa Urzędu Ochrony Konkurencji i Konsumentów. Dymisja związana jest z powołaniem Niechciała na stanowisko członka zarządu Ubezpieczeniowego Funduszu Gwarancyjnego. Obowiązki szefa UOKiK będzie pełnił jednak do momentu powołana jego następcy – czytamy w komunikacie instytucji.,"Marek Niechciał został powołany do zarządu UFG 20 grudnia. Swoją pracę rozpocznie tam 1 lutego 2020 r., po zakończeniu funkcji prezesa UOKiK.  „Zgodnie z przepisami ustawy o ochronie konkurencji i konsumentów Marek Niechciał będzie pełnił obowiązki Prezesa UOKiK do czasu powołania jego następcy” – poinformował UOKiK.  Niechciał kierował Urzędem od maja 2016 r. Do pełnienia funkcji prezesa został powołany przez ówczesną premier Beatę Szydło. W przeszłości kierował już tą instytucją – w latach 2007-08.",,
"Gliński: Komu zależy, by Polska poszła na dno?","„Komu zależy na tym, żeby Polska poszła na dno?” - pyta w wywiadzie dla „Do Rzeczy” wicepremier, minister kultury Piotr Gliński. O opozycji mówi: „przegrali wybory, ktoś inny steruje łódką, a oni wybijają siekierami dziury, żebyśmy wszyscy poszli na dno”.","Gliński, pytany w kontekście reformy sądownictwa, czy PiS poradzi sobie z oskarżeniami polityków unijnych i światowych mediów o „zamach na państwo prawa”, podkreślił, że „rząd już sobie z tymi oskarżeniami poradził”. „To zwykła histeria opozycji oraz części polityków i mediów zagranicznych, którzy nie mają pojęcia, co dzieje się w Polsce. Zachód nie doświadczył pół wieku komunizmu i wydaje się, że nie zauważył tego, iż u nas wyjście z tego systemu wyglądało zupełnie inaczej niż np. w Niemczech, gdzie członkowie partii nie mogli uczyć swych następców, a elity po 1989 r. tworzyli przede wszystkim ludzie z demokratycznej RFN - nie nomenklatura i służby” – wyjaśnił.Według wicepremiera „Zachód nie pojmuje, albo jest mu wygodniej udawać, że tego nie rozumie, jakie szkody wyrządził brak dekomunizacji i sensownej lustracji”. „Nasza reforma sądownictwa jest konsekwencją braku rozliczeń w wymiarze personalnym, systemowym czy instytucjonalnym” – stwierdził.",,
Blackout w Afryce. Sudan pogrążył się w mroku,"O awarii, która objęła cały kraj poinformowało w niedzielę ministerstwo ds. elektryczności i wody. Nie podano, jaka jest jej przyczyna. W specjalnym komunikacie zapewniono jedynie, że ekipy techniczne próbują przywrócić pracę instalacji. Wcześniej w niedzielę podano, że podczas sobotnich antyrządowych protestów w kraju zginęło co najmniej pięć osób.","Dane o zabitych przekazała związana z opozycją organizacja medyczna. W nocy władze mówiły o jednej ofierze śmiertelnej.  Jak poinformował we wpisie na Facebooku Centralny Komitet Sudańskich Lekarzy (CCSD), czworo zabitych zostało zidentyfikowanych, a tożsamość piątej jest na razie nieznana. Dodatkowo w sobotnich protestach obrażenia odniosło kilkadziesiąt osób, przy czym co najmniej 10 osób spośród hospitalizowanych ma rany postrzałowe, a kilkoro rannych jest w stanie krytycznym. W sobotę tysiące osób demonstrowały w stolicy kraju, Chartumie oraz leżącym po drugiej stronie Nilu Omdurmanie przeciwko wieloletniej władzy prezydenta Omara Baszira. Według relacji mediów, były to największe manifestacje od grudnia zeszłego roku, gdy zaczęła się obecna fala antyrządowych protestów. W Chartumie demonstrującym udało się przedrzeć pod kwaterę główną armii oraz położony w jej pobliżu pałac prezydencki.",,
"Franciszek: Ci, którzy stale oskarżają Kościół, to przyjaciele i krewni diabła","Papież Franciszek nazwał w środę „przyjaciółmi i krewnymi diabła” tych, którzy spędzają życie, oskarżając Kościół. Jak ocenił podczas audiencji generalnej w Watykanie, obecnie „modne jest” słowne niszczenie Kościoła.","W czasie pierwszej części audiencji generalnej w bazylice św. Piotra, gdzie zgromadziło się 2,5 tys. pielgrzymów z włoskiego miasta Benevento, Franciszek powiedział: „Nie można przeżyć całego życia, oskarżając Kościół”. – Czyj jest urząd oskarżyciela? Ten, kogo Biblia nazywa wielkim oskarżycielem, to kto? To diabeł – mówił papież. – A ci, którym życie mija na oskarżaniu, nie są jego dziećmi, bo diabeł ich nie ma, ale jego przyjaciółmi, kuzynami, krewnymi – dodał Franciszek. Papież przywołał postać świętego ojca Pio, mówiąc, że kochał Kościół z „wieloma jego problemami, niepowodzeniami, z tyloma grzesznikami”. – Kościół jest święty – podkreślił – ale my, dzieci Kościoła jesteśmy wszyscy grzesznikami, niektórzy wielkimi – powiedział. Papież wyjaśnił, że „należy ujawniać błędy, by je poprawić; ale i w takim momencie kocha się Kościół”. Podczas drugiej części audiencji w Auli Pawła VI papież pozdrowił także tradycyjnie Polaków. Zwracając się do nich, nawiązał do swej wygłoszonej katechezy na temat modlitwy „Ojcze nasz”. Franciszek powiedział: „Drodzy bracia i siostry, nie zapominajcie nigdy, że jesteśmy ukochanymi dziećmi Boga i że nie ma nic takiego, co mogłoby ugasić Jego namiętną miłość do nas”. – Modlitwa do naszego Ojca, który jest w niebie, niech wypełni wszelkie poczucie braku miłości w życiu każdego i każdej z was – dodał. Na zakończenie audiencji Franciszek poprosił wszystkich wiernych: „Módlcie się za mnie i za moją posługę, również za papieża Benedykta, by zawsze i wszędzie utwierdzał braci w wierze”.",,
Agnieszka Radwańska nie będzie honorową obywatelką Krakowa. „Bo za młoda”,"Krakowski radny PiS Adam Kalita zgłosił pomysł uhonorowania najbardziej znanej polskiej tenisistki tytułem Honorowego Obywatela Krakowa. Jej kandydatura nie uzyskała koniecznej rekomendacji Komisji Głównej Rady Miasta. Jak napisał rzecznik PiS w Krakowie Michał Drewnicki, radni uznali, że tenisistka jest „za młoda”.","Zgodnie z regulaminem przyznawania honorowego obywatelstwa  Rada Miasta Krakowa może przyznać cztery tytuły w trakcie kadencji. Podczas środowego posiedzenia Komisji Głównej uzgodniono, że rozpatrywane będą dwie kandydatury.Pierwsza z nich – kardiochirurga prof. Antoniego Dziatkowiaka – zgłoszona przez klub Przyjazny Kraków uzyskała akceptację komisji, druga Agnieszki Radwańskiej – zgłoszona przez Adama Kalitę z PiS nie dostała rekomendacji.Do uzyskania rekomendacji konieczna jest bezwzględna większość głosów członków komisji, czyli osiem z 14.„Dla mnie to niepojęte! Radni Jacka Majchrowskiego oraz radni klubu Platforma. Nowoczesna-Koalicja Europejska (dwóch się wstrzymało, reszty nie było) nie poparli uhonorowania Agnieszki Radwańskiej jako Honorowego Obywatela Krakowa. Pomysł upadł. »Bo za młoda... «” – napisał na Twitterze radny PiS Michał Drewnicki. Radny Przyjaznego Krakowa Rafał Komarewicz, wiceprzewodniczący Komisji Głównej, przyznał, że argument o młodym wieku Agnieszki Radwańskiej padł w trakcie dyskusji. – Uważam, że to nie jest dobry argument. Doszliśmy do wniosku, że pani Radwańska jako jedna z najlepszych tenisistek świata nie rozpropagowała Krakowa, ma jeszcze taką szansę – mówił Komarewicz.Przewodniczący Rady Miasta Krakowa i jednocześnie przewodniczący Komisji Głównej Dominik Jaśkowiec mówił, że dla części radnych kandydatura ta była kontrowersyjna z powodu „zaangażowania politycznego rodziny” tenisistki. – Różne argumenty przeważyły. W trakcie dyskusji podnoszone było m.in. zaangażowanie polityczne rodziny pani Agnieszki. Ważne jest też to, że możemy nadawać ograniczoną liczbę tych tytułów w trakcie kadencji – powiedział dziennikarzom Jaśkowiec.Agnieszka Radwańska, uznawana za najlepszą polską tenisistkę w historii, ogłosiła zakończenie kariery w listopadzie zeszłego roku, po 13 latach zawodowego grania na kortach. Zwyciężyła w 20 turniejach WTA, wśród których najbardziej prestiżowym był sukces w WTA Finals. Najbliżej triumfu w Wielkim Szlemie była siedem lat temu, gdy dotarła do finału Wimbledonu. Reprezentowała Polskę na igrzyskach olimpijskich 2008 w Pekinie, w 2012 w Londynie i w 2016 w Rio de Janeiro.14 kwietnia na Bulwarach Wiślanych w Krakowie otworzono Tauron Aleję Gwiazd Tenisa, w której znalazły się tablice z brązu z odciskami dłoni m.in. Agnieszki Radwańskiej. 21 maja w Krakowie zaplanowany jest benefis tenisistki podsumowujący jej karierę.",,
"Miller: według szefa MON, gdy umrze generał Hermaszewski, to nie spocznie na Powązkach","– Życzę panu generałowi Hermaszewskiemu długich lat życia. Ale według klasyfikacji pana ministra Siemoniaka pan generał nie będzie mógł spocząć w Alei Zasłużonych na Powązkach - powiedział w „Dziś wieczorem”, w TVP Info Leszek Miller. Szef SLD odniósł się też m.in. do wypowiedzi ministra rolnictwa Marka Sawickiego o rolnikach, których nazwał „frajerami”. – Minister powiedział szczerze, co myśli o polskich rolnikach – podkreślił.","Pod koniec września szef MON Tomasz Siemoniak zdecydował, że generałowie z PRL nie będą już chowani w tej części warszawskich Powązek, którą zarządza wojsko, tylko m.in. na Cmentarzu Północnym. Teraz pochówek na wojskowych Powązkach będzie przysługiwał tylko generałom mianowanym przez prezydenta RP, a nie np. władze PRL. Gdzie spocznie polski kosmonauta? – Pan generał Mirosław Hermaszewski nie będzie mógł spocząć w Alei Zasłużonych, bo szlify generalskie otrzymał w okresie PRL – mówił Leszek Miller. – To jest wspaniały żołnierz, znakomity  dowódca, lotnik, pierwszy polski kosmonauta. Choćby ten jeden przykład pokazuje, jak myli się minister obrony narodowej – podkreślił były premier.– Jest wielu utalentowanych dowódców z PRL, którzy zapisali się złotymi zgłoskami i czemu karać ich w ten sposób, jak to sobie wyobraża pan Siemoniak? Szef MON po prostu kokietuje PiS, to był jego ukłon w stronę tej partii – dodał. Honory dla zbrodniarza?Leszek Miller został zapytany o pogrzeb w Koszalinie. Przyznano tam wojskową asystę honorową na pogrzeb stalinowskiego prokuratora płk. Wacława Krzyżanowskiego. Po 1989 r. był on oskarżany przez Instytut Pamięci Narodowej o udział w zbrodniach komunistycznych, jednak dwukrotnie został uniewinniony przez sąd. Po pogrzebie szef MON odwołał ze stanowisk dowódcę oraz komendanta garnizonu Koszalin. ",,
Kolejny rozejm w Donbasie. „Pokój zależy głównie od Rosji”,Nowe zawieszenie broni między siłami rządowymi a prorosyjskimi separatystami weszło w życie w nocy ze środy na czwartek w ogarniętym konfliktem Donbasie na wschodzie Ukrainy. Zaproponowane przez wspieranych przez Kreml bojowników porozumienie ma obowiązywać przez tydzień.,"Na Ukrainie od 1 września obowiązuje już rozejm, jednak jest on regularnie łamany. Dowództwo armii w Kijowie poinformowało, że w ciągu ostatniej doby porozumienie zostało naruszone przez prorosyjskich bojowników 26 razy. Cały czas w rejonie walk giną ludzie.W Kijowie doszło do spotkania kilku ministrów spraw zagranicznych krajów europejskich. O sytuacji na wschodzie Ukrainy z szefem ukraińskiej dyplomacji Pawło Klimkinem rozmawiali między innymi ministrowie z Polski Witold Waszczykowski, Niemiec Frank-Walter Steinmeier, Francji Jean Marc Ayrault oraz Wielkiej Brytanii Boris Johnson.Powrót formatu normandzkiego?Rozmowy dotyczyły między innymi prac nad wznowieniem negocjacji w ramach tzw. formatu normandzkiego, czyli z udziałem Francji, Niemiec, Ukrainy i Rosji.– Staramy się przywrócić żywotność tego formatu. Staramy się uruchomić go ponownie i przygotować wszystkie warunki w celu zorganizowania szczytu w formacie normandzkim na najwyższym szczeblu i z udziałem prezydenta Francji Francois Hollande'a, kanclerz Niemiec Angeli Merkel, prezydenta Ukrainy Petra Poroszenki i prezydenta Rosji Władimira Putina – zapewnił Ayrault. Kolejne kroki – Kolejnym etapem jest zatwierdzenie przez parlament Ukrainy wymienionych przeze mnie ustaw, rozszerzenie stref pilotażowych, wycofanie ciężkiego uzbrojenia i zapewnienie obserwatorom międzynarodowym dostępu do wszystkich terytoriów Donbasu. Trzecim krokiem będzie wyznaczenie przez parlament daty wyborów samorządowych, zakończenie reformy konstytucyjnej, przyjęcie ustawy o amnestii, jednoczesne wycofanie wojsk z całej linii frontu, utworzenie nowych przejść (na linii podziału w Donbasie), uwolnienie zakładników, zakończenie wycofywania wojsk i pełen dostęp do granicy (Ukrainy z Rosją) – podkreślił Ayrault.Zdaniem Steimeiera działaniom na rzecz bezpieczeństwa w Donbasie, które zawarte są w mińskich porozumieniach na rzecz rozwiązania konfliktu, powinny towarzyszyć kroki o charakterze politycznym.",,
"„Czujni jak zając, odważni jak lwy”. Premier podziękował strażakom","Jesteście wspaniałymi bohaterami naszej codzienności; wytrzymujecie próbę ognia w tych wielkich żywiołach, jesteście pomocnikami Pana Boga w tych bohaterskich akcjach, gdzie pomagacie bliźnim. Bardzo Wam za to dziękujemy – powiedział w Rypinie (woj. kujawsko-pomorskie) premier Mateusz Morawiecki, chwaląc ciężką pracę strażaków.","– Takich działań w całej Polsce było w ubiegłym roku pół miliona, więc można powiedzieć, że co minutę gdzieś w Polsce straż pożarna wyrusza na akcję – mówił premier. Jak dodał,  strażacy są „czujni jak zając, odważni jak lwy”.Premier  Morawiecki oraz minister spraw wewnętrznych i administracji Joachim Brudziński biorą w niedzielę udział w pikniku rodzinnym z okazji Dnia Strażaka w Rypinie (woj. kujawsko-pomorskie). – W to wasze święto chciałbym przede wszystkim wam – w imieniu wszystkich naszych rodaków – najserdeczniej podziękować za waszą gotowość, czujność, odwagę, a nierzadko za wasze bohaterstwo – mówił premier do strażaków. ",,
„Nie wstrzymam śledztwa”. Kandydat Trumpa na prokuratora generalnego o Russiagate,"Prezydencki kandydat na prokuratora generalnego USA William Barr zapewnił komisję sprawiedliwości Senatu, że nie wstrzyma śledztwa w sprawie Russiagate. Desygnowany przez Donalda Trumpa prawnik był przesłuchiwany przez demokratycznych senatorów przed zatwierdzeniem przez Senat.","Prokurator specjalny Robert Mueller prowadzi dochodzenie w tzw. sprawie Russiagate, czyli ingerencji Rosji w wybory prezydenckie w 2016 r. i kontaktów osób z otoczenia prezydenta Donalda Trumpa z przedstawicielami Kremla. Raport końcowy z tego śledztwa musi być najpierw przedłożony prokuratorowi generalnemu. Demokraci obawiają się, że Barr może unieważnić ten dokument czy też anulować dochodzenie. Dlatego przesłuchanie desygnowanego przez Trumpa kandydata przez demokratycznych senatorów koncentruje się na stanowisku, jakie Barr ma zamiar zająć w tej kwestii – wyjaśniła Agencja Reutera. Mueller jest od 30 lat kolegą Barra; był jego przełożonym, gdy obydwaj pracowali w resorcie sprawiedliwości – pisze AP. – Pod moim nadzorem Bob (Mueller) będzie mógł dokończyć swe zadanie – zapewnił Barr. 68-latek, prokurator generalny za prezydentury George'a H.W. Busha (1991-93), zanim został desygnowany przez Trumpa na nowego prokuratora generalnego i ministra sprawiedliwości, z własnej woli wysłał do ministerstwa sprawiedliwości 19-stronicową opinię, w której skrytykował śledztwo Muellera. Podczas przesłuchania w Senacie bronił tego listu, tłumacząc, że krytykował nie śledztwo, jako takie tylko pewien aspekt dochodzenia, czyli zarzut, że prezydent utrudnia działanie wymiaru sprawiedliwości.  Kto będzie nadzorował dochodzenie Muellera Prezydent zmusił do rezygnacji poprzedniego prokuratora generalnego Jeffa Sessionsa, który uchylił się od nadzorowania dochodzenia Muellera. Jak przypomina AP, Trump uznał tę decyzję za brak lojalności. Barr powiedział senatorom, że decyzja Sessionsa była słuszna, a on zasięgnie opinii komisji etyki w resorcie sprawiedliwości, zanim postanowi, czy nie powinien uchylić się od tego obowiązku.  Demokraci, którzy do tego nawołują, przypominają, że w swej opinii prawnej Barr zajął już krytyczne stanowisko wobec śledztwa Muellera, które Trump niezmiennie nazywa „polowaniem na czarownice”.  Próba ingerowania prezydenta w śledztwo byłaby nadużyciem władzy Barr powiedział, że – jego zdaniem – Mueller „nie angażowałby się w polowanie na czarownice”; dodał, że próba ingerowania w to śledztwo przez prezydenta byłaby „nadużyciem władzy”, zaniechaniem jego konstytucyjnych obowiązków oraz, zależnie od okoliczności, złamaniem prawa federalnego. – Wierzę, że w najlepiej pojętym interesie wszystkich – prezydenta, Kongresu i przede wszystkim Amerykanów – leży to, by tę sprawę rozwiązać, pozwalając prokuratorowi specjalnemu, by doprowadził ją do końca – oznajmił Barr.Kandydat na prokuratora generalnego zapewnił też, że „przyjrzy się śledztwu”, którym FBI w 2017 r. objęło prezydenta, by ustalić, czy świadomie bądź nieświadomie nie jest on agentem rosyjskich wpływów.Zastępca prokuratora generalnego USA Rod Rosenstein, który obecnie nadzoruje śledztwo ws. Russiagate, zrezygnuje po zaprzysiężeniu Barra, a więc będzie on od razu odpowiedzialny za to postępowanie.Przesłuchania potrwają dwa dni. Głosowanie izby na kandydaturą odbędzie się najwcześniej w połowie lutego. Oczekuje się – jak pisze Agencja Reutera – że Senat zaaprobuje kandydaturę Barra, nie tylko dlatego, że większość mają w tej izbie Republikanie, ale też ze względu na opinię, jaką ma on wśród Demokratów, którzy uważają, że jest lepszym wyborem na to stanowisko niż pełniący obowiązki prokuratora generalnego Matt Whitaker.",,
"Prezydent Iranu: Jeśli Ameryka chce popełnić kolejną zbrodnię, otrzyma mocniejszą odpowiedź","– Zostało wyraźnie pokazane, że nie cofniemy się przed Ameryką – powiedział prezydent Iranu Hasan Rowhani. Skomentował w ten sposób irański ostrzał rakietowy amerykańskiej bazy lotniczej Al-Asad i lotnisko wojskowe Irbilu w irackim Kurdystanie.","– Jeśli Ameryka chce popełnić kolejną zbrodnię, musi wiedzieć, że otrzyma mocniejszą odpowiedź, ale jeśli Amerykanie są mądrzy, na tym etapie nie zrobią nic więcej – powiedział Rowhani na posiedzeniu irańskiej rady ministrów. – Oni ucięli naszą rękę, zabijając drogiego nam Sulejmaniego (...). To należy pomścić, wycinając trawę pod stopami Ameryki w naszym regionie – powiedział Rowhani, robiąc aluzję do trawnika, czyli amerykańskiego symbolu statusu społecznego. Podkreślił w ten sposób po raz kolejny zamiar zmuszenia wojsk USA do opuszczenia Bliskiego Wschodu.  – Jeśli trawa zostanie wycięta pod stopami Amerykanów w naszym regionie, a ich zła ręka zostanie ścięta na dobre, wtedy będziemy mogli mówić o prawdziwej i ostatecznej reakcji narodów regionu na działania Ameryki – dodał prezydent Ianu. Według irackiej armii w nocy z wtorku na środę wystrzelono 22 rakiety z terytorium Iranu w stronę bazy lotniczej Ain al-Asad, ok. 160 km na zachód od Bagdadu, w której znajdują się dowodzone przez USA wojska koalicji międzynarodowej oraz w stronę bazy w Irbilu, stolicy irackiego Kurdystanu, nie powodując strat w ludziach. Jak podano w oświadczeniu, dwa z 17 pocisków wystrzelonych na Ain al-Asad nie eksplodowały. Wszystkie pięć rakiet wymierzonych w bazę sił koalicji w Irbilu trafiło w cel.  Według irańskiej telewizji państwowej w środowym ataku zostało zabitych 80 osób – jak to ujęto – „amerykańskich terrorystów”. Dodano, że Iran odpalił 15 pocisków rakietowych i żaden z nich nie został zestrzelony. Według doniesień irańskiej telewizji w ataku „poważnie uszkodzone zostały” śmigłowce i sprzęt wojskowy.  Według władz w Teheranie operacja była odwetem za zeszłotygodniowy atak amerykańskich dronów na lotnisku w Bagdadzie, w którym zginął generał Kasem Sulejmani, dowódca elitarnej irańskiej jednostki wojskowej Al-Kuds.  Amerykańskie władze przekazały, że w ostrzale nie było ofiar.",,
„Szef RE nie wykazał się szczególnymi zdolnościami”,„W sposób bałaganiarski i chaotyczny” – tak według premiera Portugalii Antonio Costy proces wyboru kluczowych kandydatów najważniejszych instytucji europejskich poprowadził przewodniczący Rady Europejskiej Donald Tusk.,"W ocenie sekretarza generalnego portugalskiej Partii Socjalistycznej Tusk podczas szczytu Unii Europejskiej w Brukseli „nie wykazał się szczególnymi zdolnościami”.Dopiero po długich negacjach Przywódcy unijnych krajów zaakceptowali kandydatury na najważniejsze stanowiska w Unii Europejskiej. Niemka Ursula von der Leyen została kandydatką na szefową Komisji Europejskiej, premier Belgii Charles Michel kandydatem na przewodniczącego Rady Europejskiej. Ponadto Rada Europejska ma nominować Francuzkę Christine Lagarde na szefową Europejskiego Banku Centralnego, zaś Hiszpana Josepa Borrella na szefa unijnej dyplomacji.Forsowany m.in. przez Niemców Frans Timmermans, na którego kandydaturę na przewodniczącego KE nie chcieli zgodzić się przywódcy Grupy Wyszehradzkiej, ponownie będzie mógł zostać wiceszefem Komisji. Drugą wiceprzewodniczącą może zostać Dunka Margrethe Vestager.",,
Strzelanina z dżihadystami. Wśród zabitych są dzieci,"15 osób zginęło w strzelaninie na wschodnim wybrzeżu Sri Lanki. Miejscowe władze podają, że doszło tam do wymiany ognia między oddziałem komandosów, przeprowadzającym obławę, a uzbrojoną grupą podejrzaną o związki z Państwem Islamskim.","Obława jest częścią ogólnokrajowej akcji przeciw terrorystom po wielkanocnych atakach na kościoły i hotele, w których zginęło ponad 250 osób. Strzelanina miała miejsce w mieście Sainthamaruthu w dystrykcie Ampara.Wymiana ognia między wspieranymi przez żołnierzy funkcjonariuszami a ukrytymi w budynku trwała ponad godzinę. – Zamachowcy otworzyli ogień do komandosów, gdy ci w nocy próbowali szturmować ich siedzibę – powiedział rzecznik armii Sumith Atapattu.Wśród zabitych jest sześcioro dzieci. Ujęto sześciu podejrzanych mężczyzn i trzy kobiety. Trzech z mężczyzn było wyznaczonych do bycia zamachowcami samobójcami. Zginął także cywil, który dostał się w krzyżowy ogień.W przeszukiwanym domu, w których chronili się podejrzani, znaleziono cały arsenał środków wybuchowych – zapalniki, metalowe kulki służące do wypełniania bomb, pasy szachidów, a także mundury i flagi Państwa Islamskiego. Wielkanocne zamachyW Niedzielę Wielkanocną zamachowcy samobójcy dokonali serii skoordynowanych ataków na kościoły, w tym dwa katolickie i jeden protestancki, oraz luksusowe hotele. Były to największe ataki na Sri Lance, odkąd w 2009 roku w kraju tym zakończyła się wojna domowa.W czwartek przedstawiciel służb medycznych poinformował, że w niedzielnych zamachach zginęło ok. 250–260 osób, a nie 359, jak wcześniej podawano. Jeden z przedstawicieli rządu wyjaśnił, że kostnice podawały nieprecyzyjne informacje.Dotąd zatrzymano 76 podejrzanych o związku z zamachami. Lankijska policja podała, że poszukują 140 domniemanych terrorystów.",,
Facebook zablokował kilkanaście prawicowych profili,"Kilkanaście prawicowych profili na Facebooku zostało zablokowanych przez administratorów tego serwisu społecznościowego – podał portal tysol.pl. Wśród ukaranych fanpage’y są m.in. profile: „Nie chcę Polski lewackiej”, „Gazeta Zaborcza” czy „Zdelegalizować PO” – które w sumie mają blisko 100 tys. obserwujących je użytkowników.","Blokady nie zostały nałożone na stałe, a jedynie na określony czas – do 30 października.Portal Marka Zuckerberga – według relacji źródła – nałożył bany także na konta: „Anty Tusk”, „Polska bastion Europy”, „Chcemy trzeciej kadencji PiS”, „NIE dla niemieckiej agentury w Polsce”, „OTUA – Lewacki stan umysłu” oraz „Nie chcemy powrotu Tuska do Polski”. To nie pierwszy raz, kiedy Facebook blokuje prawicowe treści na swojej platformie. W lipcu 2017 roku serwis zablokował ponad 300 kont. Wtedy okazało się, że za akcją stał Ośrodek Monitorowania Zachowań Rasistowskich i Ksenofobicznych, który wysyłał administratorom portalu zgłoszenia stron do zablokowania.",,
"Budka dla tvp.info o wywiadzie w Zeit Online: możliwe, że doszło do błędu przy tłumaczeniu","– Nie znam niemieckiego. Wywiadu udzielałem po polsku, autoryzacja też była po polsku. Przysłano mi tekst, ja wszystko poprawiłem i odesłałem do redakcji, zakładając, że w tym tłumaczeniu nie będzie jakichś wielkich rzeczy – mówi w rozmowie z portalem tvp.info Borys Budka. Poseł PO twierdzi, że przy publikacji wywiadu na portalu Zeit Online mogło dojść do przeinaczenia.","Po wywiadzie udzielonym przez wiceprzewodniczącego Platformy Obywatelskiej Borysa Budkę niemieckiemu portalowi Zeit Online w mediach i portalach społecznościowych zawrzało. Wyjątkowo sporny okazał się fragment wypowiedzi Budki na temat reakcji unijnych instytucji w sprawie reformy sądownictwa. Poseł PO w jednym zdaniu mówi, że Unia Europejska powinna postawić ultimatum polskiemu rządowi, zaś chwilę później zapewnia, że jest przeciwny sankcjom unijnym wobec Polski.  W rozmowie z portalem tvp.info Borys Budka tłumaczy, że chciał w wywiadzie podkreślić, że Unia w kontekście reformy polskiego wymiaru sprawiedliwości powinna zachować „twarde stanowisko”. - Jeżeli PiS nie wycofa się ze zmian proponowanych przez ministra Ziobrę, to ja mówię otwarcie: oczekuję twardego stanowiska UE, jeśli chodzi o zasady praworządności – tłumaczy wiceprzewodniczący PO w rozmowie z tvp.info. Mimo tego poseł zapewnia, że nie życzyłby sobie nakładania sankcji na Polskę przez unijne instytucje, bo te dotknęłyby Polaków, a nie tylko rząd Prawa i Sprawiedliwości. Budka wspomina, że dziennikarz niemieckiej gazety pytał go, czy Polska ma mieć odebrane prawo głosu w UE.  Feralny okazał się także fragment wywiadu, w którym Budka krytykuje rządowy program 500 Plus. Poseł określa program wsparcia rodzin jako „nierozsądną reformę”. W rozmowie z portalem tvp.info tłumaczy, że wypowiedź ta dotyczyła także reformy emerytalnej, w wyniku której Polacy mogą przejść na emeryturę wcześniej. - To podoba się ludziom, jednak w dłuższej perspektywie nie jest to ani możliwe do sfinansowania, ani rozsądne – czytamy w rozmowie z Budką w Zeit Online. Poseł twierdzi, że bałagan informacyjny, jaki powstał wokół jego rozmowy z niemieckim portalem, wynika z faktu, że polskie media cytują fragmenty wyrwane z kontekstu. – Nie znam niemieckiego. Wywiadu udzielałem po polsku, autoryzacja też była po polsku. Przysłano mi tekst, ja wszystko poprawiłem i odesłałem do redakcji, zakładając, że w tym tłumaczeniu nie będzie jakichś wielkich rzeczy – relacjonuje przebieg zdarzeń w rozmowie z nami Borys Budka. Poseł PO nie wyklucza, że tekst został przeinaczony przez redakcję Zeit Online lub na portalu ukazała się wersja nieautoryzowana. Budka zapowiada, że na jego prośbę tłumacz przysięgły zbada niemiecki tekst, by ustalić, czy redakcja go zmieniła. – Możliwe, że w wyniku tłumaczenia powstał jakiś błąd, przeinaczenie. To jedyna rzecz, która przychodzi mi do głowy – tłumaczy Budka.",,
Miller w liście do wydawcy „Faktu”: Nasza rozpacz została zbrukana,"„Nie chcemy, by to, co dotknęło ze strony „Faktu” naszą rodzinę, stało się normą, godzącą w innych ludzi” – napisał b. premier Leszek Miller w liście do prezesa Axel Springer SE. Wyraził oczekiwanie na podjęcie przez niego działań, które uniemożliwią powtórzenie się podobnych zdarzeń w przyszłości.","Leszek Miller jr. zmarł pod koniec sierpnia. Prokurator Łukasz Łapczyński z Prokuratury Okręgowej w Warszawie poinformował wówczas, że wstępne ustalenia wskazują na to, że syn byłego premiera popełnił samobójstwo. W sobotę 1 września w Żyrardowie odbył się jego pogrzeb. W wydaniu „Faktu” z tego właśnie dnia ukazał się artykuł zatytułowany „Ojciec wybrał politykę, a syn sznur”. Publikacja ta spotkała się z ogromną falą krytyki w mediach. Dwa dni później Zarząd Ringier Axel Springer Polska, wydawca gazety, poinformował, że redaktor naczelny dziennika „Fakt” Robert Feluś zrezygnował z pełnionej funkcji. Miller potwierdził, że list skierowany do Mathiasa Doepfnera, przewodniczącego Zarządu Axel Springer SE, został wysłany. Były premier nie chciał szerzej komentować sprawy. „Razem z małżonką apeluję do Pana o zwrócenie uwagi na działalność redakcji ogólnopolskiego dziennika »Fakt«, którego Ringier Axel Springer Polska jest wydawcą” – czytamy w datowanym na 9 września liście. Podpisała się pod nim też małżonka byłego premiera Aleksandra Miller.  „Nie chcemy, żeby to, co dotknęło ze strony gazety naszą rodzinę, stało się normą godzącą w innych ludzi. Rezygnacja redaktora naczelnego »Faktu«, która nastąpiła w wyniku oburzenia opinii publicznej i środowisk dziennikarskich, w żaden sposób nie usuwa ani przyczyn, ani skutków tej skandalicznej sytuacji. Oczekujemy, że działania, które powinny zostać przez Pana podjęte, uniemożliwią powtórzenie się podobnych zdarzeń w przyszłości” – napisał były premier. Miller przypomniał, że przez lata był czynnym politykiem, także Prezesem Rady Ministrów. „Pełniąc urząd Premiera rządu RP, negocjowałem i podpisałem Traktat o przystąpieniu Polski do Unii Europejskiej. [...] W końcu sierpnia tego roku dotknęła nas niewyobrażalna tragedia – odebrał sobie życie nasz jedyny syn. Media w Polsce opisywały to zdarzenie z delikatnością i taktem. Nikt nie starał się pogłębiać naszego bólu”  – zauważył.„Haniebnym wyjątkiem jest dziennik »Fakt«. Jako jedyny ze wszystkich tytułów prasowych w Polsce brutalnie podeptał nasze uczucia” – podkreślił były premier. „Kiedy składaliśmy do grobu urnę z prochami naszego jedynaka, egzemplarze gazety docierały do czytelników w całej Polsce, a nasza rozpacz i dogłębny smutek zostały zbrukane” – czytamy w liście. Podkreślił, że jego syn nie był osobą publiczną, „a jego prywatność nigdy nie powinna zostać naruszona”.",,
60 europosłów wzywa do bojkotu mistrzostw świata w piłce nożnej,Grupa 60 europosłów z różnych krajów i grup politycznych wystosowała list do rządów wszystkich państw unijnych z apelem o bojkot tegorocznych mistrzostw świata w piłce nożnej w Rosji. Jedna trzecia sygnatariuszy to Polacy.,"„Atak w Salisbury był ostatnim przykładem kpin, jakie Władimir Putin urządza sobie z naszych europejskich wartości” – napisali eurodeputowani wskazując, że – biorąc pod uwagę działania Moskwy – prezydent Rosji nie będzie dobrym gospodarzem mistrzostw. Eurodeputowani przypomnieli o zrzucaniu bomb na szkoły, szpitale i obszary cywilne w Syrii, brutalnej inwazji na Ukrainie, cyberatakach, kampaniach dezinformacyjnych, wtrącaniu się Rosji do wyborów, próbach zdestabilizowania zachodnich społeczeństw, a także osłabianiu i dzieleniu UE. Napięcie w stosunkach między państwami zachodnimi a Rosją wzrosło po ataku na byłego podwójnego agenta Siergieja Skripala i jego córkę Julię, do którego doszło 4 marca w miejscowości Salisbury.",,
„Macierewicz nie może zostać bezkarny”,"– Jestem przekonany, że po tym czego prawie codziennie się dowiadujemy z mediów o kolejnych zaniedbaniach czy łamaniu prawa przez Antoniego Macierewicza, że ta komisja winna być jak najbardziej powołana. Powinno to być ostrzeżeniem, dla następców, że nie pozostaną bezkarni jeśli się będą zachowywać tak samo jak Macierewicz. A wolę, żeby nikt następny się nie zabierał za rozbrajanie polskiego wywiadu czy kontrwywiadu, tak jak to zrobił Antoni Macierewicz, bo on pozostał bezkarny – takie zdanie o sensie powołania komisji śledczej w sprawie działań Antoniego Macierewicza, wyjawił w TVP Info Rafał Grupiński, szef klubu parlamentarnego PO","Polityk Platformy Obywatelskiej mówił, że w jego partii zdania są na razie podzielone ws. poparcia wniosku o powołanie sejmowej komisji śledczej ds. zbadania działań Antoniego Macierewicza w czasie likwidacji Wojskowych Służb Informacyjnych. – Nie było sondażu postaw.  Ale uważam, że powinniśmy postąpić tak, jak oczekują od nas nasi wyborcy.  Nie podejrzewamy, że chcą, byśmy byli dla Macierewicza łaskawi i by pozostał bezkarny – mówił Rafał Grupiński. Grupiński nie zostawił także suchej nitki na propozycji Leszka Millera, by zawrzeć ponadpartyjne porozumienia z PO dla ratowania polskiej służby zdrowia. – Nie wpuszcza się lisa do kurnika. Leszek Miller i SLD są przyczyną dzisiejszych, prawdziwych kłopotów polskiej ochrony zdrowia, dlatego że zlikwidowali kasy chorych, które zaczynały bardzo dobrze funkcjonować. Zniszczyli coś, co przez parę lat funkcjonowało. Zbudowali nowy fundusz – NFZ. I spowodowali, że bardzo wiele spraw trzeba było zaczynać od nowa – wyliczał szef klubu PO. I dodał: – I to jest sytuacja, w której nie należy kogoś takiego jak Leszek Miller pytać o zdanie. Bo usłyszymy wyłącznie jedno: dopłacać, podnosić stawki, itp. Pensji Leszka Millera nie wystarczy na to wszystko, a w tego rodzaju radach nigdy nie ma pomysłu, skąd na to wziąć pieniądze. Polityk zapewnił, że nie martwi się o swoje stanowisko i przekonywał, że ma dobre relacje z premierem Donaldem Tuskiem. Jego zdaniem Grzegorz Schetyna nie jest zainteresowany startem w wyborach do Europarlamentu, ponieważ ma wiele do zrobienia w polskiej polityce. – Trzeba pamiętać, że zdarzają się lepsze i gorsze momenty, ale to nie oznacza, że kiedyś nie wróci osoby dobra passa – stwierdził, odpowiadając na pytania o „wycinanie ludzi Schetyny w Platformie”.",,
Premier: Polska i Niemcy muszą wspólnie pracować nad wzmocnieniem Unii,"– Zarówno Niemcy, jak i Polska, są świadome wyzwań, przed którymi stoimy; musimy wspólnie pracować nad wzmocnieniem Unii, zarówno zewnętrznie, jak i wewnętrznie – powiedział premier Mateusz Morawiecki po piątkowych polsko-niemieckich konsultacjach międzyrządowych w Warszawie.","– Zarówno Niemcy, jak i Polska, są świadome wyzwań, przed którymi stoimy i dlatego musimy wspólnie pracować nad wzmocnieniem Unii, zarówno zewnętrznie, jak i wewnętrznie – oświadczył szef polskiego rządu na wspólnej konferencji prasowej z kanclerz Niemiec Angelą Merkel.Jak dodał, w ramach refleksji nad kwestiami dot. UE szefowie rządów Polski i Niemiec w coraz większym stopniu „mają wspólne zdanie (...) w tych tematach”.Według Morawieckiego Polskę i Niemcy łączy podobne zdanie m.in. co do „zrównoważenia wydatków przyszłych w budżecie UE”.Odniósł się także do Brexitu podkreślając, że w interesie Warszawy i Berlina „leży utrzymywanie silnych więzi politycznych i gospodarczych ze Zjednoczonym Królestwem” i że po wyjściu Wielkiej Brytanii z UE powinna zostać wypracowana formuła „dobrej dalszej współpracy”. Ścisła współpraca z USA  – Niemcy i Polska potwierdzają znaczenie ścisłej współpracy ze Stanami Zjednoczonymi, zarówno w ramach NATO, jak i w różnych obszarach geopolitycznych – powiedział premier Morawiecki.– Ciągle wspólnie staramy się wzmacniać nasze wysiłki żeby zapewnić pokój, spokój, zmniejszać napięcia migracyjne, wzmacniać więzi euroatlantyckie. Wiadomo, że tutaj różne napięcia są kreowane – powiedział szef rządu.– Bardzo nam zależy na tym, żeby ta wspólnota transatlantycka była naszym głównym obszarem, w którym dążymy do tego, żeby, poprzez siłę tej wspólnoty transatlantyckiej – NATO, UE doprowadzać do stabilizacji obszarów wokół nas i gwarantować pokój i spokój na naszych granicach – podkreślił Morawiecki. „Morawiecki: ważne utrzymanie stabilnej sytuacji na Ukrainie, także w kontekście Nord Stream 2” – Mamy podobne spojrzenie na bezprawną aneksję Krymu i celową destabilizację Ukrainy, razem wzywamy Rosję do przestrzegania prawa, uniwersalnych norm prawa międzynarodowego, w tym zasady integralności terytorialnej procesów demokratycznych i rządów prawa – powiedział Morawiecki.– Tutaj podkreślamy jak ważne jest utrzymanie stabilnej sytuacji na Ukrainie, i też ważne jest to w kontekście Nord Stream 2 – dodał premier zaznaczając, że ta inwestycja „niestety może wypchnąć tranzyt gazu przez Ukrainę, który jest swojego rodzaju gwarancją przynajmniej względnego pokoju, przynamniej w tej części Ukrainy, gdzie jest ten pokój cały czas”.Jak zaznaczył szef rządu, „jest to bardzo ważny obszar, który podkreślamy zarówno z punktu widzenia odejścia od uzależnienia się od rosyjskiego gazu, ale też w celach politycznych”. Morawiecki podkreślił, że Ukraina jest ważnym partnerem i dla Polski i dla Niemiec; wskazał, że warto wspierać ukraińskie reformy instytucji. „Dążymy, by UE rozwijała się jak najbardziej stabilnie” – Potrafimy rozmawiać, rozmawiamy, zbliżamy nasze stanowiska i cieszę się, że Polska z Niemcami dąży do tego, żeby Unia Europejska rozwijała się jak najlepiej, jak najszybciej i jak najbardziej stabilnie – powiedział szef polskiego rządu. Premier mówił na wspólnej konferencji z kanclerz Angelą Merkel, że „współpraca gospodarcza w Unii Europejskiej, która znajduje się na pewno w latach przełomu, wymaga dobrej kooperacji między Polską a Niemcami”.– Mamy odejście Wielkiej Brytanii z Unii Europejskiej, mamy cały czas niski wzrost gospodarczy i napięcia finansowo-fiskalno-gospodarcze na południu Europy, mamy oczywiście, już nie w UE, ale za naszą wspólną granicą, niestabilną sytuację i agresję rosyjską – mówił szef polskiego rządu.Dodał, że Polska i Niemcy wraz m.in. z Francją czy krajami skandynawskimi „dążą do stabilności w Unii Europejskiej, do tego, żebyśmy doprowadzili do rozwoju, który będzie służył wszystkim krajom UE”.– Ogromna większość tematów dziś z panią kanclerz i podczas konsultacji międzyrządowych potwierdzają to, że jesteśmy na dobrej drodze, żeby w odpowiedni sposób budować stabilność Europy przez zdarzenia gospodarcze, finansowe, budżet wspólny, budżet europejski, ale również, żeby wspólnie zaradzić tym tematom, które nie są takie łatwe i trochę inaczej patrzymy na nie w Berlinie, a inaczej w Warszawie – takie jak np. problemy z migracjami – powiedział Morawiecki.– Potrafimy rozmawiać, rozmawiamy, zbliżamy nasze stanowiska i cieszę się, że Polska z Niemcami dąży do tego, żeby Unia Europejska rozwijała się jak najlepiej, jak najszybciej i jak najbardziej stabilnie – podkreślił. Merkel: Chcemy, żeby Ukraina pozostała ważnym krajem tranzytowym dla rosyjskiego gazu – Mamy wspólny cel, żeby Ukraina pozostała ważnym krajem tranzytowym dla rosyjskiego gazu ziemnego, ponieważ jest to elementem bezpieczeństwa tego kraju – powiedziała kanclerz Niemiec Angela Merkel po piątkowych polsko-niemieckich konsultacjach międzyrządowych w Warszawie.Szefowa niemieckiego rządu odniosła się m.in. do problematyki energii i bezpieczeństwa energetycznego. – Zadeklarowałam, że dywersyfikacja jest ważna i dlatego Niemcy przyspieszą swoje plany jeżeli chodzi o stworzenie terminalu LNG - tak, żeby móc wykorzystywać też inne źródła energii – powiedziała Merkel.– Mamy też wspólny cel, żeby Ukraina, jako kraj tranzytowy dla rosyjskiego gazu ziemnego, pozostała ważna, ponieważ to jest też elementem bezpieczeństwa Ukrainy – dodała.Niemiecka kanclerz zapewniła też, że Polska i Niemcy zgadzają się co do oceny Rosji oraz sytuacji na Ukrainie. Jak oceniła, nawiązując do swojej czwartkowej wizyty w Kijowie, na Ukrainie widoczna jest poprawa w dziedzinie demokratyzacji oraz zwalczania korupcji. – Z drugiej strony niestety mamy mało postępów jeżeli chodzi o realizację porozumień mińskich albo o Morze Azowskie – zastrzegła. Merkel: Chcemy, aby doszło do uporządkowanej procedury brexitu  – Chcemy, aby doszło do uporządkowanej procedury w ramach brexitu – powiedziała kanclerz Niemiec. Jak dodała, Polska i Niemcy chcą, żeby przyszłe relacje z Wielką Brytanią były dobre.– Omówiliśmy kwestie europejskie. W najbliższych dniach chcemy, aby doszło do uporządkowanej procedury w ramach Brexitu. Potrzebujemy tutaj odpowiednich umów i podstaw przyszłych relacji. Polska i Niemcy chcą, żeby to były dobre relacje. Królestwo Wielkiej Brytanii występuje z Unii Europejskiej, ale pozostaje częścią Europy. W ramach tej Europy chcemy dobrze ze sobą współpracować –  mówiła Merkel.Kanclerz wskazała też, że podczas piątkowych rozmów poruszone zostały tematy gospodarcze. – Rozmawialiśmy o braku wykwalifikowanej siły roboczej. Rozmawialiby o współpracy regionalnej. Rozwialiśmy o ochronie klimatu, węglu i przejściu do odnawialnych źródeł energii – zaznaczyła.Zdaniem Merkel „Polacy i Niemcy są dzisiaj dobrymi partnerami”. – Kooperacja gospodarcza jest bardzo duża – 110 mld euro obrotów handlowych to jest wyjątkowy wkład obu krajów – dodała. Morawiecki ws. Brexitu: Jesteśmy na dobrej drodze; Merkel: Dużo pracy przed nami – Wierzę, że jesteśmy na dobrej drodze, żeby osiągnąć porozumienie ws. Brexitu, ale na pewno nie będzie łatwo – powiedział premier Mateusz Morawiecki. Kanclerz Niemiec Angela Merkel przyznała, że „jeszcze dużo pracy przed nami”, aby osiągnąć porozumienie między UE a Wielką Brytanią.Podczas wspólnej konferencji prasowej premier Mateusz Morawiecki i kanclerz Niemiec Angela Merkel zostali zapytani, jak oceniają aktualny stan negocjacji ws. Brexitu, czy uważają, że uda się wypracować porozumienie między UE i Wielką Brytanią przed końcem roku oraz czy polskie i niemieckie priorytety zostaną w tym porozumieniu zagwarantowane.Merkel odpowiedziała: „Bardzo ściśle współpracujemy i też mamy zaufanie do (unijnego negocjatora wyjścia Wielkiej Brytanii ze Wspólnoty) Michela Barniera, jako tego, kto prowadzi negocjacje. Mamy tutaj te same interesy – chcemy dojść do porozumienia, wiemy, że mamy jeszcze dużo pracy przed nami i im szybciej tym lepiej, ale do ostatniej chwili będziemy się starali, żeby do takiego porozumienia doszło”. Z kolei Morawiecki powiedział: „Wierzę, że jesteśmy na dobrej drodze, żeby to (porozumienie ws. Brexitu) osiągnąć, ale na pewno nie będzie łatwo”. Merkel: Życzyłabym sobie więcej spójności w dziedzinie polityki zagranicznej – Życzyłabym sobie, żebyśmy mieli więcej spójności w dziedzinie polityki zagranicznej - powiedziała Angela Merkel, zapytana o to, jak widzi przyszłość UE i w którą stronę Unia powinna podążać. Kanclerz Niemiec odpowiadając na pytanie zaznaczyła, że „Unia Europejska, jak widać, stoi przed wieloma wyzwaniami i UE powinna starać się o to, żeby mieć dobre relacje z państwami sąsiednimi, ale żeby również mówiła prawdę wtedy, gdy mamy na przykład naruszenia prawa międzynarodowego, tak jak w przypadku Rosji i Ukrainy”.– Życzyłabym sobie, żebyśmy mieli więcej spójności w dziedzinie polityki zagranicznej. Na przykład jeśli chodzi o Rosję, to nam się udało, ale jeśli chodzi na przykład o nasze relacje z państwami afrykańskimi, to dopiero (je) wyrabiamy – oceniła Merkel. Dodała, że wymiana i polityka zagraniczna musi być prowadzona również z Chinami.W ocenie kanclerz Niemiec „ponadto musimy zabiegać o to, abyśmy byli silni gospodarczo; do tego należą innowacje, nauka i badania”. – Tutaj Polska i Niemcy są tego samego zdania – powiedziała. „Prawdopodobne, że Polska nie przystąpi do światowego paktu ws. migracji” – Bardzo prawdopodobne, że Polska nie będzie częścią globalnego paktu ONZ w sprawie migracji; nasze zasady dotyczące ochrony granic i kontroli przepływu migracji są dla nas priorytetem – powiedział premier Mateusz Morawiecki.  – Jest bardzo prawdopodobne, że, podobnie jak Austria, Republika Czeska i Stany Zjednoczone, nie będziemy też częścią oenzetowskiego Global Compact, oenzetowskiego, ponieważ uważamy, że tutaj nasze reguły, nasze suwerenne zasady dotyczące i ochrony granic i kontroli przepływu migracji są dla nas absolutnym priorytetem – powiedział szef rządu. Zadeklarował, że Polska na forum Rady Europejskiej chce przyczyniać się do zmniejszania napięć poprzez pomoc państwom na miejscu.",,
Dziś Środa Popielcowa. Początek Wielkiego Postu,"Środa Popielcowa rozpoczyna w Kościele katolickim okres czterdziestodniowego Wielkiego Postu. Jest to czas pokuty i nawrócenia. Wiernym zaleca się post, modlitwę i jałmużnę. W kościołach głowy wiernych posypywane są popiołem na znak pokuty, od czego pochodzi nazwa święta.","W Środę Popielcową wierni są zachęcani do podjęcia drogi nawrócenia i odnowy życia wewnętrznego w duchu Ewangelii. Przez okres Wielkiego Postu katolicy przygotowują się do przeżycia najważniejszych dla nich Świąt Wielkanocnych. Wielki Post to także m.in. pamiątka czterdziestu dni spędzonych przez Jezusa na pustyni na modlitwie i poście przed rozpoczęciem Jego publicznej misji.Ważną częścią przeżywania postu jest śpiewanie pieśni pokutnych, a także uczestnictwo w nabożeństwach pasyjnych, m.in. niedzielnych gorzkich żalach oraz piątkowej drodze krzyżowej.– Kościół proponuje nam na nowo drogę Wielkiego Postu, która prowadzi nas do największego święta, jakim jest spotkanie z Chrystusem Zmartwychwstałym. Przez 40 dni przygotowujemy się do tego spotkania, czy może raczej odebrania świadectwa o Zmartwychwstaniu, ale przygotowując się, potrzebujemy konfrontacji z krzyżem, własnym grzechem, bijąc się we własne piersi. Jeśli sam się oskarżę, to później już nikt mnie nie oskarży – tłumaczy „Gazecie Polskiej Codziennie” ks. Robert Skrzypczak.",,
Ambasada RP w USA interweniuje ws. fake newsów o Marszu Niepodległości,"Ambasada RP w USA na swojej stronie internetowej prostuje „tendencyjne, nieobiektywne lub wręcz nieprawdziwe” relacje amerykańskich mediów z Marszu Niepodległości w Warszawie. Ambasador Piotr Wilczek skierował w tej sprawie listy do CNN i „Wall Street Journal”.","„Wizerunek Polski przedstawiony w wielu artykułach nie ma nic wspólnego z prawdziwym obliczem Polski i Polaków” – podkreśla ambasada w oświadczeniu zamieszczonym w czwartek czasu lokalnego.Zaznacza, że w „wiodących, ogólnokrajowych dziennikach oraz w mediach elektronicznych” w USA opublikowano artykuły przedstawiające sobotni marsz „jako przemarsz dziesiątek tysięcy nacjonalistów lub wręcz 60 tysięcy nacjonalistów”. Jak czytamy, „haniebne zachowanie kilkusetosobowej, agresywnej grupy” przedstawiono jako reprezentatywne dla wszystkich uczestników „ponad 300 pokojowych pochodów”, które odbywały się w sobotę w całym kraju.Podkreślono ponadto, że „przedstawiciele polskich władz, w tym prezydent Andrzej Duda, premier Beata Szydło oraz liczni ministrowie potępili wszelkie przejawy antysemityzmu, ksenofobii i nacjonalistycznych postaw podczas obchodów Święta Niepodległości”, a szef MSW Mariusz Błaszczak „zobowiązał policję do jak najszybszej analizy treści propagowanych podczas wszystkich zgromadzeń w Polsce 11 listopada”.W oświadczeniu wskazano, że ambasador Piotr Wilczek skierował w tej sprawie listy do redakcji CNN i „Wall Street Journal”, „które wyjątkowo zniekształciły obraz wydarzeń”. Sensacyjne nagłówki i wybiórcze relacje W odpowiedzi na artykuł „Polish Nationalist Youth March Draws Thousands in Capital” w „WSJ” autorstwa Drew Hinshawa Wilczek napisał, że „doniesienia prasy amerykańskiej (...) ograniczyły się do sensacyjnych nagłówków oraz wybiórczych relacji, które w najlepszym wypadku można uznać za półprawdy, a w niektórych przypadkach za zupełnie nieprawdziwe informacje”.Przedstawiony obraz, „który zszokował wielu amerykańskich czytelników” , jest zupełnie inny niż rzeczywistość – napisał dyplomata. – Tysiące Polaków, w tym całe rodziny, seniorzy oraz ludzie reprezentujący różne grupy społeczne wzięli udział w obchodach – zaznaczył Wilczek w liście do „WSJ”. „Obecność na marszu radykalnej grupy jest godna potępienia, jednak nie jest reprezentatywna dla całego wydarzenia” – wskazał ambasador.  Ubolewania godnym jest to – napisał – że czytelnicy amerykańscy odniosą wrażenie, że w Polsce był jeden marsz z okazji Święta Niepodległości i że był to marsz rozwścieczonych nacjonalistów.W oświadczeniu opublikowanym na stronie ambasady poinformowano, że w wyniku interwencji placówki artykuł był kilkukrotnie aktualizowany, a redakcja zamieściła również sprostowanie.Także w liście do CNN na temat artykułu „Nationalist protesters disrupt Poland independence day events”, napisanego przez Matthew Daya, ambasador Wilczek podkreślił, że „twierdzenia CNN (...) o »dziesiątkach tysięcy nacjonalistów« (...) są sensacyjne” i nie przedstawiają prawdziwego obrazu sytuacji.Jednocześnie polski dyplomata ocenił, że „aby obraz sytuacji był obiektywny”, autor artykułu powinien w swoim tekście umieścić potępiające nacjonalizm, ksenofobię i antysemityzm wypowiedzi m.in. prezydenta Dudy i szefa PiS Jarosława Kaczyńskiego.Ambasada podkreśla, że mimo jej interwencji, CNN nie wprowadziła zmian w artykule.Ambasador Wilczek zaznaczył ponadto, że  „CNN było źródłem fałszywej informacji nt. transparentów niesionych podczas marszu”. Choć „CNN opublikowało sprostowanie, nieprawdziwa informacja wprowadziła wielu czytelników w błąd” – napisał polski dyplomata w liście do redakcji.",,
"Losowanie grup Euro 2020 za nami. Wiemy, z kim zagrają Polacy!","Losowanie fazy grupowej mistrzostw Europy za nami! Los przydzielił Polaków do grupy E, w której zmierzymy się z Hiszpanią, Szwecją i jednym z czterech zespołów z barażów: Irlandią, Słowacją, Bośnią i Hercegowiną lub Irlandią Północną. Dwa mecze rozegramy w Dublinie, jeden - z gospodarzami - w Bilbao.","Mistrzostwa Europy rozegrane zostaną w 2020 roku, a ich nierozłącznym towarzyszem będzie liczba „12”: to właśnie w tylu różnych miastach i państwach, od 12 czerwca do 12 lipca, rywalizować będą 24 najlepsze zespoły Starego Kontynentu. Wśród nich, poza Polską, zobaczymy: Anglię, Austrię, Belgię, Chorwację, Czechy, Danię, Finlandię, Francję, Holandię, Hiszpanię, Niemcy, Portugalię, Rosję, Szwajcarię, Szwecję, Turcję, Ukrainę, Walię, Włochy oraz cztery zespoły z barażów (finalistów poznamy w marcu).Już przed ceremonią wiadomo było, że Polaków czeka starcie z przynajmniej jedną z potęg: Włochami, Anglią, Niemcami lub Hiszpanią. Rękoma Ruuda Gullita, legendarnego holenderskiego piłkarza, los przydzielił nam tych ostatnich. Gdy graliśmy z nimi ostatni raz, w czerwcu 2010, przegraliśmy aż... 0:6. Nadarza się więc doskonała okazja do rewanżu.Rywalem z trzeciego koszyka okazali się Szwedzi, a stawkę zamknie zespół, który wyłonią marcowe baraże. Będzie to Bośnia i Hercegowina, Irlandia, Irlandia Północna lub Słowacja. Swoje mecze rozegramy 15 (Dublin), 20 (Bilbao) i 24 (Dublin) czerwca. Z każdej z grup wyjdą po dwa najlepsze zespoły, a także cztery z trzecich miejsc. Najciekawiej zapowiada się rywalizacja w grupie F, gdzie zmierzą się trzy wielkie firmy: Niemcy, Francuzi i Portugalczycy. Wyniki losowania grup EURO 2020:Grupa A: (Rzym, Baku)WłochySzwajcariaTurcjaWaliaGrupa B: (Sankt Petersburg, Kopenhaga)BelgiaRosjaDaniaFinlandiaGrupa C: (Amsterdam, Bukareszt) UkrainaHolandiaAustriaGruzja/Białoruś/Macedonia/KosowoGrupa D: (Londyn, Glasgow)AngliaChorwacjaCzechySzkocja/Izrael/Norwegia/SerbiaGrupa E: (Bilbao, Dublin) HiszpaniaPolskaSzwecjaBośnia i Hercegowina/Irlandia/Irlandia Północna/SłowacjaGrupa F: (Monachium, Budapeszt) NiemcyFrancjaPortugaliaIslandia/Rumunia/Bułgaria/Węgry",,
"„Były sugestie, żeby marszałek Senatu nie spotykał się z ambasadorem Rosji”","Portal tvp.info ustalił w rozmowie z przedstawicielem służby dyplomatycznej, że MSZ przestrzegało marszałka Senatu Tomasza Grodzkiego przed spotkaniem z ambasadorem Rosji Siergiejem Andriejewem. – Nie tylko były sugestie, aby pan marszałek nie uczestniczył w spotkaniu z ambasadorem Rosji – powiedział w programie „O tym się mówi” dziennikarz portalu tvp.info Robert Knap.","– Był to czas, w którym Rosjanie przygotowują się do 75. rocznicy zwycięstwa w II wojnie światowej, więc czas szczególnego przekazu medialnego. Po drugie, był to moment wystąpienia prezydenta Władimira Putina, transmitowanego tego samego dnia, kiedy marszałek Grodzki spotykał się z ambasadorem. Także na początku grudnia ambasador Siergiej Andriejew wypowiedział się bardzo niechlubnie o Polakach, mówił, że Armia Czerwona to byli „zbawiciele Polaków” – przypomniał Knap.W poniedziałek Centrum Informacyjne Senatu poinformowało, że do spotkania marszałka Grodzkiego z ambasadorem Federacji Rosyjskiej Sergiejem Andriejewem doszło 19 grudnia na prośbę ambasadora.Skandaliczne słowaTakże 19 grudnia, nieco wcześniej, prezydent Rosji Władimir Putin wystąpił na dorocznej konferencji prasowej dla mediów rosyjskich i zagranicznych. Skrytykował przyjętą we wrześniu rezolucję Parlamentu Europejskiego, dotyczącą wybuchu II wojny światowej. Oświadczył, że stawianie na jednej płaszczyźnie ZSRR i Niemiec hitlerowskich jest „szczytem cynizmu”.– Totalitaryzm zasługuje na potępienie (...), można potępiać dowolnie stalinizm i ogółem totalitaryzm (...), nasz naród najbardziej ucierpiał z jego powodu, ale porównywanie stalinizmu i Niemiec faszystowskich świadczy o nieznajomości historii – przekonywał.Według rosyjskiego prezydenta Józef Stalin „nie splamił się bezpośrednimi kontaktami” z Adolfem Hitlerem, a ZSRR jako ostatnie państwo podpisało z Niemcami hitlerowskimi pakt o nieagresji. Odnosząc się do tajnych protokołów tego paktu, których konsekwencją był rozbiór Polski, Putin oznajmił, że Polska „sama wzięła udział w rozbiorze Czechosłowacji”, a wojska sowieckie wkroczyły do Polski (17 września 1939 roku – przyp. red.) „po tym, jak polski rząd utracił kontrolę nad swoimi siłami zbrojnymi” i opuścił kraj. – Nie było o tym z kim rozmawiać – dowodził.",,
Tusk grozi Wielkiej Brytanii: Po wyjściu z UE będzie drugoligowym graczem,"Po wyjściu z Unii Europejskiej Zjednoczone Królestwo stanie się outsiderem, drugoligowym graczem – powiedział szef Rady Europejskiej Donald Tusk podczas swego wystąpienia w Kolegium Europejskim w Brugii.","Zdaniem Tuska po brexicie kluczowe pozycje „na polu bitwy” zajmą Stany Zjednoczone, Chiny i Unia Europejska.Podkreślił jednak, że wyjście Wielkiej Brytanii z UE nie jest jeszcze przesądzone. „W tym meczu mieliśmy już dodatkowy czas gry, teraz mamy dogrywkę, być może będą rzuty karne”. „Walczcie, nie poddawajcie się!” – zaapelował do Brytyjczyków w kontekście zaplanowanych na 12 grudnia wyborów parlamentarnych.Tusk zapewnił, że zabiegał o przesunięcie brexitu, by dać czas Wielkiej Brytanii na zmianę decyzji w sprawie jej wyjścia z Unii Europejskiej.Podsumowując swoje pięć lat na stanowisku szefa Rady Europejskiej Tusk odniósł się także do relacji z Rosją. „Rosja jest strategicznym problemem, a nie strategicznym partnerem. Musiałem o tym niemal co tydzień przypominać moim przyjaciołom, liderom Unii Europejskiej, a oni uważali mnie za maniaka, dlatego że byłem tak skoncentrowany na tym problemie” – powiedział.Stwierdził, że agresywna polityka Kremla był jednym z głównych wyzwań dla Unii Europejskiej. „Cały czas byłem przekonany, że strategicznym celem prezydenta Władimira Putina było nie tylko odzyskanie kontroli nad terytoriami byłego ZSRR, ale także systematyczne osłabianie Unii Europejskiej i prowokowania wewnętrznych konfliktów” – powiedział Tusk.",,
SLD chce likwidacji gimnazjów,"SLD zaprezentował swój pomysł na edukację. Likwidacja gimnazjów, klasy z mniejszą liczbą uczniów, a także ścisłe powiązanie szkolnictwa zawodowego z potrzebami polskiej gospodarki – to postulaty partii, które
zaprezentował jej szef Leszek Miller.","– Chciałbym, aby instytucje państwa przejęły odpowiedzialność za poziomkształcenia i za jego finansowanie. Uważamy, że płace uczelni powinny byćfinansowane z centralnego budżetu, a nie z budżetów samorządów. Nie dlatego,że samorządy nie potrafią tego robić, ale dlatego, że samorządy nie otrzymująz budżetu centralnego wystarczających kwot finansowych, które mogłyby być naten cel użyte – mówił Miller. SLD, jak zaznaczył, postuluje też likwidację gimnazjów i powrót do systemuośmioletniej szkoły podstawowej i 4-letniej szkoły ogólnokształcącej lubtrwającej trzy lata szkoły zawodowej. – Nie ulega wątpliwości, że instytucjagimnazjum, wprowadzona za rządów Jerzego Buzka, nie sprawdziła się. Czymprędzej od tego odejdziemy, tym lepiej – zaznaczył. O tym, że system, w którym istnieją gimnazja się nie sprawdza, mówiła Monika Pniakowska, nauczycielka z liceum ogólnokształcącego. – Młodzież w wieku 14-16lat ma dużo problemów, związanych m.in. z dojrzewaniem, z buntem społecznym.W gimnazjach nie ma kto o te osoby zadbać – oceniła. Z kolei uczeń liceum Aleks Polak, mówił, że gimnazja powodują narastaniepatologii społecznych. Kolejnym z postulatów SLD jest to, by w klasach szkolnych było stosunkowoniewielu uczniów. Partia chce też, by szkoła pełniła wyraźniej funkcje socjalne i społeczne – byprowadzonych było więcej zajęć pozalekcyjnych, żeby rozwijano sport wszkołach i by wrócić do gabinetów medycznych w szkołach. Postulaty te są częścią Lewicowego Katalogu Edukacyjnego, które SLDzaprezentowało już w 2012 r.",,
Zagraniczni turyści coraz chętniej odwiedzają Warszawę. Rosną też ich wydatki,"Warszawa jest jedynym polskim miastem sklasyfikowanym w tegorocznym rankingu „Global Destination Cities Index”. Znalazła się na 105. pozycji tego zestawienia. Zgodnie z prognozami ekspertów, w 2018 r. turyści wydadzą w Warszawie o 18,2% więcej niż rok wcześniej, czyli łącznie ponad 3 mld zł.","Stolicę Polski w 2017 r. odwiedziło 1,4 mln zagranicznych turystów, co pozwoliło jej zająć 105. Pozycję – między Bogotą (Kolumbia) a Hanghzou (Chiny).  „W pierwszej edycji rankingu (2009 r.) wykazano, że Warszawę odwiedziło 0,8 mln osób, zatem średni roczny wzrost liczby gości wynosi 8,5%. W skali Europy jest to piąta największa dynamika wzrostu - po Bukareszcie (10,7%), Lizbonie (10,6%), Santa Cruz de la Palma (9,3%) i Moskwie (8,8%)"" –  czytamy w komunikacie.  Zagraniczni turyści w Warszawie zostają zazwyczaj na 1,9 nocy. Łączna liczba ich noclegów w 2017 r. wyniosła 2,7 mln. Stolicę Polski najczęściej odwiedzają Brytyjczycy (9,8%), Niemcy (8,9%) i Amerykanie (8,4%). Ranking objął 162 miasta. Liderzy tegorocznego zestawienia to Bangkok, Londyn i Paryż, na co wpływ mogła mieć ich rozwinięta infrastruktura, liczne atrakcje biznesowe i turystyczne oraz silna kultura lokalna.  Firma wskazała, że zestawienie nie znajduje pełnego odbicia w tym, gdzie zagraniczni turyści wydają najwięcej pieniędzy. Pod tym względem na czele listy niezmiennie plasuje się Dubaj – odwiedzający wydają tam średnio aż 537 USD dziennie (2 004 zł), a niemal 30 mld USD w całym roku.W rankingu miasta są klasyfikowane na podstawie łącznej liczby zagranicznych gości zatrzymujących się na przynajmniej jedną noc w 2017 r. oraz transgranicznych wydatków ponoszonych przez tych gości w miejscach docelowych. Zawiera on również prognozy wzrostu liczby zagranicznych gości w 2018 r.",,
Sawczenko zwolniona z aresztu,"Browarski sąd obwodu kijowskiego zdecydował o zwolnieniu z aresztu lotniczki, deputowanej do parlamentu Nadii Sawczenko oraz odpowiedzialnego za wymianę jeńców Wołodymyra Rubana. Prokuratura zarzucała im przygotowywanie zamachu stanu.","– Życzę wolności każdemu niesprawiedliwie osądzonemu. Nie łamię prawa. Nie uciekam za granicę, jak przewidywali prokuratorzy. Nie uciekam z Ukrainy, bo jestem Bohaterką Ukrainy. Dla mnie Ukraina nie jest pustym słowem. Będę za nią walczyć – oświadczyła Sawczenko w sali sądu.Nadia Sawczenko to uhonorowana tytułem Bohatera Ukrainy była lotniczka wojskowa, która w 2014 roku została uprowadzona do Rosji i niemal dwa lata spędziła w tamtejszych aresztach. Po oswobodzeniu w 2016 roku weszła do parlamentu Ukrainy. Została wybrana, będąc jeszcze w rosyjskiej niewoli.Straciła immunitet22 marca ub. roku Sawczenko straciła immunitet poselski i została zatrzymana po oświadczeniu prokuratora generalnego Ukrainy Jurija Łucenki, który poinformował parlament, że Sawczenko oraz aresztowany wcześniej Wołodymyr Ruban, szef pozarządowego Centrum Wymiany Jeńców, przygotowywali zamach stanu z użyciem broni przekazanej przez Rosjan Sawczenko w zajętym przez prokremlowskich separatystów Donbasie. Oskarżeni mieli planować m.in. atak na budynek parlamentu.Łucenko przedstawił także parlamentarzystom film, na którym zarejestrowano rozmowy Sawczenko na temat ewentualnego zamachu stanu.Początkowo Sawczenko miała być aresztowana na dwa miesiące, jednak prokuratura wnioskowała o utrzymanie decyzji o areszcie. Pilotka protestowała przeciwko temu, kilkukrotnie ogłaszając głodówkę.",,
Niemiecka gazeta porównuje Kaczyńskiego do Trumpa. „Forsowanie własnej wersji szczęścia”,"Dziennik „Sueddeutsche Zeitung” krytykuje w czwartek plany całkowitego zakazu aborcji w Polsce, zarzucając zwolennikom tej inicjatywy, że bardziej przejmują się losem płodu niż kobiet i kierują się religijnymi dogmatami zamiast rozsądkiem. Porównuje także lidera PiS Jarosława Kaczyńskiego do Donalda Trumpa i Marine Le Pen.","Autorka komentarza w największej niemieckiej gazecie opiniotwórczej, Nadia Pantel, pisze o liście pasterskim polskiego episkopatu, w którym biskupi „opowiedzieli się za referendum, które ma ustawowo zapisać, że kobiety mogą zostać ukarane za aborcję więzieniem nawet wtedy, gdy ciąża jest następstwem gwałtu lub kazirodztwa”. „Taką ustawę poparliby zarówno premier Beata Szydło jak i szef jej partii Jarosław Kaczyński” - czytamy w „SZ”.Za i przeciwko„Wbrew pozorom spór o aborcję nie jest sporem medycznym o to, kiedy zaczyna się życie” – uważa Pantel. Zamiast dyskusji o zapłodnionych komórkach jajowych przedmiotem debaty są „poglądy moralne, uczucia religijne i wizerunek kobiet” – czytamy w „SZ”. Role w tej dyskusji są zdaniem autorki jasno rozdzielone – „konserwatyści są przeciwko aborcji, liberałowie za”. „Przedstawiciele obu obozów krzyczą na siebie tak długo, aż zaczyna się wydawać, że jedni są za dziećmi, a drudzy przeciwko” – ocenia komentatorka. „Nowa prawica zagospodarowała ten krzykliwy temat” – twierdzi Pantel. „Amerykanin Donald Trump, Polak Kaczyński i Francuzka Marine Le Pen, a także niemiecka Alternatywa dla Niemiec są dowodem na to, że ten, kto uważa muzułmanów za problem, i sądzi, że Zachód, prowadząc politykę leseferyzmu, sam się likwiduje, jest też najczęściej przeciwko aborcji” – czytamy w „SZ”.Amerykańska retoryka„Ta retoryka pochodzi z USA. Niewielu ludzi bronionych jest przez republikańskich jastrzębi tak żarliwie jak ci, którzy się jeszcze nie narodzili” – zauważa autorka komentarza.„Płód nie jest rzeczywiście niczemu winien” – zauważa Pantel, dodając, że problem polega na tym, że „rozwija się on nie w probówkach, lecz w kobietach”. „Ochrona kobiet wydaje się Trumpowi, Kaczyńskiemu, Le Pen i Storch (polityk niemieckiej Alternatywy dla Niemiec – przyp. red.) mniej ważna” - krytykuje komentatorka. Powołując się na dane Instytutu Guttmachera, pisze, że w 2008 roku 20 mln kobiet musiało przerwać ciążę bez pomocy lekarza i ryzykowało życiem, ponieważ nie miały legalnej alternatywy. „Ci sami politycy, którzy ze względu na złą sytuację kobiet w Iranie, Arabii Saudyjskiej czy Pakistanie ostrzegają przed islamem, zalecają politykę rodzinną, która kieruje się religijnymi dogmatami zamiast rozsądkiem” - pisze Pantel.„Przeciwnicy seksu nie zdobędą wyborców”Jak dodaje, jedyną proponowaną przez nich formą zapobiegania ciąży jest seksualna wstrzemięźliwość, jednak „dla większości ludzi nie jest to żadnym wyjściem”. „Przeciwnicy seksu nie zdobędą wyborców” – uważa komentatorka „SZ”. „Dlatego prawicowa kampania wyborcza w sprawach seksu koncentruje się nie na zachowaniu mężczyzny i kobiety, lecz ukierunkowana jest wyłącznie na kobiety. Róbcie, co chcecie, lecz gdy kobieta zajdzie ciążę, musi urodzić” - czytamy w „SZ”. Komentatorka przyznaje, że istnieją powody skłaniające do zastanowienia się nad zaostrzeniem przepisów o aborcji, chociażby obawa, że wskutek prenatalnych testów „dar życia” otrzymywać będą tylko „dzieci zdrowe w 100 procentach”. Przedmiotem dyskusji nie może być jednak kwestia, czy zgwałcone kobiety powinny być zmuszane do urodzenia dziecka – zastrzega Pantel.Ideał rodzinyPublicystka zwraca uwagę, że w krajach, gdzie „jako tako funkcjonuje edukacja seksualna”, liczba aborcji stale spada, gdyż zmniejsza się liczba niechcianych ciąż.„O co więc chodzi w całym tym wzburzeniu?” – pyta Pantel i odpowiada: „Ma ono więcej wspólnego z ideałem rodziny pielęgnowanym przez nową prawicę niż z realnymi problemami. Ani kawaler Kaczyński, ani rozwódka Le Pen, ani też kolekcjoner kobiet Trump nie byli zadowoleni ze swojej dożywotnio małej rodziny. Z tym większym rygoryzmem uważają teraz, że muszą przeforsować swoją wersję prywatnego szczęścia”.",,
Papież Franciszek: to wstyd nazwać bombę „matką wszystkich bomb”,"Papież Franciszek powiedział w sobotę, że ze „wstydem” przyjął wiadomość o tym, że najsilniejszą bombę na świecie nazwano „matką wszystkich bomb”. Podczas spotkania z włoską młodzieżą odwołał się do niedawnego zrzucenia przez USA bomby GBU-43 w Afganistanie.","W czasie rozmowy z włoskimi uczniami, którzy biorą udział w inicjatywie „Szkoły pokoju”, papież oświadczył: – Zawstydziła mnie nazwa bomby. Nazwali ją „matką wszystkich bomb”. Przecież matka daje życie, a ta przynosi śmierć.– Jeśli nazywamy „matką” takie urządzenie, to co się dzieje? – zapytał Franciszek w czasie spotkania z dziećmi i młodzieżą w watykańskiej Auli Pawła VI.– Mamy wojnę, dzieją się takie rzeczy, ale jest też wiele dobrych rzeczy, ukrytych. Są ludzie, którzy poświęcają swe życie służbie innym – dodał Ojciec Święty.Kilka słów o politycznych debatachNawiązał również do debat politycznych, do jakich dochodzi przed wyborami. – Nie mówię wam tego jako papież. Opowiedziano mi, co się wydarzyło podczas jednej z przedwyborczych debat telewizyjnych. Obrzucali się kamieniami, jeden nie pozwalał skończyć drugiemu. Skoro na tak wysokim poziomie dochodzi do tego, że nie potrafi się prowadzić dialogu, to wielkim wyzwaniem jest to, by go uczyć – stwierdził Franciszek.",,
PO wydała milion zł na fundację związaną z Dubois i Chmajem,"Platforma Obywatelska wydała ponad milion zł na fundację związaną z prawnikami Jackiem Dubois i Markiem Chmajem – poinformowało Radio Zet, które dotarło do rozliczeń finansowych największych partii politycznych. Chodzi o zamawianie analiz prawnych w Fundacji Państwo Prawa, gdzie w radzie naukowej zasiadają obaj mecenasi.","Jak donosi radio, które miało dotrzeć do rozliczeń finansowych PiS i PO za 2018 r., „wśród donatorów” tych partii  znajdują się m.in. aktualni posłowie, radni i ich rodziny. Wpłat na konto PiS i fundusz wyborczy tej partii mieli dokonać m.in. wicewojewoda opolski Violetta Porowska, senator Grzegorz Bierecki i poseł Jacek Żalek. Z kolei fundusze Platformy wsparli m.in. europosłanka Róża Thun, europoseł Janusz Lewandowski, poseł Sławomir Nitras, a także poseł Sławomir Neumann. Na liście tej nie znalazł się lider PO Grzegorz Schetyna – poinformowano.Znaczną kwotę - bo aż 85 tys. zł - na konto PO wpłaciła rodzina Lecha Wałęsy.Jak podaje Radio Zet, pieniądze z konta PiS przeznaczone zostały na takie sprawy jak ochrona (ponad 1,5 mln zł), dojazdy i przeloty (600 tys. zł) i – jak wylicza radio – ubezpieczenie jednego aparatu telefonicznego.  Z kolei Platforma miała wydatkować swoje pieniądze na opłaty za parkowanie samochodów na ul. Wiejskiej, a także z funduszu eksperckiego na „analizy prawne w Fundacji Państwo Prawa”. „W radzie naukowej fundacji zasiadają profesor Marek Chmaj i mecenas Jacek Dubois” – donosi radio. Mec. Jacek Dubois to w ostatnich miesiącach pełnomocnik austriackiego biznesmena Geralda Birgfellnera. Z kolei Chmaj to konstytucjonalista, który występuje często jako pełnomocnik prominentnych polityków Platformy Obywatelskiej, m.in. podczas ich zeznań przed komisją ds. VAT czy Amber Gold.",,
UE chce kaucji za plastikowe butelki. Polska się sprzeciwia,"Unia Europejska chce obowiązkowego recyklingu 90 proc. butelek plastikowych już w 2025 r. Oznaczałoby to konieczność wprowadzenia systemu kaucji – informuje „Rzeczpospolita”. Takie rozwiązanie podoba się producentom opakowań, którzy popierają ten pomysł.","W środowej „Rzeczpospolitej” czytamy, że „negocjacje w tej sprawie trwają i powinny zakończyć się w tym roku”.Pomysł wprowadzenia kaucji na butelki plastikowe jest częścią pakietu przepisów, które mają pomóc ograniczyć zaśmiecanie plastikiem. Za kaucjami obstaje większość krajów Unii Europejskiej, Polska jest jednak przeciwna. „Nasi eksperci argumentują, że nie wykazano związku między systemem kaucyjnym a poziomem zbieralności butelek plastikowych” – podaje „Rzeczpospolita”.Eksperci uważają ponadto, że takie rozwiązanie byłoby dla Polski za drogie, na co miał wskazywać raport Deloitte z marca tego roku. System kaucyjny funkcjonuje m.in. w Niemczech, poziom recyklingu wynosi tam 99 proc. Wielka Brytania, która system ten wprowadziła w tym roku, miała dotychczas wskaźnik recyklingu na poziomie 43 proc. „W Polsce do recyklingu trafia mniej niż 40 proc. butelek, a co gorsza tylko kilka procent pochodzi z prawdziwej zbiórki selektywnej” – powiedział „Rzeczpospolitej” Tadeusz Nowicki, prezes Ergisu, największej firmy w Europie Środkowo-Wschodniej zajmującej się przetwórstwem  tworzyw sztucznych.Zauważył on, że w krajach, które wprowadziły system kaucyjny, poziom zwrotu butelek oscyluje w granicach 90-97 proc., natomiast w pozostałych krajach poziom odzysku nie dochodzi do 60 proc.Wacław Wasiak, dyrektor biura Polskiej Izby Opakowań uważa, że system kaucyjny jest dobrym pomysłem, gdyż może przełożyć się na mniejsze zanieczyszczenie środowiska.„Najważniejsze wydaje się dziś wymuszenie na rynku takiego sposobu projektowania opakowań i innych wyrobów z plastiku, by zachowawszy walory użytkowe – umożliwić ich recykling” – powiedział „Rzeczpospolitej” Wasiak.",,
Caritas Polska zaprasza na wigilię,"Co roku w całej Polsce diecezjalne oddziały Caritas oraz wspólnoty organizują wieczerze wigilijne dla bezdomnych, ubogich i samotnych. Potrzebujący w tym roku spotkają się przy stole w wielu polskich miastach, m.in. Warszawie, Poznaniu, Lublinie, Opolu czy Starachowicach.","Wspólnoty Sant'Egidio w Polsce rozpoczęły właśnie przygotowania do tegorocznych świąt z ubogimi, dzięki którym kilkaset potrzebujących i bezdomnych osób już zasiadło i zasiądzie do świątecznego stołu w kilkunastu miastach.  Warszawa  Już nie Wigilię, ale święta z ubogimi przygotowuje w tym roku warszawska Wspólnota Sant'Egidio w parafii Wniebowstąpienia Pańskiego na Ursynowie. Podczas bożonarodzeniowego obiadu, który odbędzie się 25 grudnia w dolnym kościele o 13:00, spodziewanych jest ponad 500 ubogich i bezdomnych gości. Poznań  Trwają już przygotowania do wigilii, którą Caritas Archidiecezji Poznańskiej przygotowuje w tym roku na 1400 osób. W pomoc przy przedsięwzięciu zaangażowanych jest 1000 wolontariuszy z 13 wielkopolskich szkół oraz wolontariusze z Centrum Wolontariatu Caritas. Tradycyjne świąteczne spotkanie, w którym weźmie udział abp Stanisław Gądecki, odbędzie się 24 grudnia w hali nr 2 na terenie Międzynarodowych Targów Poznańskich (MTP). Lublin  Członkowie Caritas Archidiecezji Lubelskiej już po raz trzeci zapraszają na „Wigilię Miłosierdzia"", która wg planów zgromadzi ponad 500 potrzebujących osób – bezdomnych, samotnych, starszych, opuszczonych, chorych. Wydarzenie odbędzie się w hali Targów Lublin. 24 grudnia o godz. 10.00. Biała Podlaska  Wigilijne spotkanie w Białej Podlaskiej odbędzie się 24 grudnia o godz. 10:00 w budynku przy ul. Warszawskiej 15. Przewidziany jest udział 100 osób potrzebujących. Obecność na wigilii zapowiedział prezydent Białej Podlaskiej Michał Litwiniuk.   Siedlce  Tu również wigilia odbędzie się 24 grudnia o godz. 11:00 w Centrum Charytatywno-Duszpasterskim przy ul. Świrskiego 57. Weźmie w nim udział bp Kazimierz Gurda. Świdnica i Wałbrzych Trwają przygotowania do wigilii dla osób potrzebujących organizowanych przez Caritas Diecezji Świdnickiej. Jak co roku, 24 grudnia, wraz z ubogimi i samotnymi do stołu zasiądą świdniccy biskupi. W Wałbrzychu spotkanie będzie o godz. 10.00, a w Świdnicy o godz. 15.00. Wolontariusze Caritas będą rozdawać również paczki żywnościowe na święta. – Oprócz wigilii przygotowujemy też prowiant, we wszystkich jadłodajniach łącznie dla 1300 osób: W Bielawie, Piławie,w Wałbrzychu w dwóch jadłodajniach, w Nowej Rudzie oraz w Dzierżoniowie. Dodatkowo będą rozdawane paczki z ubraniami – mówił ks. Radosław Kisiel. Szczecin  Bazylika archikatedralna w Szczecinie, Caritas Archidiecezji Szczecińsko-Kamieńskiej i prywatni sponsorzy przygotowują wigilię dla samotnych, potrzebujących i bezdomnych, która odbędzie się przy szczecińskiej katedrze w południe 24 grudnia. Przygotowany namiot pomieści 600 osób. – Zapraszamy na wielkie świętowanie przy katedrze św. Jakuba. Abyśmy mogli być ze sobą, cieszyć się sobą i świętami Bożego Narodzenia. Będzie wieczerza, życzenia i wspólne kolędowanie. Uczestnicy otrzymają paczki świąteczne - powiedział ks. Maciej Wagner, wikariusz parafii katedralnej. Starachowice  Caritas Diecezji Radomskiej organizuje 24 grudnia Wigilię w Starachowicach. Spotkanie, odbędzie się w stołówce Caritas przy parafii Świętej Trójcy.  Busko-Zdrój  Blisko sto osób ubogich, bezdomnych i samotnych z Buska-Zdroju i okolicy zasiądzie do wieczerzy wigilijnej w domu parafialnym przy kościele św. Brata Alberta. Inicjatorem spotkania jest proboszcz ks. Marek Podyma, który dzięki wsparciu lokalnych przedsiębiorców, organizuje tę uroczystość od ponad 10 lat. W tym roku odbędzie się ona 23 grudnia po Mszy św. o godz. 17. Miechów  24 grudnia o godz. 17.00, wigilia, odbędzie się w miejscowym schronisku. Słupsk  Ubodzy i samotni Słupska pomodlą się, podzielą opłatkiem i zasiądą do świątecznego stołu w restauracji Młyn Słupski (tzw. Spichlerz) na ul. Młyńskiej 4. Spotkanie odbędzie się 24 grudnia o godz.12 i jest przygotowane dla 250 osób. Obecni będą na nim m.in. dyrektor Caritas diecezji i miejscowi duszpasterze. W przygotowanie spotkania zaangażowali się wolontariusze m.in. z parafii pw. Św. Jacka. Piła  Wigilia dla ubogich i samotnych odbędzie się także 24 grudnia o godz. 12 w Pile, w Centrum Charytatywno-Opiekuńczym Caritas p.w. Matki Bożej z Lourdes (ul. Kossaka 16). Tu oczekiwanych jest 100 gości. Darłowo  W hospicjum Caritas w Darłowie 24 grudnia o godz. 15, odbędzie się wigilia pod przewodnictwem bp Krzysztofa Zadarko. źródło:kai",,
„Pat w prokuraturze przerwany”,"Posłowie różnych partii politycznych pozytywnie ustosunkowali się do decyzji prezydenta Bronisława Komorowskiego w sprawie odwołania szefa Naczelnej Prokuratury Wojskowej gen. Krzysztofa Parulskiego. Większość parlamentarzystów jest zdania, że ten ruch uzdrowi sytuację w prokuraturze.","–  To co działo się w prokuraturze na linii Prokurator Generalny-Naczelny Prokurator Wojskowy było trudne do zaakceptowania, tym bardziej jeśli wpływało na bieżącą pracę i funkcjonowanie prokuratury. Nie mam wątpliwości, że pan prezydent rozważył wszystkie kwestie i podjął decyzję najlepszą z możliwych  – skomentował Paweł Olszewski z Platformy Obywatelskiej. Stanisław Żelichowski z PSL jest podobnego zdania: –  Nie da się prowadzić firmy, gdzie zastępca jest totalnie innego zdania jak szef, bo już nawet nie chodzi, że oni obaj działają na innych płaszczyznach. To się przekłada na pracę ich urzędów w terenie, w związku z tym nie może być dwuwładzy. Dobrze się stało.  Rzecznik prasowy PiS Adam Hofman, uważa, że w tym sporze należało wziąć stronę Prokuratora Generalnego Andrzeja Szeremeta. –  Cieszę się, że tak to się skończyło, ale od razu dodaję – w dzisiejszym stanie prokuratura wojskowa nadaje się do likwidacji  – powiedział Hofman. Arkadiusz Mularczyk z Solidarnej Polski również jest zadowolony z decyzji Bronisława Komorowskiego. –  Dobrze, że prezydent wycofał się ze swoich deklaracji i ze swojej obrony pułkownika Parulskiego. W przeciwnym wypadku ingerowałby wprost w niezależność prokuratury. W związku z czym liczymy na wygaszenie i wyciszenie tego konfliktu, który miał miejsce.   Szef SLD Leszek Miller podkreślił, że zakończono sytuację patową.–  Jeżeli dwóch ludzi nie może ze sobą współpracować, to albo ustępują obaj, albo jeden z nich. Najczęściej jest to zastępca, a nie szef. Jeśli prezydent podjął taką decyzję, to mam nadzieję, że to uporządkuje sytuację w prokuraturze.",,
Rok 2020 na Litwie będzie Rokiem Jana Pawła II,Litewski parlament ustanowił rok 2020 Rokiem Jana Pawła II. Wniosek o szczególne upamiętnienie papieża-Polaka złożyła Akcja Wyborcza Polaków na Litwie-Związek Chrześcijańskich Rodzin. Uchwała w tej sprawie została przyjęta jednomyślnie.,"Za uchwałą opowiedzieli się wszyscy obecni na sali obrad posłowie. Czytamy w niej, że święty Jan Paweł II był pierwszym papieżem, który odwiedził Litwę, a jego pielgrzymka w 1993 r. stała się wielkim, moralnym i dyplomatycznym wsparciem dla kraju tuż po odzyskaniu przez niego niepodległości. „Papież Jan Paweł II był jednym z największych światowych autorytetów, zwolennikiem dialogu ekumenicznego oraz pielgrzymem, który odwiedzał najdalsze zakątki świata” – zaznaczono. Podkreślono też rolę papieża we wspieraniu integracji Europy oraz to, że był jednym z głównych architektów zmian po 1989 r. Jak powiedział Polskiemu Radiu prezes wileńskiego Związku Polaków na Litwie Marek Kubiak, papież Polak był i jest nadal ważny dla mieszkańców Litwy. – Postać Jana Pawła II tutaj, na terenach Europy Wschodniej, była takim zrywem duchowym, iskrą nadziei – ocenia. Przypomniał, że że w czasie, kiedy Jan Paweł II przyjechał z pielgrzymką do krajów bałtyckich, żywa była pamięć o tym, jak komuniści zamieniali świątynie w magazyny, galerie i muzea.",,
"Dalajlama: Uchodźcy powinni wrócić do swoich krajów, by je odbudować","Zdaniem Dalajlamy XIV, uchodźcy powinni wracać do swoich krajów, by je odbudowywać. Takie słowa padły w wywiadzie udzielonym BBC przez tybetańskiego przywódcę, który dodał, że w Europie powinna pozostać ograniczona liczba uchodźców. Prezydentowi USA Donaldowi Trumpowi zarzucił „brak kompasu moralnego”.","Rajini Vaidyanathan z BBC spytała dalajlamę o fragment jego wystąpienia sprzed roku, w którym duchowy przywódca Tybetańczyków ocenił, że uchodźcy powinni kiedyś wrócić do swoich krajów, a „Europa jest dla Europejczyków”. – Kraje europejskie powinny przyjąć tych uchodźców i umożliwić im edukację oraz szkolenia, a celem jest powrót kompetentnych pracowników do własnych krajów – powiedział Dalajlama. W 2016 roku w wywiadzie dla niemieckiego dziennika „Frankfurter Allgemeine Zeitung” Dalajlama mówił, że „ludzka istota, która ma więcej szczęścia, ma obowiązek pomóc uchodźcom; z drugiej strony jest ich (tj. uchodźców – PAP) teraz za dużo”. Vaidyanathan spytała, co z osobami, które chcą pozostać na obczyźnie. – Ograniczona liczba osób jest w porządku, ale to niemożliwe, żeby cała Europa ostatecznie stała się krajem muzułmanów lub Afrykanów – zaznaczył. – W sprawie uchodźców Jego Świątobliwość nie mówi nic kontrowersyjnego. Uchodźcom należy pomagać, a wielu marzy o powrocie do ojczyzny i odbudowie swojego kraju. Status uchodźcy nie jest wyborem, ale nieszczęściem – podkreśla mnich. Duchowy przywódca Tybetańczyków, który sam od 60 lat jest uchodźcą w Indiach, jednocześnie ostro skrytykował prezydenta USA Donalda Trumpa za postawę w czasie dwóch wielkich kryzysów: migracyjnego i zanieczyszczenia środowiska. – Kiedy zobaczyłem zdjęcia tych małych dzieci, byłem smutny – powiedział Dalajlama nawiązując do sytuacji migrantów na granicy USA i Meksyku. – Ameryka powinna wziąć za to globalną odpowiedzialność – dodał. Zdaniem Dalajlamy, Trumpowi „brakuje kompasu moralnego”, a realizowana przez niego polityka stawiająca Amerykę na pierwszym miejscu jest niewłaściwa.",,
"Ekonomistka, lekarka, szefowa niemieckiego MON. Kariera Ursuli von der Leyen","Nominowaną przez unijnych przywódców Urusulę von der Leyen na przewodniczącą Komisji Europejskiej musi jeszcze zatwierdzić Parlament Europejski. Jej kandydaturę przedstawił Donald Tusk, a poparła Grupa Wyszehradzka. Jeśli PE zatwierdzi wynegocjowaną obsadę stanowisk w KE, wygraną będzie Europejska Partia Ludowa.","Von der Leyen od 2013 roku – jako pierwsza kobieta w historii Niemiec – pełni funkcję ministra resortu obrony. Niemiecki dziennik „Die Welt” podkreślił, że von der Leyen jest bliską sojuszniczką kanclerz Niemiec Angeli Merkel. Nowa szefowa KE pracowała też jako minister ds. rodziny, osób starszych, kobiet i młodzieży, minister pracy i spraw społecznych. Od 1990 roku działa w  Unii Chrześcijańsko-Demokratycznej. W niemieckim rządzie zasiada od 2005. W marcu 2003 roku wybrano ją na stanowisko ministra spraw społecznych w rządzie Dolnej Saksonii. Wcześniej pełniła różne funkcje na poziomie lokalnym. Na polityczną scenę narodową weszła w 2004 roku. Jak przypomina „Rzeczpospolita” Niemka w przeszłości podkreślała, że jest zwolenniczką federalizmu. „Moim celem są Stany Zjednoczone Europy, o strukturze takiej jak Szwajcaria, Niemcy czy USA” – mówiła w 2011 roku w rozmowie z „Der Spiegel”. Później, w 2015 roku – zauważa polski dziennik – stanowisko to podtrzymała w wywiadzie dla „Die Zeit”. „Wyobrażam sobie Europę moich dzieci lub wnuków nie jako luźny związek państw uwięzionych w swoich narodowych interesach” – powiedziała. Jej kadencja w resorcie obrony była naznaczona skandalami  związanymi z przyznawaniem kontraktów oraz z prawicowym ekstremizmem w Bundeswehrze – ocenia agencja Reutera. Sprawa dotyczyła słabej kondycji wojska oraz obecności w Bundeswehrze wojskowych przejawiających postawy pronazistowskie. Porucznik Franco A. służący w 291. Batalionie Strzelców podawał się za syryjskiego uchodźcę; planował zamachy na niemieckich polityków m.in. na byłego prezydenta Joachima Gaucka, ministra sprawiedliwości Heiko Maasa. Chciał, aby winą zostali obciążeni syryjscy imigranci. Ze śledztwa wynika, że porucznik współpracował z innymi żołnierzami o pronazistowskich poglądach. W odpowiedzi Von der Leyen ogłosiła reformę sił zbrojnych żądając zmian personalnych oraz zwiększenia inwestycji na rzecz obrony.   Studia ekonomiczne i medyczne Wcześniej jeszcze Ursula von der Leyen pracowała jako lekarz. Ukończyła studia ekonomiczne i medyczne. W 1991 roku otrzymała tytuł doktora. Na arenę polityczną weszła w wieku 42 lat. Niemka mówi płynnie po angielsku i po francusku. Do 1971 roku mieszkała w Brukseli. Jej mąż prof. Heiko von der Leyen jest lekarzem i przedsiębiorcą. Von der Leyen jest matką siedmiorga dzieci. Z polityką związana jest też jej rodzina. Ojciec Ernst Albrecht sprawował funkcję premiera Dolnej Saksonii od 1976 do 1990 roku.",,
"Franciszek: to, że zawsze mówię o ubogich to nie choroba","Zwracając się w sobotę do uczestników koncertu dobroczynnego w Watykanie papież Franciszek podkreślił, że to, iż zawsze mówi o ubogich „to nie choroba”. Dochód z koncertu w Auli Pawła VI będzie przeznaczony na budowę szpitala w Republice Środkowoafrykańskiej, którą Ojciec Święty odwiedził w ubiegłym roku.","Koncert odbył się w dniu 80. urodzin Franciszka. – Czasami ktoś mi powie: „ojciec mówi zawsze o biednych i o miłosierdziu”. Tak, mówię, to prawda, ale to nie jest żadna choroba. To po prostu sposób, w jaki objawił się Bóg. Bliskie już Boże Narodzenie przypomina nam sposób, w jaki Bóg przyszedł na świat – mówił w przesłaniu solenizant.– Takie inicjatywy jak ta, są przedłużeniem zakończonego przed miesiącem Roku Miłosierdzia – podkreślił papież. – Zostać budowniczym miłości i miłosierdzia to nie jak inwestować na giełdzie, ale w raju – dodał.– Nie możemy zdobyć się na wielkie rzeczy, zrealizować wielkich projektów, ale to, co zrobimy, podpisane będzie przez nasz zapał: Ewangelię – stwierdził Franciszek.",,
Zachód nie przejmuje się pałowaniem opozycji w Moskwie. Paryż i Berlin licytują się w umizgach do Putina,"Fala prześladowań rosyjskiej opozycji nie wzburzyła zbytnio Zachodu. Unia Europejska ograniczyła się jedynie do wystosowania suchego apelu o nieużywanie przemocy. Nie widać, by siłowe rozwiązania, na które stawia Kreml, mogły popsuć resetu między Berlinem, Paryżem a Moskwą, który obserwujemy od kilku miesięcy. W czasie gdy Putin nakazuje radykalne rozprawienie się z demonstrantami, francuski prezydent zaprasza go do swojej rezydencji, a premierzy wschodnich niemieckich landów domagają się zniesienia sankcji.","Zatrzymania prawie 1,4 tys. uczestników protestu, w tym kilkudziesięciu nieletnich, które miały miejsce w sobotę w rosyjskiej stolicy i skala zastosowanej przy tym przemocy, to jasny sygnał wystosowany z Kremla: „żadna forma sprzeciwu nie będzie akceptowana”. Manifestacja odbyła się z powodu niezarejestrowania większości kandydatów opozycji w zaplanowanych na wrzesień wyborach do władz Moskwy. Reżim obawia się bowiem powtórzenia sukcesów opozycji z poprzednich lat i jest gotowy na zastosowanie radykalnych metod, byleby nie dopuścić do kompromitacji. A mogłoby rzeczywiście do niej dojść, gdyż poziom poparcia w skali kraju dla prezydenta Władimira Putina i jego partii Jedna Rosja balansuje pomiędzy 31 a 33 proc. i ma tendencję spadkową. W stolicy kraju liczby te prezentują się jeszcze gorzej. Widać też, że za wszelką cenę od możliwości „zrobienia” dobrego wyniku izolowany jest jeden z liderów opozycji Aleksiej Nawalny. Po tym, jak w środę został skazany na 30 dni aresztu za wzywanie do udziału w nielegalnej, jak określają ją władzę, demonstracji, trafił on w niedzielę do szpitala. Oficjalnie, przyczyną była ostra reakcja alergiczna. Jego lekarka, Anastazja Wasiliewa, wyklucza jednak tę wersję i podejrzewa, że mógł zostać zatruty toksyczną substancją. Poinformowała przy tym, że zabrała jego koszulkę, a także włosy, które będą poddane ekspertyzie. Sam Nawalny również przyznaje, że mógł paść ofiarą otrucia. W poniedziałek opozycjonista wyszedł ze szpitala i wrócił do aresztu. Na 10 dni aresztu skazał w poniedziałek moskiewski sąd również innego lidera opozycji Ilję Jaszyna, dawnego współpracownika Borysa Niemcowa, którego wcześniej nie dopuszczono do udziału we wrześniowych wyborach, a który przed dwoma laty został wybrany na burmistrza rejonu (odpowiednik dzielnicy) krasnosielskiego w Moskwie. Jaszyn został skazany za naruszenie przepisu o organizacji masowych zgromadzeń bez uzgodnienia z władzami, gdyż opublikował tweet, zachęcający do udziału w demonstracji 27 lipca. Perspektywy dla kraju są złe, przyznają to już oficjalnie władze, przygotowując społeczeństwo na nieuniknione. Minister rozwoju gospodarczego Maksim Oreszkin ostrzegł niedawno przed załamaniem gospodarczym, które w jego ocenie będzie mieć miejsce za trzy lata. W styczniu Centralny Bank Rosji poinformował, iż długi Rosjan sięgnęły połowy wartości rosyjskich rezerw walutowych. Brutalność rosyjskich władz i ostentacyjne wyeliminowanie opozycji z procesu wyborczego sprawiają, że bardzo prawdopodobne jest  – jak przekonuje ekspert OSW Maria Domańska – powtórzenie w stolicy scenariusza głosowania protestacyjnego z ubiegłorocznych wyborów regionalnych. –Wówczas, głównie w wyniku niezadowolenia z reformy emerytalnej, w czterech rosyjskich regionach wybory gubernatorskie przegrali kandydaci popierani przez Kreml. Z uwagi na znaczenie Moskwy w rosyjskiej polityce wewnętrznej podobny scenariusz oznaczać będzie dla Kremla o wiele większe ryzyko polityczne, również w kontekście ogólnorosyjskich wyborów parlamentarnych (2021). Należy się zatem spodziewać dalszej eskalacji przemocy ze strony organów siłowych, prewencyjnych aresztów i zastraszania niezadowolonych, zwłaszcza w okresie okołowyborczym we wrześniu br. – podkreśliła Maria Domańska w analizie OSW. Jak na brutalne działanie rosyjskich służb reaguje Unia Europejska? Niemrawo. Ogranicza się do oklepanych apeli, sztywnych w formie, które przez nikogo już nie są poważnie traktowane. „Te zatrzymania i nieproporcjonalne użycie siły wobec pokojowych demonstrantów następują po niepokojącej serii aresztowań i nalotów policyjnych na polityków opozycji przeprowadzonych w ostatnich dniach i po raz kolejny poważnie podważają podstawowe wolności słowa, stowarzyszeń i zgromadzeń"" - podkreślono w oświadczeniu rzeczniczki unijnej dyplomacji Mai Kocijancić. I cisza. Żadnych konkretów. Czegoś, czego Kreml mógłby się przestraszyć. Co mogłoby wymusić na nim zmianę kursu. Zachód nie oferuje żadnego wsparcia dla tych rosyjskich sił, z którymi w tym kraju rzeczywiście można prowadzić dialog i które należy wspierać. O wiele mocniej i bardziej zdecydowanie brzmi komunikat polskiego MSZ  w tej sprawie. Podkreślono w nim, że wydarzenia te „wpisują się w coraz częstsze przypadki łamania praw obywatelskich i zatrzymania prominentnych działaczy opozycji, czy społeczeństwa obywatelskiego” w Rosji. To zaś, przez jesiennymi wyborami samorządowymi w tym kraju „napawa społeczność międzynarodową coraz większym niepokojem o poszanowanie międzynarodowych standardów wyborczych”.  Warszawa przedstawiając takie stanowisko dała jasno do zrozumienia, że nie ogranicza się do „płynięcia” głównym nurtem UE, w kontekście prowadzenia polityki przymilania się Moskwie i będzie bacznie przyglądać się respektowaniu przez nią międzynarodowych norm. Szef polskiej dyplomacji  Jacek Czaputowicz zapowiedział również, że priorytetami naszego przewodnictwa w Radzie Bezpieczeństwa ONZ, które rozpoczniemy  1 sierpnia, będą m.in. działania na rzecz umocnienia prawa międzynarodowego jako podstawy relacji między państwami. To zaś oznacza, że nagminnie łamiąca je Rosja może znaleźć się w RB ONZ na świeczniku. Kreml może jednak liczyć na wsparcie Berlina i Paryża, gdzie z miesiąca na miesiąc umacniają się tendencje, by doprowadzić do resetu z Rosją. Podczas gdy w Moskwie trwały protesty przeciwko antydemokratycznej postawie władz, prezydent Emmanuel Macron zapowiedział, że 19 sierpnia, czyli na kilka dni przed szczytem G7 w Biarritz we Francji, spotka się z Władimirem Putinem w swej letniej rezydencji w forcie Brégançon. Rosja została wykluczona z tego gremium po aneksji Krymu w 2014 r. Do dziś nie zrobiła nic, by zmienić negatywną ocenę jej postawy wobec Ukrainy, gdzie wciąż jątrzy i wspiera separatystów w Doniecku. O tym, że Macron naśladuje niemieckich polityków w ich postawie wobec Moskwy, świadczą też jego tłumaczenia – przekonuje on bowiem, że należy wyjść z nową inicjatywą, która „pozwoliłaby na bardzo wnikliwy przegląd wszystkich form i obszarów współpracy”, dotyczących m.in. kwestii związanych z „destabilizacją w niektórych regionach globu”. Tłumaczył przy tym, że „powinny być omówione bez naiwności, ale jednocześnie w taki sposób, by nie zatrzaskiwać przed sobą drzwi”. Brzmi jasno? Nie za bardzo. Francuski prezydent bowiem dwoi się i troi, by nie przyznać, że zaprzecza swoim wcześniejszym zapowiedziom, że Rosja zostanie znów przyjęta na salony, jeśli wypełni warunki porozumień mińskich. Okazuje się więc, że Putin nie zrobił nic w tym kierunku, a i tak osiągnął swoje. Jeszcze gorzej wygląda sytuacja w Niemczech, gdzie rośnie grono polityków domagających się zniesienia sankcji wobec Rosji. Szczególnie aktywni są w tej sprawie premierzy wschodnich landów, którzy lekceważą agresywną postawę tego kraju wobec Ukrainy i państw regionu i przekonują, że liczy się jedynie rozwój niemieckiej gospodarki. W najnowszym wydaniu tygodnika „Der Spiegel” Reiner Haseloff (CDU) z Saksonii-Anhaltu, Dietmar Woidke (SPD) z Brandenburgii, Manuela Schwesig (SPD) z Meklemburgii-Pomorza Przedniego i Michael Kretschmer (CDU) z Saksonii opowiedzieli się za stopniowym znoszeniem sankcji, które – ich zdaniem – nie przynoszą żadnych rezultatów, a jednie szkodzą gospodarczym relacjom. We wrześniu w Saksonii i Brandenburgii odbędą się wybory do landtagów i w obu szansę na zwycięstwo ma narodowo-konserwatywna Alternatywa dla Niemiec (AfD), która również dąży do „poprawy” relacji z Rosją. To zaś oznacza, że cała kampania może się okazać licytacją na to, kto bardziej przypodoba się Putinowi. Głosy te, u naszych zachodnich sąsiadów, zyskują poparcie i na lewicy i na prawicy, a realizowany projekt gazociągu Nord Stream 2 jest najlepszym przykładem tego, że Berlin nie liczy się z opinią i protestami innych krajów członkowskich, tylko realizuje swoje interesy. Niedawne odzyskanie przez Rosję pełni praw w Zgromadzeniu Parlamentarnym Rady Europy pokazało, jak duże jest poparcie na  Zachodzie do przymykania oczu na łamanie przez nią podstawowych zasad. Zdecydowane stanowisko Polski wobec agresywnej postawy Rosji, wsparcie dla Ukrainy, wzmacnianie wschodniej flanki NATO i bliska współpraca z USA, dają szansę na aktywowanie Europy Środkowo-Wschodniej w proteście wobec zbliżania się Berlina i Paryża do Moskwy. Petar Petrović Autor jest dziennikarzem Polskiego Radia.",,
„Super Express”: Minister finansów w rządzie PO-PSL nie chciał zmieniać prawa ws. VAT,"„Super Express” dotarł do pisma resortu finansów z czasów rządu PO-PSL, z którego wynika, że ówczesny minister Mateusz Szczurek nie widział podstaw do zmian w prawie ograniczających wyłudzenia VAT. Gazeta przypomina, że straty budżetu państwa z tytułu niezapłaconego podatku VAT wyniosły w ciągu ośmiu lat co najmniej 262 mld zł.","To pismo dyrektora Departamentu Podatków od Towarów i Usług w resorcie finansów do Jarosława Nanemana, ówczesnego wiceministra. „Nawiązując do przekazanego 25 lutego br. projektu notatki w sprawie konieczności przygotowania projektu ustawy o podatku od towarów i usług w związku z procederem oszustw i nadużyć (...) oraz podjęcia zmian o charakterze długookresowym, Departament (...) uprzejmie prosi o potwierdzenie decyzji Ministra Finansów Pana Mateusza Szczurka co do braku zasadności prowadzenia obecnie prac legislacyjnych mających na celu wprowadzenie dalszych modyfikacji przepisów ustawy (...) o podatku od towarów i usług” – czytamy w piśmie. Odręczne notatki na piśmie łagodzą jego ton, bo zamiast wyrażenia „brak zasadności” dopisane jest przez wiceministra Nenemana „brak szans przeprowadzenia prac legislacyjnych”. Luka VAT-owska nadal istnieje, ale w ciągu dwóch lat zmniejszyła się dwukrotnie, do 25 mld zł. Wpływy z VAT wzrosły ze 123 mld w 2015 r. do 157 mld zł w 2017 r. Zgodnie z prognozami w 2018 r. będzie to jeszcze o 10 mld zł więcej, a w 2019 r. budżet z tytułu podatku od towarów i usług zyska 180 mld zł.Rosną również wpływy z innych podatków. Szacowany wzrost z tytułu podatku dochodowego od osób prawnych (CIT) wyniesie w 2018 r. 26 proc., zaś w 2019 r. 36 proc. w stosunku do 2015 r. W przypadku podatku od osób fizycznych wzrost ten wyniesie odpowiednio 35 i 45 proc. Sumy wpływów do budżetu w poszczególnych latach od 2008 do 2017, a także prognozy na 2018 i 2019 r. prezentujemy na wykresie.",,
Łazienki nie dla lewicy,"Politycy lewicy mieli dziś wystąpić w warszawskich Łazienkach z oświadczeniem w sprawie przewodnictwa Polski w Unii Europejskiej. Dyrekcja parku w ostatniej chwili wycofała jednak zgodę na zorganizowanie konferencji w Starej Pomarańczarni. Wśród polityków, którzy mieli wziąć w niej udział byli Aleksander Kwaśniewski, Leszek Miller i Grzegorz Napieralski.","Działacze SLD przekonują, że wycofanie zgody to wynik nacisków ze strony PO. – Z naszych informacji wynika, że były naciski, aby nie udostępniać nam miejsca w Łazienkach – powiedział rzecznik Sojuszu Tomasz Kalita.W czasie konferencji lewica chciała przypomnieć, że to za czasów rządu Millera i prezydentury Kwaśniewskiego odbyły się finałowe negocjacje warunków w sprawie naszego wejścia do Wspólnoty. SLD chciało także zadeklarować na niej gotowość współpracy jego partii z rządem podczas prezydencji.Rzeczniczka Łazienek zaprzecza, aby odmowa miała podtekst polityczny i tłumaczy, że od dawna w Starej Pomarańczarni zaplanowany jest koncert. Tymczasem SLD pokazuje gotową do podpisania umowę, którą dostał z Łazienek z datą 2 lipca. Według Sojuszu, pół godziny przed jej podpisaniem Łazienki telefonicznie zawiadomiły, ze nie mogą zorganizować konferencji.",,
Nowy projekt prawa. USA walczą z napływem nielegalnych imigrantów,"Imigranci, którzy nielegalnie dostaną się na terytorium Stanów Zjednoczonych przez granicę z Meksykiem, nie będą mogli ubiegać się o azyl – zakłada nowy projekt prawa imigracyjnego. Według Departamentów Sprawiedliwości i Bezpieczeństwa Wewnętrznego, powstrzymanie nielegalnych imigrantów leży w „narodowym interesie” USA.",,,
W 2019 roku rekordowa produkcja energii z morskich wiatraków,Morskie farmy wiatrowe odgrywają coraz większą rolę w zaopatrywaniu Belgii w energię – informują tamtejsze media. Rok 2019 był pod tym względem rekordowy.,"Wiatraki offshore w Belgii wyprodukowały w minionym roku o 37 proc. energii elektrycznej więcej niż w 2018 r. – podają dzienniki „De Standaard” i „Het Nieuwsblad”. Rok 2020 zapowiada się jeszcze lepiej. W ubiegłym roku produkcja z odnawialnych źródeł energii na Morzu Północnym wystarczyła do zaopatrzenia w energię 1,34 mln belgijskich gospodarstw domowych. Energia wytwarzana przez morskie turbiny wiatrowe w 2018 r. była wystarczająca, żeby pokryć zapotrzebowanie 944 tys. gospodarstw domowych. Spory wzrost produkcji nie jest zaskoczeniem, ponieważ w belgijskiej części Morza Północnego uruchomiono w 2019 r. szóstą morską farmę wiatrową – Norther. Dzięki temu moce produkcyjne na koniec 2019 r. wyniosły 1556 megawatów i były o około 30 proc. wyższe niż rok wcześniej. Cytowana przez belgijska prasę Annemie Vermeylen z reprezentującej sektor Belgijskiej Platformy Offshore podkreśliła, że wzrost produkcji energii z farm morskich mógł być jeszcze większy, ale poprzedni rok był mniej wietrzny niż 2018 r. Vermeylen zwróciła uwagę, że wydajność farm wiatrowych w miesiącach zimowych jest zbliżona do wydajności konwencjonalnych elektrowni. Morskie farmy wiatrowe stają się coraz ważniejszym źródłem energii w Belgii. Sześć działających parków zapewnia od 5 do 6 proc. całkowitej produkcji energii elektrycznej w tym kraju. Ten rok zapowiada się dla sektora równie obiecująco. Jeśli nie będzie żadnych opóźnień, na Morzu Północnym uruchomione zostaną dwa nowe parki turbin wiatrowych. W założeniu mają one zwiększyć produkcję o kolejne 706 megawatów (+45 proc.). Sektor szacuje, że dzięki temu morskie farmy wiatrowe będą zapewniać 10 proc. produkcji energii do końca 2020 r., czyli około połowy zużycia energii wszystkich gospodarstw domowych w tym kraju. Rozbudowa infrastruktury zajęła Belgii 10 lat. Sześć pierwszych turbin wiatrowych zaczęło produkcję na Morzu Północnym w kwietniu 2009 r. Po uruchomieniu w zeszłym roku szóstej farmy Norther i zwiększeniu całkowitej mocy wytwórczej do 1556 MW, Belgia stała się piątym największym producentem morskiej energii wiatrowej na świecie po Wielkiej Brytanii, Chinach, Niemczech i Danii.",,
Nie ma rządu jedności. Gantzowi i Netanjahu jest nie po drodze,"Wybory parlamentarne w Izraelu po raz kolejny nie wyjaśniły sytuacji na scenie politycznej. Liderzy dwóch największych ugrupowań Benjamin Netanjahu i Benny Gantz wprawdzie wzywają do utworzenia rządu jedności, ale obydwaj chcą rządzić i nie wyobrażają sobie oddania teki premiera rywalowi.","Wysoki rangą przedstawiciel centrolewicowego bloku Niebiesko-Białych Gantza Mosze Ja'alon oświadczył w czwartek, że jego ugrupowanie nie przystąpi do koalicji jedności, na której czele stanąłby Netanjahu, szef prawicowego Likudu.  – Nie wejdziemy w koalicję kierowaną przez Netanjahu – powiedział Ja'alon cytowany przez agencję Reutera.Jednocześnie sam Gantz oświadczył, że chce zostać premierem w rządzie jedności. Wskazał, że odrzuca kandydaturę obecnego szefa rządu ze względu na ciążące na tym polityku zarzuty korupcyjne.Wcześniej w czwartek Netanjahu apelował do Gantza o utworzenie wspólnej koalicji; nie sprecyzował jednak, kto jego zdaniem miałby stać na czele takiego rządu.Odrzucony apelW odpowiedzi na słowa Gantza Netanjahu oświadczył, że jest „zaskoczony i rozczarowany” odrzuceniem przez swojego rywala propozycji utworzenia wspólnego rządu jedności. „Jestem zaskoczony i rozczarowany faktem, że – na tę chwilę – Benny Gantz wciąż odrzuca mój apel, byśmy się spotkali” – napisał na Twitterze.Premier podkreślił, że jego oferta, „by się spotkali, jest aktualna”. „Tego oczekuje od nas społeczeństwo” – przekonywał.Netanjahu zasugerował również koalicję z rotacyjnym premierem. Przemawiając na ceremonii upamiętniającej prezydenta Izraela z lat 2007-2014, nieżyjącego już Szimona Peresa, przypomniał, że ten centrolewicowy polityk stworzył rząd koalicyjny z konserwatystą Icchakiem Szamirem, w ramach którego rotacyjnie sprawowali urząd premiera w latach 1984-1988.",,
„Jan Tomaszewski zostanie dziś upomniany”,"– Uważam, że Jan Tomaszewski popełnia wielki błąd. Polak powinien kibicować polskiej drużynie, nawet jeśli ma daleko idące pretensje. Zostanie dziś upomniany – zapowiedział w programie „Polityka przy kawie” w TVP1 prezes PiS Jarosław Kaczyński.",,,
Poseł PO o programie PiS: Wieje horrorem. PiS: Wszystko dokładnie policzyliśmy,"Posłowie PO krytyczni wobec obietnic wyborczych Prawa i Sprawiedliwości, przede wszystkim podwyższenia płacy minimalnej do 4 tys. zł w 2023 r. i kolejnych trzynastych emerytur. – Trochę wieje horrorem, jak słucham tych wszystkich wypowiedzi. Kto na to będzie wszystko pracował? Mogę tylko powiedzieć Polakom, żeby trzymali się za portfele, bo żeby komuś dać, trzeba komuś zabrać – powiedział portalowi tvp.info poseł PO Grzegorz Furgo. Posłowie PiS zapewniają, że „horroru” nie będzie, bo wszystkie obietnice wyborcze są dokładnie policzone.","Sceptyczna wobec nowych obietnic Zjednoczonej Prawicy jest też posłanka PO Joanna Augustynowska. W jej przekonaniu nie można mówić o budowie „państwa dobrobytu”. – „Państwo dobrobytu” będzie wtedy, kiedy ja bez problemu pójdę do lekarza i nie będę musiała czekać na kardiologa kilkanaście miesięcy. Kiedy jako chora na tarczycę będę mogła dostać się do endokrynologa, kiedy stan zdrowia tego wymaga. Kiedy pójdę na SOR i nie będę czekała kilkadziesiąt godzin i patrzyła na umierających ludzi. Jeśli tak wygląda służba zdrowia i mamy chaos w szkołach, to nie żyjemy w „państwie dobrobytu”, tylko w PR-owym państwie okłamywanym przez rząd – stwierdziła w rozmowie z nami Augustynowska. – Właśnie dlatego tak długo były opracowywane poszczególne elementy programu wyborczego, że zostały bardzo precyzyjnie policzone, aby na pewno było zabezpieczenie finansowe na ich realizację. Robimy to w sposób odpowiedzialny. Wiemy, co mówimy, wiemy, dlaczego proponujemy takie rozwiązania i mamy pokrycie na realizację tych postulatów – powiedział nam senator PiS Jan Maria Jackowski. – Przez cztery lata realizowaliśmy to, co zostało obiecane. Nie tylko w kampanii wyborczej w 2015 r., ale także później. Te obietnice w wymiarze socjalnym, gospodarczym, edukacyjnym, emerytów zostały zrealizowane. Jeżeli wielokrotnie udowodniliśmy swoją wiarygodność, myślę, że teraz Polacy, obywatele, wyborcy mogą nam wierzyć. Pokazaliśmy, że co obiecane, to zrealizowane – mówił nam eurodeputowany PiS Ryszard Czarnecki.",,
Kanada wzięła się za Volkswagena. Koncern musi zapłacić gigantyczną karę,Ponad 135 mln euro kary musi zapłacić w Kanadzie Volkswagen. Niemiecki koncern przyznał się do importowania do tego kraju aut naruszających normy spalinowe.,"Sąd w Toronto orzekł, że Volkswagen musi zapłacić 196,5 mln dolarów kanadyjskich (okolo 135,5 mln euro) odkoszodowania. Telewizja Deutsche Welle informuje, że pieniądze te mają być przekazane na projekty związane z ochroną środowiska.Niemiecki koncern przyznał wcześniej, że doprowadzał do nadużyć na szkodę środowiska i zdawania błędnych sprawozdań. Dotyczyły one nie tylko zafałszowanych odczytów pomiarów silników diesla samochodów marki Volkswagen, ale również pojazdów marki Porsche i Audi, które również należą do giganta z Wolfsburga.W następstwie dochodzenia prowadzonego przez podległą rządowi USA Agencję Ochrony Środowiska (EPA) Volkswagen przyznał się we wrześniu 2015 r. do zainstalowania w łącznie około 11 mln samochodów oprogramowania pomagającego fałszować wyniki pomiarów zawartości tlenków azotu w spalinach silników wysokoprężnych.",,
Bielan: Należy doprowadzić do końca statystyczne wydzielenie Warszawy z Mazowsza,"Należy doprowadzić do końca statystyczne wydzielenie Warszawy z Mazowsza. W przeciwnym wypadku Mazowsze bez Warszawy utraci 3 mld euro środków unijnych, co będzie oznaczało utratę możliwości realizacji wielu ważnych projektów – uważa wicemarszałek Senatu Adam Bielan.","Według niego, proces wydzielenia Warszawy z Mazowsza rozpoczął się zbyt późno, a powinien w 2013 r. i obecnie jego zakończenie, wymagające notyfikacji, jest zagrożone.Bielan wraz z wicepremierem, ministrem nauki i szkolnictwa wyższego Jarosławem Gowinem odwiedził w piątek Państwową Wyższą Szkołę Zawodową (PWSZ) w Płocku (Mazowieckie). Jego zdaniem, statystyczne wydzielenie Warszawy z województwa „to temat bardzo istotny”, gdyż po 2021 r. „istnieje bardzo duże zagrożenie, że Mazowsze straci możliwość otrzymywania pieniędzy europejskich ze względu na statystyczne bogactwo” tego regionu. – Województwo mazowieckie, według danych z 2016 r., statystycznie stanowi aż 110 proc. średniej unijnej PKB, co będzie oznaczało w kolejnej siedmiolatce unijnej – jak wiemy Unia Europejska pracuje na 7-letnich budżetach, kolejny zaczyna się w 2021 r. – że Mazowsze nie będzie mogło otrzymywać części środków pomocowych i będzie musiało we wszystkich projektach gwarantować znacznie większy wkład własny, powyżej 70 proc. To oznacza mniej więcej utratę kwoty, według takich pobieżnych szacunków, 3 mld euro dla pozostałej, poza Warszawą, części Mazowsza – powiedział Bielan. – Po to, żeby tak się nie stało, musimy doprowadzić do końca statystyczne wydzielenie Warszawy. Ten proces jest zagrożony dlatego, że rozpoczął się zbyt późno. Nie zrobili tego nasi poprzednicy w 2013 r., kiedy był ku temu najlepszy czas. Zrobiliśmy dopiero to my w 2016 r. – dodał wicemarszałek Senatu. Bielan zauważył, że podział statystyczny Mazowsza na metropolię i pozostałą część województwa obowiązuje w Polsce od 1 stycznia 2018 r., ale – jak zaznaczył – musi być notyfikowany przez Europejski Urząd Statystyczny. – Eurostat ma aż 24 miesiące, żeby zebrać dane ze wszystkich krajów członkowskich, tymczasem w tym właśnie roku – 2019, kończymy negocjacje nad kolejną perspektywą finansową – przypomniał.– Krótko mówiąc, ścigamy się z czasem. Potrzebna jest w tej sprawie duża presja społeczna, również presja polityczna na naszych urzędników, dyplomatów, na naszych przedstawicieli w Brukseli. W przeciwnym wypadku Mazowsze bez Warszawy straci te 3 mld euro i to będzie oznaczało również utratę możliwości finansowania wielu ważnych zadań przez takie uczelnie jak PWSZ w Płocku – podkreślił. Mazowsze na potrzeby unijnych statystyk jest od 1 stycznia 2018 r. traktowane jako dwa obszary: stołeczny - metropolitalny oraz regionalny, przy czym obszar stołeczny obejmuje Warszawę i dziewięć sąsiadujących z nią powiatów, a obszar regionalny – pozostałą część województwa.Jak informował na początku 2018 r. urząd marszałkowski województwa, „zabieg statystyczny, jaki objął Mazowsze”, w połączeniu z dobrze stworzonym programem operacyjnym pozwoli zmniejszyć bardzo duże, w porównaniu z innymi województwami, wewnętrzne zróżnicowanie województwa pod względem poziomu rozwoju społeczno-gospodarczego i zamożności. „Warunkiem jest właśnie dobre dopasowanie podziału środków unijnych do tych dwóch części Mazowsza” – argumentował wówczas urząd marszałkowski, dodając m.in., że „nowy podział statystyczny - przy założeniu dotychczasowych zasad alokacji - pozwoli lepiej dopasować środki unijne dla poszczególnych obszarów”.",,
„Włochy nie są już obozem dla uchodźców”,"– Włochy nie są już obozem dla uchodźców Brukseli, Paryża, Berlina – oświadczył szef włoskiego MSW Matteo Salvini, informując, że napisał o tym w liście do ministra spraw wewnętrznych Francji Christophe'a Castanera przed poniedziałkowym spotkaniem na temat migracji.","Narada w Paryżu zwołana przez francuski rząd jest otwarta dla wszystkich ministrów spraw wewnętrznych i zagranicznych państw Unii Europejskiej. Wicepremier Salvini nie weźmie w niej udziału. Reprezentować go będzie delegacja włoskiego MSW.Jak podkreślił Salvini, w liście do francuskiego ministra wyjaśnił, że Włochy „nie są gotowe nadal przyjmować wszystkich imigrantów przybywających do Europy”. Wicepremier i lider Ligi ujawnił, że w przesłaniu tym powtórzył, że Francja i Niemcy „nie mogą decydować o polityce migracyjnej, ignorując prośby krajów najbardziej narażonych” na tę falę, czyli Włoch i Malty. „Chcemy, żeby nas szanowano. Przedstawiłem to czarno na białym mojemu francuskiemu odpowiednikowi Castanerowi. Włochy podniosły głowę” – uznał Salvini, który przed rokiem zamknął włoskie porty dla statków organizacji pozarządowych zabierających migrantów z łodzi i pontonów. Fala migracyjna zanotowana w tym roku we Włoszech jest niższa o około 80 proc. w porównaniu z rokiem poprzednim.Agencja Ansa podała, że w projekcie dokumentu poniedziałkowego spotkania w Paryżu znajduje się zapis o tym, że migranci powinni schodzić ze statków w najbliższym bezpiecznym porcie. Jak podkreślono, zapewniłoby to „bezpieczne, godne i szybkie dotarcie na ląd”.",,
Tusk krytykuje Trumpa: To jest najbardziej niepokojące dla Polski,"Prezydent Donald Trump wykazuje ponadczasową niechęć do UE i NATO, zaś jego otwartość wobec takich ludzi jak dyktator Kim Dzong Un, prezydent Putin czy prezydent Erdogan jest dość znacząca i wyraźna – mówił w piątek w programie „Fakty po faktach” w TVN24 szef RE Donald Tusk.","Tusk został zapytany o swoje relacje z prezydentem USA Donaldem Trumpem, do którego powiedział przed ostatnim szczytem NATO: „Ameryka nie ma i nie będzie miała lepszego sojusznika niż Europa”. Szef RE stwierdził, że wie, w jaki sposób komunikować się z prezydentem Trumpem. – Wiem, że prezydent Trump bardzo docenia i szanuje tych, którzy mówią wprost i bardzo prostymi wyraźnymi sformułowaniami – dodał.  – Mamy bardzo dobre relacje, bo prezydent Trump ma przekonanie do Polski. Od czasu jak został tam bardzo uroczyście przywitany przez rząd PiS ma generalne wyobrażenie, że Polacy go lubią i ja z tego korzystam, bo te dobre relacje są wyraźnie cieplejsze niż z niektórymi innymi liderami państw w Europie – zauważył Tusk.  Szef RE zwrócił również uwagę, że mamy do czynienia z „nową sytuacją na świecie, w której głównie prezydent Trump proponuje rekonstrukcję ładu światowego, gdzie Ameryka nie ma stałych przyjaciół tylko zmienne sojusze i interesy, i gdzie amerykański prezydent mówi wyraźnie: »jadę na trudne spotkanie z moimi kolegami z NATO, ale przede mną jest łatwiejsze i przyjemniejsze spotkanie z prezydentem Putinem«”. Zdaniem Tuska prezydent USA wykazuje ponadczasową niechęć zarówno do UE, jak i NATO, zaś „jego otwartość wobec takich ludzi jak dyktator Korei Północnej, prezydent (Rosji Władimir) Putin czy prezydent (Turcji Recep Tayyip) Erdogan jest dość znacząca i wyraźna”. Podkreślił, że Polska nie jest dziś w centrum uwagi prezydenta Trumpa, a jego dzisiejsze preferencje dotyczą możliwie przyjaznych relacji z Rosją i raczej ochłodzenia relacji z UE, a szczególnie z niektórymi państwami UE. – Nie widzę powodu, dlaczego mielibyśmy się z tego cieszyć - dodał. – Prezydent Trump chce najwyraźniej zrównoważyć relacje amerykańskie z Europą, Rosją, Chinami i innymi potęgami świata. Jeśli ktoś powinien się tym niepokoić, to głównie ta część kontynentu europejskiego, w której leży Polska. To jest najbardziej niepokojące właśnie dla Polski – mówił przewodniczący RE.",,
Polscy pogranicznicy pojadą na Węgry. Będą pilnować granicy z Serbią,Kilkudziesięciu funkcjonariuszy polskiej Straży Granicznej pojedzie na granicę węgiersko-serbską – poinformowali unijni dyplomaci. Decyzja zapadła w czasie czwartkowego spotkania przywódców Grupy Wyszehradzkiej.,"Według nieoficjalnych informacji chodzi o grupę 50-60 pograniczników. Na Węgry trafić ma także polski sprzęt - pięć samochodów do obserwacji nocnej i dziennej oraz pięć wozów terenowych. Obecnie ustalane są szczegóły techniczne w tej sprawie.Przez granicę węgiersko-serbską przedostają się uchodźcy i nielegalni imigranci. Polacy mają pomóc w kontroli ich przepływu. – Będą oni zaangażowani w obserwację tego dużego kawałka terytorium. Na pewno nie będą zaangażowani w fizyczną interwencję na granicy – zastrzegł anonimowy polski dyplomata, cytowany przez PAP.Pomoc w ochronie granicy węgierskiej zaoferowali także Czesi i Słowacy. Był to temat spotkania premierów państw Grupy Wyszehradzkiej przed czwartkowym szczytem UE w Brukseli. Mur na granicy  W czwartek węgierskie władze poinformowały o zakończeniu budowy ogrodzenia wzdłuż granicy z Chorwacją. Premier Węgier Viktor Orban ma jeszcze odbyć „rozmowy ostatniej szansy” z partnerami w Europie i regionie na poświęconym migracji szczycie UE. Jeżeli zakończą się fiaskiem, granica z Chorwacją zostanie zamknięta. Orban twierdzi, że podejmie decyzję w tej sprawie do piątku. Według Budapesztu od początku roku przez terytorium Węgier przeszło ponad 378 tys. migrantów. Przed końcem roku liczba migrantów, którym udało się dotrzeć do granic węgierskich, może sięgnąć 600-700 tys. ",,
Dulkiewicz na froncie walki z rządem,"„Westerplatte jeszcze się broni!” – taki dramatyczny okrzyk spodziewam się usłyszeć jesienią tego roku z ust prezydent Gdańska Aleksandry Dulkiewicz. Towarzyszyć mu będzie bojkot tzw. specustawy o przejęciu przez państwo terenu Westerplatte i zbudowania na nim plenerowego muzeum, upamiętniającego bestialską agresję III Rzeszy Niemieckiej na Polskę 1 września 1939 r., a więc początek II wojny światowej oraz bohaterską obronę przez polskich żołnierzy tego skrawka polskości.","Okrzyk zwodniczy, jakich wiele wcześniej zdążyła wypowiedzieć Aleksandra Dulkiewicz. Na przykład wtedy, gdy inicjatywę obecnego rządu o przejęciu Westerplatte prezydent Gdańska porównała do sytuacji lat 50. Do „czasów, kiedy w Polsce szalały ciemne czasy stalinizmu”. Podobnie fałszywe są obecne słowa o „oblężeniu Westerplatte przez PiS”, jak i te o broniącym się nadal Westerplatte. To nie Westerplatte się broni. To Aleksandra Dulkiewicz z zapiekłą wściekłością broni Westerplatte przed polskim państwem. Przed obecnym  rządem.  Skąd ta zaciekłość u kobiety, która dzięki godnemu ubolewania, tragicznemu zbiegowi okoliczności została w Gdańsku nagle tak wysoko wywindowana? Stąd, że naśladuje wiernie sposób widzenia  swojego poprzednika na stanowisku prezydenta Gdańska. I jego postawę. Wedle tego założenia obecny rząd nie jest jej rządem. Tym samym obecne państwo polskie, nie jest jej państwem. Jest to państwo jej nienawistne, bo dokonuje rzeczy, które kłócą się z jej wyobrażeniami o przyjaznym państwie. Takie było, póki rządziła Platforma Obywatelska. Taki był też rząd. Nie przeszkadzało mu zaniedbanie Westerplatte i jego konsekwencje – postępująca w sposób naturalny  degradacja tego – w symbolicznym ujęciu – „świętego” dla Polaków miejsca. Za oporem Dulkiewicz przeciwko budowie muzeum na Westerplatte idzie kolejne zwodnicze oskarżenie, wypowiadane prawdopodobnie z pełną świadomością, że jest ono kłamstwem. – PiS chce przejąć Westerplatte dla celów bardzo jasno określonych,  dla celów politycznych – oświadczyła Aleksandra Dulkiewicz.Prezydent Gdańska stawia taki zarzut, udając, że nie pamięta, co samorząd gdański zrobił z Europejskim Centrum Solidarności. Z ośrodka, który w założeniu miał pielęgnować i upowszechniać dorobek i przesłanie „Solidarności” oraz antykomunistycznej opozycji demokratycznej w Polsce, powstała placówka będąca ostoją obecnej totalnej opozycji politycznej. Prezydent Gdańska na początku zeszłego tygodnia oświadczyła, że nie podejmie żadnych rozmów z rządem w sprawie Westerplatte, dopóki ten nie wycofa się ze specustawy. Wiadomo, iż o rezygnacji rządu z ustawy praktycznie mowy być nie może. A to oznacza, niestety, już nie spór rządu z samorządem gdańskim, ale raczej konflikt, podczas którego usłyszymy bojowy okrzyk, wzniesiony na początku tego tekstu przez Aleksandrę Dulkiewicz.",,
Ktoś próbował podpalić kościół w Poznaniu. Wcześniej świątynia została okradziona,Odkryto ślady prób podpalenia neogotyckiego Kościoła Ewangelicko-Metodystycznego w Poznaniu. W ostatnim czasie w świątyni doszło także do włamania i kradzieży. Kościół zgłosił sprawę policji.,"O aktach wandalizmu poinformował w mediach społecznościowych ks. Sławomir Rodaszyński. Jak wskazał, ślady prób podpalenia neogotyckiego Kościoła Ewangelicko-Metodystycznego w Poznaniu przy ulicy Ogrodowej odkrył parafianin. Ksiądz zaznaczył, że „to kolejny akt wandalizmu i poważne zagrożenia nie tylko dla kościoła, ale dla okolicznych kamienic”. Pod koniec października w świątyni doszło także do włamania. Jak podkreślił ks. Rodaszyński, „skradziono zaledwie ok. 100 złotych z puszki na remont kościoła, ale zniszczeń dokonano na co najmniej kilkanaście tysięcy złotych”. Kościół zgłosił sprawę policji, odbyło się także spotkanie z zastępcą prezydenta Poznania.  Ks. Rodaszyński w rozmowie z „Gazetą Wyborczą” podkreślił, że „trudno powiedzieć, czym kieruje się sprawca”. – W rejonie parafii dzieją się różne rzeczy. Mamy duże problemy z osobami, które w pobliskim sklepie kupują alkohol, a potem na terenie kościoła załatwiają swoje potrzeby. Nie czujemy się bezpiecznie, parafianie są zaniepokojeni tym ciągiem wydarzeń – dodał.",,
"„W Hiszpanii i Francji nie ma opozycji, która donosi – i to fałszywie – na swoje państwo”","– Nie znajdzie nikt europarlamentarzystów z Francji czy Hiszpanii, którzy permanentnie zajmują się oczernianiem swojego państwa – powiedział w programie „Gość Wiadomości” Przemysław Czarnek z Prawa i Sprawiedliwości. Hanna Gill-Piątek z Nowej Lewicy uważa, że porównywanie sytuacji we Francji i Hiszpanii do Polski jest nietrafione.","Hiszpania nie stosuje się do wyroku TSUE, we Francji policja pacyfikuje protesty prawników; instytucje unijne w ogóle się tym nie zajmują.  Zapytana, dlaczego tak się dzieje, przedstawicielka Nowej Lewicy stwierdziła, że to złe porównywanie. – We Francji są zamieszki, interweniuje policja. W Polsce odbył się spokojny Marsz Tysiąca Tóg. Jest różnica – powiedziała.   Przemysław Czarnek z PiS wskazał na postawę, jaką przyjmuje w Parlamencie Europejskim polska opozycja. – W Hiszpanii i Francji nie ma opozycji, która permanentnie donosi, i to jeszcze fałszywie, na swoje państwo. To jest ta różnica. Nie znajdzie nikt europarlamentarzystów z Francji czy Hiszpanii, którzy permanentnie zajmują się wyłącznie oczernianiem swojego państwa – powiedział polityk PiS.  – Wszyscy, łącznie z Niemcami, uważają, że Trybunał Sprawiedliwości UE wykracza poza granice swoich kompetencji – przypomniał. Podkreślił, że Polska ani nikt w UE nie przekazał kompetencji w zakresie organizacji wymiaru sprawiedliwości i stosowania modeli odpowiedzialności dyscyplinarnej sędziów.",,
Niemcy zwiększą wydatki na obronność. Muszą znaleźć 25 mld euro,Podczas Konferencji Bezpieczeństwa w Monachium kanclerz Niemiec Angela Merkel zapowiedziała zwiększenie przez jej kraj wydatków na obronność. Niemiecki rząd chce w ten sposób wypełnić zobowiązania ze szczytów NATO w Walii i w Warszawie.,"Podczas dwóch ostatnich szczytów Sojuszu liderzy krajów członkowskich zobowiązali się przeznaczać co najmniej 2 proc. PKB na obronność. Merkel oświadczyła, że finansowanie wojska zostanie zwiększone, choć nie wiadomo, czy do poziomu ustalonego w NATO.– Mogę powiedzieć, tak jak ministrowie obrony, że zrobimy wszystko, co w naszej mocy. Czujemy się zobowiązani, by wypełnić to zadanie – mówiła szefowa rządu.Szukają oszczędnościW przypadku Niemiec jest to kwestia znalezienia dodatkowych 25 miliardów euro. Niemiecki minister spraw zagranicznych Sigmar Gabriel przyznał, że nie jest pewne, czy uda się znaleźć taką właśnie kwotę.Wstępne deklaracje niemieckich polityków pochwalił sekretarz generalny NATO Jens Stoltenberg. – To jest dobre dla Europy i dobre dla NATO. To istotny wkład w europejską wolność, pokój i bezpieczeństwo – podkreślił.",,
„Arabskie NATO” Trumpa nie podoba się Kremlowi. „Radykalna zmiana rozkładu sił”,"Rosyjski dziennik „Kommiersant” poinformował, że Moskwa ma problem z nową inicjatywą Waszyngtonu. Gazeta sugeruje, że amerykański prezydent konstruuje „islamski pakt” wymierzony w sojuszników Rosji – Syrię i Iran.","Dziennik uważa, że świadczy o tym fakt, iż z pierwszą zagraniczną wizytą prezydent USA Donald Trump udał się do Arabii Saudyjskiej, gdzie podpisał kontrakty na prognozowaną kwotę 350 miliardów dolarów.„Kommiersant” dowodzi, że gospodarz Białego Domu chce stworzyć koalicję, roboczo nazywaną „arabskim NATO”, która pod patronatem Stanów Zjednoczonych będzie na Bliskim Wschodzie przeciwwagą dla sojuszu Rosji z Syrią i Iranem. Pojednanie ze światem muzułmańskim „Tym samym Trump radykalnie zmienia rozkład sił w strategicznie ważnym regionie, tworząc nowe zagrożenie dla sojuszników Moskwy – Damaszku i Teheranu” – wskazał dziennik, który wskazuje, że prezydent próbuje również doprowadzić do pojednania USA ze światem muzułmańskim.  W ocenie gazety, oprócz Arabii Saudyjskiej w „arabskim NATO” miałyby uczestniczyć m.in. Zjednoczone Emiraty Arabskie, Jordania, Egipt i Pakistan, a w konsekwencji, taki sojusz składałby się z co najmniej 40 państw.",,
Kogo teraz niszczy Schetyna?,"Grzegorz Schetyna z powiedzenia „Zniszczę cię” znany jest tak długo, że już w 2008 roku Michał Krzymowski kreśląc jego sylwetkę dla tygodnika „Wprost” wspominał, że polityk 
Platformy słynie z używania tych słów. Czy odchodzący przewodniczący wypowiedział je ostatnio w myślach wobec całej partii, która, nie ukrywajmy, nie obeszła się z nim najlepiej? Po latach konfliktu z Donaldem Tuskiem, Grzegorz Schetyna objął przywództwo w Platformie na początku 2016 roku. Był to dla tej partii wyjątkowo trudny, być może nawet najtrudniejszy czas w całym jej istnieniu.","Nie dość, że partia przegrała wybory prezydenckie, które razem z kandydatem Bronisławem Komorowskim całe jego polityczne zaplecze uważało za wygrane (ba, wygrane już w pierwszej turze!), następnie zaś również wybory parlamentarne, to po kilku miesiącach rządów PiS nie był nawet pewien dalszych losów PO jako opozycji. W parlamencie coraz pewniej czuła się Nowoczesna, która powstała, o czym łatwo dziś zapomnieć, w opozycji również wobec Platformy. W jej liderze media widziały już przyszłego premiera, zaś sondaże wskazywały, że młodziutka, przynajmniej z nazwy, siła polityczna wygrać może z Prawem i Sprawiedliwością, a już teraz przejęła od partii odchodzącej Ewy Kopacz pozycję najważniejszej siły opozycyjnej. Na ulice wyszedł zaś Komitet Obrony Demokracji, kierowany przez Mateusza Kijowskiego, początkowo, i bardzo długo, cieszącego się wielką i wręcz bezwarunkową sympatią antypisowskich mediów. By jednak Tuska trzymać z dala od Polski, Schetyna musiał utrzymać Platformę na pozycji najważniejszego ugrupowania opozycyjnego, co się udało, ale też finalnie kosztowało go sympatię mediów i działaczy, narastający bunt we własnej partii, wreszcie niewielkie szanse w wyścigu o przywództwo w kolejnych latach. Ostatnie dni pokazują jednak, że Grzegorz Schetyna schodzi z pierwszej linii Platformy, zostawiając za sobą, jeśli nie zgliszcza, to na pewno kilka tlących się pożarów. Kolejne przegrane na własne życzenie głosowania w Sejmie okazują się być najmniejszym zmartwieniem nowych, aspirujących liderów.  Od kilku tygodni, głównie za sprawą tygodnika „Wprost”, przebijają się informacje o fundacji założonej przez współpracownika Schetyny, która przy Platformie radziła sobie lepiej od samej partii, w efekcie czego ta może mieć problem z uzyskaniem subwencji z PKW. W roku wyborczym (drugim z rzędu) byłby to nie tyle problem, co katastrofa. Równolegle pojawiają się też plotki, że Schetyna blokuje fundusze na kampanię Małgorzaty Kidawy-Błońskiej, która wcześniej dość mocno odgryzała się dotychczasowemu przewodniczącemu, któremu zawdzięcza przecież wejście do wyścigu.  Jej otoczenie z rozpoczęciem promocji kandydatki, a nawet powołaniem sztabu, czekać ma na nowego szefa partii. Tymczasem, według sondaży, Kidawa-Błońska, zajmując drugie miejsce, traci do Andrzeja Dudy ponad 20%, co nawet w sytuacji plebiscytu PiS kontra anty-PiS w drugiej turze działa na korzyść urzędującego prezydenta. Trzecie z rzędu przegrane wybory doprowadzą do zakwestionowania przywództwa, tym razem nowego, lecz przecież też w pewnym stopniu odpowiedzialnego za wcześniejsze porażki. Nie trzeba chyba dopowiadać, że ostatecznie jedynym wygranym będzie wciąż intrygujący i rozgrywający kolegów i koleżanki z tylnego siedzenia Grzegorz Schetyna. Grzegorz „Zniszczę cię Platformo” Schetyna?",,
65. rocznica zdobycia Everestu. Na jej szczyt weszło 41 Polaków,Po wielu nieudanych i często tragicznych wyprawach 29 maja 1953 r. na Mount Everest wspięli się jako pierwsi Nowozelandczyk Edmund Hillary i szerpa Tenzing Norgay. Pierwszą himalaistką z Polski na tej górze była Wanda Rutkiewicz; później szczyt zdobyło jeszcze jej 40 rodaków.,"Mount Everest jest najwyższym szczytem na Ziemi, który został zdobyty 65 lat temu. Na wysokość 8848 m wspięło się 41 Polaków.Wanda Rutkiewicz na wierzchołek dotarła 16 października 1978 r. jako pierwsza Europejka i trzecia kobieta w świecie. W tym samym dniu Karol Wojtyła został wybrany papieżem. – Poczułam dziwny ucisk w okolicach żołądka. Bałam się, że spadnę i nikt tego nie zauważy. Nagle zabrakło mi powietrza. Zerwałam z twarzy maskę tlenową... W tamtej chwili nic nie mogło mnie powstrzymać – powiedziała po wejściu na szczyt. – Człowieka stać na znacznie więcej niż sam sądzi. Stałam w najwyższym punkcie Ziemi. Byłam taka szczęśliwa... Gdy się rozejrzałam wokół, wydawało mi się, że widzę zakrzywienie kuli ziemskiej. Najwięcej znaczyło dla mnie to, że jako pierwsza osoba z Polski weszłam na Everest i to w tym samym dniu, w którym Karol Wojtyła został papieżem. Ale nie chodzi tylko o mnie. Każdy ma przecież do pokonania swój Everest. Mój sukces był dowodem na to, że każdemu może się udać to, co sobie postanowi – wspominała. Ostatnią, która doszła na sam szczyt, jest 34-letnia Bogumiła Raulin. Górę zdobyła 22 maja i jednocześnie została się najmłodszą Polką zdobywczynią Korony Ziemi. „To była trudna i wymagająca góra, która gdzieś w środku mnie zmieniła...” – napisała Raulin na portalu społecznościowym. Polskie wejścia na Mount Everest 1978 – Wanda Rutkiewicz (pierwsza Europejka i trzecia kobieta na świecie) 1980 – Leszek Cichy, Krzysztof Wielicki (dokonali pierwszego zimowego wejścia) 1980 – Andrzej Czok, Jerzy Kukuczka  1989 – Eugeniusz Chrobak, Andrzej Marciniak 1993 – Maciej Berbeka 1994 – Ryszard Pawłowski 1995 – Pawłowski (po raz drugi), Piotr Pustelnik 1999 – Jacek Masełko, Tadeusz Kudelski, Pawłowski (po raz trzeci) 2000 – Anna Czerwińska 2005 – Marcin Miotk (pierwsze polskie wejście bez tlenu) 2006 – Martyna Wojciechowska, Janusz Adamski, Tomasz Kobielski, Bogusław Ogrodnik, Dariusz Załuski 2007 – Marian Hudek, Roman Dzida, Robert Rozmus 2008 – Sławomir Król, Agnieszka Kiela-Pałys, Jarosław Hawrylewicz 2009 – Anna Barańska 2010 – Magdalena Prask, Zbigniew Bąk, Anna Lichota. Małgorzata Pierz-Pękała, Daniel Mizera 2011 – Małgorzata Wątroba, Ireneusz Szpot 2012 – Pawłowski (po raz czwarty), Wojciech Kukuczka, Robert Szymczak, Załuski (po raz drugi) 2013 – Piotr Cieszewski, Monika Witkowska 2014 – Zygmunt Berdychowski, Pawłowski (po raz piąty), Iwona Zadarnowska-Wingert, Bartłomiej Wróblewski 2017 – Janusz Adamski (po raz drugi) 2018 – Bogumiła Raulin",,
"Policja rozbiła gang Algierczyka, który fałszował karty kredytowe","Hiszpańska policja poinformowała w sobotę, że rozbiła gang wyspecjalizowany w fałszowaniu kart kredytowych, kierowany przez obywatela Algierii, który wcześniej był więziony za pomoc w sfinansowaniu ataków terrorystycznych z 11 września 2001 roku w USA.","Dziewiętnaście osób zostało aresztowanych w Madrycie. Grupa podrabiała karty kredytowe po zebraniu w ukrytej sieci darknet danych użytkownika, takich jak kod PIN, poprzez przeniesienie ich na inne karty – podała w komunikacie hiszpańska policja.Fałszerze mogli wypłacać gotówkę z bankomatów lub dokonywać zakupów w sklepach – dodało to samo źródło, cytowane przez agencję AFP. Szef gangu, 49-letni Algierczyk, którego tożsamość nie została ujawniona, uciekł się do tego samego procederu, żeby pomóc sfinansować ataki terrorystyczne z 11 września 2001 r. w USA, które kosztowały życie prawie 3 tys. osób. Rzeczniczka hiszpańskiej policji powiedziała, że mężczyzna został osądzony i skazany w Hiszpanii, ale nie ujawniła, jak długo był za kratkami, zanim został zwolniony. Zastrzegła jednak, że tym razem działał dla własnej korzyści. Zbiorowy proces osób podejrzanych o udział w zamachach z 11 września odbył się w Hiszpanii w 2005 roku. 18 z 24 osób, oskarżonych o przynależność do organizacji terrorystycznej Al-Kaida, zostało uwięzionych – podaje AFP. Nie wiadomo, czy algierski przywódca gangu był wówczas wśród skazanych, czy też był sądzony osobno.",,
Skandal na szczytach władzy w Austrii. „Inwestorka” z Rosji oferowała pomoc w wyborach,"Wicekanclerz Austrii Hans-Christian Strache oświadczył w sobotę, że podał się do dymisji, a szef rządu Sebastian Kurz ją przyjmie. Ma to związek z nagraniem, w którym Strache oferuje państwowe kontrakty rzekomej inwestorce z Rosji w zamian za pomoc w wyborach.","Wcześniej media podawały, że Kurz wyklucza dalszą współpracę ze Strachem z powodu nagrania. Na razie nie wiadomo, czy Kurz zamierza kontynuować koalicję rządową z prawicowo-populistyczną Austriacką Partią Wolności (FPOe) Strachego, gdy władzę w ugrupowaniu przejmie jego następca, czy też będzie dążył do rozpisania przedterminowych wyborów. Według mediów następcą Strachego może być były kandydat FPOe w wyborach prezydenckich Norbert Hofer, obecnie minister transportu.Strache poinformował też, że składa funkcje, jakie pełnił dotąd w swojej partii FPOe na szczeblu krajowym i lokalnym. Jako swojego następcę w roli szefa ugrupowania wskazał Norberta Hofera. „SZ” i „Spiegel” podały, że wideo powstało w lipcu 2017 roku, na kilka miesięcy przed wyborami do niższej izby parlamentu Austrii, Rady Narodowej, oraz że jest autentyczne. W wyborach tych FPOe zdobyła 26 proc. głosów i pozycję trzeciej siły politycznej. Od grudnia 2017 roku FPOe i chadecka OeVP Kurza rządzą w koalicji, mimo zarzutów pod adresem FPOe o powiązania ze skrajnie prawicowym ruchem Die Identitaeren.              W związku z tymi rewelacjami przed zjazdem partyjnym FPOe w Grazu odbył się w sobotę protest młodzieżówki Zielonych, którego uczestnicy żądali dymisji Strachego. Z kolei wysoki rangą przedstawiciel FPOe Harald Vilimsky odwołał swój udział w sobotniej konferencji partii prawicowo-populistycznych w Mediolanie z udziałem szefa MSW Włoch Matteo Salviniego. Zamiast Vilimsky'ego ugrupowanie ma reprezentować europoseł Georg Mayer.",,
PSL nie pójdzie do wyborów z Platformą. „Budujemy Koalicję Polską”,"– Nie widzimy w kierownictwie Platformy chęci do budowy bloku centrowego – powiedział prezes PSL  Władysław Kosiniak-Kamysz. – Budujemy Koalicję Polską, bo tylko dwa bloki, blok centrowy i blok lewicowy mają szanse pokonać PiS – dodał.","– Obiecaliśmy, że do końca tygodnia podejmiemy decyzję w sprawie startu w wyborach. W uchwale mieliśmy określony obowiązek i chęć podjęcia rozmów z PO i takie rozmowy podjęliśmy w tym tygodniu – oznajmił na konferencji prasowej w Sejmie Kosiniak-Kamysz.– Oferta podziału miejsc na listach przedstawiona przez naszego wieloletniego koalicjanta była bardzo atrakcyjna, ale tu nie o politykę miejsc, o jakieś kupczenie miejscami, nie o zapakowanie się do Sejmu chodzi. Tu chodzi o Polskę, a o Polskę nie należy się targować i nie było targów – powiedział.Kosiniak-Kamysz przyznał, że propozycją PSL jest „budowa dwóch bloków, które mają szanse pokonać PiS”. – Blok centrowy i blok lewicowy ma szanse pokonać PiS w najbliższych wyborach – mówił.",,
Trump: Prawdopodobnie mam dobre relacje z Kim Dzong Unem,"Prezydent USA Donald Trump powiedział w wywiadzie dla dziennika „Wall Street Journal”, że „prawdopodobnie” ma dobre relacje z przywódcą Korei Płn. Kim Dzong Unem. Uprzednio Trump nazywał go „maniakiem” i „małym człowiekiem od rakiet”.","Ta wypowiedź prezydenta znacząco różni się od jego poprzednich wypowiedzi dotyczących północnokoreańskiego dyktatora, wskazując na zmianę tonu w ich relacjach.Wcześniej prezydent USA wyśmiewał program nuklearny Kim Dzong Una i ostrzegał, że także ma przycisk atomowy na biurku, ale jego „przycisk jest silniejszy. I działa”. Przywódca Korei Północnej nie pozostawał mu dłużny i nazwał Trumpa „obłąkanym i zdziecinniałym starcem”. Ostrzegł także Stany Zjednoczone, że ma zamiar zbudować arsenał nuklearny zdolny do uderzenia w USA.– Prawdopodobnie mam bardzo dobre relacje z Kim Dzong Unem (...) Myślę, że ludzie są tym zdziwieni – powiedział prezydent USA. Rozmowa telefoniczna? Zapytany, czy rozmawiał z Kim Dzong Unem, Trump odpowiedział: Nie chcę tego komentować. Nie mówię, że rozmawiałem, ani że nie rozmawiałem.Prezydent powiedział także, że decyzja o przełożeniu manewrów wojskowych z Koreą Południową na miesiąc po Zimowych Igrzyskach Olimpijskich w Korei Płd. „jest pozytywnym sygnałem wysłanym do Korei Płn.”. We wtorek delegacje obu Korei spotkały się po raz pierwszy od prawie dwóch lat.Podczas wizyty w Wietnamie w listopadzie zeszłego roku prezydent USA powiedział, że zaprzyjaźnienie się z Kimem „może być czymś dziwnym, ale jest możliwe”.",,
Cejrowski: Amerykańskie bazy w Polsce powstrzymują Putina,"– Im więcej amerykańskich baz będzie przysuniętych do ruskiej granicy, tym mniej chętny będzie Putin, o gospodarce rozmiarów Francji czy Włoch, do wydawania dużych pieniędzy na zajęcie Polski – powiedział na antenie TVP Info podróżnik i dziennikarz Wojciech Cejrowski.","Cejrowski zwrócił uwagę, że tam, gdzie nie ma wojsk amerykańskich, tam Rosja „pozwala sobie” na dużo więcej. Jako przykłady podał Ukrainę i Syrię, gdzie rosyjski prezydent prowadzi działania wojenne. Dodał, że zakup rakiet Patriot to bardzo dobry ruch ze strony polskiego rządu, który kupił je za pół rynkowej ceny. Zauważył, że projekt ten był bardzo rozwlekany za czasów rządów Platformy Obywatelskiej i PSL. Polskie władze o zakup systemu rakiet Patriot starały się od 2008 roku.",,
Policja zatrzymała ukraińskiego wiceministra gospodarki. Jest podejrzany o zdradę stanu,Na Ukrainie w związku z podejrzeniem o zdradę stanu zatrzymano byłego wiceministra gospodarki Jurija Browczenkę. Zajmował się on zamówieniami obronnymi w rządzie byłego premiera Wołodymyra Hrojsmana. Według mediów mógł on współpracować ze służbami specjalnymi Rosji.,"Browczenko został zatrzymany na podkijowskim lotnisku Boryspil przez kontrwywiad Służby Bezpieczeństwa Ukrainy. SBU nie podała nazwiska zatrzymanego; w komunikacie poinformowała jedynie, że chodzi o byłego wiceministra, podejrzewanego o działania na szkodę dla obronności państwa. Jego nazwisko podały media. Służba Bezpieczeństwa Ukrainy przekazała, że były urzędnik we współpracy z przedstawicielami dwóch ukraińskich firm państwowych „działał wbrew interesom Ukrainy na korzyść zagranicznej firmy”. – Podpisali oni z cudzoziemcami niekorzystny kontrakt na wykonanie i dostawę linii produkcyjnej pocisków artyleryjskich o wartości ponad 16,5 mln dolarów – ogłosiła Służba. „Zagraniczna firma nie dostarczyła na Ukrainę zamówionego sprzętu. Działania te zagroziły dostawom pocisków dla Sił Zbrojnych Ukrainy w warunkach rosyjskiej agresji” – głosi komunikat. SBU nie ujawniła, z którego kraju pochodzą przedstawiciele „zagranicznej firmy”; media donoszą, że może być ona związana ze służbami specjalnymi Rosji. W zeszłym tygodniu w Kijowie aresztowano byłego zastępcę sekretarza Rady Bezpieczeństwa Narodowego i Obrony Ołeha Hładkowskiego. W przeszłości był on partnerem biznesowym poprzedniego prezydenta Petra Poroszenki. Hładkowski jest uczestnikiem skandalu korupcyjnego, związanego z przemytem części zamiennych do sprzętu wojskowego z Rosji i ich sprzedaży po zawyżonych cenach państwowemu koncernowi zbrojeniowemu Ukroboronprom.",,
"Ukraina: Rozbili tablicę poświęconą Sobieskiemu, powiesili portret Bandery","W Jaworowie w obwodzie lwowskim na zachodzie Ukrainy zniszczono tablicę informującą, że w tym miejscu, z inicjatywy polskiej społeczności, ma powstać pomnik króla Jana III Sobieskiego.","Informację przekazała w czwartek Zofia Michniewicz, szefowa oddziału Towarzystwa Kultury Polskiej Ziemi Lwowskiej w Jaworowie. – Do zdarzenia doszło w nocy z wtorku na środę. Została o nim poinformowana policja i konsulat RP we Lwowie – powiedziała w rozmowie telefonicznej.– Tablica została rozbita, a na ścianie, przy której stoi baner, powieszono ogromny baner w czerwono-czarnych barwach, z portretem Stepana Bandery i napisem: „Na Ukrainie będziemy czcili własnych bohaterów” – relacjonowała Michniewicz. Spór wokół ekshumacji szczątków polskich ofiar   Ostatnio relacje między Ukrainą i Polską ochłodziły się ze względu na spory na tle historycznym. Ukraina ma pretensje w związku z nowelizacją ustawy o IPN, która dopuszcza m.in. wszczynanie postępowań karnych za zaprzeczanie zbrodniom ukraińskich nacjonalistów.Między Kijowem i Warszawą trwa także spór związany z wstrzymaniem przez stronę ukraińską poszukiwań i ekshumacji szczątków polskich ofiar wojen i konfliktów na terytorium Ukrainy. Zakaz został wydany po zdemontowaniu pomnika UPA w Hruszowicach na Podkarpaciu i po wcześniejszych przypadkach niszczenia upamiętnień ukraińskich na terytorium Polski.",,
"Hamas grozi intifadą, jeśli USA uznają Jerozolimę za stolicę Izraela","Palestyński Hamas grozi kolejną intifadą, jeśli Stany Zjednoczone uznają Jerozolimę za stolicę Izraela lub przeniosą do tego miasta swoją ambasadę. Wczoraj pojawiły się doniesienia, że prezydent Donald Trump ma ogłosić taką decyzję w przyszłym tygodniu. Sugestię w tej sprawie przekazał mediom wysoki rangą przedstawiciel władz Stanów Zjednoczonych.","Hamas, który sprawuje faktyczną kontrolę nad Strefą Gazy, ostro sprzeciwia się takiej ewentualności. „Ostrzegamy przed podjęciem tego kroku i wzywamy Palestyńczyków do intifady, jeśli zapadną takie niesprawiedliwe decyzje w sprawie Jerozolimy” – pisze palestyńskie ugrupowanie w oświadczeniu. Według Hamasu, przeniesienie amerykańskiej ambasady do Jerozolimy byłoby „atakiem na miasto ze strony amerykańskiej administracji” i stanowiłoby „przykrywkę” dla Izraela, który mógłby dalej prowadzić politykę judaizacji miasta i usuwania z niego Palestyńczyków.Wcześniej uznaniu Jerozolimy przez Stany Zjednoczone za stolicę Izraela sprzeciwiły się palestyńskie władze. Rzecznik prezydenta Mahmuda Abbasa powiedział, że taki krok zagrozi procesowi pokojowemu na Bliskim Wschodzie i zdestabilizuję sytuację w regionie.Administracyjną stolicą Izraela jest obecnie Tel Awiw, tam też znajdują się urzędy i ambasady.",,
„Był ambasadorem sukcesu polskich przemian”. Politycy i celebryci pożegnali Jana Kulczyka,"Byli prezydenci – Lech Wałęsa i Aleksander Kwaśniewski znaleźli się wśród osób, które pożegnały w środę Jana Kulczyka. Podczas mszy żałobnej w kościele Karmelitów Bosych w Poznaniu przemawiała m.in. córka miliardera, Dominika. Prezydent Bronisław Komorowski wystosował list do bliskich zmarłego biznesmena, w którym nazwał go jednym z największych wizjonerów polskiej przedsiębiorczości, hojnym mecenasem kultury i ambasadorem sukcesu polskich przemian.","W ostatniej drodze Janowi Kulczykowi towarzyszyli politycy, ludzie świata kultury, nauki i zwykli poznaniacy. Miliardera żegnali mi.in. Lech Wałęsa, Aleksander Kwaśniewski, Jerzy Buzek, Waldemar Dąbrowski, Leszek Miller. Na uroczystości przyjechał również Horst Köhler, były prezydent Niemiec, a także kompozytorzy Jan Kaczmarek i Krzysztof Penderecki oraz aktor Jan Englert, który w kościele pw. św. Józefa na Wzgórzu św. Wojciecha przeczytał jedno z czytań. List do Koryntian zaśpiewały  Beata Rybotycka i Grażyna Barszczewska.  List kondolencyjny od prezydenta KomorowskiegoList do dzieci Jana Kulczyka – Dominiki i Sebastiana odczytał na początku mszy szef Kancelarii Prezydenta Jacek Michałowski. „Nagłe odejście jednego z największych wizjonerów polskiej przedsiębiorczości, człowieka ogromnie zasłużonego dla jej rozwoju, hojnego mecenasa kultury i światowego ambasadora sukcesu polskich przemian jest bolesną stratą dla nas wszystkich. Jestem pewien, że jego zdolność do podejmowania wyzwań ekonomicznych pełnych rozmachu, a zarazem społecznie odpowiedzialnych, znajdzie godnych naśladowców i kontynuatorów przede wszystkim w państwa osobach” – napisał Bronisław Komorowski. „Zawsze z satysfakcją obserwowałem, że sukcesy, jakie odniósł i sława, która go otaczała nie pozbawiły go ujmującej skromności, dobroci i empatii – cech, jakże rzadkich, a jakże cennych. Jestem pewien, że państwa ojciec zostanie zapamiętany jako osoba wielkiego formatu; przedsiębiorca gotowy pomagać innym i angażujący się w promowanie ważnych celów i idei” – dodał w liście prezydent. „Byłeś artystą biznesu i życia” – Przez te 25 lat tak naprawdę nigdy panu nie podziękowałem. (…) Każdy rok naszej znajomości coraz bardziej mnie przekonywał, jak wielkim jest pan człowiekiem, jak dobrym pan jest człowiekiem – mówił podczas mszy Lech Wałęsa. – Piękny ślad zostawiłeś na tej ziemi. Byłeś artystą biznesu i życia. Artysta umiera mniej. Zostaje dzieło – powiedział Waldemar Dąbrowski.  Kościół i jego okolice, a także namiot dla kilkuset gości, przed którym ustawiono telebimy z transmisją mszy, były niedostępne dla osób postronnych. Uroczystość w kościele na Wzgórzu św. Wojciecha obserwowało, zza barierek, wielu poznaniaków.  Jan Kulczyk został pochowany w rodzinnym grobowcu na Cmentarzu Jeżyckim. Do konduktu żałobnego wynajęto dwanaście autokarów i kilkadziesiąt samochodów. Według organizatorów, zmarłego przedsiębiorcę żegnało ponad 1 tys. zaproszonych gości. W  pogrzebie miliardera wzięło udział kilka tysięcy osób. Jan Kulczyk zmarł 29 lipca w wieku 65 lat. Przyczyną śmieci były powikłania po operacji kardiologicznej, którą biznesmen przeszedł w Wiedniu.                                                Zobacz zdjęciezobaczwszystkieGroup 27Created with Sketch.                    Pogrzeb Jana Kulczyka",,
SLD nadal chce głosować nad referendum emerytalnym,"Szef SLD Leszek Miller zapowiedział w Łodzi, że po świętach wielkanocnych Sojusz skieruje do Sejmu swój wniosek o referendum ws. wieku emerytalnego. Według niego SLD zebrał dotąd pod wnioskiem mniej więcej 360 tys. podpisów.","Lider SLD podkreślił, że determinacja Sojuszu jest tym większa, że wniosekSolidarności o referendum został odrzucony. – Ponieważ rozpoczęliśmy zbieranie podpisów już dawno, więc chcemy toprzedsięwzięcie dokończyć i złożymy mam nadzieję, że zaraz po świętach, nasz wniosek dopominając się od pani marszałek Sejmu, żeby szybko go wprowadziła pod obrady wysokiej izby – powiedział Miller.  Podkreślił, że jego partia złoży wniosek, chociażby dlatego, żeby ta dyskusja nie ustała.  – Żeby to nie było tak, iż odrzucenie wniosku Solidarności kończy w Polsce debatę w tych ważnych kwestiach. Uważamy, że ona powinna być wydłużona, przedłużona i mamy nadzieję, że nasz wniosek będzie tej sprawie służyć – ocenił Miller, który gościł na wojewódzkim zjeździe partii w Łodzi.Przypomniał, że wniosek SLD zawiera dwa pytania: czy obywatele RP są zawydłużeniem wieku emerytalnego do 67 lat, tak jak chce rząd; czy obywatelepodzielają pogląd, że drugim kryterium umożliwiającym przejście na emeryturę jest staż pracy, faktycznie przepracowane lata, dla kobiet – 35, dla mężczyzn – 40 lat.Według Millera SLD zebrało dotąd mniej więcej 350-360 tys. podpisów.  – Mamy też deklarację ze strony ludzi Solidarności, że będą także zbierać dla nas podpisy w sytuacji, kiedy ich wniosek przepadł – dodał. Miller podkreślił, że jest pod wrażeniem sejmowego wystąpienia szefaSolidarności Piotra Dudy.  – To była mowa niezwykle błyskotliwa i bardzo dobrze uargumentowana. Jedno z najlepszych wystąpień, jakie ja słyszałem w wysokiej izbie.Myślę, że NSZZ „Solidarność” może być dumny z faktu, że ma takiego przewodniczącego – mówił lider SLD. Dopytywany przez dziennikarzy dodał, że nie podziela tezy, iż Solidarność jest teraz jakąś przybudówką PiS.  „Palikot staje po stronie terrorystów”Pytany, czy jest możliwa współpraca SLD z Ruchem Palikota, Leszek Millerpodkreślił, że jest ona niemożliwa z dwóch powodów, w tym, wyraźnych różnicprogramowych.  – To, że wczoraj Ruch Palikota przyłączył się do PO i PSL w momencie odrzucenia wniosku Solidarności, sytuuje Ruch Palikota na sejmowej prawicy. Widać wyraźnie, że to jest przybudówka PO, która z lewicą nie ma nic wspólnego – ocenił Miller.  Jako drugi powód wymienił formę polityki, którą uprawia Janusz Palikot. – Polityki agresywnej, gdzie często obraża się naszych przedstawicieli, a także, że w tzw. kwestii więzień CIA Janusz Palikot staje po stroniemorderców i terrorystów. Janusz Palikot wyraźnie eksponuje ich stronę, a zmojego punktu widzenia to jest niedopuszczalne – mówił Miller.Jak zaznaczył, zawsze należy stać po stronie ofiar, a nie po stronie morderców, zawsze należy stać po stronie ofiar zamachu 11 września a nie po stronie tych, którzy ten zamach wykonali i trzeba stać po stronie polskich żołnierzy, którzy walczą z terroryzmem. Zdaniem Millera to co Janusz Palikot robi „stwarza bardzo istotne zagrożenie dla obywateli i naszego państwa”.   – Wzmaga zagrożenie dla naszego kontyngentu w Afganistanie, stwarza zagrożenia dla wielu polskichturystów i istotne niebezpieczeństwo przed Euro 1012 – dodał. – Ja tego nie akceptuję i głęboko się z tym nie zgadzam, żeby kwestia walki z terroryzmem, rzekomego więzienia CIA była wykorzystywana do bieżących celów politycznych. Janusz Palikot igra z ogniem, zbiera chrust i bawi się zapałkami. I jeżeli coś się złego w Polsce wydarzy, to poniesie za to odpowiedzialność – dodał Miller. – Jeżeli, ktoś uważa, że jest ryzyko odwetu, zemsty w czasie Euro 2012,ponieważ ujawniono tę sprawę, to jedynym sposobem uniknięcia tego odwetu jest przyznanie się do tego i wyjaśnienie, że to się nigdy nie powtórzy i ukaranie tych, którzy są za to odpowiedzialni, a nie udawanie, że tej sprawy w ogóle nie było - powiedział Palikot.",,
Czterech ekspertów zatrzymanych. Potężna szkoda dla banku,Agenci CBA zatrzymali czterech rzeczoznawców majątkowych w śledztwie dotyczącym wyrządzenia co najmniej 50 mln zł szkody w mieniu komercyjnego banku – poinformował rzecznik Biura.,"Jak mówi portalowi tvp.info Temistokles Brodowski, zatrzymań dokonali agenci z delegatury w Warszawie. Śledztwo prowadzone jest pod nadzorem Prokuratury Okręgowej Warszawa-Praga „w związku ze sprawą wyrządzenia co najmniej 50 mln zł w mieniu banku w związku z udzieleniem kredytu inwestycyjnego na sfinansowanie zakupu centrum wystawowego w Opolu”.   Śledztwo dotyczy także działania na szkodę Skarbu Państwa poprzez usiłowanie uzyskania 23 mln zł nienależnego podatku VAT.  Według Biura kredytu udzielono „bez ustanowienia szczególnej formy zabezpieczenia jego spłaty, pomimo braku zdolności kredytowej, a następnie prolongowano terminy jego spłaty poprzez kolejne aneksy, ukrywając tym samym straty banku”.",,
"„MJN samo nie wiedziało, czy bardziej jest w koalicji, czy w opozycji”","Mam wrażenie, że Miasto Jest Nasze od pierwszego dnia, gdy weszło do koalicji rządzącej Żoliborzem, samo nie wiedziało, czy bardziej jest w koalicji, czy w opozycji – powiedział szef PO w Warszawie Marcin Kierwiński, komentując decyzję MJN o zerwaniu koalicji z KO w tej dzielnicy.","Współrządzące od roku z KO stowarzyszenie Miasto Jest Nasze o wystąpieniu z koalicji w radzie dzielnicy Żoliborz poinformowało w oświadczeniu opublikowanym na stronie internetowej stowarzyszenia. Aktywiści zaznaczyli m.in., że nie będą „bezczynnie patrzeć, jak koalicjant lekceważy transparentność i procedury demokratyczne”.– Mam wrażenie, że Miasto Jest Nasze od pierwszego dnia, gdy weszło do koalicji rządzącej Żoliborzem, samo nie wiedziało, czy bardziej jest w koalicji. czy w opozycji. Wielokrotnie sami negowali własne pomysły – powiedział we wtorek lider stołecznych struktur PO Marcin Kierwiński.Poseł za kuriozalną uznał sytuację, w której MJN występuje z koalicji, jednocześnie pozostawiając w zarządzie dzielnicy swoją przedstawicielkę Marię Popielawską. – To właśnie pokazuje, jak Miasto Jest Nasze chciałoby funkcjonować w tej koalicji – z jednej strony chcą być w koalicji rządzącej, mieć swojego przedstawiciela, z drugiej strony – chcą być opozycją – ocenił Kierwiński.Polityk PO powiedział też, iż jest rozczarowany postawą radnych MJN, którzy – według niego – nie potrafili skonkretyzować swych priorytetów. – Wielokrotnie sami zmieniali zdanie i często próby interwencji i wyciszania sporów na Żoliborzu kończyły się niczym, właśnie ze względu na postawę stowarzyszenia Miasto Jest Nasze – podkreślił Kierwiński.",,
Kogo skrywa adwokacka toga Romana Giertycha? Historia pisana polityką,"Były prezes Ligi Polskich Rodzin, były prezes Młodzieży Wszechpolskiej, wicepremier za rządów Kazimierza Marcinkiewicza i wcześniej kierujący resortem edukacji narodowej. Teraz adwokat pogrążonych w aferach prominentnych polityków Platformy Obywatelskiej, atakujący rząd i Telewizję Polską. Roman Giertych, wcześniej znany z nagrań afery taśmowej, wysyła zawiadomienie do prokuratury ws. „taśm Kaczyńskiego”, opublikowanych przez „Gazetę Wyborczą”.","„Gazeta Wyborcza” opublikowała we wtorek stenogram nagrania rozmowy m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w Warszawie dwóch wieżowców przez powiązaną z jego środowiskiem spółkę Srebrna.Ujawniona rozmowa odbyła się 27 lipca 2018 r. w siedzibie Prawa i Sprawiedliwości przy ul. Nowogrodzkiej w Warszawie. Wzięli w niej udział Jarosław Kaczyński, jego brat cioteczny Grzegorz Tomaszewski, austriacki biznesmen Gerald Birgfellner, powiązany rodzinnie z prezesem PiS, i jego wspólniczka, pełniąca jednocześnie rolę tłumaczki.Gazeta podaje, że Austriak był od 2017 r. zaangażowany w projekt budowy dwóch 190-metrowych wieżowców. Całkowite wynagrodzenie Austriaka, po wybudowaniu „dwóch wież”, miało wynosić 3 proc. wartości inwestycji, czyli ok. 9 mln euro (ok. 39 mln zł). Po wstrzymaniu inwestycji przez Kaczyńskiego, zarząd spółki odmówił Birgfellnerowi zapłaty za jego pracę. Austriak udał się do Kaczyńskiego, z którym w sprawie projektu spotykał się od maja 2017 roku 16 razy – czytamy.Jak dowiedziała się nieoficjalnie „GW”, w ubiegły piątek prawnicy Birgfellnera – Roman Giertych i Jacek Dubois – wysłali do warszawskiej prokuratury zawiadomienie o „uzasadnionym podejrzeniu popełnienia przestępstwa przez Jarosława Kaczyńskiego”. Austriacki biznesmen zarzuca prezesowi partii rządzącej „dokonanie oszustwa wielkich rozmiarów”. Mecenas Roman Giertych - wcześniej polityk, dziś m.in. obrońca Stanisława Gawłowskiego i Leszka Czarneckiego - który złożył zawiadomienie w opisywanej wyżej sprawie do prokuratury, zamieszany był w aferę taśmową.Rozmowa na temat Giertycha, nagrana w warszawskiej restauracji Amber Room, przeprowadzona pomiędzy Leszkiem Czarneckim, Radosławem Sikorskim i Janem Kulczykiem dotyczyła sporu Getin Banku z frankowiczami. Bank reprezentował wówczas Giertych.– Już 16 lat prowadzi Ryszardowi Krauzemu sprawę o egzekucję i kobiecie walczącej o odszkodowanie powiedział: „pani umrze i nie zobaczy ani złotówki” – mówi na nagraniu Leszek Czarnecki, oceniając pracę Giertycha. Dalej stwierdza, dlaczego to właśnie Giertych go reprezentuje.– Gwarantuje nam, że przez 5 lat nie będzie w tej sprawie rozstrzygnięcia. Wyniku nie może zagwarantować, to zawsze zależy od sądu, ale może zagwarantować, że go [wyroku] długo nie będzie. No postaramy się pomiędzy 7 a 10 lat, ale przez 5 to na pewno nie będzie. To mogę zagwarantować – mówił Kulczyk.Z kolei jak pisała „Rzeczpospolita”, były ochroniarz Giertycha Sebastian Jargut, nazywany też jego „gorylem”, miał sukcesywnie blokować procesy frankowiczów przeciwko bankowi Czarneckiego, które nie mogły się rozpocząć. Według gazety Jargut miał składać szereg wniosków, które odraczają wszczęcie postępowania w tej sprawie. Giertych po ujawnieniu afery związanej z Komisją Nadzoru Finansowego (jej przewodniczący Marek Chrzanowski został nagrany przez miliardera Leszka Czarneckiego) oświadczył, że będzie pozywał dziennikarzy TVP za – według niego – szkalujące jego osobę materiały informacyjne.W odpowiedzi na to zarząd TVP oświadczył, że „groźby Giertycha, pełnomocnika banksterów i skompromitowanych polityków, nie zastraszą ani nie powstrzymają dziennikarzy Telewizji Publicznej od podawania prawdy i wypełniania misji publicznej”. O Romanie Giertychu, który odszedł z polityki po wyborczej przegranej w 2007 r., znów zrobiło się głośno siedem lat później, kiedy to „Wprost” opublikował nowe nagrania, które zarejestrować miał dziennikarz Piotr Nisztor. „Roman Giertych chciał tworzyć grupę, która będzie wymuszała pieniądze od najbogatszych Polaków” – pisał wówczas „Wprost”.",,
"Nowy Jork: Duże spadki na giełdzie, ale prezes FED zadowolony z gospodarki USA","Nowojorskie giełdy zakończyły czwartkową sesję najmocniejszymi spadkami od dwóch miesięcy, a wśród liderów przeceny znalazły się spółki technologiczne. Rentowność amerykańskich obligacji 10-letnich jest na najwyższym poziomie od 2011 roku.","Dow Jones Industrial na zamknięciu zniżkował o 0,75 proc. do 26 627,48 pkt. Indeks S&P 500 spadł o 0,82 proc. i wyniósł 2901,61 pkt. Nasdaq Comp. poszedł w dół o 1,81 proc. do 7879,51 pkt.Zyskiwały banki, które korzystają na wyższych stopach procentowych. Po około 1 proc. rosły kursy akcji m.in. JP Morgan Chase i Bank of America. Komentarze Powella, że jest bardzo zadowolony z gospodarki USA, i że obecna ekspansja może potrwać przez jakiś czas, wydają się podnosić prognozy kolejnej podwyżki stóp procentowych w USA w grudniu, ale też co najmniej trzech podwyżek w 2019 r. W szczególności jego uwagi, że „jesteśmy daleko” od neutralnego poziomu stóp procentowych, podniosły perspektywę, iż stopy procentowe mogą wzrosnąć w ciągu najbliższych kilku miesięcy. Dodatkowo Powell stwierdził, iż stopy procentowe są „wciąż akomodacyjne”, nawet jeśli nie są „wyjątkowo akomodacyjne”.",,
Tankowiec wpłynął na wody Iranu i zamilkł. „To alarmujący objaw”,"Emiracki tankowiec Riah pływający pod banderą Panamy przestał podawać swoją lokalizację chwilę po tym, jak wpłynął na wody Iranu. Nie wiadomo, co się stało ze statkiem, jednak jego zniknięcie uznano za „alarmujący objaw”. Nastąpiło ono w okresie zwiększonego napięcia między Iranem a niektórymi państwami Zachodu. Do zdarzenia doszło w Cieśninie Ormuz. To newralgiczny punkt na szlaku tankowców.","Kapitan Ranjith Raja z firmy Refinitiv zajmującej się dostarczaniem danych rynkowych poinformował, że w ciągu poprzednich trzech miesięcy, gdy „Riah” kursował między portami Zjednoczonych Emiratów Arabskich, załoga nie wyłączała transpondera. – To alarmujący objaw – ocenił.  Przed zniknięciem tankowiec wykonywał rejs między Szardżą nad Zatoką Perską a Fudżairą nad Zatoką Omańską (oba porty należą do ZEA). Wspomniane akweny oddziela Cieśnina Ormuz, położona między Omanem a Iranem. W najwęższym miejscu ma 29 mil szerokości, zaś tory wodne, którymi mogą poruszać się tankowce w obu kierunkach – po dwie mile szerokości.  „Riah” przestał podawać lokalizację 13 lipca o 23:58 czasu uniwersalnego (3:58 14 lipca czasu emirackiego, 4:28 czasu irańskiego). Wówczas znajdował się już w części Cieśniny stanowiącej wody terytorialne Iranu i płynął z prędkością 2 węzłów kursem 299, w kierunku irańskiej wyspy Keszm. Dalsze losy jednostki i załogi nie są znane. Cieśnina Ormuz to strategiczny punkt na szlaku tankowców wiozących ropę z Zatoki Perskiej. Przechodzi tędy codziennie do 17 mln baryłek ropy. To jedna piąta całego światowego wydobycia surowca a jednocześnie 40 proc. ropy transportowanej drogą morską.",,
Europejskie organizacje dziennikarskie protestują przeciwko medialnej ustawie PiS. „Dziennikarze mogą być zwalniani”,"Europejska Unia Nadawców (EBU) i Stowarzyszenie Dziennikarzy Europejskich (AEJ) skierowały listy do prezydenta i wicepremiera Piotra Glińskiego. Wyrazili oni swoje obawy, co do projektu PiS-owskiej ustawy medialnej. Wskazują w szczególności na uzależnienie mediów od rządu i ostrzegają, że niewygodni dla władzy dziennikarze mogą być zwalniani.  Wiceminister kultury Krzysztof Czabański odpowiada, że AEJ kieruje się emocjami.","„Jeśli te propozycje zostaną przyjęte, będzie to krok wstecz i działanie, które upolityczni wybór kierownictwa publicznych mediów” napisała w liście do m.in. marszałka Kuchcińskiego Ingrid Deltenre, dyrektor generalna Europejskiej Unii Nadawców (EBU). Odniosła się do ustawy medialnej, która prawdopodobnie jeszcze dziś trafi na trwające posiedzenie Sejmu. Deltenre wyraziła „ubolewanie” nad tym, że projekt ustawy może uzależniać media od rządu. „Chcielibyśmy wezwać parlament by ponownie rozważył ustawę medialną, zanim podejmie ten krok” kończy Ingrid Deltenre i wskazuje, że ustawa wygasza kadencje prezesów Telewizji Polskiej i Polskiego Radia i faktycznie przekazuje prawo do nominacji i odwoływania członków kierownictwa publicznych nadawców ministrowi skarbu. Kopie pisma zostały wysłane m.in. do prezydenta, marszałka Senatu i do szefów klubów parlamentarnych. Poszanowanie niezawisłości redakcyjnej Obawy dotyczące ustawy medialnej wyraża także Stowarzyszenie Dziennikarzy Europejskich (AEJ), które wzywa władze do „poszanowania powszechnie akceptowanych zasad dotyczących nadawców publicznych, w tym ich niezawisłości redakcyjnej i bezstronności”. List został zaadresowany do wicepremiera, ministra kultury Piotra Glińskiego oraz wiceministra Krzysztofa Czabańskiego. „Nasze obawy wzbudziły publiczne wypowiedzi ministrów sugerujące, że zarządy głównych nadawców publicznych mogą być w przyszłości wybierane w taki sposób, że będą one reprezentowały wyłącznie priorytety i życzenia Prawa i Sprawiedliwości i że dziennikarze kwestionujący lub krytykujący politykę i działania rządu mogą być arbitralnie zwalniani” głosi list.    Czabański: AEJ kieruje się emocjami    Odpowiedzialny za reformę mediów publicznych wiceminister kultury Krzysztof Czabański powiedział że AEJ w swoim apelu kieruje się przede wszystkim emocjami. – Przez tyle lat nie widzieli nic negatywnego w funkcjonowaniu mediów publicznych pod rządami Platformy Obywatelskiej, a teraz nagle odzyskali głos i zabierają go w sprawach polskich mediów. Radzę zachować spokój, przyjrzeć się temu co się dzieje, co z tego wyniknie i dopiero oceniać – dodał  Czabański. PiS bardzo zdeterminowane – Są małe szanse, by PiS uwzględniło apel Europejskiej Unii Nadawców na temat projektu ustawy medialnej – powiedział prof. Wiesław Godzic, medioznawca z SWPS w rozmowie z IAR komentując pismo wysłane przez EBU do marszałka Sejmu. Uznał, że PiS jest „bardzo zdeterminowane do przeprowadzenia zmian w mediach publicznych i zapewne nie weźmie pod uwagę zewnętrznej krytyki”. – Apel jest słuszny, ale EBU zbyt łagodnie diagnozuje całą sprawę – dodaje Godzic. O tym, czy projekt ustawy medialnej trafi pod dzisiejsze obrady Sejmu ma zdecydować Konwent Seniorów, do którego posiedzenia jeszcze nie doszło.",,
Florence nie odpuszcza. Rośnie liczba ofiar,"Do 31 wzrosła liczba ofiar śmiertelnych burzy tropikalnej Florence, która przechodzi przez południowo-wschodnie stany USA - poinformowały stanowe władze. Najwięcej osób zginęło w Karolinie Północnej – 25. – To historyczna burza, która trwa nadal, a niektóre obszary nie doświadczyły jeszcze najgorszego – powiedział Roy Cooper, gubernator Karoliny Północnej. Według niego Florence to „monumentalna katastrofa dla tego stanu”.","Jak na razie Karolina Północna najbardziej ucierpiała w ataku żywiołu. Olbrzymie straty są też w Karolinie Południowej, gdzie zginęło sześć osób. Burza przesuwa się teraz w kierunku Wirginii, gdzie już pół miliona domów jest pozbawionych prądu. Dotychczasowe straty szacowane są w miliardach dolarów.Władze obu Karolin i Wirginii przestrzegają mieszkańców, obawiając się osunięć ziemi, awarii tam rzecznych i ogromnych powodzi. Woda zalała już m.in. autostradę 95, która łączy Karolinę Północną z Południową. Na wybrzeżu najbardziej ucierpiało miasto Wilmington, które z powodu powodzi zostało całkowicie odizolowane od reszty kraju. Państwowe służby ratownicze wysłały tam 23 ciężarówki z żywnością i wodą do picia.Burza kieruje się na północny wschód i najgorsze teraz czeka mieszkańców stanu Wirginia. Amerykańskie Narodowe Centrum ds. Huraganów poinformowało, że Florence w najbliższych dwóch dniach znów może przybrać na sile i znów przekształcić się w huragan. Obecnie z prędkością 35 km/godz. kieruje się w stronę miasta Morgantown w zachodniej Wirginii. Od Filadelfii dzieli go 420 km.",,
KE przyznała wsparcie finansowe dla Programu Kolejowego CPK,"Komisja Europejska przyznała wsparcie dla współpracy z Francją w przygotowaniach do planowania, projektowania i budowy Kolei Dużych Prędkości. Posiadające kilkudziesięcioletnie doświadczenie w tej dziedzinie Koleje Francuskie SNCF będą doradzać między innymi w sprawie standardów technicznych dla budowy KDP w Polsce.","Unia Europejska wesprze Polskę w ramach Programu Wspierania Reform Strukturalnych. Umowa zostanie zawarta na półtora roku, a wartość dofinansowania ze strony Brukseli wyniesie od 2,1 do 3 mln zł. Wynagrodzenie za usługę konsultacyjną na rzecz naszego kraju Koleje Francuskie SNCF otrzymają od Komisji Europejskiej.   – Projekt CPK i Ministerstwa Infrastruktury dotyczy wymiany know-how i wspierania zdolności instytucjonalnej do budowy KDP w Polsce. Nasza współpraca będzie obejmowała konsultacje, w ramach których SNCF przedstawi m.in. rozwiązania i regulacje dotyczące KDP, uwzględniające specyfikę rynku polskiego – wyjaśnił wiceminister infrastruktury, pełnomocnik rządu ds. CPK Marcin Horała.  Bezpośrednim beneficjentem tej współpracy zostanie spółka CPK, ale pośrednio skorzystają też PKP Intercity, PKP Polskie Linie Kolejowe, Instytut Kolejnictwa, Urząd Transportu Kolejowego i Ministerstwo Infrastruktury. Komisja Europejska dofinansuje konsultacje w sprawie KDP, ponieważ Program Kolejowy CPK wpisuje się w europejskie strategie ekologiczne, takie jak Europejski Zielony Ład (The European Green Deal) oraz założenia europejskiej polityki transportowej, np. promowanie transportu niskoemisyjnego i optymalizację zużycia energii, a także inne unijne inicjatywy KDP, jak np. linia V4 Warszawa-Budapeszt. – Zakładamy, że współpraca polsko-francuska pod parasolem Brukseli będzie miała charakter „win-win”, czyli że korzyści będą obustronne. Ponadto za sprawą otwarcia się Polski na francuskie doradztwo, polskie firmy kolejowe zostaną włączone w łańcuch dostaw na rzecz projektu i uzyskają łatwiejszy dostęp do wspólnego rynku – podsumował wiceminister Marcin Horała.  Z Polski wybrano w konkursie 9 wniosków na 27 (z puli 609 złożonych przez wszystkie kraje UE). Nasz kraj otrzymał wstępne dofinansowania o łącznej wartości ponad 17 mln zł. Oprócz wniosku CPK i Ministerstwa Infrastruktury dofinansowanie z KE otrzymały również projekty z ministerstw m.in. Rozwoju, Finansów, Nauki i Szkolnictwa Wyższego oraz Rolnictwa i Rozwoju Wsi. W skład programu budowy CPK wchodzą inwestycje w nowe lotnisko przesiadkowe dla Polski i Europy Środkowo-Wschodniej oraz sieć 1600 km nowych linii kolejowych (w tym odcinków o standardzie KDP), mających połączyć Warszawę i CPK z większością największych miast Polski w czasie nie dłuższym niż 2-2,5 godz. Podróż pociągiem ze stolicy do nowego Portu Lotniczego Solidarność zajmie 15 minut.  Każda z 10 szprych prowadzących do CPK składać się będzie z nowych odcinków torów i wyremontowanych lub zmodernizowanych fragmentów istniejącej infrastruktury. Za budowę tych pierwszych będzie odpowiadać spółka CPK, a modernizację drugich – PKP Polskie Linie Kolejowe.   Jesienią 2019 r. został rozstrzygnięty pierwszy duży przetarg kolejowy na inwentaryzacje przyrodnicze dla nowych linii kolejowych prowadzących do lotniska. Szacowana wartość zamówienia to ponad 26 mln zł. Inwentaryzacje są niezbędne na etapie pozyskiwania decyzji środowiskowych, które poprzedzają uzyskanie decyzji lokalizacyjnej i pozwolenia na budowę. Pierwsze umowy na inwentaryzacje spółka będzie zlecać w pierwszej połowie roku.",,
Jest termin kolejnego spotkania Trumpa z Kimem,Prezydent USA Donald Trump planuje przeprowadzenie drugiego spotkania na szczycie z przywódcą Korei Północnej Kim Dzong Unem w końcu lutego – poinformował Biały Dom. Miejsce tego spotkania zostanie podane w późniejszym terminie.,"Po szczycie w Singapurze w czerwcu ubiegłego roku Kim Dzong Un zadeklarował dążenie do denuklearyzacji, ale do tej pory w tej sprawie osiągnięto znikome postępy. W zamian Korea Północna otrzymała „gwarancje bezpieczeństwa”, choć nie sprecyzowano co to oznacza.Waszyngton i Pjongjang wznowiły kontakty po noworocznym orędziu północnokoreańskiego przywódcy, w którym wyraził on gotowość do spotkania z Trumpem – przekazał niedawno ambasador Korei Płd. w USA Czo Jun Dze. W piątek Trump spotkał się w Białym Domu z wysłannikiem północnokoreańskiego przywódcy Kim Jong Czolem, by omówić denuklearyzację Półwyspu Koreańskiego. Biały Dom poinformował, że spotkanie trwało półtorej godziny.",,
Donald Trump: Rosja musi się wynieść z Wenezueli,"Rosyjscy żołnierze muszą opuścić Wenezuelę – oświadczył prezydent USA Donald Trump. Dodał, że w kwestii tego, w jaki sposób ma się to stać, „wszystkie opcje są otwarte”.","– Rosja musi się wynieść – powiedział Trump dziennikarzom, przyjmując w Białym Domu żonę przywódcy opozycji wenezuelskiej Juana Guaido, Fabianę Rosales.  W minioną sobotę w Wenezueli wylądowały dwa rosyjskie samoloty, które według miejscowych mediów miały przywieźć szefa sztabu rosyjskich wojsk lądowych generała Wasilija Tonkoszkurowa oraz około 100 żołnierzy. Do sprawy odniósł się wiceprezydent Mike Pence, który podczas spotkania z Fabianą Rosales nazwał rosyjskie działania prowokacją. – Stany Zjednoczone postrzegają przybycie rosyjskich samolotów wojskowych w ten weekend jako niepotrzebną prowokację. Wzywamy dziś Rosję do zaprzestania wsparcia dla reżimu Maduro i stanięcia razem z Juanem Guaido i narodami tej półkuli i całego świata, dopóki wolność nie zostanie przywrócona – oświadczył Pence. Rosales wraz z kilkoma innymi przedstawicielami wenezuelskiej opozycji została przyjęta w Białym Domu przez Trumpa i Pence'a, a w dalszej części wizyty ma w planie rozmowy z członkami Kongresu i wystąpienie wraz z uznawanym przez USA ambasadorem tego kraju na konferencji.",,
Azjaci pozbywają się dziewczynek,"Azjatyccy imigranci przywożą do Kanady nie tylko nowe przepisy kulinarne, także obyczaj usuwania ciąży, gdy na zdjęciach USG widać, że urodzi się dziewczynka – alarmuje „Canadian Medical
Journal” (CMAJ).","W niektórych krajach azjatyckich, gdzie ceni się przede wszystkim synów, zaś córki uchodzą za obciążenie rodziny, stosowana jest praktyka selekcjimających urodzić się dzieci. Redaktor naczelny CMAJ Rajendra Kale powołujesię na dane kanadyjskie o imigranckich społecznościach azjatyckich: z Chin,Indii, Korei, Wietnamu i Filipin. Dane te wskazują na silny związek faktu, że najmłodsze urodzone dziecko to chłopiec, z tym, że wcześniej urodziły się dziewczynki. Kale cytuje też dane z USA, pochodzące co prawda z badania o niewielkiejskali, które świadczą o doborze płci dziecka przez przyszłych rodziców. Dane dotyczące grupy kobiet pochodzących z Indii wskazywały, iż 89 proc. kobiet, które wiedziały podczas ostatniej ciąży, że urodzą dziewczynkę, decydowało się usunąć ciążę. Taki dobór dziecka prowadzi do nierównowagi płci w niektórych społecznościach imigranckich. Badanie w grupie Kanadyjczyków pochodzących z Indii dowiodło, że szczególnie w rodzinach, gdzie urodziły się już dwie dziewczynki, rodzi się nieproporcjonalnie mało następnych dziewczynek.Jedno z badań National Bureau of Economic Research, bazujących na danych zespisu powszechnego, wykazało, że w społecznościach azjatyckich w Kanadzieodsetek urodzeń chłopców jest nieproporcjonalnie wysoki w stosunku donormalnych średnich. Dziennik „The Toronto Star”, powołując się na badania prof. Prabhat Jha zUniwersytetu Toronto, przypominał, że w Indiach na 1000 chłopców rodzi się914 dziewczynek, zaś w Chinach – 833 dziewczynki. Syn traktowany jest jakozabezpieczenie emerytalne rodziców, dziewczynka „kosztuje” ze względu nakonieczność posagu przy zamążpójściu, stąd selekcja płci. Redaktor naczelny CMAJ przyznaje, że skala zjawiska w Kanadzie jestniewielka. Jednak sugeruje, że lekarze powinni przekazywać przyszłej matceinformacje nieistotne z medycznego punktu widzenia dopiero po 30. tygodniuciąży. Obecnie dane o płci płodu są zazwyczaj przekazywane rodzicom ok. 20.tygodnia ciąży. Dziennik „The Globe and Mail” podsumował, że opóźnienie w przekazywaniuinformacji o mającym urodzić się dziecku jest propozycją, której nie da sięani przełożyć na język prawa, ani wyegzekwować. Aparaty do wykonywania USG są obecnie niewielkie, nie trzeba korzystać ze szpitala, by sprawdzić płećdziecka.  Łatwo przeprowadzić też badanie krwi. Dziennik podkreśla, że wIndiach, gdzie udzielanie informacji o płci płodu jest od 1994 r. nielegalne, właśnie w ramach walki z doborem płci pożądanych dzieci, nie daje się tego zakazu realizować. Jak relacjonowała telewizja CBC, kanadyjscy lekarze są przeciwni takiemu ograniczaniu dostępu rodziców do informacji o dziecku. Wskazują, że rodzice mogą po prostu pojechać do USA i tam sprawdzić płećpłodu. Podkreślają, że w długim terminie sprawdzić się może jedynie edukacja walcząca ze stereotypem niskiej wartości kobiety.",,
Partia Viktora Orban na drodze do trzeciej z rzędu kadencji,Lekki spadek poparcia dla rządzącego Fideszu i lekki wzrost dla ugrupowań opozycji – takie są wyniki sondażu przeprowadzonego przez węgierski instytut Publicus. Węgrzy wybiorą parlament już w ten weekend.,"Węgierska partia rządząca Fidesz, która od 2010 r. kieruje krajem w koalicji z Chrześcijańsko-Demokratyczną Partią Ludową (KDNP), jest na najlepszej drodze do wygrania niedzielnych wyborów po raz trzeci z rzędu pod przywództwem Viktora Orbana. Wśród tych ankietowanych, którzy pójdą do głosowania, Fidesz może liczyć na poparcie 41 proc. wyborców. Opozycyjny Jobbik według sondażu może zdobyć 21 proc. głosów, a inne ugrupowania oponentów władz: Partia Socjalistyczna i ugrupowanie „Polityka może być inna” – odpowiednio 18 proc. i 7 proc.Do parlamentu powinna wejść także opozycyjna Koalicja Demokratyczna z poparciem na poziomie 6 proc. Wybory odbywają się w systemie mieszanym. 106 ze 199 deputowanych wybieranych jest w okręgach jednomandatowych, a reszta z list partyjnych. System faworyzuje zwycięskie ugrupowanie.",,
"„Widać było nerwowość Tuska. Taką samą, kiedy przegrał wybory prezydenckie”","– Ja znam Donalda Tuska bardzo długo. Wczoraj podczas jego przemówienia widziałam tę samą nerwowość, jak wtedy, kiedy przegrał wybory prezydenckie. Zachowywał się dokładnie tak samo – oceniła w programie „Woronicza 17” minister Beata Kempa, odnosząc się do wystąpienia szefa Rady Europejskiej Donalda Tuska, podczas Marszu Koalicji Europejskiej.","Marsz pod hasłem „Polska w Europie” organizowany przez Koalicję Europejską (współtworzoną m.in. przez PO, PSL, Nowoczesną, SLD i Partię Zieloni) przeszedł w sobotę ulicami Warszawy. Przemarsz zakończyło wystąpienie szefa Rady Europejskiej Donalda Tuska. W swoim wystąpieniu nawiązał m.in. do słów prezesa PiS Jarosława Kaczyńskiego, który podczas piątkowej konwencji swej partii w Łodzi mówił, że kwestia tzw. przymusowej relokacji imigrantów wiąże się bezpośrednio z kwestią bezpieczeństwa Polski, a nawet grozi powstaniem w Polsce stref, gdzie będzie rządzić prawo szariatu.– Słyszałem, że padły słowa o szariacie. Szariat to mniej więcej, w praktyce, państwo wyznaniowe. Autor tych słów - a znam go długo i dobrze – jak mówi, że przed czymś chce bronić, to z reguły o tym marzy – powiedział Tusk. Dodał, że „to nie jest problem wydumany”. – W Europie widzę bardzo wielu kandydatów na takich lokalnych wodzów. Na świecie różnie ich nazywają – jeden się nazywa prezes, drugi ajatollah, ale różnica jest relatywnie nieduża – mówił Tusk.W TVP Info politycy odnieśli się do marszu i słów Tuska. W ocenie minister do spraw pomocy humanitarnej Beaty Kempy, wystąpienie Tuska było „nerwowe”. Kempa stwierdziła, że taką samą nerwowość Tusk okazał, kiedy przegrał wybory prezydenckie.Zdaniem Joachima Brudzińskiego, ministra spraw wewnętrznych i kandydata PiS do PE, „Tusk machał ręką i groził”. – Tusk widział, jak mało ludzi przeszło tym marszem.Nie było więcej niż siedem tysięcy w momencie szczytowego wystąpienia Tuska. Wystarczy spojrzeć na zdjęcia – mówił.– Za każdym razem, gdy coś dobrego dzieje się w Polsce, albo Schetyna albo Tusk myślą, jak zaszkodzić. Tusk łamie traktaty i dobre obyczaje, żeby mieszać się w polską politykę. Zapewniał wcześniej, że nie będzie się mieszał, a robi to od 2015 r. – robi wszystko żeby zdestabilizować demokratycznie wybraną władzę – stwierdził. Jak wskazywała wicemarszałek Sejmu i posłanka Nowoczesnej Barbara Dolniak, „Tusk w swym przemówieniu pokazał szacunek dla poglądów innych osób”. – PiS krytykował UE w każdej sytuacji. Polubienie przez was UE jest na potrzebę kampanii wyborczej. To, że nie lubicie UE znaczy, że nie szanujecie demokracji i konstytucji – mówiła, zwracając się do ministra Brudzińskiego.– Nikt nie odebrał Tuskowi prawa do bycia Polakiem, ma prawo uczestniczyć w uroczystościach w kraju. Mówi o szacunku dla inności – dodała.Jarosław Kalinowski z Polskiego Stronnictwa Ludowego stwierdził, że na tydzień przed wyborami do PE „emocje są rozgrzane do czerwoności”.Z kolei zdaniem posła Kukiz’15 w europarlamencie „potrzebne są osoby, które będą walczyły o interes kraju”. – Nie chcę tam wojny polsko-polskiej – zaznaczał.",,
„Ostra jazda po Kościele”. Lewica chce wypłynąć na początku kampanii wyborczej [OPINIA],"– Ostatnie tygodnie charakteryzuje »ostra jazda« po Kościele. Film „Kler” spowodował nie tyle osłabienie wiary katolików – badania tego nie potwierdzają – ile przełamanie barier w publicznym dezawuowaniu jego autorytetu – ocenia Marcin Przeciszewski. – W ślad za tym środowiska lewicy starają się zburzyć stabilny dotąd model obecności Kościołów w polskim systemie prawnym i w przestrzeni publicznej. W ten
sposób usiłują wypłynąć w rozpoczynającej się kampanii wyborczej – pisze  w komentarzu szef Katolickiej Agencji Informacyjnej.","Dowodem na to – w opinii redaktora KAI – jest projekt ustawy o świeckim państwie, ogłoszony przez Stowarzyszenie Inicjatywa Polska. Zakłada on m.in.zaprzestanie finansowania lekcji religii ze środków publicznych,wzmocnienie „neutralności światopoglądowej” systemu edukacji,likwidację Funduszu Kościelnego oraz powołaniepaństwowo-kościelno-ateistycznej komisji wspólnej. Zaproponowanerozwiązania są niezgodne z Konstytucją RP i z umowamimiędzynarodowymi (konkordatem). Odbiegają ponadtood współczesnych standardów w relacjach państwo-Kościółw większości krajów europejskich – przekonuje Przeciszewski. Autor opinii jest zdania, że polski system, oparty na zasadzie autonomii i niezależności państwa i Kościoła, przy jednoczesnej możliwości ich współpracyna rzecz dobra wspólnego, jest jednym z najlepszych w Europie.– Stanowi złoty środek między francuską „laïcité”, opartąna radykalnej separacji Kościoła, a państwami wyznaniowymiz terenów prawosławnych. Nasz system zapewnia pełną realizacjęzasady wolności sumienia i religii, a przy tym nikomu nic nienarzuca. Szanuje również przekonania ateistyczne. Wartość tegomodelu docenili postkomuniści z Aleksandrem Kwaśniewskim czyLeszkiem Millerem, gdyż gwarantował on pokój społeczny w Polsce – pisze publicysta. – Obecna lewica – w opozycji do konstytucyjnej „bezstronnościpaństwa w kwestiach światopoglądowych i religijnych”, proponujetzw. neutralność światopoglądową. Nie ma ona nic wspólnegoz właściwą neutralnością, gdyż oznacza zepchnięcie elementówreligijnych do sfery prywatnej bądź kościelnej. Byłobyto naruszeniem elementarnych praw i wolności człowieka.Pozostawałoby również w sprzeczności z wielowiekowym dziedzictwemRzeczypospolitej, opartym na zasadzie tolerancji i harmonijnegowspółistnienia tego co świeckie, i tego, co religijne – przestrzega Przeciszewski.",,
Prezydent Duda: Polska może być hubem bezpieczeństwa w regionie,"– Chciałbym, żeby zwiększyła się obecność wojsk NATO w Polsce; Polska – ze względu na swoje położenie – może być swoistym hubem bezpieczeństwa, skąd to bezpieczeństwo będzie mogło być rozprowadzane – powiedział w czwartek prezydent Andrzej Duda w Koszycach.","W czwartek w Koszycach na Słowacji odbył się szczyt prezydentów państw Bukareszteńskiej Dziewiątki, czyli krajów wschodniej flanki NATO: Polski, Rumunii, Litwy, Łotwy, Estonii, Węgier, Słowacji, Czech i Bułgarii. W spotkaniu wziął udział sekretarz generalny NATO Jens Stoltenberg.Zdaniem prezydenta Dudy szczyt był „swoistą demonstracją jedności, współpracy w tej części Europy oraz solidarności”. – Jesteśmy razem, rozmawiamy, tworzymy całość, a wspólnie budujemy nasze rzeczywiste bezpieczeństwo – powiedział polski prezydent na konferencji prasowej.– Widać, że jesteśmy pewną całością, widać, że jesteśmy wzajemnie na siebie otwarci, a przede wszystkim jesteśmy otwarci na wzajemne potrzeby i to jest dzisiaj istota współpracy. Dopóki jesteśmy razem, jesteśmy silni. To właśnie ta nasza wspólnota gwarantuje bezpieczeństwo i ogromnie cieszę się, że po raz kolejny dzisiaj to zademonstrowaliśmy – podkreślił. „Dzisiaj najważniejszym problemem jest powrót imperialnych ambicji Rosji” – Dzisiaj najważniejszym problemem jest powrót imperialnych ambicji Rosji, który jest faktem i wobec którego musimy w sposób odpowiedni reagować – powiedział prezydent Andrzej Duda. – To spotkanie jest swoistą demonstracją jedności i naszej współpracy w tej części Europy i tym, co dla nas najważniejsze - solidarności. Jesteśmy razem, rozmawiamy, tworzymy całość, a wspólnie budujemy nasze rzeczywiste bezpieczeństwo – oświadczył polski prezydent podczas konferencji prasowej.– Widać, że jesteśmy pewną całością, widać, że jesteśmy wzajemnie na siebie otwarci, a przede wszystkim jesteśmy otwarci na wzajemne potrzeby i to jest dzisiaj istota współpracy. Dopóki jesteśmy razem, jesteśmy silni. To właśnie ta nasza wspólnota gwarantuje bezpieczeństwo i ogromnie cieszę się, że po raz kolejny dzisiaj to zademonstrowaliśmy – podkreślił.Duda zwrócił uwagę, że w szczycie uczestniczył sekretarz generalny Sojuszu Północnoatlantyckiego Jens Stoltenberg. Jak relacjonował, podczas spotkania Bukareszteńskiej Dziewiątki rozmawiano m.in. o wojnie na Ukrainie, sytuacji na Morzu Czarnym czy sytuacji państw bałtyckich i Morza Bałtyckiego.– Chcę bardzo mocno podkreślić, że nie było pomiędzy nami tutaj rozbieżności zdań, jeśli chodzi o ocenę sytuacji – zaznaczył.– Zgodziliśmy się, że dzisiaj tutaj rzeczywiście najważniejszym problemem jest powrót imperialnych ambicji Rosji, który trwa i który jest faktem i wobec którego my musimy w sposób odpowiedni reagować – oświadczył Duda.Polski prezydent dodał, że podczas spotkania mówił o postulacie wzmocnienia obecności Sojuszu w rejonie Morza Czarnego, że „jest tam potrzebne pokazanie naszej gotowości do obrony i że to jest z pewnością element, który dzisiaj my powinniśmy podnosić, a który Sojusz Północnoatlantycki jako całość powinien bardzo poważnie rozważać“.Dodał, że podczas rozmów poruszono też temat zwiększenia obecności Sojuszu w naszej części Europy. – Zgodziliśmy się z tym, że ta obecność powinna wzrastać – powiedział Duda. Prezydent Słowacji: Bezpieczeństwo i obronność nie są obietnicami, które same się spełnią – Bezpieczeństwo i obronność nie są obietnicami, która same się spełnią – powiedział po szczycie państw Bukareszteńskiej Dziewiątki (B9) prezydent Słowacji Andrej Kiska. Podkreślał również rolę jedności państw B9 i wzajemnej pomocy tych krajów.Prezydent Słowacji ujawnił, że rozmowy w formacie bukareszteńskim dotyczyły przede wszystkim kwestii bezpieczeństwa, w tym zagrożeń ze Wschodu. – Bezpieczeństwo i obronność są obietnicami, które same się spełniają – mówił.Kiska poinformował, że prezydenci państw Bukareszteńskiej Dziewiątki rozmawiali także na temat sytuacji na Ukrainie i działalności Rosji. Ocenił, że mieszkańcy m.in. regionu Morza Bałtyckiego mają uzasadnione obawy dotyczące bezpieczeństwa, obserwując sytuację na Ukrainie. – To jest ten sygnał, który musimy nadal wysyłać do reszty świata, że jesteśmy zjednoczeni i zdolni pomagać sobie nawzajem. Wszyscy zgodziliśmy się, co do tego, że zagrożenia militarne pozostają poważne, ale nie jest to jedyne niebezpieczeństwo, z którym się spotykamy dzisiaj – powiedział prezydent Słowacji. Iohannis: Struktury NATO powinny być przesuwane na wschód – Struktury dowodzenia NATO powinny być przesuwane coraz bardziej w kierunku naszego regionu; Sojusz powinien być też obecny na Morzu Czarnym – powiedział po szczycie B9 prezydent Rumunii Klaus Iohannis.Szczyt szefów państw wschodniej flanki NATO, tzw. Bukaresztańskiej Dziewiątki (B9), poświęcony był sytuacji bezpieczeństwa w regionie i zagrożeniom hybrydowym. Spotkanie miało także upamiętnić 70. rocznicę powstania NATO. Polskę reprezentował prezydent Andrzej Duda.Jak mówił Iohannis na wspólnej konferencji prasowej z prezydentami Polski i Słowacji, przywódcy B9 wysłali w Koszycach „bardzo jasny sygnał i przesłanie, wskazując na konieczność utrzymania solidarności sojuszniczej i trwałych związków transatlantyckich”. – Są to kluczowe zasady, które muszą być naszym priorytetem, jeżeli NATO ma być dalej sojuszem odpowiadającym w sposób adekwatny i szybki na coraz to nowe wyzwania – podkreślił.Wśród tematów czwartkowych rozmów Iohannis wymienił także ewolucję sytuacji bezpieczeństwa we wschodnim sąsiedztwie NATO i w basenie Morza Czarnego, która – jak zaznaczył – jest dla Bukaresztańskiej Dziewiątki źródłem niepokoju. Ocenił, że dalszemu wzmacnianiu potencjału odstraszania na wschodniej flance NATO powinno zostać poparte obecnością NATO na Morzu Czarnym. – Również struktury dowodzenia i kontroli powinny być przesuwane coraz bardziej w kierunku naszego regionu – dodał polityk.Opowiedział się też za utrzymaniem polityki otwartych drzwi i wsparciem dla partnerów Sojuszu, takich jak Gruzja, Ukraina, Mołdawia i kraje Bałkanów Zachodnich, oraz a wzmocnieniem i zacieśnieniem współpracy pomiędzy NATO a Unią Europejską.",,
Kreml nie ustaje w prześladowaniu opozycji. Grzywna dla Nawalnego,"Sąd w Moskwie skazał opozycjonistę Aleksieja Nawalnego na grzywnę 300 tys. rubli (17,8 tys. złotych). Wyrok zapadł w sprawie o powtórne dopuszczenie się wykroczenia w formie naruszenia zasad organizowania zgromadzeń publicznych.","„Sąd uznał Nawalnego winnym powtórnego naruszenia obowiązującego porządku organizowania lub przeprowadzania zgromadzenia, mityngu, demonstracji, pochodu lub pikiety i nałożył na niego grzywnę w kwocie 300 tysięcy rubli” – głosi odczytany przez sędzię werdykt.Wyrok odnosi się do przeprowadzonej w dniach 8 i 9 lipca akcji rozdawania materiałów agitacyjnych przez wolontariuszy sztabów wyborczych Nawalnego, co władze uznały za organizowanie nielegalnego zgromadzenia publicznego. RepresjeW przyszłym roku w Rosji odbędą się wybory prezydenckie. Kreml robi wszystko, żeby cieszący się dużym poparciem Nawalny stanowił jak najmniejsze zagrożenie dla Władimira Putina. Opozycjonista był skazywany za działalność w spółkach państwowych, pozbawiono go statusu adwokata.Nawalny jest zaciekłym krytykiem prezydenta Władimira Putina i prokremlowskich partii Jedna Rosja. Na swoim blogu nawołuje do walki z korupcją i nadużyciami władzy. Opowiada się też m.in. za ograniczeniem migracji z Kaukazu.",,
"„Idźcie, zapalcie wszystko”. Urodzinowy prezent papieża Franciszka","Choć w 2014 roku przestrzegał świat, że „jego pontyfikat będzie krótki i nie potrwa dłużej niż dwa, trzy lata”, papież Franciszek ma się dobrze i właśnie kończy 81 lat. Nadal dużo podróżuje oraz intensywnie stara się reformować Kościół. Znany ze swojej wrodzonej skromności wciąż zaskakuje prostymi gestami i nietypowymi zachowaniami. Z okazji jego przypadających 17 grudnia urodzin Watykan uruchamia nowy multimedialny i wielojęzyczny serwis informacyjny.","Ten pontyfikat, rozpoczęty w marcowy wieczór 2013 roku łagodnym „buonasera”, wywołał prawdziwe trzęsienie ziemi w Kościele. To w końcu pierwszy papież z Ameryki Łacińskiej, pierwszy jezuita na Stolicy Piotrowej oraz pierwszy, który wybrał sobie imię Franciszek. Zgodnie z zapowiedziami, ale i oczekiwaniami krok po kroku realizuje on plan odnowy całego Kościoła powszechnego, otwierając szeroko drzwi, samemu będąc blisko ludzi. Kontynuuje też reformy Kurii Rzymskiej czy banku watykańskiego, rozpoczęte przez poprzednika. – Podczas konklawe otrzymał bardzo silny mandat do działania – podkreśla Gian Franco Svidercoschi – dziennikarz o polskich korzeniach. Niekiedy w tych sprawach pozostaje osamotniony, bo, jak zauważa watykanista, „inni nie nadążając, w pewien sposób stają się mu przeciwni”. – Jest wolny, ale staje się więźniem tej wolności, bo musi po tej drodze iść sam – dodaje. „Idźcie, zapalcie wszystko” Proponowane reformy to niejako powrót do Ewangelii, do korzeni, ale wobec postawy niektórych urzędników Kurii nie zawsze papieżowi udaje się to, co zaplanował. – Chrześcijaństwo jest teraz wielkim placem budowy – przyznaje Svidercoschi, który od 60 lat z bliska przygląda się na dzieje papiestwa. Franciszek stara się też zmniejszać dystans między hierarchami a wiernymi. Przypomina im, że „mają być pasterzami dusz, a nie funkcjonariuszami”. Wzywa też do solidarności z potrzebującymi. Nie mniejsze zadania stawia przed samymi wiernymi, ponieważ jako główne wyzwanie dla Kościoła w świecie widzi przekazywanie wiary nowym pokoleniom, co jest bardzo trudnym procesem. Czyni to jednak zgodnie z testamentem św. Ignacego Loyoli, założyciela Towarzystwa Jezusowego, który miał zwrócić się do św. Franciszka słowami: „Ite inflammate omnia”, czyli „Idźcie, zapalcie wszystko”. I właśnie ten papież tak czyni, czyli „podpala świat” swoją żarliwością, bowiem uważa, że to fundamentalny moment w historii Kościoła. W swoich działaniach Franciszek nie boi się też podejmować tematów trudnych, jak choćby kwestii osób rozwiedzionych. – Już doszło do zmiany języka i podejścia duszpasterskiego. Para taka ma się bowiem zwrócić do swojego biskupa i wspólnie ocenić, jaka jest ich droga do sakramentu Eucharystii, do pojednania – przyznaje watykanista i autor książki „Papież, który zapalił świat”.                                                    Franciszek w swoich reformach stara się powrócić do Ewangelii, do korzeni (fot. REUTERS/Alessandro Bianchi) Nowy serwis informacyjny papieża Jako że nazywany jest „papieżem ubogich”, to sam też daje temu wyraz, żyjąc nad wyraz skromnie. Od początku mieszka w Domu św. Marty, a nie wygodnym apartamencie w Pałacu Apostolskim. Tam również odprawia poranne msze święte dla wąskiego grona współpracowników i zaproszonych gości. Nie korzysta z wielu papieskich przywilejów, co widać podczas pielgrzymek zagranicznych. Nie przyjmuje również drogich prezentów, a jeśli już je otrzyma, to szybko przekazuje na cele dobroczynne. Tak ostatnio się stało z luksusowym samochodem lamborghini, model Huracan.Nie dziwi więc fakt, że nie obchodzi również hucznie swoich kolejnych urodzin. Tym razem postanowił jednak sam zrobić sobie oraz wiernym prezent, który będzie mu służyć na co dzień. Dokładnie 17 grudnia Watykan uruchomi bowiem nowy multimedialny i wielojęzyczny serwis informacyjny pod adresem www.vaticannews.va. Zastąpi on poprzednią stronę internetową papieskiej rozgłośni. Nowa szata czeka też serwis informacyjny dotyczący działalności papieża i Kościoła powszechnego. Te działania to kolejny krok reformy, która objęła dotychczasowe instytucje: Radio Watykańskie, telewizję CTV, serwis internetowy, fotograficzny i inne media.                                                Zobacz zdjęciezobaczwszystkieGroup 27Created with Sketch.                    Papież Franciszek nieustająco „w pracy”",,
„Konstruowanie list oparte na kłamstwie”. Posłanka PO rezygnuje z kandydowania,"Posłanka Elżbieta Radziszewska z Platformy Obywatelskiej nie będzie kandydować z listy Koalicji Obywatelskiej w Piotrkowie Trybunalskim. Jak ogłosiła, rezygnację z ubiegania się o mandat w okręgu nr 10 zgłosiła szefowi Platformy Obywatelskiej Grzegorzowi Schetynie już 31 lipca.","– Ponieważ standardy przy tworzeniu list do Sejmu w naszym okręgu daleko odbiegają od tych, których według mnie w polityce powinno się przestrzegać, odrzuciłam propozycję kandydowania z trzeciego miejsca, na którym umieszczono moje nazwisko wbrew mojej deklaracji oraz z drugiego miejsca, które po rozmowie ze mną zaproponował mi pan przewodniczący Grzegorz Schetyna – zaznaczyła. Według posłanki podczas spotkania zarządu krajowego Platformy w dniu 19 sierpnia przedstawiciel zarządu regionu łódzkiego PO skłamał, twierdząc, że wyraziła ona zgodę na kandydowanie z trzeciego miejsca w Piotrkowie. Dodała też, że nikt z zarządu nie zweryfikował tej informacji u niej samej. – Nie godzę się na to, aby polityka i konstruowanie list wyborczych było oparte na kłamstwie, zaś w tym konkretnym przypadku tak właśnie było; mając powyższe na uwadze, ostatecznie podtrzymuję decyzję z 31 lipca o rezygnacji z ubiegania się o mandat poselski w okręgu nr 10 – piotrkowskim. Nie kandyduję z tego okręgu, nie biorę odpowiedzialności za osoby na tej liście ani kształt prowadzonej kampanii wyborczej. To wszystko stało się poza moją wiedzą, moją decyzją – zapewniła Radziszewska. – Jak śpiewał kiedyś Perfect, „trzeba wiedzieć, kiedy ze sceny zejść niepokonanym” i dla mnie – po 22 latach bycia posłem i pracy dla naszego okręgu – to jest właśnie ten moment. Chciałabym też wszystkim, których spotkałam na poselskiej drodze, serdecznie podziękować – zaznaczyła Radziszewska. Posłanka dodała, że będzie pełnić swoje obowiązki poselskie do końca kadencji. Potem będzie nadal „interesować się polityką, komentować, ale już z poziomu osoby będącej poza parlamentem”; przypomniała, że jej przygoda z polityką trwa od 1990 r. Zadeklarowała, że pozostanie członkinią PO, ale nie zamierza brać udziału w kampanii wyborczej. Radziszewska zastrzegła, że nie chce oceniać listy KO w Piotrkowie, bo nie zna większości osób i nie miała wpływu na jej skład. W jej opinii „osoby na tej liście zaskakują”. Jako przykład takiego zaskoczenia wymieniła posła Cezarego Grabarczyka, który jest „jedynką”, choć – jak sądzi Radziszewska – nie może wykazać się zasługami dla Ziemi Piotrkowskiej i toczy się przeciwko niemu postępowanie w sądzie. – Jeśli nie było dla niego miejsca w Łodzi, nie uważam, że najlepsze jest dla niego miejsce lidera w Piotrkowie – zaznaczyła. Radziszewska nie jest jedyną osobą, która zrezygnowała z kandydowania do Sejmu z list KO. Jak podał rzecznik regionu łódzkiego PO Tomasz Piotrowski, w Łodzi taką decyzję podjęli również Jarosław Stolarczyk, Tomasz Sadzyński, Renata Nowak i Karolina Kępka.",,
"Gretkowska o Polakach: Lubią dawać d*** każdemu, kto posmaruje","„Polacy tak lubią, po swojemu, staropolsko w słomianych łapciach i gaciach, dupcyć po bożemu i dawać tej d*** każdemu, kto ją posmaruje, 500 plus albo obietnicą zbawienia” – napisała na Facebooku feministka Manuela Gretkowska.","Pisarka przypomniała w felietonie, że wybory parlamentarne odbędą się za około sto dni. W jej ocenie to „100 ostatnich dni, jeszcze nie całkiem, ale demokratycznej Polski”. „PiS domknie swoje reformy – sądownictwa, szkolnictwa wszystkiego co pozwalało na normalność. A potem, po iluś latach będziemy znowu szczęśliwi, gdy uda się nam wyzwolić z koszmaru. Nie iść do przodu, ale stać w miejscu” – przekonywała.Program PSL skwitowała słowami „Bóg istnieje, więc PSL też”. „Mogli dorzucić nowoczesny postulat o zaganianiu z pastwisk bydła dronami. A Kaczyński by ich zdyskontował programem: Tucznik powyżej pół tony głosuje, kto mu zabroni? Świni” – oceniła.Gretkowska skrytykowała też Wiosnę. „Z Biedroniem, derwiszem polskiej polityki, nie da się rozmawiać. Z derwiszami się tylko tańczy. Szkoda, że na Titanicu. To tyle o zjednoczeniu opozycji” – wyjaśniła.Skomentowała także wycofanie się Donalda Tuska ze startów w wyborach prezydenckich. Jej zdaniem może je usprawiedliwiać jedynie nadzieja na najwyższe unijne stanowisko. „Jeśli zrezygnuje z kandydowania na prezydenta Polski, przez brak przewagi w sondażach, znaczyło by że oczekiwał władzy podanej na tacy. Sprytnie? Radził nam przecież użyć sprytu” – przypomniała.",,
Pieniądze od imigrantów nadal płyną do Polski,"Polska jest w grupie krajów UE najbardziej korzystających na transferach pieniężnych od imigrantów. W relacji do polskiego PKB stanowią one 1,5 proc. – ocenia amerykański ośrodek badawczy Stratfor.","Poziom transferów jednak zmniejsza się. Jako przykład Stratfor wskazuje naIrlandię. O ile w 2008 r. mieszkający tam polscy imigranci w liczbie ok. 100 tys. przelali do Polski 1,2 mld euro, o tyle w 2010 r. było to 670 mln euro. Spośród nowych krajów UE największe transfery przekazują do swego krajuLitwini (ok. 5 proc. PKB Litwy) przed Bułgarami (3 proc. PKB) i Rumunami (2proc. PKB). Wśród starych członków UE transfery od imigrantów mają duże znaczenie dla Portugalii (2 proc. PKB), ale mniejsze dla Irlandii i Hiszpanii (mniej, niż 1 proc. PKB). Według Stratforu kryzys w eurostrefie wpływa nie tylko na wysokość transferów dokonywanych w ramach Unii Europejskiej i między UE a innymi krajami (np. Marokiem), ale także na ruchy ludności. „Transfery pieniężne od imigrantów nie rozwiązują kryzysu społecznego wkrajach, do których są kierowane, ale są elementem siatki osłonowej dlarosnącej liczby rodzin” – zaznacza komentarz. W 2012 r. liczba Hiszpanów mieszkających za granicą sięgnęła 1,9 mln, cooznacza przyrost o 6 proc. rok do roku. W ubiegłym roku po raz pierwszy zmniejszyła się liczba obcokrajowców mieszkających w Hiszpanii. Spadła także suma zagranicznych transferów pieniężnych dokonywanych przez imigrantów w tym kraju do 6,4 mld euro z 8,4 mld euro w 2006 r. – wskazuje Stratfor. Z Portugalii w latach 2011-12 wyjechało do pracy zagranicą 200 tys. ludzi. Z Republiki Irlandii w okresie od początku stycznia do końca kwietnia 2012 r. wyjechało 87,1 tys. ludzi wobec 80,6 tys. w analogicznym okresie 2011 r. „Wysoka migracja stwarza gospodarcze i społeczne zagrożenia w dłuższymokresie takie, jak drenaż mózgów, ponieważ niektórzy imigranci są wysokowykształceni. Innym skutkiem jest zmniejszenie podstawy podatkowej. Dodatkowo migracja może pogorszyć problemy stwarzane przez starzenie się ludności i kurczenie się jej liczby” – ocenia Stratfor. „Na krótką metę jednak wysoka migracja zmniejsza pulę potencjalnychkandydatów do zapomóg dla bezrobotnych i zasila napływ pieniędzy z zagranicy w formie transferów” – konkluduje ośrodek.",,
Zmiana w składzie Trybunału Konstytucyjnego. Nowy sędzia złożył ślubowanie,"Wojciech Sych, wybrany pod koniec kwietnia na sędziego Trybunału Konstytucyjnego, złożył ślubowanie. Jako sędzia orzekał od 1995 r. Jest autorem lub współautorem monografii, podręcznika, artykułów i glos z zakresu prawa karnego procesowego i materialnego oraz prawa karnego wykonawczego.","Wojciech Sych urodził się 12 października 1963 r. w Gnieźnie. W 1987 r. ukończył studia na Wydziale Prawa i Administracji Uniwersytetu im. Adama Mickiewicza w Poznaniu uzyskując tytuł magistra prawa. Po odbyciu aplikacji i złożeniu w dniu 11 października 1990 r. egzaminu prokuratorskiego pracował w Prokuraturze Rejonowej we Wrześni, najpierw jako asesor, a od 30 listopada 1991 r. jako prokurator.  Postanowieniem Prezydenta Rzeczypospolitej Polskiej został z dniem 3 sierpnia 1995 r. powołany na stanowisko sędziego sądu rejonowego. Pracował w Sądzie Rejonowym w Poznaniu i w Sądzie Rejonowym w Gnieźnie, zaś po powołaniu 8 maja 2001 r. na stanowisko sędziego sądu okręgowego, do października 2018 r., pracował w Sądzie Okręgowym w Poznaniu.  W ramach delegacji od listopada 2013 do lutego 2016 r. orzekał w Sądzie Apelacyjnym w Poznaniu, a od września do listopada 2017 r. w Sądzie Najwyższym. Postanowieniem Prezydenta Rzeczypospolitej Polskiej z dnia 10 października 2018 r. został powołany na stanowisko sędziego Sądu Najwyższego.",,
Turcy bez wiz do UE? Jest przełom w rozmowach,"Unia Europejska i Turcja wznowiły negocjacje w sprawie zniesienia wiz. Utknęły one w miejscu, gdy władze w Ankarze poinformowały, że nie zmienią prawa antyterrorystycznego, czego domagała się Bruksela.","Zniesienie wiz dla obywateli Turcji, podróżujących do Wspólnoty, to kluczowy element unijno-tureckiej umowy, dotyczącej zatrzymania fali migracyjnej do Europy.Inny nastrójUnijni dyplomaci mówią, że władze tego kraju zasygnalizowały gotowość zmiany prawa antyterrorystycznego. – Wcześniej wykluczał to prezydent Erdogan, ale teraz nastrój się zmienił – powiedział jeden z dyplomatów.Przełom w rozmowach nastąpił mimo zaognionych relacji na linii Berlin-Ankara, w związku z przyjęciem przez Bundestag rezolucji uznającej masakrę Ormian przez Imperium Osmańskie za akt ludobójstwa. – To, że rozmowy się toczą jest zachęcające – przyznał rzecznik Komisji Europejskiej Margaritis Schinas.Mimo wznowienia rozmów wydaje się jednak mało prawdopodobne, by pierwotny termin zniesienia wiz – wyznaczony na koniec czerwca – został dotrzymany. Wiele wskazuje na to, że dopiero od jesieni obywatele Turcji mogliby podróżować do Unii bez wiz.",,
Celnicy znaleźli imigrantów owiniętych w folię. Chcieli dostać się do Europy,"Celnicy z portu Pendik w Turcji zatrzymali siedmiu nielegalnych imigrantów z Iranu, którzy ukrywali się w ciężarówce. Imigranci, ku zaskoczeniu funkcjonariuszy, byli owinięci w folię aluminiową. Pasażerowie uznali, że w ten sposób ukryją się przed urządzeniem skanującym wnętrze pojazdu.","Ciężarówka przewożąca części samochodowe została prześwietlona przez rentgen, który zlokalizował ukrywających się w niej ludzi.Kierowca ciężarówki oraz siedmiu nielegalnych imigrantów zostało zatrzymanych.Port Pendik obsługuje promy międzynarodowe typu roll-on roll-off w drodze do krajów europejskich. Tureckie siły bezpieczeństwa zatrzymały w ostatnim czasie około 600 nielegalnych imigrantów – poinformowała państwowa agencja Anadolu. Wśród migrantów byli obywatele Afganistanu, Pakistanu, Palestyny, Iraku, Maroka, Algierii, Sri Lanki i Wietnamu.W ostatnich latach Turcja stała się główną drogą ucieczki uchodźców do Europy.",,
SLD nie zamierza umierać za Palikota,"– SLD nie będzie umierać za Janusza Palikota; dla nas
lewicowość to sens naszego życia, a nie pomysł na kolejny interes – mówił
podczas sobotniej narady szefów rad powiatowych i wojewódzkich SLD lider  tej partii Leszek Miller.","Narada w Sejmie jest zamknięta dla mediów. Otwarta byłajedynie część, podczas której wystąpił lider Sojuszu. Główny tematspotkania to strategia partii na najbliższe miesiące, jednak zdominowała je sprawa projektu Europy Plus Janusza Palikota i Marka Siwca, którą w zeszłym tygodniu wsparł b. prezydent Aleksander Kwaśniewski, i udziału w niej posła Sojuszu Ryszarda Kalisza.Miller przypomniał w swym wystąpieniu, że poprzednia dyskusja w tym gronieodbyła się przed rokiem. – Rok temu powiedzieliśmy, że mamy zamiar w ciągu 12 następnych miesięcy doprowadzić do umocnienia Sojuszu, umocnienia lewicowej formacji, która – w co głęboko wierzę, będzie prawdziwą alternatywą dla rządów prawicy w Polsce, która będzie miała atrakcyjne propozycje programowe i społeczny, obywatelski styl działania – mówił lider SLD.Jak ocenił, od ostatniego spotkania władz regionalnych Sojusz nie zmarnował czasu. – Budowaliśmy lewicę społeczną, odpowiadającą na lęki i potrzeby ludzi pracy. Byliśmy na czele parlamentarnego frontu przeciwko forsowaniu przez koalicję PO, PSL i Ruch Palikota podwyższeniu wieku emerytalnego i pracy aż do śmierci – podkreślił. Dodał, że SLD, wraz z OPZZ, domagał się też podwyższenia płacy minimalnej i wprowadzenia trzeciej stawki podatkowej. Według niego wszystkie te działania zostały zauważone. Przypomniał, że według ostatniego sondażu TNS OBOP SLD ma – „już po ogłoszeniu konkurencyjnej inicjatywy politycznej” – 13 proc. poparcia.Miller mówił też, że po dotkliwej porażce w wyborach parlamentarnych 2011roku „wielu złożyło SLD do politycznego grobu”. Jego zdaniem pogłoski o śmierci Sojuszu były jednak „przedwczesne i przesadzone”. – Wstaliśmy z kolan i krok po kroku ciężką pracą odbudowujemy zaufanie obywateli i pozycję polityczną SLD – przekonywał lider SLD.W jego przekonaniu jednak „jak wszystko idzie dobrze, to trzeba szykować się na walkę”. – Spotykamy się w czasie próby rozbicia SLD pod hasłem jednoczenia lewicy i reanimacji ledwo żywego Janusza Palikota – uważa Miller.Szef SLD powiedział też, iż bardzo żałuje, że oferta współpracy, którą zarząd krajowy SLD wystosował do b. prezydenta Aleksandra Kwaśniewskiego oraz byłych polityków Sojuszu, została odrzucona. – Ale bardzo się cieszę, że została przyjęta przez inne lewicowe partie, przez związki zawodowe, przez grupy obywateli, z którymi razem będziemy chcieli tworzyć szeroką listę wyborczą, grupującą osoby, partie, co do których lewicowości nie ma nikt wątpliwości – zaznaczył. „Lewicowość to sens naszego życia”– Jeżeli ktoś chce żyrować projekt Ruchu Palikota i jeżeli ktoś chce umierać za Janusza Palikota, to niech to robi, ale SLD za Janusza Palikota umierać nie będzie – zapewnił. – Nie będziemy autoryzować i tłumaczyć się za styl w jakim to ugrupowanie uprawia politykę – dla nas lewicowość to sens naszego życia, a nie pomysł na kolejny interes – dodał szef SLD. Według niego politycy jego ugrupowania budują ”poważną formacje polityczną i „zajmują się polityką na serio, a nie dla zabawy”. Miller przekonywał też, że lista SLD w przyszłorocznych wyborach parlamentarnych nie może być „szalupą dla żadnego związku biznesowego i towarzyskiego”. Ocenił, że wybór między SLD a Europą Plus to wybór ”między partią suwerenną a niedookreśloną strukturą kierowaną z tylnego siedzenia i wsłuchującą się w pomruki warszawskich salonów”.Jak mówili w piątek PAP politycy SLD, sobotnie spotkanie ma pomóc Millerowizorientować się w nastrojach, jakie panują w partii przed zaplanowanym naśrodę posiedzeniem Zarządu Krajowego. Zarząd ma podjąć decyzję na temat tego, czy zawiesić Kalisza w prawach członka SLD i skierować sprawę do sądupartyjnego. Przed tygodniem Kwaśniewski ogłosił zamiar tworzenia list centrolewicowych w przyszłorocznych wyborach do europarlamentu w ramach projektu Europa Plus, który zapoczątkowali Palikot i Siwiec (w grudniu opuścił Sojusz i obecnie wspiera RP). Kwaśniewski nie wykluczył, że sam będzie ubiegał się o mandat w Brukseli.                                                    z                                            Przewodniczący SLD Leszek Miller (fot. PAP/Paweł Supernak)",,
"Ambasador RP w Berlinie: Odpowiedź będzie pewnie taka, że to skrót myślowy","– Natychmiast napisaliśmy do organizatorów, informując ich o niestosowności, a wręcz o skandaliczności takiego sformułowania – powiedział ambasador RP w Berlinie Andrzej Przyłębski. Dyplomata odniósł się w ten sposób do niemieckiej ulotki zachęcającej do wzięcia udziału w obchodach związanych z rocznicą Nocy Kryształowej – pogromem niemieckich Żydów. W broszurce organizatorzy napisali, że Auschwitz-Birkenau był polskim obozem zagłady.","Ambasador poinformował w rozmowie z korespondentem TVP w Niemczech Cezarym Gmyzem, że w poniedziałek wystosuje oficjalne pismo do organizatorów. Wyjaśnił, że poprosi w nim, aby nieprawdziwe sformułowanie zostało sprostowane w obecności uczestników na rozpoczęciu obchodów. – To jest dosyć osobliwe, że organizacja czy fundacja, która powinna znać historię Holokaustu i II wojny światowej, zamieszcza tego typu sformułowanie. I to mimo ciągle pojawiających się protestów naszej ambasady – powiedział dyplomata. – Odpowiedź będzie pewnie taka, że to jest skrót myślowy. Oni oczywiście wszystko wiedzą, tylko używają skrótu myślowego – dodał. Ambasador Przyłębski przyznał, że nieprawdziwe sformułowania dotyczące niemieckich obozów koncentracyjnych pojawiają się ostatnio coraz rzadziej. Podkreślił jednocześnie, że co dwa miesiące dochodzi jednak w tej sprawie do interwencji jednego z polskich konsulatów w Niemczech. – Pomimo istnienia wspólnych podręczników historii, mimo różnych konferencji, część społeczeństwa niemieckiego nie rozumie problemu – przyznał dyplomata. Uroczystości związane z rocznicą Nocy Kryształowej odbędą się 9 listopada w miejscowości Connstatt. Organizatorami są liczne niemieckie partie i stowarzyszenia. Wśród nich znalazły się m.in. Antyfaszystowski Sojusz ze Stuttgartu, Komunistyczna Partia Niemiec, partia Zielonych oraz związki zawodowe.",,
"„Podważanie wyroków sędziów na podstawie tego, kto ich powołał, jest drogą do anarchii”","Podważanie wyroków sędziów wybranych przez nową KRS jest wypowiadaniem posłuszeństwa Rzeczpospolitej, bo na takiej samej zasadzie można by podważać wyroki innych sędziów, a to jest droga do anarchii – uważa wiceminister sprawiedliwości Sebastian Kaleta.","Wiceminister sprawiedliwości w Polskim Radiu 24 komentował postanowienie Izby Pracy i Ubezpieczeń społecznych Sądu Najwyższego, która powołując się na orzeczenie TSUE z 19 listopada uchyliła uchwałę KRS w sprawie z odwołania sędziego Naczelnego Sądu Administracyjnego i oddaliła wniosek prezesa Izby Dyscyplinarnej SN o przekazanie sprawy do tej Izby. Izba Pracy SN uznała też m.in., że KRS nie daje wystarczających gwarancji niezależności od organów władzy ustawodawczej i wykonawczej, a Izba Dyscyplinarna SN nie jest sądem w rozumieniu prawa UE i prawa krajowego.  Kaleta zwracał uwagę, że apele o podważanie wyroków sędziów powołanych przez nową Krajową Radę Sądownictwa formułowane były już od długiego czasu.  Były to apele, jak mówił, „żeby nie orzekać z sędziami, wybranymi przez nową KRS, żeby podważać ich wyroki"". – Jeśli spojrzeć wstecz, taka narracja przez niektórych sędziów jest ciągle forsowana i prezentowana najczęściej w mediach komercyjnych – powiedział Kaleta. – Jeśli indywidualnie sędzia w jakimkolwiek mieście zacznie podważać status innego sędziego, równie dobrze może dojść do sytuacji, w której ktoś podważy wszystkie wyroki pana sędziego (Michała) Laskowskiego. Bo przecież KRS przed 2018 r. też była źle obsadzona. Dotyczy to pani (Małgorzaty) Gersdorf, dotyczy to pana (Dariusza) Zawistowskiego, który na sędziego został wybrany przez Radę Państwa z Wojciechem Jaruzelskim na czele. Dotyczy to także składu, który wczoraj wydawał wyrok. Ta logika, którą oni prezentują, jest drogą do anarchii – argumentował Kaleta.  Wyrok SN to finał jednej z trzech spraw wytoczonych przez sędziów SN i NSA na tle procedur o przechodzeniu sędziów w stan spoczynku. Następnie w tych sprawach do Trybunału Sprawiedliwości UE trafiły pytania prejudycjalne Sądu Najwyższego, odnoszące się do oceny niezawisłości i spełniania wymogów prawa UE przez Izbę Dyscyplinarną SN oraz KRS.  TSUE pod koniec zeszłego roku zdecydował o połączeniu pytań z trzech spraw do wspólnego rozpoznania. 19 listopada Trybunał w Luksemburgu, odpowiadając na te pytania orzekł m.in., że to polski Sąd Najwyższy ma badać niezależność nowej Izby Dyscyplinarnej SN, by ustalić, czy może ona rozpoznawać spory dotyczące przejścia sędziów SN w stan spoczynku. Po odpowiedzi TSUE sprawy wróciły do SN. Izba Pracy tego sądu zakończyła pierwszą z nich, posiedzenia w dwóch pozostałych wyznaczone są na 15 stycznia.  SN, wydając w czwartek wyrok, uwzględnił odwołanie sędziego NSA uznając jednocześnie, iż Krajowa Rada Sądownictwa nie jest organem bezstronnym, zaś Izba Dyscyplinarna SN – która zgodnie z obecnymi przepisami powinna rozpoznawać to odwołanie sędziego NSA – nie spełnia wymogów sądu.",,
Premier napisał list do szefa Netfliksa. Chodzi o mapę przedstawioną w serialu dokumentalnym,"Premier Mateusz Morawiecki napisał list do szefa Netflixa w sprawie „nieścisłości historycznych w produkcjach filmowych na tej platformie”. Chodzi o mapę umieszczoną w serialu dokumentalnym „Iwan Groźny z Treblinki” dotyczącym drugiej wojny światowej. Na mapie pokazano niemieckie obozy zagłady, ale we współczesnych granicach państw, bez odpowiedniego komentarza lub wyjaśnienia.","W liście do szefa Netflixa Reeda Hastingsa Mateusz Morawiecki pisze, że zwraca się do niego jako premier kraju, który ogromnie ucierpiał w drugiej wojnie światowej. „Sześć milionów naszych obywateli – narodowości polskiej, żydowskiej i wielu innych – padło ofiarą niemieckiego nazistowskiego reżimu terroru. Wielu zamordowano za to, że próbowali pomóc swoim żydowskim sąsiadom” – przypomniał szef rządu. „Być może dla ich twórców to mało znaczące pomyłki, ale są bardzo krzywdzące dla Polski i naszym zadaniem jest stanowczo zareagować. Mam nadzieję, że moje argumenty spotkają się ze zrozumieniem osób zarządzających Netflixem” – napisał Mateusz Morawiecki w mediach społecznościowych. Premier podkreślił, że część odpowiedzialności za czczenie pamięci i głoszenie prawdy o drugiej wojnie światowej spoczywa na instytucjach kultury i platformach takich jak Netflix. „Niestety, pewne materiały dostępne na Państwa platformie są bardzo nieprecyzyjne – do tego stopnia, że zaciemniają historyczne fakty i wybielają rzeczywistych sprawców tych zbrodni” – napisał szef rządu. Premier dodaje, że brak jest jakiegokolwiek komentarza lub wyjaśnienia, że obozy te były zarządzane przez Niemcy. „Mapa nie tylko jest nieprawdziwa, ale wprowadza widzów w błąd, sugerując im, że Polska była odpowiedzialna za założenie i prowadzenie tych obozów oraz popełnione w nich zbrodnie. Mój kraj nie istniał nawet w tamtym czasie jako niepodległe państwo, a miliony Polaków zostały w tych obozach zamordowane. Z tego powodu ten element serialu jest niczym innym, jak pisaniem historii na nowo”. Mateusz Morawiecki napisał, że wierzy, iż błąd popełniono w sposób niezamierzony. „Mam nadzieję, że będziecie Państwo w stanie poprawić go tak szybko jak to możliwe, poprzez modyfikację wspomnianej mapy lub poinformowanie odbiorców o błędzie w inny sposób”. W załączeniu szef rządu przesłał szefowi Netflixa właściwą mapę Europy z końca 1942 roku, przedstawiającą największy zasięg niemieckich zdobyczy terytorialnych. Dołączył też Raport Witolda Pileckiego, sporządzony w 1943 roku. „Tę prawdę wciąż jesteśmy winni ofiarom II Wojny Światowej” – zakończył premier. Serial dokumentalny „Iwan Groźny z Treblinki” opowiada o Iwanie Demianiuku, ukraińskim zbrodniarzu wojennym, strażniku obozu zagłady w Treblince podczas II wojny światowej. Na amerykańską produkcję zareagował m.in. polski MSZ oraz Porozumienie wicepremiera Jarosława Gowina, które wskazują, że fałszuje ona historię i sugeruje istnienie polskich obozów śmierci. W czasie, o którym mowa w serialu „Iwan Groźny z Treblinki”, terytorium Polski było okupowane, a odpowiedzialność za obozy ponosiły nazistowskie Niemcy” – napisało MSZ w wydanym oświadczeniu.",,
Finał burzliwej debaty. Czeski rząd przetrwał,"Centroprawicowy rząd Petra Neczasa przetrwał  głosowanie w parlamencie nad wnioskiem o wotum nieufności. Złożyła go 
lewica w reakcji na podpisanie się przez premiera pod kontrowersyjną
amnestią, ogłoszoną przez prezydenta Vaclava Klausa.","Burzliwa debata parlamentarna trwała 10 godzin. Za odwołaniem rządu głosowało w 200-osobowej Izbie Poselskiej 92 deputowanych. Gabinet Petra Neczasa poparło 97 posłów, a 11 nie wzięło udziału w głosowaniu. Była to piątanieudana próba obalenia rządu Neczasa.„Moralnym hazardem” nazwał amnestię Bohuslav Sobotka, lider Czeskiej PartiiSocjaldemokratycznej (CzSSD). Wiceprzewodniczący Izby Poselskiej,socjaldemokrata Lubomir Zaoralek oskarżył rząd o to, że „popierająckontrowersyjną amnestię, naruszył podstawy demokracji i państwa prawa”.Protestując przeciwko amnestii, opuścił salę obrad lider koalicyjnegougrupowania TOP 09 Karel Schwarzenberg, jeden z dwóch kandydatów w drugiejturze wyborów prezydenckich. – Nie wiedziałem o szczegółach i zakresieamnestii. Ona jest rzeczywiście nieszczęściem – oświadczył lider TOP 09, zarzucając premierowi, że nie poinformował go o decyzji prezydenta. Opozycjauznała tę wypowiedź za „symboliczny gest propagandowy przed drugą turąwyborów”.Neczas bronił się, argumentując, że zgodnie z konstytucją musiał amnestiępodpisać. Poparł go były minister sprawiedliwości Pavel Blażek. –Premier niema wyjścia. Musi podpisać amnestię ogłoszoną przez prezydenta, chociaż możesię z nią nie zgadzać – powiedział.W poniedziałek grupa czeskich senatorów zaskarżyła do TrybunałuKonstytucyjnego wybrane elementy amnestii, dotyczące osób, wobec którychpostępowanie toczy się co najmniej 8 lat i którym grozi kara pozbawieniawolności do lat dziesięciu.Politycy podkreślili, że ta grupa to przede wszystkim oszuści finansowi,uwikłani w największe skandale finansowe ostatnich lat, którzy narazili namilionowe straty kilkaset tysięcy Czechów. Senatorowie żądali, żeby Vaclav Klaus wyjaśnił im powody ogłoszenia amnestii,ale prezydent odmówił wystąpienia w Senacie. Sekretarz prezydenta LadislavJakl oznajmił, że Klaus zdawał sobie sprawę z zakresu amnestii, chociaż niemógł wiedzieć, jakich osób będzie dotyczyć.Prezydent ogłosił częściową amnestię w przemówieniu noworocznym z okazji 20.rocznicy powstania niezależnego państwa. Obejmuje ona osoby, wobec którychprzed 1 stycznia 2013 orzeczono karę do roku pozbawienia wolności, i skazanena karę pozbawienia wolności do 10 lat, które ukończą w tym roku 75 lat.Amnestią objęto także osoby, wobec których postępowanie trwa już co najmniej8 lat, a którym grozi do 10 lat pozbawienia wolności.",,
Czy Warszawski ratusz rozliczył umowę prywatyzacyjną SPEC-u?,"Stołeczna sieć ciepłownicza jest w rękach firmy Veolia. Jak informuje radny PiS Dariusz Lasocki w 2017 roku ratusz sporządził raport rozliczający Veolia ze zobowiązań umowy prywatyzacyjnej. Czy raport został ujrzał światło dzienne? W 2011 roku warszawiacy domagali się referendum w sprawie prywatyzacji SPEC, ale stołeczne władze go nie przeprowadziły.","W rozmowie z portalem wPolityce.pl Dariusz Lasocki potwierdza, że taki raport powstał. Radny zamierza złożyć do władz Warszawy interpelację i domagać się ujawnienia zawartych w nim informacji. – Zgodnie z umową prywatyzacyjną miał powstać raport. Raport, który oceniałby, jak rozumiem, działalność nowego właściciela po kilku latach zarządzania byłym SPEC-em – mówi Lasocki.",,
Pompeo: Sankcje obejmą ośmiu przedstawicieli reżimu,"– Celem naszej kampanii jest odebranie wszelkich zasobów reżimowi, aby nie mógł kontynuować swojej terrorystycznej działalności. A reżim ten wykorzystywał miliardy dolarów, aby napędzać działalność terrorystyczną – tak amerykański sekretarz stanu Mike Pompeo uzasadniał celowość nowych sankcji nałożonych przez USA na Iran. – Sankcje obejmą ośmiu przedstawicieli reżimu odpowiedzialnych za przemoc w Iranie i poza granicami tego kraju. To przedstawiciele Narodowej Rady Iranu i siły wojskowe oraz poszczególne jednostki, które zamordowały 15 tys. Irańczyków chcących po prostu wolności – dodał Pompeo.","Stany Zjednoczone, zgodnie z zapowiedzią prezydenta Donalda Trumpa, nałożyły w piątek kolejne sankcje na Iran. To skutek środowego irańskiego ataku rakietowego na dwie amerykańskie bazy w tym kraju. Poinformowali o tym na specjalnej konferencji sekretarz stanu Mike Pompeo oraz minister skarbu Steven Mnuchin. Restrykcjami objęte zostały m.in. irańska produkcja odzieżowa, górnictwo i kilka innych branż gospodarczych.",,
Rosja boleśnie odczuwa skutki sankcji. „Tracimy ok. 40 mld dolarów”,"– Około 40 mld dolarów rocznie tracimy z powodu sankcji geopolitycznych, a
około 90-100 miliardów rocznie ubywa nam ze względu na spadek cen ropy o 30
procent –  powiedział w poniedziałek minister finansów
Federacji Rosyjskiej Anton Siłuanow występując na międzynarodowym forum
ekonomicznym.","Również na 30 procent Siłuanow ocenił osłabienie się rubla od początku roku – podało radio Echo Moskwy. Minister przypomniał także, że odpływ kapitału w tym roku oceniany jest na 130 mld dolarów.  Sankcje działają   W związku z zaangażowaniem Rosji w konflikt na wschodzie Ukrainy Unia Europejska i USA nałożyły na Rosję sankcje, w tym gospodarcze, m.in. w formie ograniczenia dostępu do rynków kapitałowych rosyjskim bankom i firmom państwowym z sektora naftowego i zbrojeniowego.  Gospodarkę Rosji osłabił również spadek cen ropy; wpływy z eksportu ropy i gazu stanowią ponad połowę przychodów budżetu tego kraju.  Zagraniczny kapitał odchodzi, recesja stuka do drzwi    Bank centralny Rosji prognozuje, że odpływ kapitału z Rosji wyniesie w tym roku 128 mld dolarów. Bank prognozuje również wzrost gospodarczy na poziomie 0,3 proc. w tym roku oraz zerowy wzrost w 2015 roku.  Natomiast z prognozy makroekonomicznej jednego z rosyjskich banków państwowych, do której dotarła „Niezawisimaja Gazieta”, wynika, że Rosja wchodzi w recesję mogącą potrwać co najmniej trzy lata. Według bankierów w 2015 roku PKB Rosji spadnie o 1,3 proc, w 2016 – o 1,0 proc., a w 2017 – o 0,5 proc. Dopiero w 2018 roku nastąpi niewielkie ożywienie gospodarki – wzrośnie ona o 0,3 proc.  Prognoza banku oparta jest na przewidywaniach, że średnia cena ropy Urals w latach 2015-17 nie spadnie poniżej 90 dolarów za baryłkę. Obecnie cena ta wynosi poniżej 80 USD za baryłkę.",,
Silny wstrząs w kopalni Bielszowice. Pod ziemią byli ludzie,"Nie żyje górnik, poszkodowany w wyniku silnego wstrząsu, do którego doszło w czwartek po południu w kopalni Bielszowice – części kopalni Ruda w Rudzie Śląskiej. Prowadzona pod ziemią reanimacja poszkodowanego nie przyniosła rezultatu – wynika z informacji Polskiej Grupy Górniczej.","Zmarły pracownik miał 39 lat, pracował jako górniczy elektryk. To 22. śmiertelna ofiara wypadków w polskim górnictwie w tym roku. Podczas czwartkowego wstrząsu dziewięciu innych górników odniosło obrażenia w postaci m.in. złamań i stłuczeń oraz uszkodzeń kręgosłupa. Siedmiu kolejnych pracowników uległo lekkim wypadkom. Jak poinformował rzecznik PGG Tomasz Głogowski, wszyscy poszkodowani są już na powierzchni – najciężej ranni zostali przetransportowani do szpitali śmigłowcami Lotniczego Pogotowia Ratunkowego, pozostali karetkami pogotowia – trafili do kilku szpitali w regionie. Do tąpnięcia doszło w czwartek około godziny 15 tysiąc metrów pod ziemią. Energię wstrząsu – jak wynika z danych Wyższego Urzędu Górniczego – wstępnie oszacowano na ponad 3 stopnie w popularnej skali Richtera. Oznacza to, że wstrząs miał charakter wysokoenergetyczny.",,
Ziobro w Senacie: Główną przyczyną problemów sądownictwa jest rozbuchana korporacja,"Warto zastanowić się nad tym, że główna przyczyna problemu polskiego sądownictwa nie leży w procedurach, a w rozrośniętej, rozbuchanej korporacji, która działa niczym państwo w państwie – podkreślił w czasie debaty w Senacie minister sprawiedliwości Zbigniew Ziobro. Jak zaznaczył, ta „korporacja” działa niczym państwo w państwie i znalazła się poza jakimkolwiek mechanizmem kontroli demokratycznej.","Senat rozpatruje nowelizację ustaw sądowych, która rozszerza odpowiedzialność dyscyplinarną sędziów i wprowadza zmiany w procedurze wyboru I prezesa SN. Senackie komisje opowiedziały się za odrzuceniem noweli w całości. Przed przerwą zadawano pytania dotyczące nowelizacji ustaw sądowych senatorom sprawozdawcom komisji ustawodawczej oraz praw człowieka, praworządności i petycji – reprezentującej większość wicemarszałek Gabrieli Morawskiej-Staneckiej z Lewicy i senatorowi z mniejszości Markowi Pękowi z Prawa i Sprawiedliwości.Minister o oczekiwaniach PolakówNowela ustaw sądowych jest wyrazem obrony demokratycznego państwa prawa, sprzeciwem wobec „sądokracji”, anarchii, chaosu i bezprawia, które jest związane z upolitycznieniem części środowiska sędziowskiego – mówił w Senacie minister sprawiedliwości.– Rozmawiamy dziś o problemie, który – można powiedzieć – narasta w świadomości Polaków przez ostatnie 30 lat i żaden rząd rozwiązać go nie mógł i nie potrafił. Problemie niesprawnego, uwikłanego polskiego sądownictwa – powiedział szef Solidarnej Polski. Jak podkreślił, wielu Polaków chciałoby, by sądownictwo było „sprawne, profesjonalne, by na czas rozwiązywało konflikty prawne, z którymi obywatele trafiają do sądu”. – Ja mam dzisiaj pytanie: skąd ta bezradność, skąd ta niemoc wszystkich rządów po kolei, jeśli patrzymy na przekrój wszystkich lat od 1989 r., które nie mogły sobie poradzić z tym narastającym problemem? – pytał. Ziobro wskazał, że szukając odpowiedzi na to pytanie, wielu ekspertów wiązało nadzieje ze zmianami procedur prawnych i przyśpieszeniem postępowań. – I tutaj możemy patrzeć na dorobek poszczególnych rządów (...) I co? I nic – mówił szef MS. Dodał, że Polska należy do czołówki państw UE pod względem wielkości środków finansowych angażowanych z budżetu państwa na sądownictwo. – I dalej nic, dalej rezultaty mierne – mówił. „Korporacja niczym państwo w państwie”– Dlatego warto zastanowić się nad taką oto refleksją, która gdzie indziej upatruje głównej przyczyny problemu polskiego sądownictwa - nie w procedurach, nie w pieniądzach, ale w rozrośniętej, rozbuchanej korporacji, która stała się korporacją działającą niczym państwo w państwie, która znalazła się poza jakimkolwiek mechanizmem kontroli demokratycznej, która (...) wyżej przedkładała interesy egoistyczne i korporacyjne nad interesy całego społeczeństwa, któremu sprawne sądownictwo miało służyć – powiedział Ziobro.  Wskazał również, że pogląd krytykujący korporacjonizm Krajowej Rady Sądownictwa można znaleźć w propozycjach programowych Platformy Obywatelskiej z 2007 r. Lider Solidarnej Polski stwierdził, że Rzepliński mówił też, że „sądy i sędziowie zbierają wówczas coraz więcej negatywnych ocen, więcej negatywnych niż pozytywnych, media – wskazywał – informują o wcale licznych, jak na profesję o nieskazitelnych charakterach aferach korupcyjnych, pijanych sędziach”.   – Co do części tych afer – dodawał – dotychczasowe mechanizmy ustawowe, korekcyjne są bezradne wobec siły układu, wobec przejawów demonstrowanej publicznie mentalności oblężonej twierdzy – przywoływał słowa Rzeplińskiego Ziobro.  Szef MS pytał, co się zmieniło w aktualności tej oceny. – Zmieniło się to, że rząd Zjednoczonej Prawicy, rząd PiS, Solidarnej Polski, Porozumienia zdecydował się serio potraktować tę diagnozę podzielając ją w pełni i zdecydował się z niej wyciągnąć wnioski – stwierdził.  – To prof. Rzepliński zdiagnozował potrzebę zmiany tego systemu, wprowadzenia balansu władz, nie upatrywał w tym wcale zamachu na niezawisłość i niezależność sądownictwa. To właśnie on sformułował wówczas postulat, aby przedstawiciele KRS-u byli wybierani z udziałem władzy ustawodawczej i wykonawczej upatrując w tym - cytuję - antidotum na niebezpieczne zjawisko korporacjonizmu dotykające środowisko sędziowskie – mówił szef MS. – I żądanie zmiany sposobu doboru jego składu, który sprowadzał się do postulatu, aby 22 członków – bo taka była wizja rady – wybierał Sejm – dodał minister. Przytoczył słowa prezesa Trybunału Konstytucyjnego w latach 2006-08 Jerzego Stępnia, który miał powiedzieć, że „KRS dba o interesy korporacji sędziowskiej, natomiast nie jest organem, który dba o prawdziwą niezawisłość”. – Pełna zgoda, dokładnie to samo twierdzimy, dlatego przedkładamy nasze rozwiązania – podkreślił minister.„To prof. Rzepliński zdiagnozował potrzebę zmiany systemu”Jak stwierdził Ziobro, rząd Zjednoczonej Prawicy zdecydował się serio potraktować diagnozę prof. Andrzeja Rzeplińskiego dotyczącą sądownictwa. Minister wskazał przy tym na wywiad, którego Rzepliński udzielił „Gazecie Wyborczej” w 2004 r. Miał w nim stwierdzić, że „ówczesna Krajowa Rada Sądownicza jest państwowym związkiem zawodowym, konserwującym interesy źle służące polskiemu sądownictwu” – przytaczał minister.",,
Szefernaker: 8 mld zł rocznie traciliśmy na lewym obrocie paliwa,"8 mld zł rocznie traciliśmy na lewym obrocie paliwa, a przez osiem lat rządów PO–PSL to jest ok. 64 mld zł – mówił w piątek w Manowie (woj. zachodniopomorskie) wiceminister w MSWiA Paweł Szefernaker,”dwójka” PiS na liście do Sejmu w okręgu nr 40.","W Manowie, przy drodze krajowej nr 11, stanęła w piątek jedna z czterech cystern, które w ramach ogólnopolskiej akcji PiS „Cysterny wstydu PO–PSL” od środy objeżdżają kraj. Celem tej akcji, jak poinformował podczas konferencji prasowej wiceszef MSWiA Paweł Szefernaker jest pokazanie, ile środków za rządów PO i PSL Polacy tracili ze względu na brak pakietu paliwowego.– Dziennie za rządów PO–PSL do Polski wjeżdżało 750 cystern z paliwem. Po uszczelnieniu systemu do Polski wjeżdża ich 150 cystern. 600 cystern to była ta szara strefa. (...) Na każdej cysternie Skarb Państwa tracił ok. 40 tys. zł. Codziennie 24 mln zł (...). Przez rok to jest ok. 8 mld, a przez osiem lat rządów PO–PSL to jest ok. 64 mld zł – mówił Szefernaker.Dodał, że gdy rządziła koalicja PO–PSL przeprowadzano 20 kontroli dziennie. – Po wprowadzeniu pakietu paliwowego, wszystkie samochody ciężarowe, nie tylko cysterny, są monitorowane. To jest ok. 1000 kontroli dziennie. Dzięki temu uszczelniliśmy system podatkowy, system VAT–owski i m.in. dzięki temu dziś w budżecie państwa na 2019 r. jest 100 mld zł więcej niż w budżecie 2015 r. – zaznaczył Szefernaker.Poinformował o danych Komisji Europejskiej dotyczących uszczelnienia podatków. Jak podał wynika z nich, że „w 2013 r. system był tak nieszczelny, iż 27 proc. VAT to była szara strefa”. – W 2018 r. komisja szacuje, że jest to już tylko 8 proc. – mówił wiceminister. W przyszłym roku „będą kolejne sukcesy”Zdaniem Szefernakera te dane pokazują skalę uszczelnienia szarej strefy, ale także pokazują, że „są jeszcze możliwości dalszego uszczelniania systemu podatkowego”. Zapowiedział, że w przyszłym roku „będą kolejne sukcesy” z tym związane.Szefernaker podał przykłady inwestycji w regionie, które można było zrealizować wcześniej, gdyby nie finansowe straty w budżecie państwa, spowodowane nielegalnym obrotem paliwem. – 8 mld zł rocznie traciliśmy na lewym obrocie paliwem, tymczasem 1,5 mld zł to koszt budowy drogi ekspresowej S11 od Koszalina do Bobolic, na którą poprzednie rządy nie znalazły środków – mówił ubiegający się ponownie o mandat posła Szefernaker.Powiedział też o najnowocześniejszej strzelnicy w Polsce, która za rządów PiS powstaje w Centralnym Ośrodku Szkolenia Straży Granicznej. – Jej koszt to ok. 18 mln zł, a 24 mln dziennie traciliśmy na obrocie paliwem. 18 godzin jazdy po Polsce cystern to jest możliwość sfinansowania takiej najnowocześniejszej w Polsce strzelnicy – podkreślił i jako kolejny przykład podał Jednostkę Ratowniczo-Gaśniczą w Koszalinie. – Jest budowa za ok. 20 mln zł, to 20 godzin jazdy cystern po Polsce – powiedział.Lider listy PiS do Sejmu z okręgu nr 40, europoseł minionej kadencji Czesław Hoc dodał, że tylko jeden dzień nie jeżdżenia cysterny z nielegalnym paliwem wystarczy do rocznego sfinansowania programu 500 plus dla 4000 dzieci i 60 karetek ratownictwa medycznego. Z kolei kandydat PiS na senatora z okręgu nr 100 Krzysztof Nieckarz, informując o tym, że rząd na łagodzenie skutków suszy w 2018 r. przeznaczył dla rolników kwotę 2 mld 200 mln zł, zaznaczył, iż „wystarczyło 100 dni, by cysterny nie wjeżdżały do Polski, by sfinansować pomoc dla rolników”.",,
Rafalska: Dzięki rodzinom zastępczym dzieci zyskują bezpieczną przystań,"– Wyzwanie, które podejmujecie, świadczy o gotowości do poświęceń oraz otwartości na potrzeby dzieci, które dzięki Waszej trosce zyskują bezpieczną przystań – napisała w liście do rodzin zastępczych szefowa MRPiPS Elżbieta Rafalska.","W środę – 30 maja – obchodzony jest Dzień Rodzicielstwa Zastępczego. Z tej okazji wicepremier, szefowa Komitetu Społecznego Beata Szydło złożyła życzenia „wszystkim rodzinom zastępczym i osobom prowadzącym rodzinne domy dziecka”. – Składam najserdeczniejsze podziękowania za trud wychowania swoich podopiecznych. Wasza miłość i opieka to najpiękniejszy dar, jaki jeden człowiek może ofiarować drugiemu  napisała na Twitterze.  Gotowi do poświęceń  Z kolei szefowa MRPiPS podziękowała w liście rodzinom zastępczym „za trud i zaangażowanie w niesieniu pomocy dzieciom, które czasowo straciły możliwość wychowania się we własnych domach”. – Jako rodzice zastępczy z wielką odpowiedzialnością budujecie zastępczy dom dla każdego potrzebującego pomocy dziecka, które trafia pod Waszą opiekę. Wyzwanie, które podejmujecie każdego dnia, świadczy o gotowości do poświęceń oraz otwartości na potrzeby dzieci, które dzięki Waszej trosce zyskują bezpieczną przystań i domową atmosferę – napisała.  Dzięki wsparciu pokonują trudności  Zwróciła uwagę, że to właśnie rodzice zastępczy przygotowują dzieci do pokonywania trudności życiowych. – Jednocześnie szanując ich prawo do nawiązywania i podtrzymywania kontaktu z bliskimi. Dzieci te zazwyczaj doświadczyły trudnych przeżyć, a zatem wymagają szczególnej troski i traktowania. Wielu z wychowanków potrzebuje specjalistycznego wsparcia i pomocy w wyrównywaniu kompetencji społecznych i edukacyjnych – podkreśliła Rafalska. Nowelizacja ustawy  Przypomniała, że ministerstwo zaproponowało nowelizację ustawy o wspieraniu rodziny i systemie pieczy zastępczej. – Nowe rozwiązania prawne są obecnie szeroko konsultowane ze środowiskiem zrzeszającym między innymi osoby sprawujące rodzinną pieczę zastępczą. Mam nadzieję, że ich wynikiem będą rozwiązania, które pomogą Państwu w codziennym wypełnianiu obowiązków i jednocześnie będą właściwie zabezpieczać prawa dziecka – zwróciła uwagę Rafalska. Według informacji resortu rodziny i pracy, na koniec I połowy 2017 r. 74 840 dzieci wychowywało się w pieczy zastępczej, z tego 78 proc. w pieczy rodzinnej (w tym w placówkach opiekuńczo-wychowawczych typu rodzinnego), a 22 proc. w instytucjonalnej. Do pieczy zastępczej trafiają dzieci, których rodzice nie są w stanie należycie wypełniać swoich obowiązków. Celem pieczy zastępczej jest zapewnienie dziecku czasowej opieki i wychowania; powinno tam przebywać, dopóki nie będzie możliwości jego powrotu do rodziny albo umieszczenia go w rodzinie adopcyjnej. Formami rodzinnej pieczy zastępczej są: rodzina zastępcza: spokrewniona, niezawodowa lub zawodowa; rodzinny dom dziecka. Rodzina zastępcza spokrewniona to taka, która jest tworzona przez rodzeństwo dziecka lub wstępnych dziecka (dziadków, pradziadków).  Wynagrodzenie dla rodzin zastępczych  Zawodowe rodziny zastępcze to rodziny, które z tytułu wykonywanej pracy otrzymują wynagrodzenie. W przypadku rodziny zastępczej niezawodowej, co najmniej jedna osoba tworząca tę rodzinę musi posiadać stałe źródło dochodów, np. wynagrodzenie za pracę, emeryturę. W rodzinach zawodowych i niezawodowych może przebywać nie więcej niż troje dzieci, wyjątek stanowi konieczność umieszczenia w rodzinie rodzeństwa. Więcej dzieci może przebywać w rodzinnych domach dziecka – nie więcej niż ośmioro dzieci (chyba że istnieje konieczność umieszczenia rodzeństwa). Rodziny zawodowe mogą m.in. pełnić funkcję pogotowia rodzinnego lub być rodziną specjalistyczną dla dziecka o szczególnych potrzebach. Instytucjonalne formy opieki zastępczej to placówki takie jak domy dziecka, placówki typu socjalizacyjnego, interwencyjnego, specjalistyczno-terapeutycznego.",,
"Premier: Nawet sto głosów może zadecydować, czy będziemy mogli reformować Polskę","Wierzę w to, że bardzo wiele osób pójdzie do wyborów, które są najbardziej zasadnicze w ciągu ostatnich 30 lat – powiedział premier.  Mateusz Morawiecki w programie „Gość Wiadomości” przyznał, że podziela pogląd prezydenta Andrzeja Dudy, że „wybory są świętem demokracji”. Podobnie jak głowa państwa zaapelował tym samym o jak największą frekwencję w niedzielnym głosowaniu. Przedstawił również główne osiągnięcia i pomysły rządu PiS na najbliższą kadencję.","– Dziś wierzę w to, że bardzo wiele osób pójdzie do wyborów, mając także na uwadze to, że są to wybory najbardziej zasadnicze w ciągu ostatnich 30 lat. Wybieramy między dwoma innymi modelami rozwoju polityki społecznej czy polityki międzynarodowej – ocenił szef polskiego rządu.Przyznał jednak, że to niepokojące, że elektorat Prawa i Sprawiedliwości jest mniej zmobilizowany niż wyborcy największego ugrupowania opozycyjnego – na co zwrócił uwagę prowadzący rozmowę dziennikarz.Premier podkreślił, że programy społeczne jego rządu są bardzo szerokie i dotyczą każdego człowieka. Często jednak – w opinii premiera  – są uważane za coś, co zostało już przeprowadzone przez PiS i „niektórzy mogą myśleć, że to będzie kontynuowane”, gdyby opozycja przejęła władzę.– My jesteśmy jedyną gwarancją. Pokazujemy, że polityka opiera się na wiarygodności i dajemy gwarancję kontynuacji i rozwoju tych programów – przekonywał Mateusz Morawiecki.Szef rządu podkreślił, że w niedzielnych wyborach każdy głos jest ważny. – Każde sto głosów jest ważne i może zadecydować, czy będziemy mogli reformować Polskę w duchu solidarności.„Koalicja chaosu”Działania opozycji Mateusz Morawiecki ocenił jako „kompletny chaos”. – Mamy do czynienia z bardzo dużym zamieszaniem i pomieszaniem programów; brakiem konsekwencji – stwierdził. Pytany o deklarację Sławomira Neumann (PO-KO) dotyczącą ewentualnej powyborczej koalicji PO z Konfederacją Wolność i Niepodległość, z której w czwartek Neumann się wycofał, premier ocenił, że „to jest chaos; koalicja chaosu”. Jak dodał, „jedni z drugimi mówią, że raz będą zawiązywali koalicję w przypadku zwycięstwa, potem się odżegnują od tego”. Morawiecki stwierdził, że jest to „kakofonia” i „dysharmonia różnych głosów”.– My jesteśmy obozem politycznym, który jednoznacznie pokazuje to, co chce zrobić. Idzie za nami wiarygodność, potwierdzenie tego, konsekwencja w realizacji naszych programów i skuteczność – powiedział o PiS premier. Wskazał tu starania rządu dotyczące objęcia przez Janusza Wojciechowskiego teki unijnego komisarza ds. rolnictwa. – Pokazaliśmy, czym jest skuteczność w praktyce – podkreślił Morawiecki.Premier ocenił, że Koalicja Obywatelska jest ugrupowaniem, które charakteryzuje się daleko posuniętą skrajnością poglądów w wielu sprawach. – Mamy taki głos, że KO chce iść razem z Konfederacją, dziś się od tego odżegnują, jeden z byłych prezydentów najpierw popiera jedną partię, później przeskakuje na drugą (...), to jest kompletny chaos, mamy tu do czynienia z bardzo dużym zamieszaniem i pomieszaniem programów, a więc brakiem konsekwencji – ocenił szef rządu. Dopytywany, kiedy Polacy będą zarabiać jak w krajach zachodnich, odpowiedział, że ma nadzieję, że w ciągu najbliższych 5-10 lat pokażemy, że cały czas dążymy do zarobków zachodnich, „tak, jak się to stało teraz”.  – Nie wiem, czy pan wie, że ta czterolatka, te cztery lata to był okres najszybszego wzrostu wynagrodzeń w historii ostatnich 30 lat. Nawet, kiedy w połowie lat 90. wzrost gospodarczy sięgał 6,5-7 proc., wzrost realnych płac nie był tak szybki, jak w czasie rządów Prawa i Sprawiedliwości – mówił premier.Na uwagę, że główny ekonomista PO Andrzej Rzońca mówi, że płaca minimalna rośnie w Polsce za szybko, Morawiecki odpowiedział, że „Rzońca dwa lata temu mówił, że deficyt budżetowy w roku 2018 będzie 100 mld zł, a deficyt budżetowy był 10 mld zł – najniższy w historii ostatnich 30 lat”. Dodał, że Rzońca mógłby skomentować swoją „dramatyczną pomyłkę”. – W jego ustach tego typu prognozy brzmią bardzo niewiarygodnie – dodał szef rządu. „W kolejnych latach coraz mniej energii z węgla” Musimy w odpowiedni sposób planować miks energetyczny, czyli, z których nośników pochodzi ile energii w naszym systemie energetycznym –  ocenił Mateusz Morawiecki. Pytany o polską politykę energetyczną i sprowadzanie węgla z Rosji odpowiedział, że jest to efekt braku inwestycji w czasie rządów Platformy Obywatelskiej. Zaznaczył także, że Unia Europejska wywiera presję na zmiany polityki klimatycznej. Stwierdził, że w kolejnych latach, 2030, 2040 i 2050, z węgla będzie pochodziło coraz mniej energii.Podkreślił, że praca górników jest coraz bardziej niebezpieczna i górnicy o tym wiedzą. Woleliby, żeby ich dzieci „pracowały w nowoczesnym przemyśle, żeby zarabiały jak najwięcej”.– Dbamy o górników, ale pokazujemy, że transformacja systemu energetycznego musi zachodzić w zgodzie z tym, na co się rząd polski zgodził w 2014 r. w kontekście negocjacji unijnych – powiedział premier i dodał, że „musi to odpowiadać polskim interesom”.Szef rządu  wspomniał o planach utworzenia Funduszu Sprawiedliwej Transformacji Energetycznej, który ma być „korzystny dla Śląska i dla całej Polski”. Jego celem ma być wsparcie działań na rzecz ograniczenia negatywnych skutków społecznych, społeczno-gospodarczych i środowiskowych, związanych z odejściem od węgla. Niższe podatki, wsparcie dla młodych Premier podkreślił, że z jego rozmów z przedsiębiorcami wnika, że są oni zadowoleni z „małego ZUS-u”. – Korzystają z tego, powiedzieli mi, że ten ryczałt, który wdrożyliśmy. Zwiększenie możliwości rozliczeń ryczałtowych, jest de facto zmniejszeniem podatków i zmniejszeniem obciążeń biurokratycznych. (...) Przypomnę też, że obniżka CIT z 19 na 9 proc. jest jednym z najniższych podatków w UE – mówił Morawiecki. Podkreślił, że rząd dla przedsiębiorców zrobił: „konstytucję dla biznesu”, „sto zmian dla firm”, zmniejszenie biurokracji i zmniejszył podatki. Na uwagę prowadzącego, że przedsiębiorcy CIT-u najczęściej nie płacą, podkreślił, że z tego właśnie powodu wspomniał o ZUS-ie. – Dla tych, którzy mają dochody poniżej 6 tys. zł, a przychody do 10 tys. zł, a wiec do 120 tys. zł rocznie, (dla nich – red.) jest niższy ZUS. A dla tych, którzy przekraczają te przychody mamy ryczałt. Ryczałt jest bardzo korzystną formą opodatkowania. A więc (jest to – red.) zmniejszenie podatków ZUS dla przedsiębiorców.Spytany o podatek PIT premier ocenił, że „świetnie działa i strasznie go cieszy wprowadzona już obniżka podatku PIT do zera dla osób do 26. roku życia”. – Nie ma spotkania, żebym nie słyszał od rodzin: wróciliśmy z Irlandii, wróciliśmy z Wielkiej Brytanii, bo teraz można dużo lepiej żyć (w Polsce – red.), jest mniej stresu. A jednocześnie dla osób, które prowadzą działalność gospodarczą ZUS jest rzeczywiście niższy, a dla tych osób, które są do 26. roku życia, jest bez podatku PIT. To jest opowieść życia: 500 Plus – kiedy rodzi się dziecko, potem do 26. roku życia bez podatku, potem obniżony podatek dla 25 mln Polaków, później te programy dla przedsiębiorców, wreszcie dla emerytów 13. i 14. emerytura. To jest spójny program – ocenił Morawiecki.Mówiąc o „koalicji chaosu” stwierdził, że „mamy ryzyko powrotu do tego – jak mówią celebryci wspierający drugą stronę – żeby było tak jak było”. – Było wysokie bezrobocie, był dziurawy system podatkowy, żeby mafie VAT-owskie hulały jak wiatr po dzikich polach, nie było pieniędzy na 500 plus, nie było nawet pieniędzy na trzynastą emeryturę – wymieniał.– My (PiS – red.) pokazliśmy co można zrobić w te 3,5–4 lata i chcemy zrobić dla Polski więcej. Proszę wszystkich Polaków o głos. Proszę wszystkich Polaków o głosowanie za Polską, w szczególności na PiS, bo za nami stoi wiarygodność, konsekwencja, spokój i normalność. Działanie dla polskich rodzin to jest najlepsza definicja normalności – dodał premier.",,
"Rosyjski sztab generalny: Rosja weźmie na cel kraje, które rozmieszczą u siebie rakiety USA","W razie wycofania się USA z układu rozbrojeniowego INF te kraje, które rozmieszczą na swoim terytorium amerykańskie systemy rakietowe, staną się dla Rosji obiektami do rażenia – oświadczył w środę szef rosyjskiego Sztabu Generalnego generał Walerij Gierasimow.","Na briefingu dla attaché wojskowych obcych państw Gierasimow oznajmił, iż chce przekazać za ich pośrednictwem ich zwierzchnikom, „że jeśli traktat INF zostanie zniszczony, to nie pozostanie to bez odpowiedzi” Rosji.– Jako zawodowi wojskowi powinniście zdawać sobie sprawę, że to nie terytorium USA, a kraje, które rozmieszczą u siebie amerykańskie zestawy z rakietami średniego i pośredniego zasięgu, staną się obiektami do rażenia w ramach działań odwetowych Rosji – oznajmił Gierasimow.Zapowiedź prezydenta USA Donalda Trumpa o wycofaniu się Stanów Zjednoczonych z układu INF Rosja ocenia jako „nadzwyczaj niebezpieczny krok”, który może negatywnie wpłynąć na bezpieczeństwo w Europie i stabilność strategiczną – oświadczył szef Sztabu Generalnego.Odpierał zarzuty wobec Moskwy o naruszanie INF i oznajmił, że są one „próbą zakamuflowania prawdziwego stanu rzeczy”. Ocenił, że układ INF naruszają amerykańskie wyrzutnie MK-41 rozmieszczane jako elementy systemu obrony przeciwrakietowej w Rumunii i Polsce. Wyrzutnie te mogą być – zdaniem rosyjskich wojskowych – użyte do odpalania pocisków średniego zasięgu. – W sposób bezpośredni narusza to zobowiązania w ramach układu INF – oznajmił Gierasimow. Szef rosyjskiego Sztabu Generalnego powiedział, że „jednym z głównych destrukcyjnych czynników komplikujących sytuację międzynarodową” są działania Waszyngtonu, których celem jest – jak ocenił – „utrzymanie dominującej roli” USA na świecie. Gierasimow oświadczył, że to właśnie z tego powodu Stany Zjednoczone i ich sojusznicy „podejmują kompleksowe uzgodnione działania, których celem jest powstrzymywanie Rosji i dyskredytacja jej roli w sprawach międzynarodowych”.Zapewnił, że Moskwa podejmuje „wszelkie niezbędne kroki w odpowiedzi, w celu zapewnienia bezpieczeństwa wojskowego państwa”. Gierasimow podkreślił, że Rosja podnosi potencjał swoich sił jądrowych. Wymienił w szczególności przezbrojenie armii na systemy rakietowe Jars oraz seryjną produkcję systemu Awangard. Jest to zapowiedziany przez Rosję w marcu pocisk o prędkości hiperdźwiękowej. Szef Sztabu Generalnego poinformował także o zakończeniu „tworzenia jednolitego pola radarowego” wzdłuż granicy Rosji, co gwarantuje – jak podkreślił – wykrycie pocisków balistycznych „ze wszystkich zagrażających kierunków i wszelkiego typu torów lotu”.Gierasimow jednocześnie oświadczył, że Rosja liczy na wznowienie z USA dialogu w sprawie przedłużenia innego dwustronnego traktatu rozbrojeniowego, tzw. nowego START-u, który wygasa w 2021 roku.  Układ INF – o całkowitej likwidacji pocisków rakietowych pośredniego i średniego zasięgu – podpisali przywódcy USA i ówczesnego ZSRR, Ronald Reagan i Michaił Gorbaczow w 1987 roku w Waszyngtonie. Przewiduje on likwidację arsenałów tej broni, a także zabrania jej produkowania, przechowywania i stosowania. Stany Zjednoczone niedawno zapowiedziały wycofanie się z tej umowy ze względu na nieprzestrzeganie jej przez Rosję. Moskwa zaprzecza zarzutom. We wtorek sekretarz stanu USA Mike Pompeo oznajmił, że jego kraj daje Rosji 60 dni na powrót do przestrzegania układu INF.",,
„Sama może być tym zaskoczona”. Tokarczuk prezes PiS czytał już kilka lat temu,"Książki Olgi Tokarczuk uznanie zdobyły jeszcze przed ubiegłoroczną międzynarodową Nagrodą Bookera i przyznanym polskiej autorce w czwartek literackim Noblem. Także prezes PiS Jarosław Kaczyński – już w 2016 roku – przyznał w rozmowie z internautami, że czyta „Księgi Jakubowe” pisarki.","– W tej chwili to państwa zaskoczę, bo czytam „Księgi Jakubowe” pani Tokarczuk, która pewnie sama jest zaskoczona tym, że czytam jej książkę – powiedział kilka lat temu podczas internetowego czatu Kaczyński. Internauci pytali m.in. o ulubione książki i o to, co aktualnie czyta prezes PiS. Polityk stwierdził, że lubi czytać, chociaż przyznał, że czyta mniej niż by chciał. – A patrząc na całe moje życie, to największe wrażenie wywarła na mnie chyba „Czarodziejska góra” – dodał. Wśród najwyżej cenionych pisarzy polityk wymienił  Konwickiego, Sienkiewicza i Prusa – konkretnie „Lalkę”.",,
Patryk Jaki: Nigdy nie podpiszę samorządowej karty LGBT,"Nigdy nie podpiszę samorządowej karty LGBT, ale to nie ma znaczenia z samorządowego punktu widzenia, bo chcę prezydentury pragmatycznej, a nie ideologicznej – powiedział w środę kandydat Zjednoczonej Prawicy na prezydenta Warszawy Patryk Jaki.","Patryk Jaki był pytany w Polsat News, czy myśli, żeby podpisać samorządową kartę LGBT. „Nie myślę i nigdy nie podpiszę” – odpowiedział Jaki.  „To jest tak, że po pierwsze, mam w tej sprawie silne przekonania, jestem osobą o poglądach liberalno-konserwatywnych. To są moje silne poglądy. Jeżeli chodzi o gospodarkę - liberalne, jeżeli chodzi o obyczajowe (sprawy) - konserwatywne” – mówił Jaki.  Jak zaznaczył, po drugie, to jednak „nie ma znaczenia z samorządowego punktu widzenia”. „Ja chcę prezydentury pragmatycznej, która skupi się na komunikacji i innych problemach, a nie ideologicznej” – zadeklarował.  Jaki wskazał, że obecnie odpowiada „za jedną z największych działek w polskim państwie”. „Jestem zastępcą ministra sprawiedliwości-prokuratora generalnego, odpowiadam m.in. za budżet, jeden z największych działowo, jedenastomiliardowy” – zaznaczył.  „Jedyna służba, w której nie zmieniło się kierownictwo po poprzednich władzach, to Służba Więzienna, którą ja nadzoruję. Ja tylko przyszedłem i pokazałem nowe impulsy, nowy kierunek. Dałem szansę różnym ludziom, którzy dzięki koteriom nie mogli awansować. Dokładnie to samo zrobiłem w MS (...) i tak samo może być w warszawskim ratuszu”– powiedział Jaki.  We wtorek kandydat Koalicji Obywatelskiej Rafał Trzaskowski zadeklarował, że podpisze kartę LGBT+, która zakłada m.in. wsparcie dla osób mniejszości seksualnych i Parady Równości. „Zawsze deklarowałem i podtrzymuję moje zobowiązanie, że podpiszę samorządową kartę LGBT. Część jej postulatów ogłaszałem już wcześniej w moim programie (edukacja, bezpieczeństwo, wsparcie Parady Równości, podpisanie Karty Różnorodności)” – napisał kandydat Koalicji Obywatelskiej na Twitterze.",,
Niemieccy politycy: trzeba przekazać Ukrainie broń,"Część niemieckich polityków domaga się przekazania ukraińskim żołnierzom broni defensywnej,  by ci mogli odpierać ataki prorosyjskich separatystów w Donbasie. Dziennik „Frankfurter Allgemeine Zeitung” wskazuje, że za zaostrzenie konfliktu na wschodzie Ukrainy odpowiadają przede wszystkim wspierani przez Kreml rebelianci.","Gazeta przeanalizowała dokumenty sporządzone przez obserwatorów Organizacji Bezpieczeństwa i Współpracy w Europie (OBWE) w dniach od 16 kwietnia do 31 lipca. Wynika, że separatyści naruszali w tym czasie rozejm „znacznie częściej” niż żołnierze armii ukraińskiej.Jeżeli chodzi o ciężki sprzęt wojskowy – wozy bojowe, broń przeciwlotniczą i artylerię – obserwatorzy OBWE stwierdzili 1100 naruszeń rozejmu po stronie separatystów i 340 po stronie wojsk rządowych. Rebelianci ostrzelali pozycje ukraińskie 850 razy, zaś Ukraińcy otworzyli ogień 520 razy. Dziennik podkreślił również, że separatyści znacznie częściej niż wojska rządowe zakłócali bądź wręcz uniemożliwiali kontrole ze strony OBWE.Obowiązek BerlinaEuroposeł niemieckiej CDU Michael Gahler podkreślił, że w obecnej sytuacji obowiązkiem Berlina jest przekazanie stronie ukraińskiej sprzętu wywiadowczego oraz broni defensywnej. Podobnego zdania jest szef komisji spraw zagranicznych w Parlamencie Europejskim Elmar Brok. Podkreślił jednak, że należy to zrobić tak by Rosja nie uznała pomocy za złamanie porozumień mińskich.Zdaniem europosłanki Zielonych Rebecci Harms Unia Europejska powinna realistycznie spojrzeć na problem odpowiedzialności za zaostrzenie sytuacji na wschodzie Ukrainy Oceniła, że obarczanie odpowiedzialnością za zajścia w równym stopniu separatystów i Kijowa jest „nie do zaakceptowania” i osłabia wolę reform na Ukrainie.",,
"„Esbecki nurt zawsze dążył do tego, żeby ofiarę i męczeństwo bł. ks. Popiełuszki zminimalizować”","– Z tego, co obserwowałem w mediach społecznościowych, to reakcje od prawa do lewa, dziennikarzy właściwie ze wszystkich redakcji były absolutnie krytyczne (…) Ten wpis jest absolutnie haniebny i nigdy nie powinien zostać wysłany – stwierdził dziennikarz „Wirtualnej Polski” Michał Wróblewski, komentując wpis na platformie Twitter przewodniczącego PO Grzegorza Schetyny porównujący mord na bł. ks. Jerzym Popiełuszko i samobójstwo Piotra Szczęsnego. Redaktor zauważył również, że we wpisie popełniono błąd merytoryczny co do daty śmierci Szczęsnego. – W pierwszym odruchu byłem zdruzgotany, ale jak się zastanowimy nad pewną drogą, którą przeszła PO w ostatnich latach, to wydaje mi się, że tutaj nie ma specjalnego zdziwienia, że już absolutnie wszystko, co mogło być dziedzictwem „Solidarności” (…) zostało sprzedane – skomentował z kolei wpis lidera Koalicji Obywatelskiej redaktor Michał Karnowski.",,,
„Mogłaby być pani grzeczniejsza wobec sponsora”. Atak zwolennika opozycji za 500 Plus,"Piotr Zygarski nie daje o sobie zapomnieć. Wcześniej atakował „Januszów i Grażyny”, a teraz matkę czwórki dzieci. Antypislamista, jak sam siebie określa na Facebooku, zamieścił w tym serwisie opis rzekomego zdarzenia, do którego miało dość w jednym ze sklepów sieci Biedronka. Zygarski nie chciał przepuścić kobiety z dziećmi w kolejce i dodał, że kobieta „mogłaby być grzeczniejsza dla swojego sponsora”.","Od kiedy władzę w Polsce straciła koalicja PO-PSL, Piotr Zygarski dał się poznać jako uczestnik manifestacji antyrządowych. Na profilu Zygarskiego na Facebooku można znaleźć liczne fotografie ze znanymi przedstawicielami opozycji, m.in. z Jarosławem Wałęsą i Marcinem Święcickim, Ewą Kopacz czy Bronisławem Komorowskim i Aleksandrem Kwaśniewskim.W minionej kampanii wyborczej Zygarski wystąpił w spocie wyborczym Joanny Scheuring-Wielgus. W materiale pojawił się obok słowa „Szacunek”.W maju tego roku zasłynął wpisem: „Przepraszam Cię Unio Europejska, że Janusze i Grażyny wybrały te chamice z pisu żeby ich reprezentowały! Wstyd mi za to ale cóż”. „Sponsor polskich matek” Tym razem postanowił zaatakować matkę z czwórką dzieci. Na Facebooku opisał rzekomą sytuację, do której miało dojść w sklepie sieci Biedronka. ",,
Irańczycy wyszli na ulice. Rząd podniósł o ponad połowę ceny benzyny,Zamieszki w Iranie. W mieście Sirdżan na południu kraju zginęła jedna osoba – informuje agencja Reutera. W Teheranie płonie budynek jednego z urzędów. Protesty wywołała decyzja rządu o ograniczeniu sprzedaży i podwyżkach cen benzyny.,"Reuters cytuje irańską agencję ISNA, która podała, jedna osoba „została zabita” w Sirdżanie podczas protestów, które wybuchły po ogłoszeniu przez rząd prezydenta Hassana Rouhaniego reglamentacji i podwyżek cen paliwa o ponad 50 procent. „Sprawdzamy, czy zabita osoba jest ofiarą sił bezpieczeństwa, które próbowały przywrócić porządek w mieście” – cytuje irańska agencja lokalnego urzędnika Mohammada Mahmoudabadiego. O podwyżkach cen benzyny i racjonowaniu paliwa władze Iranu poinformowały w piątek. Jak oświadczył w telewizji publicznej Mohammad Bagher Nobakht z rządu, środki uzyskane z podwyżek będą przeznaczone na pomoc dla 18 mln najbardziej potrzebujących rodzin. Nobakht, który stoi na czele agencji planowania i budżetu Islamskiej Republiki Iranu (Plan and Budget Organization; PBO), wchodzącej w skład rządu, uściślił, że subsydia trafią do 60 mln Irańczyków.",,
"„Widzimy rozbudowane, ofensywne ćwiczenia rosyjskie, a na Ukrainie dalej giną ludzie”","– Jonh McCain mówił o presji Rosji, którą widzimy nie od dzisiaj, a która polega na destabilizacji regionu w Europie Środkowo- Wschodniej. Widzimy bardzo rozbudowane ofensywne ćwiczenia rosyjskie, na Ukrainie z kolei giną dalej ludzie – stwierdził w trakcie programu „Woronicza 17” prof. Krzysztof Szczerski z Kancelarii Prezydenta. Odniósł się przy tym do słów senatora McCaina, które padły w trakcie 53. Konferencji Bezpieczeństwa w Monachium.","Amerykański senator John McCain podczas konferencji w Monachium zwrócił się bezpośrednio do prezydenta Andrzeja Dudy. Stwierdził, że Polska będzie jednym z państw, które „zostanie poddane pewnego rodzaju presji”. Amerykański senator przekonywał, że nadszedł czas „testowania USA”. Jego zdaniem „Polska będzie jednym z krajów, który zostanie poddany presji”. W opinii Krzysztofa Szczerskiego „środowisko wokół nas jest środowiskiem niespokojnym”. Amerykanie zostaną w Europie– Na szczycie politycy administracji Donalda Trumpa potwierdzili, że nie ma mowy, aby Ameryka miała się wycofać z Europy. Nic takiego nie będzie miało miejsca. Wszystkie strachy, że Amerykanie nas pozostawią samych, dzisiaj nie znajdują żadnego potwierdzenia – oznajmił.Zdaniem Jarosława Sellina, wiceministra kultury, „na szczycie w Monachium najważniejsze było to, co powiedział prezydent Andrzej Duda”.",,
May o prawach imigrantów po Brexicie. „Chciałabym móc dać gwarancje”,"„Negocjacje w sprawie wyjścia Wielkiej Brytanii z Unii Europejskiej będą bardzo trudne” –   tak w rozmowie z BBC mówiła premier Theresa May. Szefowa brytyjskiego rządu odniosła się do pierwszego formalnego szczytu Unii Europejskiej bez udziału Wielkiej Brytanii. Zdaniem May, Brexit to szansa na uczynienie z Wielkiej Brytanii „jeszcze lepszego miejsca do życia”. Także polski rząd liczy, że wyjście Wielkiej Brytanii ze wspólnoty może przynieść pozytywne skutki dla Polski.","Brytyjski rząd w pierwszej kolejności skupia się na wygraniu czerwcowych wyborów. Dopiero później będzie można rozpocząć negocjacje, od których będzie zależało czy brytyjskie firmy będą mogły swobodnie handlować z Unią Europejską czy będą musiały przenosić swoje zakłady.    „Staję przed szansą, żeby uczynić ten kraj jeszcze lepszym  miejscem do życia. Jeszcze bardziej bezpiecznym, żeby tak się stało w odpowiedni sposób musimy przeprowadzić  negocjacje brexitowe. Istotne jest ich rozpoczęcie” – podkreśliła Theresa May.   W pierwszej kolejności kwestie związane z prawami imigrantów. W konkluzjach przyjętych przez wszystkie unijne kraje pojawił się postulat nabywania prawa do stałego pobytu na Wyspach,  ale dopiero po pewnym czasie.",,
Szydło: Jestem gotowa kandydować do europarlamentu,"Jeżeli „będzie wola i potrzeba”, będzie kandydowała do Parlamentu Europejskiego – powiedziała  we wtorek wicepremier Beata Szydło. Wicepremier dodała, że rozmawiała o tym z prezesem PiS Jarosławem Kaczyńskim.","– Jeżeli będzie wola i potrzeba, to jestem gotowa to zrobić – oznajmiła wicepremier w telewizji wPolsce.pl, odpowiadając na pytanie, czy będzie kandydowała do europarlamentu. Ujawniła, że rozmawiała o tym z prezesem Prawa i Sprawiedliwości Jarosławem Kaczyńskim.Szydło podkreśliła, że najbliższe wybory do Parlamentu Europejskiego będą bardzo ważne dla Polski i Unii Europejskiej. Wyjaśniła, że chodzi o to, aby budować tę wspólnotę na tym, „co łączy, a nie na tym co dzieli”.Według Beaty Szydło, gdyby nie wygrana Andrzeja Dudy w wyborach prezydenckich, a następnie Zjednoczonej Prawicy, „to borykalibyśmy się z tymi samymi problemami, co wiele krajów UE”. Wskazała, że chodzi o politykę imigracyjną tzw. starych krajów Unii. Jej zdaniem państwa te otworzyły się na imigrantów bez przygotowania.Szydło wyraziła przekonanie, że PiS wygra najbliższe wybory parlamentarne i będzie rządziło przez kolejną kadencję. Jak powiedziała też, ma nadzieję, że w 2020 roku kandydatem Zjednoczonej Prawicy na prezydenta będzie Andrzej Duda.Przypomniała, że prowadziła kampanię prezydencką Andrzeja Dudy. – To, że został prezydentem, było wynikiem zaangażowania wielu ludzi – dodała. Oceniła, że wygrana kandydata PiS dała początek zmianom i przyczyniła się do zwycięstwa Prawa i Sprawiedliwości w wyborach parlamentarnych przed trzema laty.",,
Ukraina: ulica w Kijowie nazwana imieniem dowódcy UPA,Jedną z ulic Kijowa nazwano imieniem naczelnego dowódcy UPA – Romana Szuchewycza. Decyzję w tej sprawie podjęła rada miasta. Roman Szuchewycz uznawany jest za współodpowiedzialnego za ludobójstwo Polaków na Wołyniu.,"Do tej pory stołeczna ulica nosiła nazwę sowieckiego generała zabitego przez UPA. Przemianowanie prospektu radzieckiego generała Nikołaja Watutina na prospekt szefa Ukraińskiej Powstańczej Armii Romana Szuchewycza poparła większość miejskich rajców. Podczas głosowania w kijowskim ratuszu obecny był też syn dowódcy UPA – Jurij Szuchewycz – obecnie deputowany do ukraińskiego parlamentu. Dotychczasowy patron prospektu sowiecki generał Nikołaj Watutin – dowódca 1 Frontu Ukraińskiego został śmiertelnie ranny w 1944 roku podczas zasadzki przygotowanej przez oddział UPA.  Nowy patron ulicy Roman Szuchewycz, jako naczelny dowódca UPA, wskazywany jest jako odpowiedzialny za rzeź wołyńską, w której ukraińscy nacjonaliści zamordowali według różnych szacunków, od kilkudziesięciu do ponad 100 tysięcy Polaków.",,
Polacy wybrali „Polityka roku 2019”,"Politykiem roku w Polsce został prezydent Andrzej Duda. Głosowało na niego 14 proc. osób, które wzięły udział w sondażu przeprowadzonym przez Centrum Badania Opinii Społecznej (CBOS). Ankietowani wybierali polityka roku 2019 w Polsce oraz na świecie. Sami wskazywali nazwiska kandydatów, którzy – według nich – wyróżnili się na arenie krajowej oraz światowej.","CBOS zapytało ankietowanych o to, komu należy się miano polityka roku 2019. Badanie dotyczyło polskich polityków, którzy „zrobili najwięcej w interesie kraju i społeczeństwa” oraz zagranicznych polityków „działających na arenie światowej”.  Zaraz po prezydencie Polski w kolejności znalazł się Mateusz Morawiecki, otrzymując o jeden punkt procentowy mniej. Trzecie miejsce zajął prezes PiS Jarosław Kaczyński, na którego zagłosowało 9 proc. respondentów. Następnie miano „polityka roku 2019” mogliby otrzymać – były szef Rady Europejskiej Donald Tusk (3 proc.), lider Wiosny Robert Biedroń (2 proc.).    1 proc. poparciem cieszyli się: lider Kukiz‘15 Paweł Kukiz, lider PSL Władysław Kosiniak-Kamysz, szef klubu parlamentarnego PO Borys Budka, lider Lewicy Razem Adrian Zandberg oraz były prezydent Aleksander Kwaśniewski.    7 proc. ankietowanych oddało głos na innych polityków, a 6 proc. nie potrafiło wskazać osoby zasługującej na tytuł „polityka roku"". Odpowiedzi „trudno powiedzieć” lub „nie interesuję się” udzieliło 29 proc. ankietowanych, a 17 proc. uważa, że nikt nie zasłużył na to miano.   Badanie CBOS dotyczyło również polityków zagranicznych. W tej kategorii wygrał prezydent USA Donald Trump z 15-proc. poparciem. Następnie 6 proc. respondentów wybrało Donalda Tuska. Na podium znalazła się też kanclerz Niemiec Angela Merkel, zyskując 4 proc. głosów. Premier Węgier Viktor Orban zajął 4 miejsce (2 proc.).",,
Premier RP: Sprawa zwrotu mienia obywatelom USA jest uregulowana. To my mamy prawo żądać odszkodowań od Niemiec,"– Sprawa zwrotu mienia obywatelom amerykańskim pochodzenia żydowskiego jest całkowicie uregulowana; nie ma obecnie tego tematu, Polska jest pod tym względem całkowicie bezpieczna – zapewnił premier Mateusz Morawiecki. Podkreślił, że oczekiwania, by „Polska zadośćuczyniła za niemieckie zbrodnie oparte są na fundamentalnym nieporozumieniu”. – To my mamy prawo do tego, aby żądać odszkodowań – przypomniał szef rządu w wywiadzie dla PAP.","– Sprawa zwrotu mienia obywatelom amerykańskim pochodzenia żydowskiego jest całkowicie uregulowana. Od lat mamy podpisaną w tej sprawie z Amerykanami umowę indemnizacyjną, która zwalnia nasz kraj z tej odpowiedzialności – przypomniał premier Mateusz Morawiecki pytany o słowa Mike’a Pompeo o „restytucji własności” i o to, czy sprawa zwrotu mienia jest niezałatwiona i wymaga zmian ze strony Polski. – Doceniamy znaczenie rozwiązywania niezałatwionych spraw związanych z przeszłością i namawiam moich polskich kolegów do pójścia naprzód w sprawie kompleksowej restytucji prywatnej własności – mówił sekretarz stanu USA podczas wspólnej konferencji prasowej z Jackiem Czaputowiczem zorganizowanej przed rozpoczęciem konferencji bliskowschodniej w Warszawie.  – Tłumaczymy, że oczekiwania, aby Polska zadośćuczyniła za niemieckie zbrodnie oparte są na fundamentalnym nieporozumieniu – wskazał premier. – Do tej sprawy podchodzimy bardzo konsekwentnie i jednoznacznie, uwzględniając cały kontekst historyczny – podkreślił. – Polska była ofiarą i Niemiec, i Związku Radzieckiego. Niemcy zniszczyli nasz kraj, chcieli wymordować niemal cały polski naród, a pozostałą część zamienić w niewolników. To my mamy prawo do tego, aby żądać odszkodowań – wskazał Morawiecki. – Straty Polski z tytułu niemieckiej agresji wynoszą według wstępnych jeszcze dziś szacunków ok. 650- 700 mld dolarów. To kwota, którą uzupełniają dodatkowo niemal całkowicie zniszczona Warszawa i setki innych polskich miast i miasteczek – wyliczał premier. – A przecież to tylko materialny wymiar strat. Jak przeliczyć na pieniądze życie milionów naszych obywateli, którzy zostali wymordowani albo ciężko ranni, którzy byli zmuszani do niewolniczej pracy dla niemieckiej machiny wojennej? Jak przeliczyć straty terytorialne na wschodzie? – mówił Morawiecki. Podkreślił, że pokazywał wiceprezydentowi Pence'owi zdjęcia wojennych zniszczeń Warszawy i opowiadał mu o Witoldzie Pileckim. – Widziałem, że był tym poruszony – ocenił premier.  Mówiłem mu także, że Niemcy nigdy nie zapłaciły Polsce za swoje zbrodnie. Zamiast odszkodowania dostaliśmy członkostwo w komunistycznym bloku. Straciliśmy na wojnie wszystko, co najważniejsze: ludzi, terytorium, majątek, niepodległość, przyszłość – przypomniał. Mateusz Morawiecki zaznaczył jednak, że rozmowa dotyczyła jednak przede wszystkim przyszłości: współpracy militarnej, politycznej i ekonomicznej. – Szczególnie w tym ostatnim zakresie mamy wiele do zrobienia. Przez ostatnie trzy dekady w zasadzie zawsze mieliśmy dobre stosunki z USA, ale nigdy nie przełożyło się to na odpowiedni poziom we współpracy gospodarczej – ocenił premier. – Nadrabiamy teraz historyczne zaniedbania. Inwestujemy we współpracę energetyczną, mamy zamiar rozbudować terminal gazowy im. Lecha Kaczyńskiego w Świnoujściu, chcemy też zbudować drugi terminal na Bałtyku – poinformował Mateusz Morawiecki. – Dzięki dynamicznemu rozwojowi gospodarczemu w ostatnich latach jesteśmy w stanie sami finansować takie strategiczne inwestycje, ale zapraszamy do nich amerykańskich, bądź innych, partnerów także po to, by związki gospodarcze między naszymi krajami były coraz silniejsze. Liczymy też na znaczny wzrost inwestycji w nowoczesne technologie, w innowacyjny biznes – powiedział. Szef rządu zwrócił również uwagę na wojskowy wymiar współpracy z USA. – Bardzo cieszymy się z tego, że Amerykanie chcą zwiększać swoją obecność w naszym regionie i w naszym kraju – oświadczył. – To długoterminowa inwestycja w bezpieczeństwo Polski. Jeszcze niedawno w Polsce stacjonowało rotacyjnie 200-300 amerykańskich żołnierzy. Dziś, dzięki naszym staraniom jest ich już 4,5 tysiąca, a liczba ta prawdopodobnie jeszcze wzrośnie – zadeklarował. – Inwestujemy też w nowoczesny sprzęt wojskowy, w obronę rakietową, słowem w narzędzia, bez których nie można sobie dziś wyobrazić nowoczesnej armii. Dzięki działaniom, które od kilku lat konsekwentnie podejmujemy, nasz rząd ma szansę zyskać realne gwarancje i znacząco wzmocnić współpracę w ramach NATO i z USA – oświadczył szef rządu. Premier Morawiecki został również zapytany o wypowiedź premiera Izraela, który według niektórych mediów izraelskich miał oświadczyć, że „Polacy kolaborowali z nazistami”. – Rzeczywiście taka informacja pojawiła się w czwartek wieczorem i natychmiast podjęliśmy działania, żeby to wyjaśnić. Na moją osobistą prośbę do MSZ została w trybie pilnym wezwana Ambasador Izraela w Polsce pani Anna Azari, która wyjaśniała, że informacje o tej wypowiedzi były kompletnie nieprawdziwe – oświadczył szef rządu. – W rzeczywistości premier Netanjahu mówił jedynie o indywidualnych przypadkach kolaborantów. Co więcej, potwierdził, że w pełni podtrzymuje wspólną deklarację, którą Polska i Izrael przyjęły w czerwcu ubiegłego roku i która jest bardzo ważnym dokumentem wzmacniającym naszą prawdziwą opowieść o historii II wojny – mówił premier W tej deklaracji premier Netanjahu i ja stwierdziliśmy jasno: nie ma zgody na przypisywanie Polsce ani narodowi polskiemu winy za niemieckie zbrodnie – wskazał Mateusz Morawiecki. Premier zapewnił, że zachowujemy w tej sprawie zimną krew i korzystamy z narzędzi, jakie są właściwe w dyplomacji. Zaznaczył też, że w tej sprawie warto działać rozważnie i konsekwentnie dementować kłamstwa na nasz temat.  – Na wszystkie tego rodzaju wypowiedzi będziemy reagować bardzo zdecydowanie. Ta sprawa ma dla nas fundamentalne znaczenie, nie możemy pozwolić na takie insynuacje i krzywdzące oskarżenia – zadeklarował. Obaj premierzy odbyli w drugim dniu konferencji bezpośrednią rozmowę. Jak oświadczył Mateusz Morawiecki, dotyczyła ona przede wszystkim stosunków dwustronnych: współpracy naukowej, biznesowej, w innowacyjnym przemyśle, nowych technologiach czy dziedzinie cyberbezpieczeństwa. Premier Morawiecki był też pytany o słowa reporterki Andrei Mitchell z MSNBC, która w jednej ze swoich relacji z Warszawy stwierdziła, że w czasie powstania w getcie warszawskim w 1943 r. Żydzi walczyli przeciwko „polskiemu i nazistowskiemu reżimowi”. Ocenił, że takie wypowiedzi są najlepszym dowodem na to, że musimy wciąż walczyć o prawdę historyczną.  – Te słowa są obraźliwe nie tylko dla nas, Polaków, ale także dla Żydów i wszystkich innych ofiar niemieckich zbrodni. Powstańcy w Getcie Warszawskim dobrze wiedzieli, z kim walczą; i nie był to żaden „polski reżim”, tylko okrutni Niemcy – przypomniał premier. Jego zdaniem sytuacja ta, paradoksalnie, przyniosła jednak Polsce więcej korzyści niż strat, „bo o ile ta początkowa wypowiedź została zauważona głównie w naszym kraju, o tyle jej sprostowanie, wraz z podkreśleniem, że Polska nie była sprawcą zbrodni niemieckich nazistów, a ich ofiarą, znalazło się we wszystkich najważniejszych mediach na całym świecie”.  – Wypowiedź tę potępiła też ambasador USA i organizacje żydowskie, również amerykańskie, i to ma na świecie bardzo duży oddźwięk – dodał Morawiecki.  Zaznaczył że nie może „ujawnić za dużo z dyplomatycznej kuchni”, ale że własnie dzięki natychmiastowej reakcji polskiej dyplomacji, która zasygnalizowała problem również środowiskom żydowskim „dziennikarka znalazła się pod bardzo silną presją i bardzo szybko była zmuszona, by przeprosić za swoje słowa i jednoznacznie napisać, jaka była prawda”.  – To realny efekt działań naszej dyplomacji. Jeszcze dwa, trzy lata temu doprowadzenie do sytuacji, w której znana dziennikarka z USA tak szybko i zdecydowanie wycofuje się ze swoich słów byłoby bardzo trudne, jeśli nie niemożliwe – wskazał premier Morawiecki.",,
"Czarnecki: uważam, że Macierewicz utrzyma pozycję szefa MON","– Szef MON Antoni Macierewicz utrzyma swoją pozycję w rządzie Mateusza Morawieckiego – uważa europoseł, członek komitetu politycznego PiS Ryszard Czarnecki.","Prezydent Andrzej Duda przyjął w piątek dymisję rządu Beaty Szydło i desygnował na premiera Mateusza Morawieckiego. Wotum zaufania dla rządu Morawieckiego w Sejmie zaplanowano na wtorek. – Uważam, że w tym nowym rządzie Antonii Macierewicz jako szef MON będzie – powiedział w sobotę w RMF FM Ryszard Czarnecki. Dodał, że nie widzi powodu, dlaczego Macierewicza w rządzie miałoby nie być. Zdaniem europosła jest to „dla Mateusza Morawieckiego oczywista oczywistość, że Antonii Macierewicz w tym rządzie – starym–nowym rządzie, rządzie Rzeczpospolitej Polskiej –  będzie”.Czarnecki pytany, czy decyzje dotyczące składu nowego rządu będzie podejmował premier Morawiecki stwierdził, że „w pewnym sensie na pewno tak”.  – To będzie rząd, który będzie wypadkową – mówię to bardzo wprost – decyzji, które będą zapadały we władzach Prawa i Sprawiedliwości a także we władzach naszych koalicyjnych partii –  podkreślił. Dodał, że jego zdaniem ostateczny kształt rządu będzie wypadkową decyzji politycznych Jarosława Kaczyńskiego. Według Czarneckiego prezes PiS „będzie miał tutaj bardzo istotny głos”, natomiast „premier Mateusz Morawiecki będzie miał wpływ na decyzje personalne”.",,
USA wznowiły rozmowy z przedstawicielami afgańskich talibów,"USA wznowiły w sobotę po 3 miesiącach przerwy rozmowy pokojowe z afgańskimi talibami – podały źródła dyplomatyczne w Białym Domu bezpośrednio zaangażowane w negocjacje. Rozmowy, które zorganizował specjalny wysłannik USA Zalmay Khalilzad, odbywają się w Dosze.","Podczas sobotniego spotkania w Katarze strony omówią kwestię zatrzymania spirali przemocy w Afganistanie, aby możliwe było zainicjowanie wewnątrzafgańskich rozmów pokojowych oraz warunki zawieszenia broni. 7 września trwające od roku rozmowy z udziałem talibów i dyplomatów amerykańskich zostały niespodziewanie zawieszone przez prezydenta USA Donalda Trumpa, który na początku swej kadencji obiecywał „położyć kres ciągnącym się bez końca wojnom, w jakie zaangażowane są Stany Zjednoczone”. Zostały wznowione w sobotę - przypominają agencje - również w oparciu o decyzję amerykańskiego prezydenta. Trump obiecał powrót do stołu rokowań 28 listopada, podczas swej niespodziewanej wizyty w Afganistanie, w trakcie której spotkał się z prezydentem tego kraju Aszrafem Ghanim oraz ze stacjonującymi tam amerykańskimi żołnierzami. W komentarzach podkreśla się, że porozumienie z talibami, wypracowane przy aktywnym udziale specjalnego wysłannika USA Zalmaya Khalilzada, było prawie gotowe we wrześniu. Zgodnie z nim Amerykanie mieli wycofać z Afganistanu swych żołnierzy, a talibowie mieli przyjąć zobowiązanie, iż z terytorium tego państwa nie będą podejmowane jakiekolwiek działania terrorystyczne. Zgodzili się też podjąć rozmowy na temat pojednania narodowego z obecnymi władzami w Kabulu. Zawieszenie rozmów było spowodowane mnożącymi się latem atakami terrorystycznymi w Afganistanie. Prezydent Trump oskarżył talibów o chęć „wzmocnienia własnej pozycji przetargowej w negocjacjach” za pomocą terroru. Sekretarz stanu USA Mike Pompeo mówił wówczas, że zawieszając rozmowy w sprawie przywrócenia pokoju w Afganistanie, USA będą wywierać nacisk na prowadzących działania zbrojne talibów i zapewniać militarne wsparcie afgańskim siłom rządowym. Stany Zjednoczone zakończyły działania bojowe w Afganistanie w 2014 roku. Od tego czasu w kraju tym pozostaje 20 tys. żołnierzy z państw NATO, w tym od 13tys. do 14 tys. z USA. Zajmują się szkoleniem i wspieraniem armii afgańskiej walczącej z talibami. Talibowie kontrolują prawie połowę terytorium Afganistanu i są najsilniejsi od czasu inwazji USA w 2001 roku. Z ich rąk w ciągu 18 lat zginęło ponad 2400 amerykańskich żołnierzy i pracowników wojskowych. Projekt porozumienia z nimi przewidywał m.in. wycofanie z Afganistanu amerykańskich żołnierzy z pięciu baz w zamian za gwarancje niewykorzystywania terytorium talibów jako bazy do zbrojnych ataków na USA i państwa z nimi sprzymierzone. W pierwszej fazie USA miały zredukować liczbę żołnierzy z 14 tys. do 8,6 tys. gdy talibowie mieliby prowadzić negocjacje z władzami w Kabulu. USA całkowicie opuściłyby Afganistan przed listopadem 2020 roku, gdy w USA odbędą się wybory prezydenckie. Mimo zerwania rozmów z talibami, specjalny wysłannik USA ds. Afganistanu Zalmay Khalizad pozostawał z nimi w stałym kontakcie. Na początku października spotkał się z ich przywódcami w Islamabadzie w Pakistanie. Rozmowy były poufne; z doniesień agencyjnych nie wynikało, że przyniosły jakiś postęp.",,
"Zakonnica zamknęła w kościele złodziei, którzy okradali skarbonki","Dwaj bracia wpadli Lidzbarku Warmińskim, kiedy próbowali wynieść z kościoła dwie metalowe skarbonki. Ich działania zauważyła zakonnica, która natychmiast zamknęła drzwi i wezwała policję – dowiedział się portal tvp.info. Przestępcy nie po raz pierwszy mieli ten kościół na celowniku.","Dwaj bracia dobrze znani policji – 28 i 22 latek zagięli parol na kościół św, Apostołów Piotra i Pawła w Lidzbarku Warmińskim skąd pochodzą. – Po porannej mszy zostali w kościele i kiedy opustoszał, postanowili wynieść dwie metalowe skarbony – wyjaśnia nam podkom. Izabela Niedźwiedzka-Pardela z olsztyńskiej policji. Ich szarpaninę z ciężkimi przedmiotami usłyszała zakonnica, która przebywała w zakrystii. Kiedy zobaczyła, co się dzieje, po cichu zamknęła wszystkie drzwi do świątyni i wezwała policję. Kiedy funkcjonariusze przyjechali, w kościele zastali dwóch dobrze im znanych braci. Obaj byli pod wpływem alkoholu.  Tłumaczyli, że skarbony stały krzywo i chcieli jedynie je wyprostować. Gdyby udało im się je wynieść ich łupem padłoby około 8 tys. zł. Jednak w trakcie przesłuchania i trzeźwienia mężczyzn na jaw wyszło, że z kościoła tego coś jednak zniknęło. – Przypadkowy świadek na śmietniku znalazł drewnianą skarbonkę – mówi nam podkom. Monika Klepacka z KPP w Lidzbarku Warmińskim.",,
"Propaganda, fake newsy. „Rosja ma zamiar ingerować w wybory prezydenckie w USA”","– Rosja wciąż ma zamiar ingerować w wybory prezydenckie w USA w 2020 r. – oświadczył dyrektor FBI Christopher Wray podczas przesłuchania w komisji sprawiedliwości Senatu. Ocenił, że nałożone na Moskwę „sankcje nie zdołały odstraszyć” Kremla.","– Rosjanie są absolutnie zdecydowani próbować wpłynąć na nasze wybory – powiedział Wray. Pytany przez szefa komisji, republikańskiego senatora Lindseya Grahama o to, czy wszelkie kroki podjęte przeciw Moskwie okazały się niewystarczające odparł, że Rosja „nie została wystarczająco odstraszona, by zaprzestać ingerowania w wybory”.Reuters przypomina, że śledztwo specjalnego prokuratora Roberta Muellera wykazało, iż Rosja ingerowała w wybory w 2016 r., a wcześniej dochodzenie w tej sprawie prowadziło m.in FBI. Te i wcześniejsze ustalenia FBI w tej sprawie, kwestionuje prezydent USA Donald Trump. Wray powiedział też, że wybory do Kongresu USA w 2018 r. były dla Rosjan „próbą generalną” przed wyborami prezydenckimi.USA nałożyły na Rosję liczne sankcje w związku z ustaleniami Muellera i amerykańskich agencji wywiadowczych, jednak tuż przed wyborami do Kongresu Wray ostrzegł, że Moskwa wciąż wykorzystuje fake newsy, szerzy propagandę i przeprowadza tajne operacje, by siać niezgodę w USA i wpłynąć na opinie wyborców.Agencja Associated Press zwraca uwagę, że Wray uchylił się od odpowiedzi na pytania komisji o raport Muellera, co pozwala przypuszczać – jak komentuje AP – że przesłuchanie samego byłego prokuratora specjalnego, który ma w środę zeznawać w Kongresie, będzie bardzo trudne. Russiagate Graham i inni Republikanie w komisji sprawiedliwości pytali Wraya o to, jakie były początki dochodzenia w sprawie tzw. afery Russiagate. Prezydent i jego otoczenie oskarżają FBI i resort sprawiedliwości o to, że szpiegował kampanię wyborczą Trumpa w 2016 roku.Wray powiedział jedynie, że od początku dochodzeń resortu sprawiedliwości i prokuratora federalnego Johna Durhama, prowadzonych w sprawie kontaktów osób z otoczenia Trumpa z przedstawicielami Kremla, FBI w pełni współpracowało w obydwu tych śledztwach.Komisja sprawiedliwości przypomniała, że Trump, spytany przez dziennikarza w Helsinkach, gdzie spotkał się z prezydentem Władimirem Putinem, czy potępił w rozmowie z nim ingerencję Moskwy w wybory, odpowiedział, że usłyszane od prezydenta Rosji dementi w tej sprawie było „nadzwyczaj silne i zdecydowane”.",,
Kim Dzong Un zaprosił Franciszka,"Przywódca Korei Płn. Kim Dzong Un zaprosił papieża Franciszka, by odwiedził Pjongjang – poinformowała we wtorek kancelaria prezydenta Korei Płd. Mun Dze Ina, który ma przekazać papieżowi zaproszenie, gdy spotka się z nim w przyszłym tygodniu w Watykanie.","– Przewodniczący Kim powiedział, że »gorąco przywita papieża, jeśli odwiedzi Pjongjang« –poinformował rzecznik pałacu prezydenckiego w Seulu Kim Uj Kiom na konferencji prasowej poświęconej planowanej podróży Muna do Europy, w czasie której w dniach 17-18 października odwiedzi on Watykan. Prezydent Mun ma wówczas przekazać zaproszenie od Kima papieżowi Franciszkowi – wyjaśnił rzecznik, cytowany przez południowokoreańską agencję Yonhap. Rzecznik dodał, że podczas spotkania z papieżem Mun będzie zabiegał o jego błogosławieństwo i wsparcie dla pokoju i stabilności na Półwyspie Koreańskim. Przedyskutuje też z Franciszkiem dalszą współpracę pomiędzy Koreą Płd. a Watykanem. W lipcu szef watykańskiej dyplomacji arcybiskup Paul Gallagher odwiedził południowokoreańską część strefy zdemilitaryzowanej, oddzielającej oba zwaśnione państwa koreańskie. Zapewnił tam o wsparciu Watykanu dla wysiłków dyplomatycznych i wyraził optymizm w związku z trwającymi rozmowami pokojowymi z Koreą Północną. Mimo wielu wyzwań osiągnięte zostanie wiele dobrego – ocenił. Władze w Pjongjangu, które jeszcze w ubiegłym roku oburzały społeczność międzynarodową próbami jądrowymi i rakietowymi, weszły ostatnio na drogę dyplomacji. Kim w tym roku trzykrotnie spotkał się z Munem, trzykrotnie z prezydentem Chin Xi Jinpingiem i raz – na historycznym szczycie w Singapurze – z prezydentem USA Donaldem Trumpem. Obecnie trwają rozmowy na temat organizacji drugiego szczytu Trump-Kim. Północnokoreański przywódca wielokrotnie deklarował na tych spotkaniach skłonność do rezygnacji z broni jądrowej, ale konkretne działania w tym kierunku uzależnił niedawno od „analogicznych środków” podjętych przez USA. Waszyngton wyklucza jednak jakiekolwiek ustępstwa, zanim osiągnięta zostanie „całkowita, możliwa do weryfikacji i nieodwracalna denuklearyzacja” Korei Płn. W czasie wizyty abpa Gallaghera w Korei Płd. Mun prosił go, by przekazał papieżowi podziękowania za modlitwę i wsparcie dla procesu pokojowego. – Jestem przekonany, że jego nieustające wsparcie dla wysiłków naszego rządu z pewnością bardzo pomogło w osiągnięciu powodzenia szczytów Korei Południowej i Korei Północnej oraz Korei Północnej i USA – mówił południowokoreański prezydent. Stolica Apostolska podpisała niedawno umowę z komunistycznymi Chinami w sprawie ordynacji biskupów – kwestii, która od lat była kością niezgody pomiędzy nimi. ChRL nie utrzymuje oficjalnych relacji dyplomatycznych z Watykanem od 1951 roku. Za zwolennika ocieplenia relacji z Chinami uchodzi sam papież Franciszek. Umowę z komunistycznymi władzami w Pekinie, które od dekad prześladują katolików, potępiła jednak część hierarchów Kościoła. Hongkoński kardynał Joseph Zen, najstarszy katolicki duchowny w Chinach, ocenił ją jako „niewiarygodną zdradę”.",,
Papieskie Urbi et Orbi. Franciszek życzył światu pokoju,"W orędziu na Boże Narodzenie papież Franciszek zaapelował o zaprowadzenie pokoju w Syrii. Przypomniał o losie mieszkańców miasta Aleppo, gdzie, jak mówił, trwa „jedna z najokrutniejszych bitew”. Wzywał również, by przynieść ulgę ludności Ukrainy.","W orędziu wygłoszonym z loggii bazyliki Świętego Piotra Ojciec Święty wyraził pragnienie, by życzenie pokoju dotarło do wszystkich ludzi, „zwłaszcza zranionych przez wojnę i gorzkie konflikty”.– Pokój dla mężczyzn i kobiet w udręczonej Syrii, gdzie przelano tak wiele krwi - zwłaszcza w mieście Aleppo, będącym w minionych tygodniach teatrem jednej z najokrutniejszych bitew. Bezzwłocznie pilne jest zapewnienie pomocy i pociechy wyczerpanej ludności cywilnej, z poszanowaniem prawa humanitarnego – wezwał Franciszek.Potrzebne przywrócenie zasadPapież wskazał, że nadszedł czas, aby „ostatecznie umilkła broń, a wspólnota międzynarodowa czynnie dążyła do osiągnięcia wynegocjowanego rozwiązania”. Podkreślił także potrzebę przywrócenia zasad współżycia obywatelskiego w Syrii. Pojawił się także apel o pokój dla kobiet i mężczyzn Ziemi Świętej. – Niech Izraelczycy i Palestyńczycy mają odwagę i determinację, by napisać nową kartę historii, w której nienawiść i zemsta ustąpią przed wolą wspólnego budowania przyszłości wzajemnego zrozumienia i zgody – prosił.",,
Wręczono Wektory 2018 – prestiżowe nagrody Pracodawców RP,"Dziesięciu przedstawicieli świata gospodarki, kultury i mediów otrzymało w sobotę Wektory 2018 – nagrody Pracodawców RP dla osób i instytucji, którzy dali przykład jak unowocześniać firmy, jak kreatywnie wprowadzać innowacje oraz skutecznie ścigać się z międzynarodowymi koncernami.","Specjalną nagrodę Superwektora 2018 otrzymał Zbigniew Jagiełło - prezes PKO Bank Polski za zmianę największego polskiego banku z biurokratycznego molocha w sprawną i elastyczną firmę. Wektorem 2018 nagrodzeni zostali m.in.: podsekretarz stanu w ministerstwie cyfryzacji Wanda Buk „za rzadką dziś umiejętność dialogu ze wszystkimi partnerami społecznymi”. „Za innowacje w zakresie sztucznej inteligencji fotoniki, czy niskoemisyjnych układów wytwarzania” statuetkę otrzymał Jakub Goryszewski, prezes Centrum Badawczo–Rozwojowego UtmostTech.Wektora 2018 otrzymał też Krzysztof Kamiński, prezes spółki Alnea, za to, że – jak uzasadniła kapituła – „zaprzągł wirtualną rzeczywistość do projektowania, realizowania i nadzorowania zaawansowanych, automatycznych linii produkcyjnych”.Statuetkę za „innowacyjność w tworzeniu radiofarmaceutyków specjalnych, przeznaczonych do wykrywania konkretnych schorzeń i za udowodnienie, że polska firma kreując nowatorskie rozwiązania, potrafi prześcignąć międzynarodowe koncerny”, odebrał Cezary Kozanecki, szef spółki Synektik.Wektora 2018 otrzymał również Andrzej Kozłowski, prezes firmy Emitel, „za pionierskie rozwiązania Smart Cities i +Internetu Wszechrzeczy+ oraz za innowacje na rzecz skutecznej walki z zanieczyszczeniem środowiska”. „Za rozwój nowoczesnej telemedycyny, która jest przełomem w dziedzinie ułatwienia kontaktu pacjenta z lekarzem oraz za to, że pokazał, jak zmieniać rodzinne przedsiębiorstwo w giełdową spółkę i to, w jaki sposób swoje dzieło przekazał kolejnemu pokoleniu” nagrodę otrzymał Adam Rozwadowski, założyciel Centrum Medycznego Enel–Med. Wektory co roku trafiają do osób lub instytucji, które odniosły najbardziej błyskotliwe sukcesy gospodarcze albo znacząco zmieniły polską gospodarkę. Tegoroczna edycja została poświęcona tym, którzy dali przykład jak unowocześniać firmy, jak kreatywnie wprowadzać innowacje oraz skutecznie ścigać się z międzynarodowymi koncernami.W ubiegłym roku Superwektora otrzymał premier Mateusz Morawiecki.",,
Eliminacje mistrzostw Europy U-21. Polacy poznali grupowych rywali,"Serbia, Rosja, Bułgaria, Łotwa i Estonia to rywale Polski w eliminacjach piłkarskich mistrzostw Europy do lat 21, których zwieńczeniem będzie turniej finałowy w 2021 roku na Węgrzech i w Słowenii. Losowanie odbyło się w szwajcarskim Nyonie.","Biało-Czerwoni byli losowani z drugiego koszyka. Kwalifikacje rozpoczną się w marcu 2019 roku. W turnieju finałowym zagra 12 drużyn – Węgry i Słowenia jako gospodarze są zwolnieni z eliminacji.Bezpośrednio do turnieju finałowego awansują zwycięzcy dziewięciu grup, a tylko dwa najlepsze zespoły z drugich lokat w grupach zmierzą się w barażach o ostatnie wolne miejsce.„Wszystkie grupy są bardzo wyrównane. Uważam, że w naszej równe szanse awansu mają trzy drużyny: Serbia, Rosja i my. Nie jesteśmy szczęśliwi po tym losowaniu, ale nie jesteśmy też załamani. Po prostu trzeba było na kogoś trafić. Na razie skupiamy się przede wszystkim na Euro 2019, to najważniejszy turniej, ale na pewno z tyłu głowy będziemy już mieli kolejne kwalifikacje” – powiedział trener reprezentacji Polski do lat 21 Czesław Michniewicz, cytowany na stronie PZPN.",,
50 lat temu człowiek po raz pierwszy postawił stopę na Księżycu,"W tym tygodniu mija 50 lat od załogowego lądowania na Księżycu i momentu, gdy człowiek po raz pierwszy postawił stopę na innym obiekcie niebieskim niż Ziemia. Mimo ogromnych postępów technologii, nikt nie powtórzył sukcesu misji Apollo i załogowych lotów na Księżyc.","Start rakiety Saturn V, która wyniosła w kosmos statek Apollo 11, nastąpił 16 lipca 1969 r. Pięć dni później, 21 lipca o godz. 2:56 czasu uniwersalnego amerykański astronauta Neil Armstrong postawił pierwszy krok na powierzchni Księżyca. Era kosmiczna rozpoczęła się jednak ponad 10 lat wcześniej, w 1957 r., gdy Związek Radziecki wystrzelił Sputnika – pierwszego sztucznego satelitę Ziemi. Następną kluczową datą był rok 1961 – pierwszy lot człowieka w kosmos. I tu palmę pierwszeństwa zdobył Związek Radziecki, zaś pierwszym kosmonautą został Jurij Gagarin. Stany Zjednoczone wyraźnie przegrywały początkową fazę wyścigu kosmicznego. Aby zmienić sytuację, musiały postawić na jakiś istotny cel – na tyle odległy, aby udało się nadrobić dystans do rywala, a może nawet go wyprzedzić. Dlatego w 1961 r. amerykański prezydent John F. Kennedy ogłosił, że przed końcem dekady przedstawiciele USA wylądują na Księżycu. Tak zaczął się projekt Apollo. Lot na Księżyc wymagał m.in. opracowania nowej, potężniejszej rakiety nośnej, niż stosowane do tej pory przez amerykańską agencję kosmiczną NASA. W ramach misji Apollo 11 użyto rakiety Saturn V. Ocenia się, że cały projekt Apollo kosztował ponad 25 mld dolarów, co odpowiada 153 mld dolarów według ich wartości w 2018 r. Wiele osób kojarzy nazwę Apollo 11; dużo mniej pamięta, że już w trakcie wcześniejszej misji (Apollo 10) ludzie znaleźli się naprawdę blisko Księżyca. Astronauci oblecieli Księżyc dookoła w statku kosmicznym, przetestowano też moduł księżycowy, który do Srebrnego Globu zbliżył się zaledwie na 14 km. Lądowania wtedy jednak nie planowano, a lot miał być ostatecznym testem przed lotem Apollo 11. Statek Apollo 11 obejmował trzy moduły: moduł dowodzenia z kabiną dla trzech astronautów, moduł serwisowy oraz moduł księżycowy. Start Apollo 11 nastąpił 16 lipca 1969 r. z Centrum Lotów Kosmicznych na przylądku Canaveral (Floryda). Dzień później uruchomiono główny silnik, aby skorygować kurs w stronę Księżyca. 19 lipca minięto punkt, w którym grawitacja Księżyca przezwycięża grawitację Ziemi, dokonano też wejścia na orbitę okołokiężycową. 20 lipca moduł księżycowy „Eagle” („Orzeł”) oddzielił się od głównego statku. Załogę modułu stanowili: Neil Armstrong i Buzz Aldrin; w statku na orbicie okołoksiężycowej pozostał Michael Collins. Tego samego dnia o godz. 20:17 czasu uniwersalnego „Orzeł” wylądował na powierzchni Księżyca na Morzu Spokoju (ciemne obszary widoczne na Księżycu nazwano „morzami”, choć tak naprawdę nie ma tam wody). Podczas lądowania trzeba było przejść na częściowe sterowanie ręczne, bowiem automatyczny system kierował statek ku regionowi zbyt usianemu skałami. Astronauci byli w pogotowiu do natychmiastowego startu, gdyby okazało, iż jedna z podpór zapada się w księżycowym pyle lub gdyby nastąpił jakiś inny problem. Wyjście astronautów na powierzchnię nastąpiło po kilku godzinach od wylądowania. 21 lipca o godz. 2.56 czasu uniwersalnego Neil Armstrong po drabince zszedł z lądownika i postawił pierwszy krok na powierzchni Księżyca, wypowiadając przy tym słowa: „To jest mały krok dla człowieka, ale wielki skok dla ludzkości” (""It's one small step for a man, but one giant leap for mankind"" ). Następnie astronauci robili zdjęcia, nagrywali filmy, przeprowadzili badania naukowe, zebrali próbki skał (trochę ponad 21 kg) i postawili amerykańską flagę. Umieścili też odbłyśnik do odbijania wysyłanych z Ziemi wiązek laserowych, co umożliwiło precyzyjne zmierzenie odległości do Księżyca. Armstrong i Aldrin pokonali na Księżycu dystans około 250 metrów, spędzili na powierzchni 21 godzin i 36 minut (w tym dwie godziny poza lądownikiem), po czym powrócili do modułu dowodzenia na orbicie i udali się w podróż powrotną na Ziemię. 24 lipca Apollo 11 wodował na Oceanie Spokojnym. Potem astronauci musieli przejść kwarantannę trwającą trzy tygodnie, na wypadek, gdyby zarazili się jakimiś bakteriami.Moc obliczeniową i inne parametry komputerów, których używano w misji Apollo 11, porównuje się czasem z dzisiejszymi możliwościami analogicznych urządzeń – podkreślając, że obecnie większość smartfonów ma moc obliczeniową znacząco przekraczającą możliwości komputerów ze statku Apollo 11. Technologia komputerowa poczyniła ogromne postępy od tamtego czasu, jednak pomimo olbrzymiego rozwoju techniki, od zakończenia załogowych lotów na Księżyc w ramach projektu Apollo, nikt do tej pory nie powtórzył tego wyczynu.",,
Premier do przedsiębiorców: Wszyscy płyniemy na jednej łódce,"– Wszyscy płyniemy na jednej łódce. Sukces państwa polskiego będzie tylko wtedy możliwy, jak będzie sukces przedsiębiorców – powiedział premier Mateusz Morawiecki podczas spotkania z przedsiębiorcami. – O was piszą w niemieckiej prasie, że to jest cud gospodarczy – dodał szef rządu.","Premier spotkał się z przedsiębiorcami w Działoszynie. Podkreślił, że polski eksport rośnie dwa razy szybciej dzięki polskim przedsiębiorcom. – Ogromny szacunek za to. To co zrobiliście wy i wasi pracownicy to wielkie osiągnięcie gospodarcze, historyczne, bo eksport rośnie dwa razy szybciej niż eksport całego świata – powiedział.  – A to znaczy, że z przyrastającą płacą minimalną, z konstytucją biznesu, z tymi wszystkimi okolicznościami, w jakich się znajdujemy, stajecie się coraz bardziej konkurencyjni. Polska gospodarka staje się coraz bardziej konkurencyjna. Zwrotnice modernizacji zostały przestawione – mówił. – Wajcha innowacyjności zadziałała – dodał.",,
„Sardynki” zalały Rzym. Manifestacja przeciwników Salviniego,"Wielotysięczny wiec tzw. sardynek, czyli ruchu przeciwników prawicowej włoskiej Ligi Matteo Salviniego, odbył się w sobotę w Rzymie. Według organizatorów na pierwszą manifestację w Wiecznym Mieście przybyło około 100 tysięcy osób, policja mówi o 35 tysiącach.","Ruch ten zawiązał się spontanicznie w listopadzie w Bolonii na znak protestu przeciwko zajmującej pierwsze miejsce w sondażach opozycyjnej Lidze, która za cel stawia sobie przejęcie władzy w regionach, gdzie w przyszłym roku odbędą się wybory samorządowe.Symbolem manifestantów, przede wszystkim młodzieży, stały się sardynki jako małe, poruszające się w wielkich ławicach bezbronne ryby w opozycji do byłego wicepremiera Salviniego, prezentowanego jako rekin.Rzym jest kolejnym miastem, gdzie odbyły się pokojowe i kolorowe manifestacje „sardynek”. Wcześniej dziesiątki tysięcy osób były na wiecach ruchu we Florencji, Mediolanie i Turynie.Lider nieformalnego ruchu, 32-letni Mattia Santori, mówił w stolicy Włoch, że tak, jak w Bolonii i w innych miastach, place stały się miejscem protestu przeciwko „dyskryminacji” i „ponuremu suwerenizmowi”. – Tak naprawdę sardynki nigdy nie istniały, na placach były wszędzie osoby, które są w stanie odróżnić politykę od marketingu – mówił pochodzący z Bolonii aktywista.Wśród postulatów ruchu wymienił anulowanie dekretu w sprawie bezpieczeństwa, zaostrzającego politykę migracyjną, uchwalonego z inicjatywy Salviniego jako szefa MSW, a także to, by politycy nie prowadzili nieustannie kampanii wyborczej. Ponadto apelował o to, by ministrowie kontaktowali się z obywatelami wyłącznie poprzez kanały instytucjonalne, co było wyraźną aluzją przede wszystkim do przywódcy Ligi, który jako wicepremier korzystał z mediów społecznościowych, gdzie wygłaszał codziennie oświadczenia. Apelował też o wykluczenie przemocy z języka polityki.",,
Poroszenko: nie mamy embarga na zakup broni z Polski,"– My bardzo efektywnie współpracujemy z Polakami w dziedzinie wojskowo-technicznej. Polska dała nam możliwości budowania naszej kooperacji, co fizycznie oznacza, że możemy kupować te rodzaje broni, którymi Polska dysponuje – mówił w programie „Dziś wieczorem”  Petro Poroszenko, prezydent Ukrainy. Podczas jego środowej wizyty w Polsce, prezydent Bronisław Komorowski oświadczył, że Polska jest gotowa sprzedawać Ukrainie broń.","Prezydent Komorowski po spotkaniu z Poroszenką  powiedział, że jeżeli Ukraina będzie zainteresowana naszą bronią, to Polska jest otwarta na rozmowy. Poroszenko poproszony o komentarz w tej sprawie w programie „Dziś wieczorem” powiedział, że Ukraina może kupować te rodzaje broni, którymi Polska dysponuje. – Nie mamy embarga na żaden zakup, czy współpracę w zakresie wojskowo-technicznym. Mamy dostęp do wszystkich możliwości. Inna sprawa, że Ukraina ma własny przemysł zbrojeniowy – mówił. Dodał, że Ukraina w ciągu ostatnich miesięcy pokazała, że może efektywnie się bronić i powstrzymywać rosyjską agresję. A  teraz przechodzi do pokojowego uregulowania sytuacji. – Pierwsze rezultaty są. Przez pięć dni na Ukrainie nie giną już żołnierze. To jest ważne dla mnie jako prezydenta – mówił.  Dopytywany, czy będzie jasna deklaracja w sprawie broni i jej zakupu odpowiedział, że Ukraina nie działa w oparciu o deklaracje, ale operuje językiem konkretnych kontraktów i umów. – Mamy i kontrakty, i umowy – powiedział.",,
Ziobro o uniewinnieniu Komendy: Zmiana ustawy o prokuraturze była dobrą zmianą,"Decyzja Sądu Najwyższego o uniewinnieniu Tomasza Komendy pokazuje, że błędy wymiaru sprawiedliwości mogą być korygowane – oświadczył minister sprawiedliwości prokurator generalny Zbigniew Ziobro. Zapowiedział, że będzie się domagał, by sprawa Komendy została prześwietlona pod każdym kątem.","Tomasz Komenda został w 2004 r. skazany na 25 lat więzienia za zabójstwo i zgwałcenie 15-latki. W zeszłym roku wznowiono śledztwo w tej sprawie a prokuratura uznała, że skazany nie popełnił tej zbrodni. W marcu Tomasz Komenda, który spędził w więzieniu 18 lat, został warunkowo zwolniony, a teraz – uniewinniony przez Sąd Najwyższy. W sprawie zabójstwa 15-latki został zatrzymany Ireneusz M.Minister sprawiedliwości Zbigniew Ziobro powiedział na konferencji prasowej, że wyrok Sądu Najwyższego jest dla Tomasza Komendy „chwilą przywrócenia godności i promykiem nadziei na przyszłość”. Dodał, że gdyby nie zmiany w prokuraturze, to mężczyzna dalej siedziałby w więzieniu. Zbigniew Ziobro podkreślił, że prokuratorzy, którzy doprowadzili do uwolnienia Tomasza Komendy, wykonali dobrą pracę.Minister zapowiedział dokładne zbadanie sprawy Tomasza Komendy bez względu na interesy sędziów i prokuratorów. Przyznał, że niesłusznie skazanemu należy się odszkodowanie.",,
Polska deklaruje przyjęcie dwóch tysięcy uchodźców,"Polska przyjmie dwa tysiące uchodźców. Taką deklarację złożył wiceminister spraw wewnętrznych Piotr Stachańczyk w Luksemburgu. Nie udało się jeszcze zebrać wystarczających deklaracji, aby wypełnić zobowiązanie Unii do przejęcia 40 tysięcy imigrantów od Włoch i Grecji.","Tysiąc imigrantów to uciekinierzy, którzy przebywają w obozach poza Unią Europejską, przede wszystkim uchodźcy z ogarniętej wojną domową Syrii. Druga grupa licząca tysiąc osób, to imigranci z Afryki Północnej, którzy przedostali się do Europy, przepływając Morze Śródziemne. Na czwartkowym nieformalnym spotkaniu ministrów spraw wewnętrznych w Luksemburgu państwa UE składały swoje oferty dotyczące tej kwestii. Wciąż nie ma deklaracji ws. przyjęcia 40 tysięcy imigrantów od Włoch i GrecjiWedług Stachańczyka w czwartek państwa unijne zadeklarowały w sumie przesiedlenie 20 tysięcy osób z obozów dla uchodźców, znajdujących się poza UE. Nie udało się jeszcze zebrać wystarczających deklaracji, aby wypełnić zobowiązanie Unii do przejęcia 40 tysięcy imigrantów od Włoch i Grecji. Kilka krajów ma dosłać swoje oferty w najbliższych dniach. Na 20 lipca planowane jest kolejne posiedzenie szefów MSW w tej sprawie. W sumie Unia Europejska zadeklarowała przyjęcie 60 tysięcy uchodźców i rozdzielenie ich między poszczególne kraje. Rządy państw członkowskich mają swobodę w decydowaniu, kto i ile osób przyjmie.",,
Poroszenko domaga się mocnej reakcji UE na atak. Tusk dostał listę Rosjan,Prezydent Ukrainy Petro Poroszenko przekazał przewodniczącemu Rady Europejskiej Donaldowi Tuskowi nazwiska Rosjan i nazwy okrętów uczestniczących w listopadowym ataku na jednostki ukraińskiej marynarki wojennej w rejonie Cieśniny Kerczeńskiej. Przedłużenie sankcji nałożonych na Rosję za jej agresję wobec Ukrainy będzie jednym z tematów rozpoczynającego się właśnie w Brukseli dwudniowego szczytu Unii Europejskiej.,"Poroszenko spotkał się z Tuskiem w Brukseli. Mówił o konieczności mocnej reakcji UE na rosyjski atak oraz na realizowaną przez Kreml strategię „pełzającej okupacji” Morza Azowskiego i Cieśniny Kerczeńskiej, która łączy jego wody z Morzem Czarnym.              – Prezydent Ukrainy zaapelował do przywódców UE o potępienie agresywnych działań Rosji, domaganie się wznowienia swobody ruchu statków oraz niezwłocznego uwolnienia 24 zatrzymanych (przez Rosję ukraińskich) marynarzy oraz trzech (ukraińskich) okrętów – poinformowała administracja Poroszenki. Ukraiński przywódca prosił także o wsparcie UE dla blokowanego przez Rosję wybrzeża Morza Azowskiego w jego kraju i przekazał listę projektów, które mogliby sfinansować europejscy partnerzy.              W rozmowie z Tuskiem poruszono jednocześnie temat niewypełniania przez Rosję mińskich porozumień w sprawie konfliktu w Donbasie na wschodzie Ukrainy, co – jak czytamy w komunikacie – rodzi konieczność uchwalenia przez Radę Europejską politycznej decyzji o przedłużeniu sankcji wobec Rosji od 31 stycznia 2019 r.",,
"Radioterapia, która trwa sekundę. Przełomowe wyniki badań",Możliwe jest zastąpienie wielokrotnie powtarzanej przez kilka tygodni radioterapii – leczeniem trwającym zaledwie sekundę – twierdzą naukowcy z University of Pennsylvania. Ma to umożliwiać wykorzystanie protonów ze specjalnego akceleratora.,"Na łamach pisma „International Journal of Radiation Oncology, Biology, and Physics” specjaliści z Abramson Cancer Center of the University of Pennsylvania opisali przełomowe wyniki badań nad nowego typu radioterapią.  Naukowcy z pomocą promieniowania protonowego uzyskali w ciągu zaledwie jednej sekundy dawkę radiacji teoretycznie potrzebną do przeprowadzenia całej terapii.  Twierdzą oni – powołując się na wyniki – że za pomocą nowej metody można uzyskać podobne oddziaływanie na guzy, jak w tradycyjnym leczeniu. Znacznie mniejsze są jednak uszkodzenia zdrowych tkanek.  Już od pewnego czasu badana jest tego typu szybka metoda o nazwie FLASH. Dotąd stosowano w niej m.in. elektrony, które jednak nie wnikają wystarczająco głęboko w tkankę, aby można było nimi leczyć guzy wewnątrz ciała. Według nowego badania cel można osiągnąć z zastosowaniem rozpędzanych w specjalnym akceleratorze protonów.  „To pierwszy raz, gdy ktoś opublikował wyniki demonstrujące możliwość użycia protonów - zamiast elektronów - do uzyskania odpowiednich dawek w terapii FLASH, z wykorzystaniem używanych już w leczeniu akceleratorów” – podkreśla autor publikacji, James M. Metz.  Teraz naukowcy przygotowują swoją metodę do badań z udziałem ludzi.",,
„Solidarność”: Zablokowanie dekarbonizacji w UE to zwycięstwo Polski,"Polska zapłaciłaby co najmniej 870 mld zł za dekarbonizację, którą próbowano przeforsować podczas ostatniego szczytu UE. Skuteczne zablokowanie tych zapędów to wielkie zwycięstwo naszego kraju — ocenia śląsko-dąbrowska „Solidarność”.","We wtorek władze największego regionu „Solidarności” skierowały do premiera Mateusza Morawieckiego stanowisko w tej sprawie. Jest ono – jak informuje związek – reakcją na krytykę, która spadła na premiera Morawieckiego ze strony polityków opozycji i części mediów po czerwcowym szczycie Unii Europejskiej, na którym Polska wraz z kilkoma innymi państwami Wspólnoty zablokowała zapisy wniosków końcowych dotyczące osiągnięcia neutralności klimatycznej do 2050 r. „Trzeba jasno i wyraźnie podkreślić, że akceptacja zapisów o osiągnięciu neutralności klimatycznej do 2050 r. oznaczałaby katastrofę dla polskiej gospodarki oraz trwałe zubożenie mieszkańców naszego kraju. Postawa pana premiera podczas szczytu w Brukseli stanowi pierwszy od wielu lat przykład skutecznej realizacji polskiej racji stanu w obszarze polityki klimatyczno-energetycznej UE. Wcześniej, zwłaszcza w trakcie rządów poprzedniej koalicji, ponosiliśmy na tym polu wyłącznie dotkliwe porażki” – czytamy w stanowisku przyjętym 25 czerwca przez Zarząd Regionu Śląsko-Dąbrowskiego NSZZ Solidarność, które zostało przesłane do Kancelarii Prezesa Rady Ministrów i klubów parlamentarnych. „Śląsko-dąbrowska Solidarność niezwykle rzadko występuje w roli obrońcy działań rządzących. W tym przypadku nie możemy jednak bezczynnie patrzeć, jak pierwszy od wielu lat sukces w polityce klimatycznej próbuje się zamienić w porażkę. Tym bardziej, że tym atakom towarzyszy kompletna ignorancja lub celowe manipulowanie faktami” – napisali związkowcy. „Nikt przy zdrowych zmysłach nie sprzeciwia się walce ze smogiem. Skuteczne wyeliminowanie tego niezwykle szkodliwego zjawiska jest absolutnie konieczne. Jednak spalanie węgla w energetyce zawodowej nawet w najmniejszym stopniu nie przyczynia się do powstawania smogu. To zupełnie oczywisty, bardzo łatwy do zweryfikowania i całkowicie bezdyskusyjny fakt. Faktem jest również, że dwutlenek węgla nie jest trującym gazem i ze smogiem nie ma absolutnie nic wspólnego” – napisali członkowie Zarządu Regionu Śląsko-Dąbrowskiego NSZZ Solidarność. W stanowisku zwrócono również uwagę, że w dyskusji o rezygnacji polskiej gospodarki z węgla bardzo rzadko mówi się o kosztach szybkiej dekarbonizacji, a precyzyjne wyliczenia dotyczące tej kwestii nie istnieją. Związkowcy podkreślają, że dekarbonizacja to nie tylko odejście od energetyki węglowej i wydobycia tego surowca, ale również częściowa lub całkowita likwidacja wielu gałęzi przemysłu, m.in. branży hutniczej, cementowej czy motoryzacyjnej. Według szacunków śląsko-dąbrowskiej „S” sporządzonych na podstawie wyliczeń dotyczących gospodarki niemieckiej, całościowy koszt ten wyniesie co najmniej 200 mld euro, czyli 870 mld zł. „Za te pieniądze można by sfinansować funkcjonowanie całej polskiej służby zdrowia przez 9 lat lub na 13 lat zwolnić Polaków z obowiązku płacenia podatku PIT"" - czytamy w stanowisku. W ocenie śląsko-dąbrowskiej „S” Polska powinna stanąć na czele koalicji państw członkowskich UE najbardziej narażonych na negatywne skutki dekarbonizacji, której celem byłoby przewartościowanie unijnej polityki klimatyczno-energetycznej UE. Według działaczy związku jej głównym założeniem powinno być zastąpienie „dogmatu” prostej redukcji emisji CO2 działaniami na rzecz rozwoju innowacyjnej, ekologicznej energetyki konwencjonalnej. Przedstawiciele władz największej regionalnej struktury związku zaapelowali do szefa rządu o zainicjowanie ogólnopolskiej kampanii edukacyjnej oraz publicznej debaty dotyczącej zasadności i kosztów obecnej polityki klimatycznej UE. „Śląsko-dąbrowska Solidarność, która jako jedna z pierwszych organizacji w Polsce zaczęła zajmować się tą tematyką, wyraża gotowość do aktywnego uczestnictwa w tym przedsięwzięciu i udzielenia rządowi RP wszelkiego możliwego wsparcia” – napisano w stanowisku. Podczas czerwcowego szczytu UE zapisy wniosków końcowych, mówiących o dojściu UE do neutralności klimatycznej do 2050 r., zostały zablokowane przez Polskę i kilka innych państw unijnych. Według nieoficjalnych informacji oprócz Polski były to: Czechy, Estonia i Węgry. Decyzje podjęte na szczycie UE i prowadzone dyskusje odpowiadają interesowi Polski – mówił po zakończeniu szczytu UE premier Mateusz Morawiecki. Odnosząc się do zablokowania zapisów w sprawie neutralności klimatycznej, ocenił, że to element walki m.in. o niższe koszty energii.",,
Nerwy! Bluzgi! Konstytucja! [OPINIA],"Choć chyba nikt spośród zwolenników Prawa i Sprawiedliwości nie uważa, że nie potrzebna jest zmiana konstytucji z 1997 roku, prezydencki pomysł na referendum nie wzbudził szerszego entuzjazmu. Nastroje elektoratu znalazły odbicie w postawie senatorów partii rządzącej, w efekcie, choć przy dużym udziale opozycji, Senat odrzucił wniosek Andrzeja Dudy.","Przyczyn tego rozminięcia się prezydenta i wyborców oraz parlamentarzystów upatrywać należy w dwóch przyczynach, merytorycznej i technicznej, a także wspólnej dla nich konsekwencji natury historycznej. Pytania, zgodnie zresztą z intencja Andrzeja Dudy miejscami wydają się być zbyt ogólne, by w innych sprawach wejść w szczegóły, dotąd zarezerwowane dla ustaw. Jedno i drugie da się wytłumaczyć, zapewne również - poprawić. Ogólność wynika z faktu, że referendum ma być dopiero początkiem społecznych konsultacji, drogowskazem, który wyznaczy kierunek dalszych prac nad nowa ustawa zasadniczą. Szczegółowość, choćby w pytaniach dotyczących kwestii socjalnych, wynika z chęci zagwarantowania obywatelom dostępu do pozytywnych dla nich efektów polityki obecnych władz również w przypadku zmiany rządu i wygranej dzisiejszej opozycji. Ta, jak wiemy, w sprawie chociażby 500+ kluczy, jak Platforma, bądź jest zdecydowanie przeciw, jak Nowoczesna. Pozwala to sadzić, że w przypadku przejęcia przez nich rządów, program zostanie zlikwidowany, lub zmieniony tak głęboko, że straci dotychczasowy charakter. PSL, które jako jedyne ugrupowanie opozycyjne, głosowało za jego wprowadzeniem, nie będzie miało siły, by 500+ obronić, nie będzie tez umierać za nie w rozmowach koalicyjnych, jeśli w ogóle znajdzie się w Sejmie. Jednak poważniejsze wydają się kwestie techniczne. Referenda na ogół nie cieszą się zbyt wielką frekwencją, zaś termin, zaproponowany przez Andrzeja Dudę, nawet przy założeniu rozłożenia głosowania na dwa dni, byłby trzecim wezwaniem obywateli do urn w bardzo krótkim czasie, po pierwszej i drugiej turze wyborów samorządowych. Do tego ograniczyłby możliwość wyznaczenia drugiej tury na 11 listopada, trudno bowiem wyobrazić sobie, by głosujący w sobotę brali udział tylko w jednym akcie wyborczym, w niedziele zaś - w dwóch. Wstępny charakter referendum, prawdopodobny chaos organizacyjny i niewielka frekwencja skutkowałaby zaś najpewniej, wbrew intencjom głowy państwa, obniżeniem rangi najważniejszego tegorocznego święta narodowego. Wszystkie te tezy znalazły potwierdzenie w rozmowie „Wiadomości” TVP z prezesem PiS, Jarosławem Kaczyńskim. Prawo i Sprawiedliwość chce prac nad nową konstytucją, nie odmawia prezydentowi przywileju zajmowania się tym tematem, wreszcie potwierdza poparcie dla Andrzeja Dudy w wyborach w 2020 roku. Tymczasem spodziewana niska frekwencja zaszkodziłaby nie tylko inicjatorowi ustawy - czego, wbrew pozorom Prawo i Sprawiedliwość nie chce, nastawiając się na poparcie Dudy na kolejną kadencję - lecz również samej idei zmiany konstytucji, wreszcie idei referendum jako takiej. Być może byłby to nawet ostateczny cios dla tej formy konsultacji społecznych po skompromitowaniu jej trzy lata temu przez Bronisława Komorowskiego. Dlatego zadziwia krótkowzroczność Pawła Kukiza, atakującego w sposób wysoce nieparlamentarny senatorów, których glosowanie nie tyle referendum zablokowało, co uchroniło przed spaleniem dwie bliskie mu przecież sprawy.  Tym samym Kukiz dopisał się do listy, na której raczej nie chciał się znaleźć, listy polityków opozycji, którym w ostatnich dniach puściły nerwy. Wcześniej pojawili się na niej lokalni działacze warszawskiej PO, odreagowujący kampanijne wtopy Rafała Trzaskowskiego obrażaniem dziennikarzy TVP czy kolegów z PiS, oraz kandydat, dziś już były kandydat, SLD na prezydenta Warszawy, Andrzej Celiński. Czy na pewno jest to jednak liga, w której mający ambicje zmiany systemu Kukiz chce występować? Sam wybór tego kandydata przez SLD jest kolejna zagadka, nad jaką pochylam się w tym tekście. Celiński to postać tyleż znana, co skompromitowana. Znany z języka, który można oczywiście nazwać barwnym (niedawno „wolny sąd” uznał, że użycie wobec minister słowa „suka” nie jest obraźliwe, co zwiększa pole manewru chcącym krytykować sadownictwo), więcej ma jednak wspólnego ze zwykłym chamstwem. Celiński uprzejmy był nazwać Jana Śpiewaka ch..., co szokuje w przypadku rozmowy dwóch kandydatów na prezydenta stolicy Polski, lecz już nie, gdy pamięta się wyczyny polityka z czasów jego bloga w Salonie 24. Nie pamiętającym tamtej aktywności Celińskiego wypada wyjaśnić, że jego blog był pierwszą w historii tego portalu stroną, obłożoną przez administrację ograniczeniami dostępu, stosowanymi wobec użytkowników notorycznie obrażających innych, stosujących wulgaryzmy i ogólnie rzecz biorąc, agresywnych. Dziś powiedzielibyśmy „hejterów”. To fakty powszechnie znane, oprócz których mamy jeszcze choćby tajemniczy wypadek samochodowy sprzed lat, w którym brało udział auto ówczesnego posła. O innych sprawach nawet nie ma co wspominać, bo można zostać nazwanym bardzo brzydko. Celińskiego tymczasem zastąpi Andrzej Rozenek, postać jeszcze mniej charyzmatyczna. Rozenek startował zresztą w wyborach na prezydenta Warszawy również 4 lata temu, zdobywając z ramienia własnego komitetu 2,28 proc. głosów. Nim powrócił do SLD próbował szczęścia u Palikota i z własną partią „Biało-Czerwoni”. Wydaje się, że ma duże szanse na powtórzenie w warszawskich wyborach sukcesu z 2014 roku. Wróćmy jednak do relacji PiS z prezydentem. Gdy Senat odrzucił wniosek o referendum, niektórzy spodziewali się, że w rewanżu Andrzej Duda zawetuje nową ustawę o Sądzie Najwyższym. Inni w odrzuceniu wniosku widzieli zemstę za weta, od których właśnie po cichu minął rok. Tymczasem Andrzej Duda ustawę podpisał niemal w tym samym momencie, w którym Jarosław Kaczyński mówił o politycznym wsparciu PiS w planach reelekcji prezydenta. Konflikt wydaje się więc wyciszony lub wręcz zażegnany. Obie strony potrzebują zresztą spokoju w sytuacji, w której tak bardzo brakuje go na warszawskich i polskich ulicach. Noc z czwartku na piątek to znów sceny przemocy, napaści na policjantów i rozpaczliwe prowokowanie brutalności służb porządkowych, by zdobyć i puścić w świat atrakcyjne medialnie obrazki. Bardzo charakterystyczna i pouczająca jest tu historia Kataryny, niegdyś uważanej za blogerkę sprzyjającą prawicy, dziś jednak przeciwniczkę reform w ich obecnym kształcie. W czwartkowy wieczór Kataryna na Twitterze napisała „Jak prezydent, na którego głosowałam podpisuje w ekspresowym tempie ustawę z rażącym błędem bo czystki w SN nie mogą poczekać, to jest ten moment kiedy jego wyborca musi iść pod Pałac i dać się policzyć jako niezadowolona.”. W późniejszych godzinach jej wpisy spod pałacu prezydenckiego pełne były atmosfery niepokoju i obawy ludzi przed policyjną interwencją i użyciem gazu. Jednak w pewnym momencie okazało się, że to protestujący atakują policję, stając w obronie osób, malujących na chodniku obraźliwe hasła i próbując uniemożliwić powstrzymanie pary chuliganów, tej samej zresztą, co zawsze.  Formuła demonstracji okazała się być dla Kataryny bardzo dużym rozczarowaniem, niemniej w tej sprawie można ją uznać za obiektywne źródło informacji. Kolejny raz potwierdza się, że to rzekomi obrońcy wolności są w tej potyczce stroną atakującą. Bardzo chętnie jednak robią z siebie ofiary, znajdując chętnych słuchaczy, gotowych zawsze wyrazić swoje oburzenie. W kolportowaniu fałszywek bez żadnych oporów udział biorą posłowie. Również Platformy, która ma na sumieniu wiele autentycznie brutalnych interwencji Policji przeciwko Polakom.Prowadzi to do absurdów, co znakomicie wykazał na Facebooku Olgierd Sroczyński, autor wpisu o pobitym podczas protestów „adwokacie i profesorze prawa. Bardzo szanowanym człowieku”. Wpis, zilustrowany zdjęciem rapera Popka, wykonanym tuż po poddaniu się przez niego zabiegowi skaryfikacji (wykonaniu na twarzy celowego uszkodzenia skóry w celu uzyskania blizny), rozszedł się nie tylko wśród rozbawionych do łez fanów trollingu, lecz również poważnie oburzonych wiekowych zwolenniczek opozycji, które najwyraźniej nie znają ani polskiego rapu, ani nie oglądają „Tańca z gwiazdami”, w którym ostatnio zobaczyć można było Popka.",,
75 lat temu w sowieckim łagrze zmarł Eugeniusz Bodo,"7 października 1943 roku w sowieckim łagrze zmarł z wycieńczenia znany przedwojenny artysta Eugeniusz Bodo. Jeden z największych symboli kultury II RP był wybitnym aktorem, reżyserem, piosenkarzem, twórcą scenariuszy i producentem filmowym. Wielkie przeboje, które śpiewał nucimy do dziś.","Bohdan Eugène Junod, czyli Eugeniusz Bodo, urodził się 28 grudnia 1899 r. w Genewie. Eugeniusz Bodo wystąpił w ponad 30 filmach. Grał role tragiczne, komediowe i muzyczne. Rozgłos przyniosły mu filmy  „Głos pustyni”, „Bezimienni bohaterowie” i „Czarna perła”.  Śpiewane przez niego filmowe piosenki były wielkimi szlagierami w Polsce.  Utwory „Już taki jestem zimny drań”, „Umówiłem się z nią na dziewiątą”, „Baby, ach te baby” czy „Tyle miłości” zagwarantowały mu na zawsze popularność.   NKWD aresztowało go 26 czerwca 1941r. Został wywieziony do Moskwy, gdzie został osadzony w więzieniu Butyrki. Decyzją specjalnej narady przy NKWD ZSRR, na wniosek z 30 października 1942 r., podpisany przez Piotra Fiodotowa został skazany na 5 lat ciężkiego obozu wychowawczego jako element społecznie niebezpieczny. O jego uwolnienie starali się w imieniu ambasady polskiej Stanisław Kot i Tadeusz Romer, jednak władze sowieckie nie wyraziły zgody na wypuszczenie artysty, ze względu na jego szwajcarskie obywatelstwo. Z tych samych przyczyn nie objęła go  amnestia dla polskich obywateli. Z Moskwy odtransportowano go do łagru w Kotłasie, w którym zmarł z wycieńczenia i głodu. Według radzieckich dokumentów stało się to właśnie 7 października 1943 roku. Fakt ten obalił głoszoną w czasach PRL-u wersję, zgodnie z którą Bodo miał zostać rozstrzelany przez Niemców po wkroczeniu hitlerowskich wojsk do Lwowa. Artysta został pochowany w zbiorowym grobie. 2 października 2011 r. w Kotłasie na cmentarzu Makaricha odsłonięty został pomnik, będący także symboliczną mogiłą artysty. – Eugeniusz Bodo obecny jest w moim życiu od zawsze. Jego życie w czasie którego z największej gwiazdy przedwojennego kina stał się więźniem łagru, a potem ofiarą totalitarnego systemu. Mówi bardzo dużo o czasach, w których przyszło mu żyć – wspomina aktora Jakub Kozak, wokalista, lider Trupy Teatralnej Warszawiaki. W sobotę, 13 października, podczas Festiwalu Przestrzeń Wolności na Krakowskim Przedmieściu w Warszawie, odbędzie się specjalny koncert podczas którego Jakub Kozak zaśpiewa m.in. piosenkę „Umówiłem się z nią na 9-tą”.",,
Papież: Przekazywanie wiary nie jest szukaniem poparcia dla drużyny piłkarskiej,"Papież Franciszek powiedział, że przekazywanie wiary to głoszenie jej z miłością, a nie „poszukiwanie ludzi, którzy poprą drużynę piłkarską” czy „ośrodek kulturalny”. Podczas mszy w Watykanie mówił, że Kościół nie rośnie dzięki prozelityzmowi.","W homilii w czasie porannej mszy papież podkreślił, że przekazywanie wiary nie polega na „udzielaniu informacji” czy „mechanicznym” nauczaniu pojęć. Nie można mówić: „Weź tę książeczkę, przestudiuj ją, a potem ciebie ochrzczę” – podkreślił Franciszek. Konieczne jest – jak dodał – „tworzenie serca w wierze w Jezusa Chrystusa”, „przekazywanie tego, co sami otrzymaliśmy”. Franciszek położył nacisk w homilii na potrzebę wychowania nowych pokoleń w wierze i przypomniał, że od wieków ma to miejsce przede wszystkim dzięki kobietom w rodzinach - matkom i babciom, a także opiekunkom. Wiara ta przekazywana jest nie tylko słowami, „ale także czułością” – wskazał. Papież przywołał słowa Benedykta XVI o tym, że „Kościół nie wzrasta przez prozelityzm, ale przez przyciąganie”. – Przekazywanie wiary nie jest uprawianiem prozelityzmu. To coś innego, coś większego. To nie jest poszukiwanie ludzi, by poparli drużynę piłkarską, klub czy ośrodek kulturalny – zaznaczył Franciszek.",,
Trucizna na klamce i „martwe dusze”. Polowanie na szpiegów z Rosji,"Tym razem trucizną zamachowcy pokryli klamkę samochodu, a nie drzwi do domu, jak to było podczas zamachu na Siergieja Skripala. Ale i to nie przyniosło oczekiwanego rezultatu. Bułgarski biznesmen Emilian Gebrew uszedł z życiem. Po blisko pięciu latach bułgarska prokuratura wydała listy gończe za zamachowcami z GRU. Niemal równocześnie Bułgaria wyrzuciła dwóch rosyjskich dyplomatów, którzy prowadzili działalność szpiegowską.","Relacje Bułgarii i Rosji zwykło się określać jako bardzo przyjazne. Sofia była zawsze tym członkiem NATO i UE, który sprzeciwiał się ostrym sankcjom wobec Moskwy. Tak było choćby wiosną 2018 roku, gdy Bułgarzy nie przyłączyli się do międzynarodowej akcji wydalania rosyjskich dyplomatów-szpiegów na znak solidarności z Wielką Brytania po zamachu na Skripala. Okazało się jednak, że podobną operację kilerzy z GRU przeprowadzili trzy lata wcześniej właśnie w Bułgarii, zaś celem był miejscowy biznesmen, producent i handlarz bronią. Dziś prokuratura bułgarska jest już tego pewna. Sofia zaczęła w końcu stanowczo zwalczać rosyjską aktywność szpiegowską na terenie Bułgarii – o której wiedziano od lat. Ale dopiero teraz, zapewne także na skutek presji sojuszników, ruszyło prawdziwe polowanie na szpiegów z Rosji. Efektem jest już trzech wydalonych dyplomatów (pracujących dla wywiadu) i śledztwo w sprawie współpracy miejscowych rusofilów z rosyjskimi służbami. Kilerzy z GRU   23 stycznia bułgarska prokuratura ogłosiła, że postawiła trzem rosyjskim obywatelom próbę zabójstwa biznesmena z branży zbrojeniowej Emiliana Gebrewa. Wydano międzynarodowe nakazy aresztowania. Rosjanie są poszukiwani czerwoną notą w systemie Interpolu. W komunikacie nie zostały podane nazwiska Rosjan. Wcześniej prokuratura podała, że chodzi o osoby związane z rosyjskim wywiadem wojskowym GRU. Jak można przeczytać w komunikacie, ścigani mężczyźni w okresie od 28 kwietnia do 4 maja 2015 r. próbowali otruć za pomocą niezidentyfikowanego środka fosforoorganicznego Gebrewa, jego syna i menedżera należącej do niego spółki. Nieco wcześniej prokuratura udostępniła zdjęcia z kamer w garażu Gebrewa, na których widać mężczyznę zbliżającego się do samochodu biznesmena. Według prokuratury zamachowiec pokrył klamkę samochodu trującą substancją. Tego samego dnia, po oficjalnej kolacji biznesowej, Gebrew źle się poczuł i stracił przytomność. Mniej więcej w tym samym czasie podobne objawy zaobserwowano u jego syna Hristo, który znajdował się w innej części miasta, oraz u współpracownika z firmy EMCO, Walentina Tachczijewa. Całą trójkę łączyło to, że kilka godzin wcześniej wszyscy byli w biurze w hotelu Orbita w Sofii. Następnego dnia Gebrew został przyjęty do szpitala, gdzie spędził 20 dni. W maju 2015 roku wszczęto dochodzenie w tej sprawie, przesłuchano świadków i przeprowadzono rewizje w domach ofiar i w odwiedzanych przez nie restauracjach. Dochodzenie umorzono w kwietniu 2016 roku z powodu niewykrycia sprawców. Nie było dowodów użycia jakiekolwiek substancji zakazanej przez Konwencję o Broni Chemicznej (OPCW). Tyle że nowiczok nie był wtedy jeszcze znany. Wiosną 2018 roku w mediach pojawiły się informacje o próbie otrucia byłego agenta GRU Siergieja Skripala w angielskim Salisbury. Szybko wykryto truciznę z grupy nowiczok.  Wtedy Gebrew napisał do prokuratury list, w którym utrzymywał, że „ma podstawy uważać, iż został otruty środkiem z grupy nowiczok”, bo miał takie same objawy, jak Skripal. W październiku 2018 roku bułgarska prokuratura wznowiła śledztwo. Według Gebrewa, który jest właścicielem dużych zakładów zbrojeniowych EMCO i Dunarit, przyczyną próby jego otrucia przez GRU mógł być eksport broni dla Ukrainy. Ale jest też inny możliwy motyw. Biznesmen twierdzi, że Rosjanie mogli chcieć przejąć jeden z jego zakładów należący do spółki EMCO, która produkuje amunicję i broń małego kalibru. Jeszcze w 2015 roku laboratorium Uniwersytetu w Helsinkach, specjalizujące się w broni chemicznej, na zlecenie biznesmena było w stanie ustalić ślady dwóch organofosfatów, które świadczyły o tym, że biznesmena próbowano zabić substancją z grupy nowiczok – napisał w styczniu 2019 roku bułgarski magazyn „Kapitał”. W bułgarskie śledztwo zaangażowali się Brytyjczycy i amerykańskie FBI. W październiku 2019 roku „The New York Times” opublikował artykuł, w którym twierdzono, że za otruciem Gebrewa i Skripala może stać specjalna jednostka GRU nr 29155. W listopadzie 2019 roku Bellingcat, The Insider i Der Spiegel opublikowały wyniki wspólnego śledztwa dziennikarskiego, z których wynikało, że w zamach na Gebrewa mogło być zamieszanych ośmiu oficerów GRU. Jeden z nich, Denis Sergiejew, działający pod fałszywym nazwiskiem Siergiej Fiedotow, mógł być też zaangażowany w operację przeciwko Skripalowi. Według prokuratury bułgarskiej, Siergiejew vel Fiedotow przebywał w Bułgarii co najmniej trzy razy w 2015 roku. Po raz pierwszy przyleciał samolotem 5 lutego 2015 i opuścił Sofię także drogą powietrzną 22 lutego 2015. W tym czasie w Bułgarii przebywali też inni oficerowie GRU: Siergiej Pawłow (prawdziwe nazwisko Siergiej Lutenko) i Gieorgij Gorszkow (Piotr Borisow). Następnie na około tydzień przyjechała do tego kraju kolejna trójka: Iwan Lebiediew (Iwan Terentiew), Nikołaj Kononichin (Nikołaj Jeżow) i Aleksiej Nikitin (Aleksiej Kalinin). Później do Bułgarii na pięć dni przybył Władimir Popow (Władimir Moisiejew), który jest znany z udziału w nieudanej próbie przewrotu w Czarnogórze.  Wszystkie te wizyty były przygotowaniem do operacji, którą przeprowadzono pod koniec kwietnia 2015 roku. 24 kwietnia do Burgas przyleciał Siergiejew vel Fiedotow (prawdopodobnie dowódca całej operacji – wiadomo, że ma w GRU rangę generała). Jednak nie pojawił się na pokładzie samolotu, którym miał wracać (rezerwacja była zrobiona). Zamiast tego pojawił się wieczorem 28 kwietnia na stambulskim lotnisku, gdzie w ostatniej chwili kupił bilet na lot do Moskwy. Właśnie w tym dniu doszło do próby otrucia Gebrewa. Również w dniach 24-28 kwietnia 2015 w Sofii przebywali towarzysze Siergiejewa vel Fiedotowa: Lutenko vel Pawłow i Borisow vel Gorszkow. Zarezerwowali pokój w hotelu sąsiadującym z biurem EMCO, z widokiem na wejście do biura. Prawdopodobnie to właśnie ta trójka jest teraz ścigana przez bułgarską prokuraturę. Ustalono też, że Siergiejew vel Fiedotow po raz trzeci przyleciał do Sofii 23 maja 2015 roku. Akurat tuż po wyjściu ze szpitala niedoszłej ofiary zamachu. Sześć dni później Rosjanin przekroczył granicę z Serbią w samochodzie w towarzystwie innego agenta wywiadu, Daniły Stepanowa (prawidzie nazwisko Kaprałow).  Ciekawe, że komunikat dotyczący nowych skandali szpiegowskich wydała ambasada USA w Sofii. 25 stycznia oświadczył, że USA zdecydowanie popierają Bułgarię w związku z decyzją o wydaleniu rosyjskich dyplomatów, którym prokuratura w Sofii zarzuca działalność szpiegowską, oraz z powodu oskarżenia trzech Rosjan o próbę zabójstwa bułgarskiego biznesmena. Amerykańska placówka dyplomatyczna oceniła, że Sofia dostarczyła dowodów na to, iż Rosja przez lata wspierała „szkodliwą działalność” w Bułgarii i że ci sami rosyjscy agenci, którzy byli odpowiedzialni za próbę otrucia w tym kraju, byli zaangażowani w podobną działalność w całej Europie. Amerykańska administracja wyraźnie zainteresowała się w ostatnim czasie Bułgarią i chyba skutecznie dopinguje lokalny rząd do przeciwstawiania się rosyjskim wpływom i niemal bezczelnej w ostatnich latach szpiegowskiej aktywności. W wywiadzie telewizyjnym we wrześniu 2019 roku Solomon Passy, minister spraw zagranicznych Bułgarii w latach 2001-2005, powiedział, że według jego wiedzy, w ambasadzie Rosji w Sofii działa około 70 agentów rosyjskiego wywiadu. – Rusofilia w Bułgarii zawsze była opłacana, to nigdy nie była miłość – powiedział były szef dyplomacji.  Z kolei prorządowy dziennik „24 czasa” opublikował 2 listopada 2019 roku artykuł, w którym pisał, że Bułgaria jest ośrodkiem rosyjskiego wywiadu wojskowego na Bałkanach. „W Sofii jest około 200 rosyjskich dyplomatów, których zadaniem nie jest gwarantowanie bezpieczeństwa rosyjskich turystek na wybrzeżu czarnomorskim” - sarkastycznie zauważała prorządowa gazeta. 27 stycznia niezależny Ośrodek Badania Demokracji, od ponad 25 lat badający życie polityczne i ekonomiczne w Bułgarii, opublikował analizę, z której wynika, że „wszystkie partie” w koalicyjnym rządzie centroprawicowej partii GERB premiera Bojko Borisowa i ugrupowań nacjonalistycznych oraz „prawie wszystkie bułgarskie dzienniki pracują na rzecz rosyjskich interesów”. Można więc przyjąć, że gdyby nie presja sojuszników, z USA na czele, władze w Sofii dalej przymykałyby oczy na rosyjską aktywność szpiegowską.",,
Ostatnia droga Jana Olszewskiego. Premier spoczął na warszawskich Powązkach,"W warszawskiej archikatedrze św. Jana Chrzciciela koncelebrowana
była w sobotę Msza św. pogrzebowa premiera Jana Olszewskiego. W uroczystościach wzięły udział najwyższe władze państwowe
z prezydentem Andrzejem Dudą, premierem Mateuszem Morawieckim,
marszałkami Sejmu i Senatu, ministrami i parlamentarzystami. Następnie na lawecie wojskowej w asyście policyjnej i szwadronu kawalerii kondukt przemieścił się pod pomnik Powstania Warszawskiego, a potem na Cmentarz Wojskowy na Powązkach, gdzie złożono trumnę.","Mszy pogrzebowej w archikatedrze przewodniczył biskup pomocniczy archidiecezji warszawskiej Michał Janocha, prywatnie siostrzeniec śp. premiera.W eucharystii wzięli udział przedstawiciele władz państwowych z prezydentem Andrzejem Dudą.„W osobie i życiu śp. Jana Olszewskiego – jak w soczewce – skupiło się wszystko to, co polskie, wszystko to, co patriotyczne i demokratyczne” – napisał w liście kondolencyjnym odczytanym podczas mszy przewodniczący KEP abp Stanisław Gądecki.Podkreślił w nim również, że w osobie byłego premiera Jana Olszewskiego skupiało się również to wszystko, co „budowało silną i niepodległą Rzeczpospolitą, wszystko to, dzięki czemu naszej ojczyźnie udawało się wielokrotnie i skutecznie przeciwstawiać przygniatającej tyranii zła i powstawać z upadku”. „Był człowiekiem wiary i Kościoła. Człowiekiem jasnych i konsekwentnych przekonań i poglądów” – podkreślił metropolita warszawski. „Jan Olszewski już teraz modli się wespół ze św. Janem Pawłem II” „Jestem głęboko przekonany, że Jan Olszewski już teraz modli się by Matka Najświętsza pukała do serc Polek i Polaków, by wyrzekli się złych postaw; nigdy nie można nawet pomyśleć o tym, aby Polska walczyła z Polską” – powiedział w homilii bp Antoni Dydycz. Duchowny mówił o rodzinnych korzeniach Jana Olszewskiego, jego dzieciństwie i młodości, wojennych losach i późniejszej działalności, aż do ostatnich lat życia.Wskazał, że w roku 1995 Jan Olszewski założył Ruch Odbudowy Polski.„Będzie kandydował na prezydenta Rzeczypospolitej po pierwszym pięcioleciu Aleksandra Kwaśniewskiego, jednakże tuż przed wyborami zrezygnował. Przy prezydencie Lechu Kaczyńskim pełni funkcję doradcy, a 3 maja 2009 r. zostanie odznaczony Orderem Orła Białego” – wyliczał bp Dydycz. Jak stwierdził - „jest głęboko przekonany, że zmarły już teraz modli się wespół ze św. Janem Pawłem II, z bł. ks. Jerzym Popiełuszko, upraszczając Matkę Najświętszą, aby pukała do serc Polek i Polaków, iżby wyrzekli się takich postaw, a zwłaszcza gorszych jeszcze praktyk”.Po godz. 14.00 kondukt pogrzebowy dotarł pod pomnik Powstania Warszawskiego, gdzie b. premiera żegnali żołnierze Armii Krajowej, byli powstańcy warszawscy oraz działacze antykomunistycznej opozycji. Po godz. 16 w trumna z ciałem byłego premiera Jana Olszewskiego została złożona do grobu na cmentarzu na Wojskowych Powązkach. W pogrzebie uczestniczyli m.in. prezydent Andrzej Duda, premier Mateusz Morawiecki, prezes PiS Jarosław Kaczyński.Przed złożeniem ciała zmarłego b. premiera do grobu prezydent Andrzej Duda przekazał wdowie po Janie Olszewskim flagę Polski, która wcześniej okrywała trumnę.Jan Olszewski zmarł w ub. czwartek w wieku 88 lat. Był premierem w latach 1991-1992, obrońcą opozycjonistów w procesach politycznych w okresie PRL, doradcą prezydenta Lecha Kaczyńskiego. W 2009 r. został odznaczony Orderem Orła Białego.",,
Sasin: Nie chcemy w UE jednego modelu ideologicznego. To dziś proponuje Koalicja Europejska,"– To jest bzdura. Prawo i Sprawiedliwość nie planuje polexitu. My chcemy Unii silnej, która przede wszystkim będzie wracała do swoich korzeni, czyli to, co było siłą UE przez wiele lat – jedność w różnorodności. Nie chcemy zjednoczenia Europy na zasadzie narzucenia jednego modelu ideologicznego, bo to dziś proponuje również Koalicja Europejska – powiedział w programie „Gość Wiadomości” szef Komitetu Stałego Rady Ministrów Jacek Sasin, odnosząc się do głosów opozycji o tym, że PiS chce doprowadzić do wyjścia Polski z Unii Europejskiej.","Sasin zaznaczył, że Koalicja Europejska chce „wojen ideologicznych, walki z kościołem, narzucania Polakom nowinek obyczajowych, który większa część Polaków nie akceptuje”.– My chcemy Europy, która będzie przestrzenią wspólnego dobrobytu. W żadnym wypadku nie myślimy o wychodzeniu z takiej Europy, ale chcemy bardzo silnie się włączyć w budowanie takiej Europy – stwierdził szef KSRM. Jak zaznaczył, polexit „to jest brzytwa, której chwyta się opozycja, nie mając nic innego do zaoferowania Polakom”. – Jak popatrzymy na Koalicję Europejską, to tam od Barbary Nowackiej do PSL-u, czyli o tych, którzy mówią, że w Polsce trzeba przeprowadzić ideologiczną rewolucję, walczyć z kościołem, postawić kościół przed międzynarodowym trybunałem, po PSL, które udaje, że jest partią konserwatywną i odwołuje się do konserwatywnych wartości, a podpisuje się pod tym wszystkim, co jest wspólną cechą tej koalicji – próbą zideologizowania i rozpętania wojny światopoglądowej w Polsce. To jest taka próba straszenia polexitem – ocenił.",,
W Rzymie przypomniano postać Luciany Frassati-Gawrońskiej,"W siedzibie instytutu im. Luigiego Sturzo, założyciela włoskiej
Chrześcijańskiej Demokracji, w centrum Rzymu, odbyła się
w czwartek 19 października sesja naukowa na temat postaci Luciany
Frassati–Gawrońskiej, siostry błogosławionego Piera Giorgia.","Luciana Frassati–Gawrońska zmarła w 2007 roku w wieku 105 lat.  W siedzibie instytutu im. Luigiego Sturzo obecnych było pięciorojej dzieci, w tym znany dziennikarz i polityk Jaś Gawroński orazcórka Wanda Gawrońska, działaczka społeczna, która niestrudzenieszerzy kult swego wuja, patrona młodzieży.W czasie sesji przypomniano starania Luciany Frassati-Gawrońskiej o wyniesienie na ołtarze jej zmarłego w 1925 roku brata, społecznika i opiekuna ubogich. Podkreślano,że właściwie jej zabiegom Kościół zawdzięcza to, że zostałon beatyfikowany przez Jana Pawła II w 1990 roku. AlbertoSinigaglia, dziennikarz turyńskiej gazety „La Stampa”, którejwspółzałożycielem był ojciec Luciany, Alfredo Frassati, w swoimwystąpieniu mówił o jej ogromnej miłości do brata i fascynacjijego działalnością. Jednocześnie, podkreślił, po jego śmierci miała wielkie poczucie straty i to było głównym powodem, dlaktórego podjęła tak wiele starań o to, by bliżej poznano jegosylwetkę.O swoich związkach z rodziną Gawrońskich opowiadał chadeckipolityk i filozof Rocco Buttiglione, który podkreślił, jakwielkim darem dla Kościoła było ogłoszenie Piera Giorgiabłogosławionym przez polskiego papieża.",,
"Nowa unia w Unii? Włochy chcą, by powstał „węższy krąg” państw UE","Włochy będą zabiegać o to, aby w Unii Europejskiej powstał „węższy krąg” krajów podzielających kilka aspektów wspólnej polityki – zadeklarował włoski minister spraw zagranicznych Paolo Gentiloni. Jego zdaniem w grupie tej mogłoby się znaleźć od 7 do 12 państw.","– Uważam, że licząca dzisiaj 28 państw Unia Europejska mogłaby zawierać w sobie węższy krąg, który łączyłyby wspólna waluta, układ z Schengen i przede wszystkim większa koordynacja obrony – oświadczył szef dyplomacji podczas debaty politycznej w Rzymie w niedzielę wieczorem.– Włochy będą walczyć o ten nowy model Unii – podkreślił Gentiloni. Nie wymienił krajów, które jego zdaniem znalazłyby się w tej grupie.Władze Włoch, jednego z krajów założycielskich Unii Europejskiej, od dłuższego czasu krytykują jej obecny kształt i brak większej spójności. Kraj domaga się zmiany unijnej polityki zarówno imigracyjnej, jak i gospodarczej, by działać na rzecz większego wzrostu.",,
Rosyjskie MSZ potwierdza: Małgorzata Gosiewska persona non grata,"Polskie Radio otrzymało oficjalne potwierdzenie, że wicemarszałek Sejmu Rzeczypospolitej Polskiej Małgorzata Gosiewska nie ma prawa wjazdu do Rosji. Informację tę przesłało drogą elektroniczną rosyjskie Ministerstwo Spraw Zagranicznych.","29 września Małgorzata Gosiewska odwiedziła Polaków mieszkających na Białorusi. Przekraczając białoruską granicę, wicemarszałek Sejmu Rzeczypospolitej Polskiej kilkadziesiąt minut czekała aż służby graniczne sprawdzą jej paszport. Białorusini chcieli także zajrzeć do bagażnika samochodu należącego do polskich służb konsularnych, co jest naruszeniem międzynarodowych konwencji. W trakcie tego incydentu białoruski funkcjonariusz powiadomił Małgorzatę Gosiewską, że sąsiednie państwo – Rosja – wpisało polską polityk na listę osób, które nie mają prawa wjazdu na teren Federacji. 30 września Polskie Radio złożyło oficjalne zapytanie w tej sprawie do rosyjskiego MSZ, a  3 października otrzymało odpowiedź potwierdzającą, że wicemarszałek Gosiewska jest na liście osób, których wjazd do Rosji jest niepożądany.",,
"„Pokażcie, że USA, Rosja i Europa mogą współpracować”. Apel do Putina i Trumpa",Z apelem o stworzenie fundamentów dla przyszłej współpracy wystąpiła do prezydentów USA Donalda Trumpa i Rosji Władimira Putina grupa ekspertów i polityków. Przywódcy wezmą udział w szczycie G20 w Hamburgu (7-8 lipca).,"„Pierwsze spotkanie w Hamburgu jest niepowtarzalną szansą” – wskazano w liście przekazanym agencji dpa. „Możecie Panowie podkreślić, że USA, Rosja i Europa – pomimo znacznych różnic – mogą i muszą współpracować w dziedzinach, które dotyczą życiowych wspólnych interesów” – podkreślono.Autorzy listu wymienili w tym kontekście redukcję wojny nuklearnej i innych militarnych konfliktów oraz zapobieganie zamachom terrorystycznym o katastrofalnych skutkach.„Wojny atomowej nie można wygrać”Eksperci zaproponowali prezydentom podpisanie wspólnego oświadczenia, że wojny atomowej nie można wygrać i że nie będą jej prowadzili, usprawnienie wzajemnej komunikacji, by obniżyć niebezpieczeństwo konfliktu w wyniku błędu czy pomyłki, ogłoszenie wspólnej propozycji w celu zapobiegania zamachom terrorystycznym z użyciem broni masowego rażenia oraz przedyskutowanie groźby cyberataków na strategiczne systemy wczesnego ostrzegania i ośrodki decydujące o użyciu broni atomowej.Zdaniem sygnatariuszy listu obecne problemy w relacjach między Rosją, USA i Europą nie powinny przeszkodzić we wdrożeniu praktycznych kroków mających powstrzymać stałe pogarszanie się stosunków Zachodu z Rosją.",,
Związkowcy z Huty Pokój rozpoczęli protest,"Związkowcy z Huty Pokój w Rudzie Śląskiej rozpoczęli akcję protestacyjną w siedzibie katowickiego Węglokoksu, do którego należy huta. Domagają się realizacji postanowień zawartego we wrześniu porozumienia, które miało uratować i zapewnić stabilność działania rudzkiego zakładu.","Przedstawiciele Węglokoksu potwierdzili, że w siedzibie spółki przebywa ośmiu związkowców z Solidarności oraz związku Sierpień 80 w Hucie Pokój. Dwaj z nich zadeklarowali rozpoczęcie głodówki. Związkowcy zapowiadają, że w kolejnych dniach do akcji mogą przyłączyć się kolejne osoby.  Z protestującymi rozmawiali przedstawiciele zarządu Węglokoksu, jednak nie udało się dojść do porozumienia. Związkowcy chcą rozmawiać z reprezentantami Ministerstwa Aktywów Państwowych.  Swoje stanowisko w tej sprawie Węglokoks ma przedstawić we wtorek po południu. Do tego czasu przedstawiciele spółki oficjalnie nie komentują akcji protestacyjnej. Swoje szczegółowe postulaty mają też przedstawić związkowcy.  W drugiej połowie września w Rudzie Śląskiej podpisano porozumienie między hutą, Węglokoksem i związkowcami, przewidujące m.in. przeniesienie dwóch zakładów produkcyjnych Huty Pokój do nowej spółki i częściowe oddłużenie tej firmy wobec Węglokoksu. Umowa – jak wówczas informowano – ma zapewnić hucie ciągłość produkcji i uratować miejsca pracy. Strony zobowiązały się do współpracy i współdziałania w celu restrukturyzacji huty oraz jej zadłużenia. Ustalono też zakres i harmonogram działań restrukturyzacyjnych. Plan restrukturyzacji, który ma być realizowany w wyniku wrześniowego porozumienia, zakłada przede wszystkim przeniesienie dwóch zakładów produkcyjnych – Stalprofile i Walcownia – do nowo utworzonej spółki z ograniczoną odpowiedzialnością pod nazwą „Huta Pokój Profile”. Wszystkie udziały w tej spółce, w ramach częściowego potrącenia wierzytelności, nabędzie Węglokoks. Dzięki takiemu rozwiązaniu huta ma zostać znacznie oddłużona, a ciągłość produkcji i zatrudnienia ma być utrzymana. Warunkiem przywrócenia rentowności – według wrześniowych informacji zarządów huty i Węglokoksu – jest przeprowadzenie działań restrukturyzacyjnych, których zakres został zaakceptowany przez stronę społeczną huty. Obecnie związkowcy oceniają, że porozumienie nie jest realizowane, a miejsca pracy w hucie są zagrożone.  Pierwsze porozumienie, mające uratować borykającą się z kłopotami finansowymi hutę, podpisano 8 sierpnia br., jednak nie spełniło ono swojego zadania. Zaniepokojeni związkowcy z huty apelowali o interwencję w tej sprawie do premiera Mateusza Morawieckiego. Na początku września Węglokoks utworzył konsorcjum z Hutą Pokój, by zapewnić utrzymanie produkcji w hucie i sprzedaż jej wyrobów. Wrześniowe porozumienie, przewidujące wniesienie dwóch zakładów do nowej spółki, miało być kolejnym krokiem naprawy sytuacji w hucie.  Zadłużenie huty wobec Węglokoksu wynika z zaległości w regulowaniu należności za wsad do produkcji, który Huta Pokój kupowała za pośrednictwem katowickiej spółki. Spowodowane to było złą sytuacją rudzkiego przedsiębiorstwa, które nie miało możliwości samodzielnego finansowania zakupów. Dodatkowo dużym obciążeniem dla huty jest jej majątek nieprodukcyjny – do spółki należy ok. 170 ha nieużytków i terenów poprzemysłowych.",,
Papież apeluje do Polaków o wierność ewangelicznym wartościom,"Papież Franciszek, zwracając się do Polaków podczas dzisiejszej audiencji generalnej, wyraził pragnienie, by wierność ewangelicznym wartościom była dla całego narodu punktem odniesienia przy podejmowaniu decyzji i wyzwań.","Podczas spotkania z tysiącami wiernych w Watykanie w słowie do polskich pielgrzymów papież nawiązał do obchodzonej dzisiaj przez Kościół w Polsce uroczystości świętego Stanisława, biskupa i męczennika, i nazwał go „wielkim patronem”. – Jego odwaga w Panu i wierność ewangelicznym wartościom duchowym i moralnym niech będzie dla was i dla waszego narodu punktem odniesienia w decyzjach i działaniach wobec wyzwań naszych czasów. Niech wam towarzyszy jego opieka i Boże błogosławieństwo – powiedział Franciszek. W audiencji uczestniczyła delegacja samorządu województwa kujawsko-pomorskiego z marszałkiem Piotrem Całbeckim. Samorządowcy przybyli na spotkanie z papieżem w związku z obchodzonym 7 czerwca świętem województwa, którego patronem na mocy decyzji Franciszka jest święty Jan Paweł II. W tym roku przypada 20. rocznica wizyty papieża w Toruniu i Bydgoszczy. W katechezie Franciszek podsumował swą zakończoną wczoraj podróż do Bułgarii i Macedonii Północnej. Mówiąc o wizycie w tym drugim kraju, papież wyraził uznanie dla jego „zaangażowania na rzecz przyjmowania i niesienia pomocy wielkiej liczbie migrantów i uchodźców w krytycznym okresie 2015 i 2016 roku”. – To była wielka gościnność, oni mają wielkie serce – dodał Franciszek. Następnie zauważył, że „migranci przysparzają im problemów, ale oni ich przyjmują i to jest wielka rzecz”. Papież poprosił obecnych o „aplauz dla tego narodu”. Mówił także o swym spotkaniu z zakonnicami założonego przez urodzoną w Skopje świętą matkę Teresę zgromadzenia Misjonarek Miłości. – Byłem poruszony ewangeliczną czułością tych kobiet – zauważył. – Tyle razy my, chrześcijanie, tracimy wymiar czułości, a kiedy jej nie ma, stajemy się zbyt poważni, kwaśni. Kiedy czyni się miłosierdzie bez czułości, bez miłości, to tak jakby na taki uczynek wylać szklankę octu. Miłosierdzie nie jest kwaśne – zaznaczył Franciszek. Mówiąc o swej wcześniejszej wizycie w Bułgarii, papież podkreślił, że prowadziła go pamięć o świętym Janie XXIII, który w latach 1925-1934 był papieskim legatem w tym kraju. Zaznaczył też, że zrobił „krok naprzód” w relacjach z bułgarską Cerkwią prawosławną.",,
Opozycja za ciepłymi posiłkami w szkołach. Odgrzewany kotlet z 2008 r.,Koalicja Obywatelska zaprezentowała swoje hasła na kampanię wyborczą do samorządów. Wśród nich znajduje się m.in. zagwarantowanie ciepłego posiłku dla dzieci w szkołach. Na przestrzeni ostatnich lat stosunek polityków PO do tego zagadnienia zmieniał się kilkukrotnie.,"W sobotę Grzegorz Schetyna przedstawił sześć propozycji Koalicji Obywatelskiej dla samorządów. Koalicja chce, by szkoła gwarantowała dzieciom możliwość rozwijania talentów i zainteresowań, opiekę, ciepły posiłek oraz aktywność sportową. Koalicja chce także wprowadzić program „złotówka za złotówkę”, według którego do każdej złotówki z budżetu samorządu wydanej na szkołę (wyższe pensje dla nauczycieli, posiłki i zajęcia dodatkowe dla uczniów, pomoce naukowe czy nowe budynki szkolne) zobowiązała się dołożyć złotówkę z budżetu państwa. – Są pieniądze na darmowe ciepłe posiłki dla każdego ucznia – powiedział szef warszawskiej Nowoczesnej, Sławomir Potapowicz. Polityk, który był gościem Polskiego Radia 24, mówił, że posiłki byłyby finansowane zarówno z budżetu centralnego, jak i przez samorządy. W 2015 r. według GUS-u w skrajnym ubóstwie żyło 900 tys. dzieci. Wcześniej Fundacja Pomocy Dzieciom „Maciuś” podawała, że niedożywionych jest 800 tys. dzieci. Politycy PO wyrażali wtedy wątpliwości dotyczące skali problemu. – Jak ktoś mówi, że w Polsce dzieci głodują, to daje argument naszym niekoniecznie przyjaciołom, którzy dzisiaj, w tej rosyjskiej propagandzie, wykorzystują to przeciw Polsce. Czy to jest obywatelska i patriotyczna postawa? – mówiła w 2015 r. premier Ewa Kopacz.– Myśmy cały szczaw wyjedli z nasypu i wszystkie śliwki jedli. Dziś te wszystkie śliwki leżą, dzieci grają w piłkę, szczawiu nikt nie zjada – mówił w 2013 r. Stefan Niesiołowski (wówczas PO), przekonując, że zjawisko niedożywionych dzieci należy do przeszłości. – Jeżeli pan spyta dzieci, czy jadły śniadania, to niestety dużo dzieci w Polsce powie, że nie. Tylko rzecz polega na tym, że kultura jedzenia śniadań w Polsce nie istnieje. Wśród moich znajomych, doskonale pamiętam, ile razy było mówienie: rano nie ma apetytu, on się strasznie długo budzi, nie chce nic rano jeść... To jest zupełnie normalne – odnosiła się do słów Niesiołowskiego na antenie Superstacji Julia Pitera, posłanka PO.",,
Wojska specjalne i broń rakietowa – Iran przeznacza 260 mln dolarów na armię,"Parlament Iranu zdecydował, że przeznaczy 260 milionów dolarów na finansowanie programu rakietowego i operacje elitarnych, wojskowych oddziałów specjalnych. Jest to odpowiedź na sankcje nałożone na Teheran przez Stany Zjednoczone.","Decyzję poparło 240 z 244 irańskich parlamentarzystów. Głosowaniu towarzyszyły okrzyki „Śmierć Ameryce!”. Pieniądze mają być przeznaczone na program budowy rakiety zdolnej do wynoszenia na orbitę satelitów i na dofinansowanie elitarnych oddziałów specjalnych. Kierujący parlamentem Ali Larijani ostrzegł, że jest to pierwsza, ale nie ostatnia akcja wymierzona w „terrorystyczne działania Stanów Zjednoczonych”. Napięcie między Teheranem a Waszyngtonem wzrosło po objęciu funkcji prezydenta USA przez Donalda Trumpa. Pod koniec lipca amerykański senat przyjął ustawę, która wprowadziła kolejne sankcje wobec Rosji, Iranu i Korei Północnej. Teheran uznał je za uderzenie w wynegocjowane wcześniej - za prezydentury Baracka Obamy - porozumienia w sprawie programu nuklearnego Iranu.  W odpowiedzi na decyzję irańskiego parlamentu, Departament Stanu USA uznał, że testowanie przez ten kraj rakiety zdolnej do przenoszenia satelity są prowokacją i stanowią pogwałcenie rezolucji Rady Bezpieczeństwa ONZ i ducha międzynarodowego porozumienia nuklearnego.",,
Europol schwytał w sieć przemytników ludzi,"103 osoby zostały zatrzymane w zmasowanej akcji
Europolu przeciwko siatce przemytników przerzucającej do Europy nielegalnych imigrantów; akcję przeprowadzono  w 10 krajach europejskich.","Wszyscy podejrzani mieli uczestniczyć w przerzucaniu dużej liczby nielegalnych imigrantów głównie przez Turcję i Bałkany Zachodnie. Zatrzymań dokonano w Chorwacji, Czechach, Francji, Grecji, Kosowie, Niemczech, Polsce, na Słowacji, na Węgrzech i w Turcji – podała europejska agencja policyjna z siedzibą w Hadze.  Imigranci pochodzili przede wszystkim z Afganistanu, Iraku, Pakistanu, Syrii i Turcji. Często przewożono ich w niebezpiecznych i nieludzkich warunkach, na przykład w niewielkich skrytkach w podłodze autobusów.  W akcji zatrzymania przemytników uczestniczyło 1200 policjantów, którzy przeszukali 117 domów. Oprócz komputerów i telefonów zabezpieczono także broń półautomatyczną z dużą ilością amunicji i 176,5 tys. euro w gotówce.",,
Kościoły protestanckie stanowczo przeciw deklaracji LGBT+. „To krzywdzenie dzieci i gwałt na rodzicach”,"Deklaracja LGBT+ uderza w prawa rodziców i dobro dzieci na wiele sposobów; to krzywdzenie dzieci i gwałt na rodzicach, totalitarna ingerencja państwa w mir domowy – czytamy w liście otwartym przywódców kościołów protestanckich, który w poniedziałek ma trafić do prezydentów, wójtów i burmistrzów miast.","W połowie lutego prezydent stolicy Rafał Trzaskowski podpisał tzw. deklarację LGBT+. Dokument zakłada działania w takich obszarach jak: bezpieczeństwo, edukacja, kultura i sport, administracja, a także praca. W dziedzinie edukacji w deklaracji zapowiedziano m.in. wprowadzenie edukacji antydyskryminacyjnej i seksualnej w każdej szkole, uwzględniającej kwestie tożsamości psychoseksualnej i identyfikacji płciowej, zgodnej ze standardami i wytycznymi Światowej Organizacji Zdrowia (WHO).Inicjatorem listu otwartego, do którego dotarła PAP, jest przewodniczący Rady Kościoła Chrześcijan Baptystów w RP dr Mateusz Wichary. W poniedziałek pismo ma zostać wysłane drogą mailową do prezydentów, wójtów i burmistrzów miast.„Pismo Święte od tysiącleci naucza chrześcijan szacunku dla władzy świeckiej. Jednocześnie historia uczy nas, że władza jest niebezpiecznym darem. Niezależność od innych potrafi skłaniać do pychy, tworzyć totalitaryzmy i dyktatury; prowadzić do ludobójstwa i nienawiści” –  napisano w liście. „Rodzina jest strukturą organiczną. Naturalnie wypływa z zespolenia w miłości mężczyzny i kobiety. Naturalnie owoc tej miłości pojawia się we wspólnocie, która odpowiada za jego powstanie. Dlatego rodzina, jako z poświęceniem biorąca na siebie ciężary wychowania, ma pełne prawo czynić to w zgodzie z własnymi przekonaniami. Jest to prawo naturalne, przyrodzone. Prawo stanowione i władza społeczna powinna jedynie je rozpoznać i wzmacniać, wobec niebezpieczeństw i słabości. Nie bądźcie więc przekleństwem, próbując ingerować w ten szczególny obszar (...). Zachęcamy, nie utrudniajcie im tego zadania” – czytamy w liście.„Piszemy do was o tym wszystkim nie bez konkretnych przyczyn. Pan Prezydent Rafał Trzaskowski podpisał dla m.st. Warszawy »Deklarację LGBT«. Niewątpliwie będzie wywierany również na Państwa nacisk, aby podobne deklaracje przyjmować” – stwierdzono w liście.„Uderza ona w prawa rodziców i dobro dzieci na wiele sposobów. »Standardy Edukacji Seksualnej WHO«, do których odwołuje się Deklaracja, erotyzują dzieci, czyli pobudzają do postawy, która jeszcze jest naturalnie uśpiona. I tak dzieci do lat 4 zachęca się do masturbacji jako radości i przyjemności z dotykania własnego ciała; dzieci w wieku 4-6 do akceptacji wszystkich preferencji seksualnych. Dzieci w wieku lat 6-9 przekonuje się do akceptowania współżycia i seksu oraz akceptacji miłości osób tej samej płci” – czytamy.„Ingerencja w programy nauczania w szkołach i wprowadzenie tzw. zajęć antydyskryminacyjnych to więc nic innego, jak pobudzanie dzieci do podejmowania praktyk seksualnych, w tym homoseksualnych, wbrew woli rodziców. Więcej: wbrew ich własnej naturze” – napisano. Przywódcy kościołów protestanckich ocenili, że przekonywanie do pozytywnie przedstawianej aktywności homoseksualnej w fazie kształtowania się osobowości oraz tożsamości seksualnej, „może być przyczyną zranień i życiowych tragedii”. „To krzywdzenie dzieci i gwałt na rodzicach, totalitarna ingerencja państwa w mir domowy” – podkreślili.„Nie odmawiając prawa osobom dorosłym do wyboru własnej homoseksualnej drogi, bowiem szacunek do każdego człowieka, bez względu na jego styl życia jest wpisany w chrześcijańską etykę, uważamy, że nie jest zadaniem szkoły ani samorządu wpajanie dzieciom postaw i wartości obcych ich domom. I mówimy to jako przedstawiciele mniejszości religijnych w Polsce, które wiedzą, czym jest nietolerancja i pogarda” – dodano.„Szczególnie powinniśmy wystrzegać się inicjatyw naruszających suwerenność rodziny. Nasza narodowa tożsamość nie przetrwałaby przecież, gdyby nie polskie rodziny, które wbrew władzom i szkołom państw zaborczych i komunistycznych pielęgnowały chrześcijańską i narodową tożsamość” – napisano.Przywódcy kościołów protestanckich zadali też w liście pytanie, czy „chcecie państwo kontynuować te opresyjne działania w wolnej, współczesnej Polsce?”. „Chrześcijaństwo dało naszemu krajowi tożsamość i wartości, które sprawiły, że przetrwaliśmy najtrudniejsze chwile. Czy potraficie Państwo sobie wyobrazić, że to ideologia gender byłaby w stanie nas przez nie przeprowadzić?” – czytamy.W piśmie zwrócono uwagę, że prezydent Trzaskowski zadeklarował wprowadzenie do szkół obserwatorów ds. LGBT oraz wsparcie dla nauczycieli, którzy „nawet wbrew woli reszty kadry pedagogicznej i rodziców chcą promować wśród uczniów homoseksualny styl życia”. „Patrząc na polską historię, znów analogie nasuwają się same. Jawią się oni jak współcześni cenzorzy, wyposażeni w aparat przymusu nad uczniami” – napisano w liście.",,
Homopary nie chcą legalizować swoich związków? „W Polsce zrobiłoby to tylko kilkaset par”,"Zaledwie kilkaset par jednopłciowych rocznie chciałoby w Polsce zalegalizować swój związek – informuje „Rzeczpospolita”, powołując się na raport demografów z Uniwersytetu Łódzkiego. Szacunkami oburzone są środowiska LGBT.","Badacze oparli swoje wyliczenia na statystykach innych państw Europy Wschodniej, gdzie takie związki są dozwolone, jak Czechy, Słowenia czy Węgry. W 2014 r. w Czechach zarejestrowano 830 takich par, w Słowenii - 360, a na Węgrzech - 260. Podobny kraj? Polska pod tym względem jest bardzo podobna do krajów naszego regionu i odsetek zarejestrowanych takich związków byłby pomiędzy Czechami a Węgrami – twierdzą łódzcy demografowie. Ich szacunkami oburzone są środowiska LGBT, które razem ze Stowarzyszeniem Lambda przeprowadziły podobne badania w 2012 r. Wyszło z nich, że aż 70 proc. gejów i lesbijek (w Polsce ok. 2 mln osób) chciałoby zarejestrować swój związek, a co druga osoba homoseksualna marzy o małżeństwie.",,
"Min. Bańka: Na infrastrukturę sportową przeznaczyliśmy 1,7 mld złotych","– W latach 2016-2018 na budowę i modernizację obiektów przeznaczono ponad 1,7 mld złotych – podkreślił minister sportu i turystyki Witold Bańka podczas konferencji podsumowującej trzy lata pracy resortu, którym kieruje.","Jak wspomniał, aktywizacja społeczeństwa jest jednym z priorytetów MSiT, dlatego sukcesywnie rosną nakłady na infrastrukturę sportową. Z danych wynika, że na budowę bądź modernizację 4272 obiektów, m.in. sal gimnastycznych, hal sportowych, pływalni, boisk, stadionów lekkoatletycznych, lodowisk czy przeznaczonych dla wszystkich Otwartych Stref Aktywności, przeznaczono 1,725 mld złotych. Minister zwrócił uwagę na fundamenty, czyli sport powszechny, dzieci i młodzieży. Mówił o wsparciu dla małych i średnich klubów w ramach rządowego programu „Klub”, reaktywacji programu SKS i uzupełniającej go Narodowej Bazie Talentów. W 2016 roku środki przeznaczone na rządowy program „Klub” rozdysponowano między 2151 organizacji, a w tym roku trafiły już do 3616. Łącznie na pomoc przy zakupie sprzętu, organizacji obozów i wyjazdów czy wynagrodzenie trenerów wydano w ramach tego projektu 101 mln złotych. Min. Bańka wskazał, że uruchomiony został program Team100, w ramach którego dodatkowe, indywidualne wsparcie otrzymuje już 250 młodych i perspektywicznych zawodników w wieku do 23 lat, w tym z niepełnosprawnościami. Starsi, utytułowani sportowcy mają z kolei trafiać „pod skrzydła” spółek Skarbu Państwa, z którymi podpisują indywidualne umowy.",,
Straż Graniczna: przejście graniczne Budomierz-Hruszew zostało odblokowane,"Ruch na polsko-ukraińskich przejściach granicznych został przywrócony – informuję Państwowa Służba Graniczna Ukrainy. Przejścia, od niedzieli, były blokowane po stronie ukraińskiej przez ukraińskich właścicieli samochodów na zagranicznych numerach rejestracyjnych."," Rzeczniczka wojewody podkarpackiego Małgorzata Waksmundzka-Szarek poinformowała w poniedziałek wieczorem, że od niedzieli Zakład Obsługi Przejść Granicznych uruchomił na przejściu granicznym w Korczowej Punkt Obsługi Podróżnych, w którym zorganizowano miejsce do ogrzania się i odpoczynku. Dostępne są tam automaty z ciepłymi napojami oraz toalety.",,
"Zarzut usiłowania zabójstwa dla mężczyzny, który ugodził nożem księdza","Zarzut usiłowania zabójstwa postawiła wrocławska prokuratura 56-letniemu Zygmuntowi W., który rano na Ostrowie Tumskim w centrum Wrocławia ugodził nożem księdza. Prokuratura wnioskuje o aresztowanie podejrzanego.","Mężczyzna podszedł do duchownego, rozpoczął z nim rozmowę, następnie ugodził go nożem. Napastnik został zatrzymany przez przechodniów i przekazany policji. Późnym popołudniem został doprowadzony do prokuratury. Jak powiedziała rzeczniczka Prokuratury Okręgowej we Wrocławiu prok. Justyna Pilarczyk, 56-latek usłyszał zarzut dotyczący usiłowania zabójstwa duchownego. Sprawca zadał duchownemu jeden cios nożem w okolice klatki piersiowej – podała prokurator. Dodała, że podczas oględzin miejsca zdarzenia został zabezpieczony nóż, którym posłużył się napastnik. – Zygmunt W. przyznał się do popełnienia zarzuconego mu czynu i złożył wyjaśnienia – powiedziała prok. Pilarczyk. Dodała, że prokuratura złożyła wniosek o areszt dla nożownika. Zygmuntowi W. grozi dożywocie. Poszkodowany kapłan to ks. dr Ireneusz Bakalarczyk, kierownik notariatu wrocławskiej kurii i duszpasterz Duszpasterstwa Wiernych Tradycji Łacińskiej. Szedł do kościoła pod wezwaniem NMP na Piasku we Wrocławiu, by odprawić mszę świętą w tzw. rycie trydenckim. Został zaatakowany przed świątynią.",,
„Jestem zaskoczony tą decyzją”,"– Byłbym w stanie wyobrazić sobie takie rozwiązanie, które satysfakcjonowałoby obie strony, zaś PiS by na tym zyskiwał, a nie tracił – powiedział Zbigniew Ziobro, który był gościem „Info Dziennika” w TVP Info. Europoseł nie ukrywał, że decyzja o wykluczeniu go z partii razem z Jackiem Kurskim i Tadeuszem Cymańskim była dla niego zaskoczeniem.","– Jest to smutne, co się stało. Nie spodziewałem się tej decyzji. Udałem się dziś do siedziby Prawa i Sprawiedliwości z nadzieją na dialog i na porozumienie, natomiast to, co się stało, to jest decyzja, która dzieli, która jest decyzją krzywdzącą – skomentował decyzję Komitetu Politycznego PiS Zbigniew Ziobro. – Ukarano nas za to, że przedstawiliśmy w mediach przychylnych prawicy wizję zmian w Prawie i Sprawiedliwości, które prowadzą do zwycięstwa, tak bardzo upragnionego zwycięstwa prawicy w Polsce – stwierdził europoseł. – Wizja, którą podzieliłem się z mediami nie była formą personalnego ataku na Jarosława Kaczyńskiego. Ja nie wytykałem żadnych błędów, nie chciałem rozliczeń, tylko pokazywałem przyszłość. Pokazywałem plan, który w mojej ocenie może doprowadzić do zwycięstwa – przekonywał. Zbigniew Ziobro wyraził opinię, że mimo kryzysu i eskalacji napięcia, do których doszło w jego formacji, z sytuacji można było wyjść obronną ręką. –  Byłbym w stanie wyobrazić sobie takie rozwiązanie, które satysfakcjonowałoby obie strony, zaś PiS by na tym zyskiwał, a nie tracił  – podkreślił. – Nie chciałbym krytykować Prawa i Sprawiedliwości, gdyż nadal czuję się członkiem partii, dlatego postanowiłem się odwołać – podkreślał Ziobro. Europoseł dodał, że nie zamierza krytykować kolegów z PiS, czy prezesa Kaczyńskiego. –  Tym chcę się różnić od moich koleżanek i kolegów, którzy podjęli błędną decyzję dla polskiej prawicy, decyzję która dzieli – mówił. – Tak bywa w życiu, że czasem podejmuje się decyzje o rozejściu. Tym razem to nie jest moja decyzja, ja chciałbym „być razem” – deklarował. – Przez pięć wcześniejszych kampanii, które przegrywaliśmy, miałem okazję wnosić o wewnętrzną debatę, ale był to głos wołającego na puszczy – stwierdził Zbigniew Ziobro, tłumacząc swoją decyzję o publikacji listu do prezesa PiS. Europoseł przyznał, że ostatnia rozmowa między nim, a Jarosławem Kaczyńskim miała miejsce w końcówce kampanii, poprzedzającej wybory parlamentarne. Dodał, że jego inicjatywy nie spotykały się jednak z oddźwiękiem ze strony prezesa.  „Nie prowadziliśmy rozmów z żadną partią” Pytany o ewentualne plany dołączenia do PJN, bądź powołania nowej partii, Zbigniew Ziobro odpowiedział: – Nie prowadziliśmy i nie mamy planów prowadzić rozmów z jakąkolwiek formacją polityczną, w tym z PJN, na temat tworzenia partii politycznych. Lojalnie i konsekwentnie chcieliśmy działać w ramach formuły jaką jest Prawo i Sprawiedliwość – partii, którą współzakładałem. Wykluczony europoseł podkreślił ponadto, że to nie on odszedł z PiS, ale jego „wyrzucono”. – Chcieliśmy być tam z kolegami, nawet za cenę odrzucenia naszych koncepcji, do których mieliśmy prawo, aby je przedstawić  – mówił. – Jaka będzie przyszłość? Pozwólcie państwo, ze przemyślę to ze swoimi przyjaciółmi. Pochopne decyzje nie są dobre w żadnej dziedzinie życia, w tym w polityce – zaznaczył eurodeputowany. – To, co dziś się stało, jest incydentem, który wymusi na nas od nowa myślenie, co będzie się działo dalej na polskiej scenie politycznej. Uważam, że prawica w Polsce musi wygrać, by rozwiązać problemy ludzi (...).  Polsce potrzebna jest mądra, racjonalna prawica – przekonywał Ziobro.",,
"Zatrzymano podejrzanych o gwałty w Hiszpanii. Przyjechali ponownie, na urlop",Hiszpańska policja zatrzymała czterech Niemców i dwóch obywateli Szwajcarii podejrzanych o udział w gwałtach w Palma de Mallorca oraz w Barcelonie. Wszyscy przybyli do Hiszpanii na urlop.,"Jak poinformowały źródła policyjne, do pierwszego zatrzymania doszło w czwartek wieczorem w Palma de Mallorca, głównym mieście wyspy Majorka. Zatrzymani, czterej obywatele Niemiec, mieli dopuścić się gwałtu zbiorowego na 18-letniej niemieckiej turystce. W chwili zatrzymania, do którego doszło na lotnisku w Majorce, niemieccy urlopowicze przygotowywali się do kontroli bagaży. W piątek hiszpańskie służby zatrzymały w Barcelonie dwóch 22-letnich obywateli Szwajcarii. Obaj mężczyźni przybyli do stolicy Katalonii na urlop. Według aktu oskarżenia, obywatele Szwajcarii po nieudanej próbie zgwałcenia 22-letniej kobiety w toalecie jednej z dyskotek napadli na nią ponownie po wyjściu z lokalu. Do gwałtu miało dojść przy jednej z barcelońskich plaż. Orzeczenie zapadło 28 czerwca przed hiszpańskim Sądem Najwyższym, który skazał pięciu mężczyzn na kary od 15 do 17 lat więzienia. W 2016 r. dopuścili się oni agresji na tle seksualnym wobec nastolatki w Pampelunie w północno-wschodniej Hiszpanii. Przed orzeczeniem SN pozostawali na wolności, pomimo wcześniejszego wyroku skazującego, co doprowadziło do licznych protestów. Wprawdzie w 2018 r. mężczyźni ci, wśród których jest m.in. były żołnierz i policjant, zostali skazani na 9 lat więzienia, ale, jak to ujął w werdykcie sąd pierwszej instancji w Nawarze, ponieśli oni karę „za wykorzystanie seksualne"", a nie za gwałt. Protesty przeciwko zbyt niskiej, jak twierdziło wielu demonstrantów, karze nasiliły się w całej Hiszpanii po orzeczeniu Sądu Apelacyjnego w Sewilli, który na początku stycznia 2019 r. zwolnił agresorów z więzienia.",,
Nie żyje były prezydent Francji Jacques Chirac,Zmarł były prezydent Francji Jacques Chirac – poinformowała rodzina. Miał 86 lat. Sprawował najwyższy urząd w państwie francuskim w latach 1995-2007.,"Prezydent Jacques Chirac zmarł dziś rano w otoczeniu swojej rodziny. Spokojnie – przekazał Salat-Baroux, mąż córki zmarłego prezydenta, Claude Chirac.Obie izby francuskiego parlamentu, Zgromadzenie Narodowe i Senat, oddały hołd byłemu prezydentowi i uczciły jego pamięć minutą ciszy.Chirac urodził się w 1932 r. w Paryżu. W latach 1974-1976 i 1984-1986 był premierem Francji. Od 1977 do 1995 r. był merem Paryża. Kiedy Chirac stał na czele państwa Francja przystąpiła do wspólnej europejskiej waluty i zniosła obowiązkową służbę wojskową. Chirac skrócił także kadencję prezydenta z siedmiu do pięciu lat. Był również przeciwny inwazji na Irak pod dowództwem USA w 2003 roku.W związku z kłopotami zdrowotnymi Chirac od kilku lat prawie nie pokazywał się publicznie. Były prezydent Francji od 2005 r. zmagał się z problemami zdrowotnymi po udarze mózgu. W 2013 r. przeszedł operację nerki.",,
„Dziwi mnie opryskliwy ton Trzaskowskiego”,"– Nie może być tak, że przychodzi dziennikarz biznesmen, wykłada pieniądze na stół i miasto wchodzi z nim w układ – przekonywał w rozmowie z „Rzeczpospolitą” prezydent Warszawy Rafał Trzaskowski, komentując propozycję Krzysztofa Stanowskiego ws. remontu stadionu Marymontu. – Dziwi mnie opryskliwy ton prezydenta – odpowiedział dziennikarz i działacz sportowy.","Stanowski jest właścicielem klubu KTS Weszło, grającego w niższych ligach. Drużyna rozgrywała swoje mecze na stadionie Marymontu przy ul. Potockiej 1, ale obiekt został zamknięty jako zagrażający bezpieczeństwu.„Z wielkim żalem obserwujemy to, co na przestrzeni dekad wydarzyło się z dawnym stadionem Marymontu Warszawa” – napisał dziennikarz w liście do prezydenta stolicy Rafała Trzaskowskiego i stołecznych radnych. W piśmie przedstawił swoją ofertę na remont stadionu, który miasto wyceniło na 6 mln zł, ale stwierdziło, że nie ma na to pieniędzy. Stanowski zapewnił, że jest w stanie pozyskać niezbędne środki. „Tak pięknie położonemu stadionowi z łatwością można dać drugie życie, o ile zostanie on na powrót doprowadzony do stanu używalności” – zaznaczył Stanowski. Jak zauważył, „dla miasta ten stadion jest problemem”, który on chce rozwiązać „zarówno w kwestii finansowej, jak i bieżącego zarządzania”. „Nie interesują nas osiedla, nie interesują nas biurowce, interesuje nas sport” – zwrócił się do Trzaskowskiego i radnych. Zadeklarował, że czeka na zaproszenie do rozmów i wskazanie „wszystkich możliwych trybów” zmierzających do rozwiązania sprawy.Reakcja Trzaskowskiego nie była przychylna. – Nie może być tak, że przychodzi dziennikarz biznesmen, wykłada pieniądze na stół i miasto wchodzi z nim w układ. Są odpowiednie procedury, przepisy, przetargi i zgodnie z nimi możemy rozmawiać – powiedział „Rz” prezydent Warszawy.",,
Prezydent: W polskim rolnictwie nastąpiło wiele dobrych zmian,"– Rolnictwo to ogromny segment polskiej gospodarki, ale chodzi w nim również o względy tożsamościowe, kulturowe. Rolnictwo polskie, polska wieś, polscy rolnicy mają ogromne znaczenie, również państwowotwórcze – ocenił w niedzielnym w wywiadzie dla TVP prezydent Andrzej Duda.","W wywiadzie dla programu „Tydzień” w TVP prezydent, który w niedzielę uczestniczy w dożynkach w Spale, podkreślał, że rolnictwo jest ogromnym segmentem polskiej gospodarki. – To jest wielka liczba obywateli naszego kraju, którzy spełniają niezwykle doniosłą rolę społeczną. Bo co robią? Bo przede wszystkim zapewniają nam bezpieczeństwo żywnościowe. To jest absolutny fundament – mówił prezydent.              Podkreślił, że w rolnictwie chodzi także o „względy tożsamościowe, kulturowe, o to, co tak niezwykle ważne dla budowy tkanki społecznej, narodowej”. – To wszystko jest zasługa i dorobek polskiej wsi i skarbnica tych właśnie wszystkich elementów tak bardzo potrzebnych i tak bardzo silnie wpisanych w naszą kulturę – powiedział. Jak ocenił, „rolnictwo polskie, polska wieś, polscy rolnicy mają ogromne znaczenie, również państwowotwórcze”. Wsparcie dla rodziny             Prezydent wyraził również nadzieję, że „przez te cztery lata nastąpiło w polskim rolnictwie wiele dobrych zmian, przede wszystkim w polskich domach rolniczych, bo to jest sprawa niezwykle istotna”. Mówiąc o programach wdrożonych przez rząd PiS, prezydent wspomniał o wsparciu dla rodziny.              – Tych dzieci w rodzinach mieszkających na wsi jest z reguły więcej niż dzieci mieszkających w rodzinach żyjących w mieście. Siłą rzeczy w związku z tym ludzie polskiej wsi, polscy rolnicy, w większym stopniu są beneficjentami programu 500 plus i bardzo dobrze, dlatego że z reguły też niestety dochody do tej pory na wsi były mniejsze, więc to jest istotne wsparcie dla rodziny wiejskiej i jednocześnie taki sygnał, bardzo mocny, ze strony polskiego państwa, że szanuje rodziny wychowujące dzieci, że dziękuje za ten trud wychowania i chce pomóc w tym wychowaniu właśnie poprzez to bardzo ważne świadczenie – powiedział prezydent. Najlepszy kandydat  Pytany o kandydaturę Janusza Wojciechowskiego, który ma zostać unijnym komisarzem do spraw rolnictwa, prezydent ocenił, że ta propozycja jest jego zdaniem „niezwykle sensowna” ze względu na duże doświadczenie Wojciechowskiego w tym zakresie.              – Przez wiele lat zajmował się tym (rolnictwem – przyp. red.) w polskim parlamencie, a później przez wiele lat zajmował się tym w Parlamencie Europejskim i tam od tej strony wszyscy go znają - że ochrona zwierząt i rolnictwo to są dwie specjalności Janusza Wojciechowskiego. Więc od tej strony unijnej, unijnej polityki rolnej, Janusz jest najlepszym ekspertem, jakiego w ogóle można znaleźć dzisiaj w Polsce czy wśród Polaków, co do tego nie mam żadnych wątpliwości – powiedział. – Uważam, że jest świetnym kandydatem, najlepszym, co Polska może tutaj zaproponować, jeżeli chodzi o kwestie personalne, i jestem przekonany, że sobie poradzi – zapewnił prezydent.",,
Koniec rzezi w Syrii? Jest ważne porozumienie,"Moskwa i Waszyngton porozumiały się w sprawie wprowadzenia zawieszenia ognia w Syrii – ogłosiły w poniedziałek Stany Zjednoczone. Walki miałby zostać zawieszone w sobotę. Cały czas prowadzone będą jednak naloty przeciwko terrorystom z Państwa Islamskiego i innych podobnych ugrupowań. Informacja pojawiła się dzień po rozmowach szefów amerykańskiej i rosyjskiej dyplomacji, Johna Kerry’ego i Siergieja Ławrowa.","Według ostatnich ustaleń, które zapadły 12 lutego w Monachium, zawieszenie ognia miało zacząć obowiązywać do 19 lutego, ale termin nie został dotrzymany. Tylko w ostatnią niedzielę w bombardowaniach Homs i Damaszku zginęło 140 osób. W poniedziałek po południu szef amerykańskiej dyplomacji John Kerry potwierdził informacje, podane wcześniej przez agencję Reutera. Według niego porozumienie zostało przygotowane i zostanie podpisane w piątek. Dokument przewiduje jedynie wstrzymanie walk między syryjskim wojskiem i rebeliantami. Nie obejmuje natomiast operacji wojskowych, prowadzonych przez Rosję i koalicję pod przywództwem Stanów Zjednoczonych przeciwko Państwu Islamskiemu i Frontowi al-Nusra, miejscowemu odłamowi al-Kaidy.Putin: szanse na autentyczny proces politycznyW wygłoszonym wieczorem oświadczeniu prezydent Rosji ogłosił, że porozumienie to „realna szansa” na przerwanie przelewu krwi. – Co najważniejsze, tworzone są warunki do uruchomienia autentycznego procesu politycznego, poprzez szeroki dialog wewnątrzsyryjski w Genewie, pod egidą ONZ – powiedział, dodając że rozmawiał telefonicznie z prezydentem USA Barackiem Obamą. Pięć lat rzeziW sobotę prezydent Syrii Baszar al-Asad powiedział, że jest gotowy na tymczasowe zakończenie prowadzenia operacji wojskowych, jeżeli rebelianci nie wykorzystają tego do umocnienia swoich pozycji, zaś inne państwa przestaną przysyłać im pomoc. Z kolei przedstawiciele opozycji deklarowali zaakceptowanie zawieszenia ognia, jeżeli Asad umożliwi dotarcie pomocy humanitarnej do wszystkich syryjskich miast. W toczącej się od pięciu lat wojnie w Syrii zginęło od 250 do ponad 400 tys. ludzi. Kilkanaście milionów musiało opuścić swoje domy. Kraj jest niemal całkowicie zrujnowany. W poniedziałek Niezależna Międzynarodowa Komisja Śledcza ONZ ogłosiła, że syryjskie władze oraz bojówki Państwa Islamskiego popełniają w Syrii liczne zbrodnie wojenne i zbrodnie przeciwko ludzkości.",,
Nie udało się z „Lewicą” – będzie komitet Sojuszu Lewicy Demokratycznej,"– W środę Komitet Wyborczy Sojusz Lewicy Demokratycznej uzupełnił wady zawiadomienia dotyczące skrótu nazwy komitetu. Nowy skrót to KW Sojusz Lewicy Demokratycznej, a nie KW Lewica – poinformowała szefowa Krajowego Biura Wyborczego Magdalena Pietrzak.","W ubiegłym tygodniu politycy SLD, Wiosny i Lewicy Razem zadeklarowali wolę startu z komitetu wyborczego pod nazwą Lewica, którego bazę stanowiłyby struktury SLD. W tym samym tygodniu Konwencja Krajowa Sojuszu przyjęła zmianę w statucie partii, zgodnie z którą słowo „Lewica” miało stać się oficjalnym skrótem nazwy ugrupowania, umożliwiając tym samym rejestrację komitetu pod tą nazwą. Zmiana dokonana w statucie została następnie zgłoszona do Sądu Okręgowego w Warszawie, który prowadzi ewidencję partii politycznych.O odrzucenie przez sąd zgłoszonej przez SLD zmiany wniósł jednak lider ugrupowania Polska Lewica Jacek Zdrojewski, argumentując, iż nowy skrót nazwy ugrupowania niewystarczająco odróżnia się od nazw partii już istniejących. Polityk zgłosił też sądowi, że decyzja SLD o zmianie skrótu swojej nazwy mogła zostać podjęta z naruszeniem statutu tego ugrupowania.Zgodnie z kodeksem wyborczym, nazwa komitetu wyborczego partii politycznej musi zawierać nazwę tej partii lub jej skrót, przy czym muszą one odzwierciedlać zapis w ewidencji partii politycznych. W poniedziałek w Państwowej Komisji Wyborczej złożone zostały dokumenty rejestrujące KW Lewica. Po południu tego dnia Komisja podała, że lewicowy komitet został wezwany do usunięcia wady swojego zawiadomienia dot. nazwy skrótu komitetu. Jak wskazała PKW, skrót nazwy Sojuszu Lewicy Demokratycznej zapisany w ewidencji partii, to w dalszym ciągu „SLD”.Od momentu wydania wezwania PKW komitet ma trzy dni na usunięcie wad. Oznaczało to, że jeśli do piątku włącznie sąd nie zarejestrowałby nowego skrótu nazwy albo komitet nie zmieniłby nazwy na spełniającą wymogi kodeksu wyborczego, PKW może odmówić jego zarejestrowania. Pełnomocnik wyborczy komitetu ma prawo zaskarżyć ewentualne postanowienie PKW o odmowie przyjęcia zawiadomienia do Sądu Najwyższego.W środę szefowa Krajowego Biura Wyborczego poinformowała, że Komitet Wyborczy Sojusz Lewicy Demokratycznej „uzupełnił wady zawiadomienia o utworzeniu komitetu wyborczego dotyczące skrótu nazwy komitetu”. Jak przekazała, nowy skrót nazwy komitetu to „KW Sojusz Lewicy Demokratycznej”.",,
Prezydent: To dzięki ofiarom Grudnia '70 żyjemy w niepodległej ojczyźnie,"To dzięki ofiarom Grudnia'70 my współcześni Polacy żyjemy na powrót w niepodległej, suwerennej ojczyźnie – napisał prezydent Andrzej Duda w liście do uczestników poniedziałkowych obchodów 48. rocznicy Grudnia'70 w Gdyni.","Okolicznościowy list prezydenta przeczytała jego doradca Zofia Romaszewska podczas porannej uroczystości przed pomnikiem Ofiar Grudnia'70, niedaleko stacji Szybkiej Kolei Miejskiej Gdynia-Stocznia.„+Za chleb i wolność i nową Polskę+ – słowa ballady o Janku Wiśniewskim najpełniej wyrażają wartości, w imię których podjęli protest robotnicy Wybrzeża. Wartości, w imię których Polacy walczyli przez całe pół wieku totalitarnego zniewolenia. Stoczniowcy Gdyni, Gdańska, Szczecina szli śladem uczestników poznańskiego czerwca 1956 roku. Podobnie jak tamci hasłem +chleba i wolności+ żądali przywrócenia godności pracy oraz praw obywatelskich i ludzkich, a także sprzeciwiali się wyzyskowi i prześladowaniom ze strony reżimu komunistycznego” – podkreślił Andrzej Duda.Zwrócił uwagę, że uczestnikom Grudnia'70 przyświecał też cel „podobny co żołnierzom podziemia niepodległościowego z czasów II wojny światowej”. „Była nim nowa Polska, własne suwerenne państwo oparte na zasadach sprawiedliwości i równości. Tak działo się również podczas innych polskich miesięcy: w marcu 1968 r., w czerwcu 1976 r., w czasie obchodów millenium chrztu mieszkowskiego w roku 1966, wreszcie w zmaganiach o swobody religijne, takich jak do niedawna zapomniane wydarzenia zielonogórskie z 1960 r. oraz wiele podobnych aktów obrony kościołów przed zakusami władz” – dodał. „Protesty grudniowe 1970 r. zostały stłumione z wyjątkową brutalnością” Prezydent Duda nadmienił, że ""ilekroć nasz naród stawał do walki, tylekroć żądał chleba, wolności, nowej Polski”. –I dlatego właśnie w obecnym, szczególnym czasie, kiedy świętujemy setną rocznicę odrodzenia się niepodległej Rzeczypospolitej chcę podkreślić, że wszystkie te wolnościowe zrywy są trwale wpisane w chlubną tradycję polskiej irredenty tuż obok powstań narodowych, a ich uczestnicy są bohaterami naszej polskiej wolności, tak jak wszyscy rodacy, którzy o niepodległą ojczyznę walczyli w wieku XIX i XX” – zaznaczył prezydent.„Protesty grudniowe 1970 r. zostały stłumione z wyjątkową brutalnością. Przeciwko bezbronnym robotnikom reżim rzucił ogromne siły: uzbrojoną milicję, wojska pancerne, morskie i lotnicze. Zginęło kilkudziesięciu protestujących, blisko połowa z nich tutaj w Gdyni” – czytamy w liście.  „Pochylam dzisiaj nisko głowę z czcią dla odwagi i poświęcenia ludzi, z których mało kto mógł pamiętać wolną Polskę, bo w większości byli ludźmi młodymi, wyrosłymi już pod władzą komunistów. Ale wszyscy nowej, wolnej Polski gorąco pragnęli, za nią oddali życie. I to dzięki ich ofierze my współcześni Polacy żyjemy na powrót w niepodległej, suwerennej ojczyźnie. Chwała bohaterom Grudnia'70, wieczna cześć i pamięć poległym” – podkreślił prezydent Duda.",,
IPN szuka powstańców w klasztorze oo. dominikanów,Archeolodzy Instytutu Pamięci Narodowej poszukują miejsc pochówków powstańców warszawskich w klasztorze oo. dominikanów –  informuje piątkowy „Nasz Dziennik”.,"„Kościół i klasztor św. Jacka na warszawskim Nowym Mieście był świadkiem wielu powstańczych dramatów. To z klasztornej celi dowódca grupy AK Północ płk Karol Ziemski Wachnowski dowodził obroną Starego Miasta. W samym kościele i w piwnicach klasztoru działał duży szpital powstańczy. To on był celem intensywnych niemieckich bombardowań kompleksu przy ul. Freta. Szacuje się, że pod gruzami zaginęło ponad tysiąc osób, zarówno żołnierzy Armii Krajowej, jak i cywilnych mieszkańców stolicy” – czytamy w piątkowym wydaniu „ND”.Jak podaje gazeta, pracownicy Biura Poszukiwań i Identyfikacji IPN rozpoczęli prace w poniedziałek. Potrwają one do 21 września. Poszukiwaniami kieruje archeolog Jan Jagiełło. Obecnie eksperci IPN prace poszukiwawcze prowadzą na dziedzińcu klasztornym i przyległych terenach. Udało się już odsłonić część przeszukiwanego obszaru.",,
"„Europejczycy są pogrążeni w idealizmie, funkcjonują w iluzji”","– We Francji to nie Kościół katolicki jest źródłem agresji. Jest nim islam, który nie chce zaakceptować zasad laicyzmu – uważa gość programu „Chuligan literacki” Pascal Bruckner, powieściopisarz, autor m.in. „Gorzkich godów”.","W nadawanym na TVP Kultura programie Mateusza Matyszkowicza dyskutowano o cywilizacji europejskiej, francuskiej inteligencji i perspektywach islamu we Francji. Jak twierdzi Bruckner, szczęście jest koncepcją czysto zachodnią, europejską, nieobecną w innych kulturach, także muzułmańskiej. W świecie islamu kluczowym jest życie w zgodzie z Koranem. Nie oznacza to, że polityka w państwie europejskim ma prowadzić do uszczęśliwiania społeczeństwa. – Byłoby lepiej gdyby takiego związku nie było, bo rodzi się z niego komunizm. To właśnie komunizm chciał uszczęśliwić wszystkich ludzi, a skończył się klęską. Politycy nie mają nic wspólnego ze szczęściem obywateli. Mają zapewniać bezpieczeństwo, dobrobyt, dbać o infrastrukturę w państwie, o zdrowie, ale szczęście jest sprawą prywatną każdego z nas – uważa pisarz. W programie poruszono też temat słynnej książki Michaela Houellebecqa „Uległość”, której autor zarysował wizję przejęcia władzy we Francji przez Bractwo Muzułmańskie.– Myślę, że Houellebecq bardzo mocno zminimalizował islamskie zagrożenie, a jednocześnie doskonale je zrozumiał – odpowiedział Bruckner na pytanie Matyszkowicza o opinię na temat książki. Jego zdaniem, mimo że błędną jest teza, iż Francuzi mogliby zaakceptować dyktaturę religijną, jest to dobra książka. Houellebecqa nazwał „największym współczesnym francuskim pisarzem”. Sama przyszłość islamu we Francji i Europie ma stać pod znakiem zapytania. Mógłby on zostać jedną z francuskich religii, ale jeśli muzułmanie spróbują zawłaszczyć dla siebie przestrzeń publiczną, wynieść się ponad inne społeczności wyznaniowe, to jego przyszłość „nie będzie świetlana”. Europa musi się oprzeć radykalnemu islamowi, podczas gdy wiele państw zdaje się tego nie rozumieć. – Są pogrążone w swego rodzaju idealizmie, funkcjonują w iluzji – uważa Bruckner. Rosyjski kolos na glinianych nogach Innego rodzaju zagrożeniem jest Rosja, postrzegana przez pisarza jako kolos na glinianych nogach, słaby demograficznie, produkujący jedynie broń. Bruckner uważa, że choć dla Polski imperializm rosyjski jest większym niebezpieczeństwem, to w przypadku Francji musi to wyglądać inaczej. Gość programu zaprzeczył jednak twierdzeniu, że francuska inteligencja sprzyja Rosji. Prorosyjskie są we Francji skrajna prawica i skrajna lewica – poza nimi pisarz nie widzi zwolenników polityki Putina. – Większość intelektualistów pozostaje bardzo krytyczna wobec polityki rosyjskiej, która jest polityką imperialną – podsumował Bruckner.",,
"„W Polsce, Czechach, Słowacji i na Węgrzech widać nowe poczucie własnej wartości”","W Polsce, Czechach, Słowacji i na Węgrzech widać nowe poczucie własnej wartości, wynikające zarówno z sukcesów ekonomicznych, jak i przywiązania do tradycyjnych wartości: rodziny, narodu i religii – pisze „Frankfurter Allgemeine Zeitung”.","– Był czas, gdy Polacy, Węgry, Czesi i Słowacy uważani byli za prymusów na wschodzie Europy – pisze autor komentarza Karl-Peter Schwarz.Przypomina, że w przeciwieństwie do Bułgarii, Rumunii czy krajów zachodniobałkańskich, Praga, Budapeszt, Bratysława i Warszawa w krótkim czasie dokonały udanej transformacji systemu i weszły w 2004 r. do Unii Europejskiej.– W 13. roku swojej przynależności do Unii te cztery kraje stały się (jednak) pariasami. Przepaść między Grupą Wyszehradzką (V4) a krajami, które są w UE dłużej, stale się pogłębia – ocenia Schwarz, dodając, że jedną z przyczyn jest to, że Węgrzy i Polacy, a ostatnio także Czesi, „przestali wybierać tak, jak chciałby Zachód”.Schwarz zwraca uwagę, że na Zachodzie premiera Węgier Viktora Orbana wymienia się najczęściej jednym tchem z prezydentami Rosji i Turcji, Władimirem Putinem i Recepem Tayyipem Erdoganem. Zdaniem komentatora Andrej Babisz wygrał wybory tak jak obecny prezydent Francji Emmanuel Macron – za pomocą ruchu wymierzonego w tradycyjne partie, co – jak zauważa – nazywa się populizmem. – Za populistę uważa się jednak tylko pragmatyka władzy Babisza, podczas gdy Macron uznawany jest za polityka, który uratował swój kraj przed populizmem – ocenia krytycznie autor.Interpretacja problemu migracyjnegoOdnosząc się do problemu migracji, komentator zwraca uwagę na całkowicie odmienną interpretację pojęcia „solidarność” na zachodzie i wschodzie UE. Większość krajów UE uznała zgodę na przydział uchodźców za „nakaz europejskiej solidarności”, natomiast kraje Grupy Wyszehradzkiej interpretują solidarność jako „zobowiązanie UE do obrony Europy przed masową migracją z Afryki i Azji”.– Z punktu widzenia V4 solidarnie zachowała się nie Merkel, lecz Orban – zaznacza Schwarz. – Groźba obcięcia środków unijnych zwiększa tylko opór tych krajów przed uznaniem kwot – dodaje. Zdaniem Schwarza „nowe poczucie własnej wartości” krajów we wschodniej części Europy Środkowej wynika z dwóch przesłanek – materialnej i ideowej. V4 „jako kula u nogi”– W Polsce, Słowacji, Czechach i na Węgrzech kwitnie gospodarka – stwierdza Schwarz. UE postrzegana jest w tym regionie „coraz mniej jako szansa, a coraz bardziej jako kula u nogi” –zauważa.Autor podkreśla, że jeszcze ważniejszą rolę odgrywają „zmiany w głowach ludzi”, dwukrotnie narażonych na „długi marsz”, którego celem miał być „nowy człowiek”.Mieszkańcy tych krajów byli najpierw „ofiarami komunistycznych inżynierów” społecznych, a potem obiektem działań „neoliberalnych planistów z UE i MFW”. Po zwrocie w 1989 r. lokalni komuniści „szybko dopasowali się do nowych czasów”, kontynuowali jednak długi marsz, zamiast „więcej socjalizmu” postulując teraz „więcej Europy”  –  pisze komentator.„Realnie istniejących ludzi trwających przy tradycyjnych wartościach – rodzinie, narodzie i religii – traktowali jak skazany na zagładę relikt, tak jak dawniej mieszczaństwo i chłopstwo” –  czytamy w „FAZ”.„W Europie Środkowo-Wschodniej zamieszkanej przez narody, które zyskały pewność siebie, ten długi marsz dotarł do tymczasowego końca. Rozpoczęła się nowa era, pełna nadziei, ale też niebezpieczeństw„ –  konkluduje Schwarz na łamach „Frankfurter Allgemeine Zeitung”.",,
Niezapowiedziana wizyta szefa MSZ Niemiec w Polsce. Tematem rozmów kryzys na Ukrainie,"Szef niemieckiej dyplomacji Frank-Walter Steinmeier
złoży w czwartek wizytę w Polsce – poinformował w środę na Twitterze rzecznik
MSZ Marcin Wojciechowski. Tematem rozmów z ministrem spraw zagranicznych
Grzegorzem Schetyną będzie kryzys na Ukrainie i sprawy UE.","Wojciechowski powiedział, że podczas spotkania ministrów „z pewnościązostaną poruszone także elementy stosunków dwustronnych”. – Natomiast zewzględu na kontekst międzynarodowy z pewnością w centrum uwagi będzie kryzysna Ukrainie – podkreślił. Unia Europejska uzgodniła w zeszły czwartek, że rozszerzy listę osób ipodmiotów objętych sankcjami w związku z konfliktem na Ukrainie.Postanowiono, że w ciągu tygodnia zostanie przygotowana nowa lista osób,które zostaną objęte sankcjami wizowymi i finansowymi – w formie zakazuwjazdu do UE oraz zamrożenia aktywów. Ministrowie uzgodnili też, że przedłużają obowiązujące od marca ub.r. sankcjewizowe i finansowe do września bieżącego roku. Sankcje te dotyczą już 132osób oraz 28 firm i organizacji. Są to zarówno liderzy ukraińskichseparatystów, jak i rosyjscy politycy, wojskowi oraz osoby z otoczeniaKremla. Zerwane rozmowy grupy kontaktowejProwadzone w sobotę w Mińsku rozmowy grupy kontaktowej, do której należyUkraina, Rosja i OBWE, zostały zerwane. Członek grupy, były prezydent UkrainyLeonid Kuczma poinformował, że konsultacje zerwali separatyści. Były onepoświęcone wdrażaniu porozumienia pokojowego z września ubiegłego roku.Przywódca samozwańczej Donieckiej Republiki Ludowej (DRL) OłeksandrZacharczenko w poniedziałek zapowiedział, że dopóki Kijów nie wyznaczyswojego oficjalnego przedstawiciela w grupie kontaktowej, nie będą prowadzonez Ukrainą rozmowy w formacie mińskim. – Eksprezydent Ukrainy Leonid Kuczma toprywatna osoba – dodał Zacharczenko. Ukraina zaprzeczyła tej ocenie, aadministracja prezydenta Petra Poroszenki przedstawiła oficjalne dokumenty,zgodnie z którymi Kuczma został jednak wyznaczony na wysłannika Kijowa doMińska.Podpisane 19 września w Mińsku memorandum przewiduje m.in. zawieszenie broni,utworzenie zdemilitaryzowanej strefy buforowej na wschodzie Ukrainy, z którejma zostać wycofana broń ciężka, oraz rozmieszczenie w strefie zawieszeniabroni misji monitoringowej OBWE.",,
„Porozumienie przeciw monowładzy”. Premiera książki J.Kaczyńskiego,"– Gdyby nie świętej pamięci Lech Kaczyński, nie powstałby cały nurt, który przeciwstawiał się postkomunizmowi – mówił prezes PiS Jarosław Kaczyński podczas premiery swojej autobiografii „Porozumienie przeciw monowładzy”.","–  Gdyby nie mój śp. brat, cały ten nurt, który się przeciwstawiał postkomunizmowi, by nie powstał. W charakterze doradców dzisiejszej opozycji nie będę występował, choć uważam, że są w ślepym zaułku. Nasza diagnoza kiedyś była słuszna, ich diagnoza dziś nie ma nic wspólnego z rzeczywistością – powiedział prezes PiS.  W premierowym spotkaniu uczestniczyli czołowi politycy Prawa i Sprawiedliwości, m.in.  premier Beata Szydło oraz marszałkowie: Sejmu – Marek Kuchciński i Senatu – Stanisław Karczewski.    „Porozumienie przeciw monowładzy”  to zarówno autobiografia Jarosława Kaczyńskiego, jak i historia dowodzonej przez niego formacji politycznej – Porozumienia Centrum.  Autor opisuje, jak środowiska związane z szeroko rozumianą lewicą próbowały pod szyldem „Solidarności” stworzyć monopartyjny system władzy w Polsce, jak z nowych rządów chciano wykluczyć tych, którzy nie podzielali poglądów władzy bądź też mieli „niesłuszne rodowody”.",,
Na nic się zdały estymacje. Klęska Niemiec zaskoczyła nawet sztuczną inteligencję,"Tak spektakularnej porażki Niemiec nie przewidział nikt. Zarówno estymacje oparte na zarobkach piłkarzy poszczególnych reprezentacji, jak i wyliczeniach sztucznej inteligencji dawały Niemcom duże szanse na zwycięstwo. Sromotnie pomylili się także bukmacherzy; wielu z nich przewidywało wygraną aktualnego mistrza świata z 2014 r.","Brytyjski „Daily Mail” publikował analizę mistrzostw świata w Rosji na podstawie zarobków piłkarzy. Według niej Niemcy mieli odpaść dopiero w półfinale – przegraliby z Hiszpanią. Okazało się, że choć suma zarobków niemieckich reprezentantów to 4,87 mln funtów – prawie trzy razy więcej niż Polaków (1,69 mln funtów), to oni również zakończyli udział mundialu na fazie grupowej. Pomylili się także amerykańscy giganci – zarówno UBS i Goldman Sachs nie zgadzali się co do zwycięzcy (Goldman - Brazylia, UBS - Niemcy), jednak ich estymacje zgadzały się, że Niemcy zajdą wysoko. UBS założyło nawet wygraną Niemiec w finale z Brazylią. FiveThirtyEight, jeden z największych sportowych portali analitycznych, dawał Niemcom najwyższe szanse na wyjście z grupy (87%). Serwis analityczny Gracenote przeprowadził miliony symulacji i… również nie przewidział przegranej Niemców. Ich reprezentacja miała być trzecia w kolejności do zwycięstwa (ex aequo z Argentyną, a za Brazylijczykami i Hiszpanami). Na początku 2017 roku Gracenote zostało sprzedane Nielsenowi za 560 mln dolarów. Także sztuczna inteligencja (AI) liczyła na Niemców. Przy symulacji mundialu za pomocą  skomplikowanego algorytmu „drzew losowych” (opiera się on na założeniu, że pewne przyszłe zdarzenie mogą być określone przez drzewa decyzyjne, których wyniki są obliczane przy każdym rozgałęzieniu na podstawie wprowadzonych wcześniej danych) i „rozegraniu” całego turnieju 100 tys. razy Niemcy mieli mieć największe szanse na zwycięstwo. Istniał także scenariusz, w którym mistrzem zostaje Hiszpania. Natomiast uśredniając „typy” bukmacherów, Niemcy mieli być na trzecim miejscu w kolejności do zwycięstwa. Tego, że mistrz świata 2014 r. nie wyjdzie nawet z grupy, nie przewidział nikt.",,
MSZ punktuje Onet ws. głosowania w Radzie Europy,"Przywrócenie prawa głosu w Zgromadzeniu Parlamentarnym RE znajduje się w gestii jedynie Zgromadzenia Parlamentarnego (a nie Komitetu Ministrów). ZP RE nie ma uprawnień do pozbawiania narodowych delegacji parlamentarnych prawa do udziału w obradach i prawa do głosowania. Zdecydowana większość polskiej delegacji parlamentarnej do ZP RE zagłosowała przeciw tej rezolucji – czytamy w oświadczeniu MSZ po publikacji Onetu autorstwa dziennikarzy Witolda Jurasza i Janusza Schwertnera, napisanego w ramach kampanii tego portalu #wybieramyPrawdę.","W zeszłym tygodniu w Strasburgu Rosja ponownie otrzymała pełne prawo głosu w Zgromadzeniu Parlamentarnym Rady Europy. Głosowanie, w którym przywrócono Rosji prawo głosu, było efektem przyjęcia przez Komitet Ministrów Rady Europy 17 maja w Helsinkach deklaracji, w której stwierdzono, że wszystkie państwa członkowskie mają prawo do uczestnictwa na równych prawach w pracach Komitetu Ministrów i Zgromadzenia Parlamentarnego, dwóch organów statutowych RE. W zeszłą środę na znak protestu, delegacje siedmiu państw: Polski, Estonii, Litwy, Łotwy, Ukrainy, Gruzji i Słowacji opuściły obrady ZPRE. Portal Onet napisał w środę, że „17 maja 2019 r. w Helsinkach, podczas zebrania Komitetu Ministrów Rady Europy, polski rząd poparł deklarację umożliwiającą przywrócenie Rosji prawa głosu w Radzie Europy”. Po publikacji Onetu MSZ opublikowało oświadczenie, w którym zaznaczono, że „Polska niezmiennie podkreśla, że nielegalne działania Federacji Rosyjskiej, w tym okupacja i aneksja Krymu, czynią Federację Rosyjską państwem odpowiedzialną za zaistniały kryzys w Radzie Europy”. Jak czytamy w piśmie, „Federacja Rosyjska pozostaje od wielu lat pełnoprawnym członkiem Rady Europy: nie została z niej wykluczona, a jej członkostwo nie było i nie jest zawieszone”. „Jednakże od trzech lat delegacja rosyjska do Zgromadzenia Parlamentarnego RE nie brała udziału w posiedzeniach w odpowiedzi na odebranie jej przez Zgromadzenie Parlamentarne RE prawa głosowania na tym forum. Rosja przestała płacić swoją składkę do budżetu RE dwa lata temu” – napisano.Jak dodano, w maju podczas szczytu w Helsinkach „ministrowie nie decydowali w sprawie powrotu Rosji do prac Zgromadzenia Parlamentarnego RE, w szczególności zaś nie odbyło się w tej materii jakiekolwiek głosowanie”.„Decyzja Komitetu Ministrów nie dotyczyła charakteru członkostwa jakiegokolwiek państwa w Radzie Europy. W głosowaniu nad przyjęciem decyzji Komitetu Ministrów Polska zajęła konstruktywne  stanowisko, zbieżne z 38 państwami, w tym zdecydowaną większością państw UE (m.in. V4, Wielką Brytanią, Niemcami i Francją), które kierowały się chęcią przezwyciężenia kryzysu Rady Europy” – czytamy. W oświadczeniu zaznaczono, że Polska „bardzo wyraźnie wskazywała na potrzebę pełnego respektowania przez Rosję wymogu wpuszczenia na swoje terytorium, a także inne kontrolowane przez siebie obszary przedstawicieli Rady Europy, w tym zwłaszcza Komisarz Praw Człowieka i ciał monitoringowych, oraz rzetelnego i sprawnego wykonywania wyroków Europejskiego Trybunału Praw Człowieka”. „Przywrócenie prawa głosu w Zgromadzeniu Parlamentarnym RE znajduje się w gestii jedynie Zgromadzenia Parlamentarnego (a nie Komitetu Ministrów). Podczas niedawnej sesji ZP RE przyjęto rezolucję uznającą, iż zgodnie ze Statutem Rady Europy ZP RE nie ma uprawnień do pozbawiania narodowych delegacji parlamentarnych prawa do udziału w obradach i prawa do głosowania” – stwierdzono.Na koniec oświadczenia czytamy, że „zdecydowana większość polskiej delegacji parlamentarnej do Zgromadzenia Parlamentarnego RE zagłosowała przeciwko tej rezolucji”.",,
Sondaż. PiS z trzykrotną przewagą nad KO wśród młodych wyborców,Połowa młodych Polaków – w wieku od 18 do 24 lat – w najbliższych wyborach chce oddać swój głos na Prawo i Sprawiedliwość – wynika z sondażu Instytutu Pollster dla „Super Expressu”. W tym przedziale wiekowym na Koalicję Obywatelską głosować zamierza tylko 16 proc. wyborców.,"Jak zauważa „SE”, partia Jarosława Kaczyńskiego „przyciąga” coraz więcej młodych osób. Wśród najmłodszych wyborców to właśnie PiS ma największe poparcie. Z badania wynika, że 50 proc. osób poniżej 24 roku życia zagłosuję na partię rządzącą. Z kolei w przedziale wiekowym 25-44 lata procent badanych, którzy deklarują głosowanie na PiS, to 49 proc. Ankietowani powyżej 45 lat w 42 proc. oświadczyli, że zagłosują na tę partię.Na Koalicję Obywatelską – jak wynika z badania – głosować chce 16 proc. wyborców w wieku od 18 do 24 lat. W przedziale 25-44 jest to 23 proc. Najwięcej, bo 29 proc., to osoby powyżej 45. roku życia. Minimalnie więcej procent młodych wyborców – 17 proc. – chce głosować na Lewicę. W przedziale wiekowym 25-44 jest to 12 proc. 15 proc. wyborców powyżej 45 roku życia chce głosować na Lewicę. Wyniki badania skomentował dla „SE” politolog prof. Rafał Chwedoruk. – To efekt długotrwałego procesu. O ile PiS jeszcze kilka lat temu wyraźnie przegrywał z Platformą wśród najmłodszych wyborców, o tyle proces odmiany rozpoczął się od konfliktu Donalda Tuska z kibicami. Niedługo potem były protesty w sprawie ACTA, czyli według młodych przepisów, które miały ograniczać ich wolność w internecie. PO zresztą została po latach uznana za partię dla elit, a młody, zbuntowany człowiek z reguły chce być przeciw. Tak jest i teraz, bo PiS uchodzi za ugrupowanie, które jest dla ludu, a nie elit – analizuje.",,
"Samokrytyka Schetyny, pomyłka Arłukowicza, samotność Kosiniaka- Kamysza","Po merytorycznej konwencji programowej PiS w Katowicach, przyszedł czas na jej parodię w wykonaniu PO w Warszawie. Grzegorz Schetyna uznał, że reforma emerytalna była błędem, a Bartosz Arłukowicz pomylił mieszkańców Węgrowa. PO rozśmiesza Polskę hasztagami i ortografią, a Rafał Trzaskowski proponuje mieszkańcom stolicy odpoczynek na asfalcie i w smogu. Za niecały milion.","Sobota. Na serio w Katowicach, na żarty w Węgrowie  Od piątku w Katowicach trwa konwencja programowa PiS „Myśląc: Polska”. – Musi trwać dobry czas Polski i Polaków i tutaj, a także w kolejnych przedsięwzięciach programowych będziemy musieli sobie odpowiedzieć na pytanie, jak działać, co czynić, by ten czas był możliwie jak najdłuższy, by ten dobry czas trwał – mówił prezes PiS Jarosław Kaczyński. Prezesowi PiS wtórował szef rządu: – Za osiem lat możemy dogonić Włochy, za 13 lub 14 Francję – deklarował podczas konwencji premier Mateusz Morawiecki. W konwencji uczestniczyło dziesięć tysięcy działaczy, samorządowców i ekspertów. W ciągu trzech dni odbyło się 16 sesji plenarnych i 60 paneli dyskusyjnych.Kiedy członkowie i sympatycy PiS obradowali w Katowicach, wesoły autobus Platformy Obywatelskiej zatrzymał się w Węgrowie. Tam śmieszki z PO, z Bartoszem Arłukowiczem i Barbarą Nowacką na czele, zaczęli szukać szefa lokalnego Klubu Gazety Polskiej. Niestety pomylili się. Arłukowicz zaczepił pana Andrzeja, który nie bardzo chciał z nim rozmawiać. Beka z „pisiora” była fantastyczna, więc zadowoleni sztabowcy wrzucili filmik z panem Andrzejem na Twittera. Harcownicy z PO pobawili się pysznie w Węgrowie i wrócili do Warszawy zadowoleni z siebie. I tam ktoś śmieszkom powiedział, że niestety, ale tylko oni się tak dobrze bawili, a cała Polska jest mocno zniesmaczona kpieniem wyborców z PiS. Ale gdzie problem tam znajdzie się rozwiązanie. Ktoś długo myślał i wymyślił.Śmieszki jeszcze raz pojechały do Węgrowa, jeszcze raz znalazły pana Andrzeja i jeszcze nagrały z nim filmik. Eksperci od wizerunku uprosili pana Andrzeja, żeby powiedział, że wcale nie głosuje na PiS. Jest sukces, okazuje się, że wcale nie kpili z „pisiora”. Sztab zrobił dobrą robotę i znów zadowolony z siebie wrócił do Warszawy. I nikt nie pomyślał, że wyszło jeszcze gorzej. Bo teraz okazało się, że działacze PO mają bekę nie tylko z wyborców PiS, ale także ze swoich… Poniedziałek. Twój Szwab.  – Są politycy, którzy uważają, że polityka to taka letnia kanikuła, jakiś żarcik, prowokacja, kpina z kogoś; tak nie jest; polityka to odpowiedzialność, ciężka, uczciwa praca i służenie drugiemuczłowiekowi – mówiła Beata Szydło, która w poniedziałek pojechała do Węgrowa. I nie szukała mieszkańców, wyborców opozycji, żeby sobie stroić z nich żarty. W ogóle nie musiała nikogo szukać, bo mieszkańcy Węgrowa sami wyszli na rynek spotkać się z popularną europosłanką PiS. A tymczasem żarciki nadal trzymają się polityków PO. „Od kilku dni prowadzimy w Polsce, między innymi w Krakowie, ale także w innych miejscowościach w całym kraju akcję #Porozmawiajmy, w czasie której, w różnych miejscach rozmawiamy z ludźmi, z Polakami” – napisał były minister obrony narodowej Bogdan Klich na Twitterze. I można by się długo zastanawiać dlaczego politycy opozycji rozmawiają nie tylko w różnych miejscowościach i ale i w różnych miejscach. I dlaczego odróżniająludzi od Polaków. Można by, ale hasztag, którym podpisał swój wpis polityk PO wyjaśnił wszystko. Klich podpisał tweet hasztagiem #TwojSzwab. Ta freudowska omyłka wyjaśnia i nieporadną składnię całego wpisu i to dlaczego PO rozmawia z ludźmi (die Menschen) i z Polakami (Polen). Hasztag#TwojSzwab zrobił w internecie niebywałą karierę i trenduje bardzo mocno cały czas. Wtorek. 500 plus dla dorosłych niepełnosprawnych  PO powtarza, że źle się w Polsce dzieje i wszyscy cierpią. Tymczasem rząd przyjął projekt ustawy o świadczeniu uzupełniającym dla osób niezdolnych do samodzielnej egzystencji. Program „500 Plus dla osób niepełnosprawnych” obejmie około 500 tysięcy osób. Roczny koszt programu to 3 mld zł finansowane ze środków Solidarnościowego Funduszu Wsparcia Osób Niepełnosprawnych. Z kolei prezydent Andrzej Duda we wtorek podpisał nowelizację Karty Nauczyciela, wprowadzającą od 1 września podwyżkę dla nauczycieli i jednorazowy dodatek dla nauczycieli stażystów. Nauczyciele będą otrzymywali też dodatek za wychowawstwo w minimalnej wysokości 300 zł. Z kolei ARiMRpoinformował, że od maja wpłynęły do niej wnioski na ponad 20 mln zł od Kół Gospodyń Wiejskich. Wnioski złożyła większość z ponad 7 tys. kół zarejestrowanych w Agencji. Do wykorzystania jest jeszcze ok. 30 mln. Władysław Kosiniak-Kamysz, który razem z całym PSL idzie drogą nawrócenia religijnego, jak każdy świeżo nawrócony chadek odcina się od swojego „starego życia”. W Polsat News skomentował wydarzenia, które miały miejsce na tegorocznej warszawskiej Paradzie Równości: – Ubieranie sobie durszlaka na głowę i profanowanie jednej z najważniejszych modlitw dla katolików, jest nie do przyjęcia, jest obleśne i się na coś takiego nie zgadzam. Przykro mi, że Rafał Trzaskowski musiał iść w tym – mówił prezes PSL. Kosiniak-Kamysz cały czas marzy o koalicji z PO, ale nie chce w niej swoich dawnych przyjaciół z SLD. Chce mieć PO tylko dla siebie, albo wybierze samotność… Środa. Nie Łudź się Platformo!  Uwielbiana w Węgrowie i swoim okręgu wyborczym, nie znalazła uznania w Brukseli. A za wszystkimstoi Robert Biedroń. Beta Szydło nie została wybrana na stanowisko przewodniczącej komisjizatrudnienia i spraw socjalnych Parlamentu Europejskiego. Jej kandydatura zyskała poparcie 21posłów, przeciw głosowało 27, a dwóch się wstrzymało. Okazało się, że to Robert Biedroń z delegacjiWiosny w PE wezwał Socjalistów i Demokratów do głosowania przeciwko kandydatom z PiSu. Dobrezasady współpracy polskich europosłów legły w gruzach, a spiskujący Robert Biedroń dołączył dogrona polityków opozycji zawsze gotowych zaszkodzić Polsce na arenie międzynarodowej. A w Polsce PO walczy o dobry humor Polaków codziennie. Nie tylko objeżdżają miasta i miasteczka irobią sobie bekę z ich mieszkańców. W środę prowadzący oficjalny profil PO na TT podnieślipoprzeczkę i zrobili sobie bekę z trzeciego największego miasta w Polsce. Okazało się, że jest nimŁudź! I znów udało się wywołać uśmiech na twarzach Polaków, przy czym najczęściej jest to uśmiechpolitowania. A w Łodzi… A w Łodzi to radziłbym uważać, bo na warszawiaków łodzianie bywają cięci,a już szczególnie na takich niedouczonych. Inna sprawa, że ekipa #TwojSzwab może mieć problem zdawną stolicą polskiego włókiennictwa. Bo czy to jest das Boot czy jak za okupacji Litzmannstadt?Trzeba koniecznie zapytać burgermeister Hannę Zdanowicz jak się to pisze i wymawia po polsku.W Łodzi mieszkańcy mogą się czuć obrażeni przez PO, a w Warszawie gorzej, bo zasypani. I to przezśmieci. Radni PiS Sebastian Kaleta oraz Jacek Ozdoba apelowali o dymisję wiceprezydenta WarszawyMichała Olszewskiego. – Od dwóch tygodni śmieci zalewają Warszawę, ponieważ władze miasta niesą w stanie poradzić sobie z bardzo prostą usługą, jaką jest odbiór śmieci – mówił Kaleta. Prezydent Rafał Trzaskowski tymczasem spotkał się ministrem edukacji narodowej DariuszemPiontkowskim. Spotkanie dotyczyło tworzonej od kilku dni przez polityków opozycji histerii wokółrekrutacji do szkół ponadgimnazjalnych. – To prezydent Warszawy co roku szacuje, jaka liczba absolwentów szkół niższego szczebla będzie aplikowała do poszczególnych typów szkół – liceów, techników czy szkół branżowych. I znając zainteresowania uczniów, powinien przygotować odpowiednią liczbę miejsc w szkołach – powiedział minister Piontkowski.  Podobnie wypowiadał się Stanisław Karczewski: – Bardzo wiele samorządów przygotowało się do przeprowadzenia reformy, przygotowano miejsca dla uczniów i tam nie ma problemów. Tam, gdzie bojkotowano, gdzie nie zgadzano się z tą reformą, są kłopoty – mówił marszałek senatu. Czwartek. Pała Trzaskowskiego  Rafał Trzaskowski ma jednak inne zdanie. – Czy myśmy wprowadzali tę poronioną reformę,wymyśloną nie wiadomo gdzie, nie wiadomo po co i w ogóle nieprzygotowaną? To jest w 100 proc. winaPiS-u – mówił prezydent Warszawy na antenie TOK FM. – To jest krańcowa bezczelność tychpolityków [Anny Zalewskiej i Stanisława Karczewskiego - red.]. To się w pale nie mieści – mówił RafałTrzaskowski. A czy mieści się w pale wydawanie 920 tys. złotych na zbite deski w coś w rodzaju ławeki klombów na asfaltowym parkingu przy placu Bankowym? Podobno będzie można tam usiąść i napićsię kawy. Rewelacja! Wycieczki z całej Polski przyjadą oglądać to cudo.  Rafał Trzaskowski w kampanii wyborczej mówił, że nie zna dzielnic Warszawy, ale jako prezydent mógłby sobie w gabinecie plan stolicy powiesić. Może by się wtedy zorientował, że plac Bankowy przecinają ruchliwe arterie - Aleja Solidarności i ulica Marszałkowska. A jeśli ktoś chce odetchnąć w środku miasta, to nie musi wdychać spalin z obydwu ulic, bo dosłownie parę kroków są dwa historyczne parki – Ogród Saski i Ogród Krasińskich. To może być najgłupiej wydane 920 tys. z kasy miasta, ale pamiętajmy, że kadencja prezydenta Trzaskowskiego dopiero się zaczyna. „Operacja Hasztag” trwa. Policy PO dalej konkurują ze sobą o najpopularniejszy hasztag. Był już#TwojSzwag, była #Łudź, teraz poseł Arkadiusz Myrcha robi szał wpisem „#POrozwalajmy jak#UzdrowićPolskę”. Jest moc! Piątek. Samotność PSL  PO parodiuje konwencję programową PiS z zeszłego tygodnia pod hasłem „Uzdrowić Polskę”, bo w końcu śmiech to zdrowie. Efekt konwencji – politycy PO doszli do wniosku, że jednak powinni miećprogram na wybory. Grzegorz Schetyna dokonał samokrytyki i stwierdził, że podniesienie wieku emerytalnego do 67 roku życia było błędem. W dokumencie, który symuluje program PO na stronie internetowej partii, możemy przeczytać: „Oczywiście, że należy powrócić do projektu podniesienia wieku emerytalnego”. Dowcipisie! Lider PO zadeklarował, że jego partia i forum, które tworzy, chcą rozmawiać ze wszystkimi i wysłuchać przedstawicieli różnych środowisk. Ale nie wszyscy dalej chcąrozmawiać z PO. Niestety… – Nie widzimy w kierownictwie Platformy chęci do budowy bloku centrowego – powiedział prezes PSL Władysław Kosiniak-Kamysz. Miał przy tym bardzo smutną minę i trudno było usłyszeć w jego głosie nadzieję, kiedy ogłosił po raz kolejny: – Budujemy Koalicję Polską, bo tylko dwa bloki, blokcentrowy i blok lewicowy mają szanse pokonać PiS. A do Koalicji Polskiej przyłączyło się ostatnio… Problem w tym, że ciągle nikt się nie przyłączył. Z lipcowego sondażu CBOS wynika, że 44 proc. głosujących popiera PiS wraz z Solidarną Polską i Porozumieniem, 21 proc. oddałoby głos na PO, a 6 proc. na PSL. Progu wyborczego nieprzekroczyłyby Kukiz'15, Wiosna Biedronia i Nowoczesna. A może „podprogowcy” przyłączą się dosamotnego PSL jako nowa chadecja?",,
Szczyt „czwórki normandzkiej”. „Kommiersant”: nie uzgodniono rozgraniczenia sił w Donbasie,"Na szczycie „czwórki normandzkiej” w Paryżu nie udało się uzgodnić dalszego wycofania sił i uzbrojenia walczących w Donbasie stron – podał w poniedziałek wieczorem rosyjski dziennik „Kommiersant”. Gazeta twierdzi, że Rosja i Ukraina porozumiały się w prawie tranzytu gazu.","Dziennik podał przed północą czasu moskiewskiego (godz. 22 w Polsce), że „Rosja i Ukraina porozumiały się w sprawie tranzytu gazu, ale szczegóły na razie nie są upubliczniane”. Natomiast Jurij Witrenko z władz ukraińskiego koncernu Naftohaz powiedział jedynie, że rozmowy na temat gazu były „konstruktywne” i że Rosja i Ukraina uzgodniły, że będą one kontynuowane.Według „Kommiersanta” na szczycie w Paryżu nie udało się uzgodnić dalszego wycofania wojsk i uzbrojenia z kolejnych odcinków frontu wojny w Donbasie. Przed poniedziałkowym spotkaniem udało się doprowadzić do takiego wycofania w rejonach trzech miejscowości: Zołote, Petriwske i Stanica Ługańska. Istniały nadzieje, że rozszerzenie tego procesu o dalsze miejscowości będzie jednym z konkretnych rezultatów rozmów w Paryżu.Gazeta twierdzi, że porozumienia nie udało się w tej sprawie osiągnąć z powodu stanowiska strony ukraińskiej. Zastrzeżono przy tym, że nie zdołano uzyskać komentarza stron uczestniczących w rozmowach.Choć szczyt „czwórki normandzkiej”, pierwszy od 2016 roku, dotyczyć miał konfliktu w Donbasie, to spodziewano się, że przywódcy Rosji i Ukrainy, Władimir Putin i Wołodymyr Zełenski, poruszą na nim również kwestie gazowe. Kontrakty między Rosją i Ukrainą na dostawy i tranzyt gazu wygasają z końcem tego roku.",,
Rosyjski Memoriał przedstawił prezentację o zbrodni katyńskiej,"O przebiegu zbrodni katyńskiej, historii kłamstwa katyńskiego, a także o współczesnych próbach kwestionowania odpowiedzialności władz ZSRR za tę zbrodnię mówili w Moskwie działacze Stowarzyszenia Memoriał. Ponaddwugodzinna prezentacja związana była ze zbiórką funduszy na wydanie przez Memoriał kolejnej publikacji o ofiarach zbrodni katyńskiej.","Podczas spotkania, transmitowanego w internecie, szef polskiej sekcji Memoriału Aleksandr Gurjanow odpowiadał także na pytania nadchodzące od internautów. W ciągu około 2,5 godziny nadeszło blisko 30 pytań.Memoriał przygotowuje księgę z biogramami tej grupy polskich jeńców, którzy znaleźli się w obozie w Ostaszkowie, a wiosną 1940 roku zostali rozstrzelani przez NKWD w Kalininie (obecnym Twerze) i pochowani w pobliskim Miednoje. Trwa zbiórka funduszy na tę publikację. Memoriał codziennie publikuje w mediach społecznościowych materiały z nią związane. W odpowiedzi otrzymuje pytania i komentarze; wtorkowa prezentacja miała na celu przedstawienie odpowiedzi na wiele z nich.Rosjanie podważają odpowiedzialność ZSRR Gurjanow wyjaśniał m.in., jak Polacy znaleźli się po 1939 roku w obozach NKWD i dlaczego pojęcie „zbrodnia katyńska” obejmuje polskich jeńców obozów NKWD mordowanych w różnych miejscach. Przedstawił najważniejsze dokumenty związane z decyzją władz ZSRR o zgładzeniu jeńców. Razem z historykiem Nikitą Pietrowem badacz Memoriału polemizował z wersjami powtarzanymi w Rosji do dziś przez osoby kwestionujące odpowiedzialność ZSRR za zbrodnię katyńską.Aleksandra Poliwanowa z Memoriału przyznała, że organizacja dostaje wiele komentarzy w odpowiedzi na materiały o Katyniu. Niekiedy kierują je „ludzie bardzo nieżyczliwi, a często – życzliwi, którzy po prostu mają wiele pytań, czytali o różnych wersjach”.Oceniła, że Miednoje jest unikalnym przypadkiem ze względu na liczbę spoczywających tam ofiar. W Rosji znane są istniejące miejsca masowych pochówków, takie jak poligony NKWD w Butowie i Komunarce czy Cmentarz Doński, ale jak zauważyła – „to są zawsze miejsca, gdzie przez wiele lat trwały egzekucje i stale dochodziły kolejne pochówki”. Miednoje – jej zdaniem – budzi pytanie o możliwość dokonania egzekucji i pochówku ponad 6 tysięcy ludzi w ciągu półtora miesiąca.",,
Polska odrzuca zarzuty KE dot. ustawy o Sądzie Najwyższym,Polska przekazała KE odpowiedź na pierwszy etap wszczętej procedury naruszenia prawa UE ws. ustawy o Sądzie Najwyższym. W dokumencie Polska odrzuca zarzuty KE – podało w czwartek PAP źródło dyplomatyczne.,"– Dokument to szczegółowy wywód prawniczy, liczy kilkadziesiąt stron, ponad 90 punktów. Przedstawia całą historię sporu z KE. W dokumencie polska strona odrzuca zarzuty podniesione przez KE w związku z ustawą o Sądzie Najwyższym. Dokument zawiera szczegółowy wywód prawniczy, który wykazuje, że wniosek KE jest nieuzasadniony – podał rozmówca PAP. Procedurę o naruszenie unijnego prawa wobec polskiej ustawy o Sądzie Najwyższym Komisja uruchomiła 2 lipca. KE uznała, że obniżenie wieku emerytalnego sędziów Sądu Najwyższego z 70 do 65 lat narusza zasadę nieusuwalności sędziów. W komunikacie KE podkreślono, że przepisy mają też zastosowanie do pierwszej prezes SN, której sześcioletnia kadencja zostałaby przedwcześnie zakończona.",,
Są zarzuty dla sprawców włamania do bankomatu. W jego trakcie zginął policjant,Zarzuty udziału w zorganizowanej grupie przestępczej o charakterze zbrojnym postawiła wrocławska prokuratura dwóm mężczyznom zatrzymanych wz. z włamaniem do bankomatu w Wiszni Małej (Dolnośląskie). W strzelaninie podczas próby włamania zginęli policjant i jeden z włamywaczy.,"W poniedziałek rano wrocławska prokuratura postawiła 41–letniemu Jackowi S. zarzut dotyczy usiłowania kradzieży kilkudziesięciu tysięcy złotych z włamaniem do bankomatu. S., według prokuratury, przyznał się do zarzutu i złożył wyjaśnienia. Miał – jak relacjonowała rzeczniczka wrocławskiej prokuratury okręgowej Małgorzata Klaus – umniejszać swoją rolę w próbie dokonania rabunku, a powody udziału we włamaniu tłumaczyć trudną sytuacją materialną. S. został zatrzymany przez policję podczas próby włamania do bankomatu.Wieczorem prok. Klaus poinformowała, że zebrane dowody pozwoliły na rozszerzenie zarzutów dla S. Jest on podejrzany o udziału w zorganizowanego grupie przestępczej o charakterze zbrojnym, która zajmowała się włamaniami do bankomatów.",,
Trzaskowski: Awaria ciepłownicza powinna zostać usunięta do godz. 22,"Zgodnie z zapewnieniami Veolii awaria ciepłownicza przy ul. Powsińskiej powinna zostać usunięta w ciągu 10 godzin od jej zaistnienia, czyli do godz. 22 – powiedział prezydent Warszawy Rafał Trzaskowski. Podkreślił jednocześnie, że ewentualne koszty związane z awarią spoczywają na spółce.","–  W tej chwili w olbrzymiej większości Warszawy powinniśmy mieć takie same dostawy ciepła, ewentualnie tylko część Warszawy, zwłaszcza ta, która jest bardzo bliska tej awarii, może mieć przejściowe problemy. Ale spółka zapewnia, że ta awaria powinna zostać usunięta w ciągu 10 godzin od jej zaistnienia –  powiedział prezydent stolicy. Jak dodał, oznacza to, że powinna zostać usunięta do godz. 22.Trzaskowski podkreślił, że Veolia jest spółką prywatną i to ona odpowiada za wyjaśnienie przyczyn awarii. Jak dodał, odpowiedzialność za ewentualne koszty związane z awarią również poniesie spółka. –  Wszystkie koszty zarówno ewentualne spowodowane tą awarią, jak również koszty usunięcia jej przyczyn spoczywają na spółce –  powiedział Trzaskowski.Prezydent stolicy potwierdził też, że w wyniku awarii dwie osoby z poparzeniami trafiły do szpitala. Przekonywał jednak, że władze miasta wspólnie z policją i strażą pożarną zadbały o wszystkich, którzy znaleźli się w miejscu zdarzenia. Poinformował też, że zarządził kontrole we wszystkich szkołach, żłobkach i szpitalach, które znajdują się w pobliżu miejsca awarii. Na miejscu awarii pracuje kilka ekip Veolii, a także policja i straż pożarna, obecni są również przedstawiciele stołecznego ratusza. W związku z wyciekiem wody na drogę, obie jezdnie ul. Powsińskiej zostały zamknięte, na odcinku od al. W. Witosa do św. Bonifacego. Zamknięta jest także ul. Idzikowskiego od al. Witosa do ul. Powsińskiej. Objazd zamkniętego odcinka poprowadzony został przez al. W. Witosa, ul. Jana III Sobieskiego do św. Bonifacego. Tym objazdem kursują również autobusy linii 131, 180, 185 i 187. Autobusy linii 159, 162 i 164 jeżdżą przez ul. Gołkowską, św. Bonifacego do Jana III Sobieskiego.",,
Polska żywność  smakuje za granicą. Najbardziej słodycze,"Produkty spożywcze znad Wisły kontynuują podbój światowych rynków. Motorami ekspansji mają być w tym roku przede wszystkim przetwory zbożowe, mięso oraz słodycze czekoladowe – pisze „Rzeczpospolita”.","W latach 2004-2015, czyli od momentu wejścia Polski do Unii Europejskiej, wartość eksportu rolno-spożywczego zwiększyła się o ok. 350 proc. Kolejne lata powinny przynieść dalszy rozwój.  Z zestawienia Banku Zachodniego WBK wynika, że produktami spożywczymi o największym potencjale rozwoju za granicą są przetwory ze zbóż, w tym pieczywo cukiernicze.",,
Obchody 93. miesięcznicy smoleńskiej. Prezes Kaczyński złożył wieniec przed Pałacem Prezydenckim,Politycy PiS uczcili pamięć ofiar katastrofy smoleńskiej. Z okazji 93. miesięcznicy odprawiono mszę św. w intencji ofiar oraz złożono kwiaty przed Pałacem Prezydenckim.,"W uroczystości, która rozpoczęła się mszą odprawioną w kościele Wniebowzięcia Najświętszej Maryi Panny i św. Józefa Oblubieńca, udział wzięli m.in.: prezes PiS Jarosław Kaczyński, szef MON Mariusz Błaszczak, marszałek Sejmu Marek Kuchciński, wicepremier Beata Szydło, były minister obrony Antoni Macierewicz, szef gabinetu premiera Marek Suski, szef Komitetu Stałego Rady Ministrów Jacek Sasin.Następnie uczestnicy miesięcznicy przeszli przed Pałac Prezydencki, gdzie złożono kwiaty przed tablicami upamiętniającymi ofiary katastrofy z 10 kwietnia 2010 r.Na czas uroczystości związanych z miesięcznicą teren od wysokości ulicy Karowej do placu Zamkowego został wygrodzony metalowymi barierkami; fragment Krakowskiego Przedmieścia jest zamknięty, teren zabezpieczają policjanci; autobusy jeżdżą objazdami.",,
PiS nie umie słuchać ludzi myślących inaczej,"Po prawej stronie sceny politycznej jest pewna strategia, którą można przeczytać w co drugim poradniku psychoterapeutycznym o rozwoju. Gdy coś mi się nie udaje, gdy nie jestem w stanie realizować swoich celów, o wiele łatwiejsze – z punktu widzenia zasobów potrzebnych do zmian – jest podjęcie próby przebudowy własnych słabości, niż próby zmiany warunków zewnętrznych.","PiS, czy szeroko rozumiany obóz niepodległościowy, nie jest w stanie z dnia na dzień zbudować swoich mediów i zamienić mediów, które są stronnicze, płytkie, powierzchowne i tabloidowe, w media, które będą analizowały politykę wielowymiarowo. Natomiast jest w stanie zrobić katalog swoich słabości. Tam jest deficyt zdolności samoorganizacji, deficyt umiejętności słuchania ludzi, którzy myślą inaczej. Dopiero gdy uda się to zmienić, wtedy będzie można budować mosty komunikacyjne i zreorganizować się psychicznie i instytucjonalnie.Jeśli nie nastąpi gwałtowna, skokowa zmiana warunków zewnętrznych to PiS  będzie formacją mniejszościową. Przestrzegałbym jednak przed próbami szybkiej reorganizacji PiS, czy ewentualnego rozliczenia słabości, których sam widzę bardzo dużo. Co do koalicji rządowej, to pole manewru jest tu dość spore, ale Donald Tusk nie jest jedynym podmiotem tej gry. Dziennikarze ekscytują się rozgrywkami między Schetyną, a Tuskiem, między Komorowskim, a Tuskiem, mówią o roli Palikota... Ale jak spojrzymy na to z perspektywy głównych graczy: oligarchów biznesu, państw ościennych – które mają w Polsce interesy – i tajnych służb, to ich interesuje spojrzenie o dwa kroki do przodu. Gdyby np. Palikot wszedł teraz do koalicji, to jest pytanie, na kogo by zagrano, w sytuacji, gdyby się okazało za półtora roku, że kryzys ekonomiczny powoduje wstrząs społeczny. A jeśli Palikot przez ten czas będzie grał w półdystansie, będzie udawał kogoś antysystemowego, to będzie taką „rezerwą systemową”. Główni gracze, czyli ci oligarchowie, myślą, co się będzie działo, jeśli PO nie będzie w stanie, w warunkach kryzysu międzynarodowego, utrzymać stabilizacji społecznej, co będzie wariantem rezerwowym. Przecież nie PSL, ani SLD. Albo PiS, albo ktoś, komu uda się utrzymać wizerunek gracza antysystemowego. Z tego punktu widzenia szacuje, że wejście Palikota do koalicji zlikwidowałoby tę rezerwę systemową. Sądzę, że Janusz Palikot wciąż szuka dla siebie jakieś roli. Prof. Andrzej Zybertowicz, socjolog",,
"Schetyna - Michnik - Giertych, czyli trójka bermudzka [OPINIA]","Odsunięcie od władzy PiS to tylko pierwszy krok, jaki wyznacza sobie PO do naprawy III RP. Kolejnym zadaniem dzisiejszej największej partii opozycyjnej ma być likwidacja kilku instytucji, a także niektórych… pomników. Ostatnim krokiem według programowych zapowiedzi będzie ukaranie wszystkich winnych doprowadzenia kraju do „ruiny” – polityków, sędziów, wielu dziennikarzy mediów publicznych. Wewnętrzną siłą tego programu są jak najlepsze chęci jego zrealizowania przez Platformę, o czym świadczy konsekwencja w publicznym przypominaniu o nim.","– Oni po prostu muszą odejść! – głośno krzyczy Platforma Obywatelska ustami swojego lidera Grzegorza Schetyny. Jego słowa przez zgromadzonych na sali członków partii przyjęte są entuzjastycznie. Powtarzane przez nich w wersji hardcorowej:  „Żałosna ekipa musi odejść!”. Gdyby zapytać któregokolwiek z nich, począwszy od liderów – Schetyny, Sławomira Neumanna, Ewy Kopacz – a skończywszy na działaczach niskiego szczebla, dlaczego PiS musi odejść, większość odpowiedziałaby zapewne: „To proste, muszą odejść, żeby zrobić miejsce dla nas”.I na tym by skończyli. W domyśle jednak wisiałyby zdania, co do prawdziwości których są przekonani od trzech i pół lat. Od jesiennego wieczoru wyborczego w 2015 roku, w którym ponieśli klęskę. „Muszą zrobić nam miejsce. Gdyż tylko my potrafimy rządzić. Tylko my jesteśmy uczciwi. Tylko nam należy się władza. Jesteśmy stworzeni do tego, żeby rządzić”.Najbardziej zdumiewające, że Schetyna i inni nie są aż tak ograniczeni, by nie widzieć, jak kolosalne kłamstwa wprzęgli na użytek doraźnego interesu politycznego, jakim jest jak najszybszy powrót do władzy, utraty której się nie spodziewali. Sondaże dawały im wówczas niezagrożoną wygraną. Platformie i ludziom z nią związanych. A już Bronisław Komorowski wedle sondaży, popartych osobno przez największe autorytety III RP,  miał mieć niemal dożywotnio zagwarantowany urząd prezydenta. Politykujący dziennikarzDziś ten sam politykujący dziennikarz z „Gazety Wyborczej” -jeden z tych rzekomych autorytetów we wszystkich dziedzinach, jakie ogarnia myśl ludzka, który miał wizję, że Komorowski może stracić władzę w jednym tylko przypadku, jeśli po pijanemu prowadziłby samochód i na pasach dla pieszych potrąciłby zakonnicę będącą w ciąży - znowu publicznie popiera Platformę, przyodzianą w uniform Koalicji Europejskiej. Prawdopodobnie ze skutkiem podobnym do owej barwnej wróżby sprzed lat. Ale zawołanie jest niemal  identyczne jak to Grzegorza Schetyny z sobotniej konwencji Platformy.Jedno jest pewne, jeśli ktoś z nich korzystał ze ściągi, to mógł to być tylko Schetyna po konsultacji u Adama Michnika, a nie na odwrót. To u Michnika wcześniej,  zanim Schetyna przedstawił program wyborczy, przeczytać można było, że Polska potrzebuje zmiany. A więc Prawo i Sprawiedliwość, partia Jarosława Kaczyńskiego, partia deweloperów (to nowy zwrot, ukuty za sprawą Srebrnej, rozpętaną z mizernym skutkiem przez „Gazetę Wyborczą” z podjudzenia Romana Giertycha), przekręciarzy, kłamców, nienawistników, musi być od władza odsunięta. Nawiasem mówiąc, czytając najnowszy memoriał wyborczy Michnika, ze smutkiem rejestruję, z jaką łatwością dewaluuje się jego kiedyś subtelny i przenikliwy intelekt pod wpływem ludzi, z którymi współpracuje przy redagowaniu swojego pisma. Ledwo z „Gazetą” nawiązał bliższą współpracę Roman Giertych, Michnik przejął jego prymitywną strukturę intelektualną, określając PiS partią „deweloperów”, jakby patrzył na Kaczyńskiego przez pryzmat akt sprawy Geralda Birgfellnera. Wstyd mi za pana, panie Michnik, że staje się pan narzędziem w rękach sprytnego adwokata. Istota rzeczyIstotą rzeczy jest fakt bezradności Platformy Obywatelskiej w próbach stworzenia pozytywnego programu rozwoju państwa. Jedynym programem są projekty likwidacji niektórych instytucji, stanowiących, zdaniem liderów Platformy, zagrożenie dla członków ich partii. Od lat kością w gardle platformersów są CBA oraz IPN.  Najbardziej przykre – w przypadku zwycięstwa PO – są zapowiedzi jej liderów wzięcia odwetu na politykach obecnie związanych z władzą. Rejestry potencjalnych kandydatów do ukarania sporządzane przez PO zawierają też nazwiska sędziów, którzy zgodzili się wejść w skład Krajowej Rady Sądownictwa oraz nowych sędziów skierowanych przez nową KRS do Sądu Najwyższego. A także dziennikarzy uznawanych dziś za sprzyjających obecnej władzy. Kiedy dziś słucham Grzegorza Schetyny, zaczynam mieć wątpliwości, co bardziej deprawuje – władza czy jej utrata. Byłem latami przywiązany do maksymy „władza deprawuje”. Czy jednak jeszcze bardziej nie deprawuje brak władzy, wówczas gdy się ją straciło?Jakiegoż stopnia jest to arogancja, aby powiedzieć: „Pani Zalewska, minister edukacji narodowej, nie zdoła uciec do Brukseli, bo Polacy jej nie wybiorą”. Jak źle trzeba być wychowanym i mocno zarozumiałym jednocześnie. A przecież do drugiej z tych cech Grzegorz Schetyna nie ma najmniejszych podstaw. Przed liderem Platformy stoi atrakcyjna możliwość podciągnięcia swoich talentów politycznych na wyższy poziom. Musi jedynie do bliskiej współpracy zaprosić znanego mecenasa Romana Giertycha.",,
CBA w mieszkaniu byłego szefa Komisji Nadzoru Finansowego,"Agenci CBA przeszukali mieszkanie Marka Chrzanowskiego, byłego szefa Komisji Nadzoru Finansowego – informuje radio RMF FM. Rzecznik ministra koordynatora służb specjalnych doprecyzował informację; napisał na Twitterze, że funkcjonariusze byli w mieszkaniu byłego szefa KNF w minioną środę.","„RMF24 pisze o wejściu @CBAgovPL do mieszkania b. Przewodniczącego #KNF. Rzeczywiście czynności te były realizowane, ale 14 listopada! #CBA weszło równocześnie do siedziby KNF i mieszkania b. Przewodniczącego. Zabezpieczono dokumenty na potrzeby śl.” – sprostował na Twitterze Stanisław Żaryn.Jak podała rozgłośnia na swojej stronie internetowej, przeszukanie przeprowadzili agenci CBA z Warszawy na wniosek prokuratury z Katowic, która prowadzi śledztwo ws. afery KNF. W mieszkaniu Marka Chrzanowskiego agenci zabezpieczyli dokumenty i nośniki elektroniczne.              Agenci przeszukali też gabinety w kilku departamentach w siedzibie KNF. Przejęli m.in. taśmy, na których zarejestrowano negocjacje prowadzone z bankami należącymi do Leszka Czarneckiego.              Zabezpieczone materiały zostaną teraz przeanalizowane przez prokuraturę.",,
„Człowiekiem Roku” tygodnika „Time”… nie został człowiek,Redakcja tygodnika „Time” uznała globalny ruch przeciw molestowaniu #MeToo za swojego „Człowieka Roku” 2017. Jednak zdaniem większości Amerykanów tytuł należał się prezydentowi USA Donaldowi Trumpowi.,"Ruch #MeToo uhonorowano za nagłaśnianie przypadków molestowania seksualnego, które nastąpiły po wybuchu afery obyczajowej w Hollywood. Okazało się, że problem dotyczy również najwyższych kręgów polityki. W ocenie znacznej części Amerykanów nagrodę powinien otrzymać prezydent Trump, którego styl zarządzania państwem przypomina ten, który stosował, gdy był prezesem i dyrektorem wykonawczym swojej prywatnej firmy The Trump Organization. Amerykanom zaimponowała szczególnie jego inicjatywa mająca na celu ograniczenie napływu imigrantów, również z krajów islamskich.Ograniczenie nielegalnej imigracji Urząd Imigracyjny (Immigration and Customs Enforcement) aresztował ponad 143 tys. nielegalnych imigrantów i deportował ponad 216 tys. nielegalnych imigrantów, o 40 procent więcej niż w roku budżetowym 2016. Eksperci zwrócili uwagę, że prezydent dzięki mianowaniu konserwatysty Neila Gorsucha na sędziego SN i 12 nowych (więcej niż którykolwiek z jego poprzedników w pierwszym roku sprawowania rządów) sędziów federalnych sądów apelacyjnych zmienił oblicze sądownictwa federalnego.",,
Zabójstwo Chaszodżdżiego. „Pełen raport w ciągu dwóch dni”,"Prezydent Stanów Zjednoczonych Donald Trump zapowiedział, że USA ustalą tożsamość osoby odpowiedzialnej za zabójstwo dziennikarza Dżamala Chaszodżdżiego „w ciągu dwóch dni”. Amerykański prezydent powiedział dziennikarzom podczas wizyty w Kalifornii, że „pełny raport” dotyczący tego, „kto to zrobił”, zostanie ukończony do poniedziałku lub wtorku.","Po tym jak władze Arabii Saudyjskiej przyznały, że pracujący dla „Washington Post” dziennikarz został zamordowany w saudyjskim konsulacie w Stambule, aresztowano ponad 20 osób, które według Rijadu miały mieć związek z zabójstwem. 11 osób zostało oskarżonych, a dla pięciu z nich prokurator żąda kary śmierci.  W odpowiedzi turecki minister spraw zagranicznych Mevlut Cavusoglu oświadczył, że takie decyzje prokuratury są niewystarczające. – To nas nie zadowala. Oni mówią, że dziennikarz zginął, bo nie chciał wrócić do kraju, ale my wiemy, że to morderstwo zostało zaplanowane – mówił Cavusoglu. Arabia Saudyjska początkowo twierdziła, że nieprzychylny rodzinie królewskiej dziennikarz bezpiecznie opuścił konsulat w Stambule. Potem jednak Saudowie przyznali, że został zamordowany w placówce i że było to zaplanowane. Śledczy w Rijadzie twierdzą jednak, że nie wiedzą, gdzie jest ciało dziennikarza. Szef saudyjskiej dyplomacji powtórzył w czwartek, że wpływowy następca tronu Arabii Saudyjskiej książę Muhammad bin Salman nie ma nic wspólnego z morderstwem.  2 października dziennikarz Dżamal Chaszodżdżi przyjechał do saudyjskiego konsulatu, by odebrać zaświadczenie o wcześniejszym rozwodzie. Kiedy po kilku godzinach ślad po nim zaginął, jego narzeczona zaalarmowała najbliższych. Ciała dziennikarza do dzisiaj nie odnaleziono. Turcja, która najgłośniej domaga się ukarania sprawców, twierdzi, że ma nagrania z konsulatu, które potwierdzają, że mężczyzna został uduszony, a jego ciało zostało poćwiartowane. Turcja miała przekazać nagrania Stanom Zjednoczonym, Wielkiej Brytanii, Francji i Niemcom.",,
Motorniczy nazwany „homofobem” za zerwanie tęczowej naklejki,"Incydent w poznańskim tramwaju. Młoda kobieta nakleiła na drzwiach kabiny motorniczego tęczową naklejkę z napisem „Strefa wolna od nienawiści”, gdy motorniczy ją zerwał został zaatakowany.","O sprawie poinformował portal ePoznan.pl. „Młoda dziewczyna nakleiła tę naklejkę na drzwiach kabiny motorniczego. Kiedy ten ją zerwał, dziewczyna go wyzwała, że jest homofobem. Tego typu zachowania są ostatnio niestety popularne” – przekazał czytelnik serwisu.„W przestrzeni każdego pojazdu obowiązuje zakaz umieszczania jakichkolwiek informacji, plakatów, napisów, piktogramów innych niż te, które stanowią informację pasażerską Miejskiego Przedsiębiorstwa Komunikacyjnego i Zarządu Transportu Miejskiego” – podkreśliła Iwona Gajdzińska z MPK Poznań.",,
"„Był Bożym człowiekiem, który rzetelnie służy”. Ameryka żegna George’a H. W. Busha","W episkopalnej Katedrze Narodowej w Waszyngtonie odbyło się nabożeństwo żałobne George’a H. W. Busha, w którym uczestniczyli prezydent USA Donald Trump z małżonką, byli prezydenci: Jimmy Carter, Bill Clinton i Barack Obama oraz wielu światowych przywódców, w tym prezydent RP Andrzej Duda i były prezydent RP Lech Wałęsa.","– Czy wy uważacie, że ktokolwiek przyjdzie? – miał zapytać George H. W. Bush urzędników, którzy w 2011 r. przyszli  zapytać go o jego życzenia odnośnie własnego pogrzebu. W uroczystościach oprócz najbliższych, obecnego i byłych prezydentów USA, prezydentów Andrzeja Dudy i Lecha Wałęsy do Waszyngtonu przybyli m.in. kanclerz Angela Merkel, król Jordanii Abdullah II z królową Ranią, gubernator generalny Australii Peter Cosgrove z małżonką i książę Walii Karol.  Podczas okolicznościowego przemówienia historyk i autor biografii zmarłego prezydenta John Meacham przypomniał wzruszające spotkanie ówczesnego wiceprezydenta George’a H. W. Busha z pacjentem krakowskiego szpitala dziecięcego. Chłopiec cierpiał na tę samą chorobę, na którą niegdyś zmarła trzyletnia córka Busha, Robin. Ze łzami w oczach – i wzbudzając łzy u słuchaczy – wspominał zmarłego ojca George Walker Bush, również były prezydent. – Przez nasze łzy doceniamy błogosławieństwo, jakim była znajomość z tobą i miłość do ciebie, wspaniałego, szlachetnego człowieka, najlepszego ojca, jakiego może mieć syn czy córka – mówił George W. Bush. – Jezus Chrystus dla George’a Herberta Walkera Busha był sednem wiary. Bush był człowiekiem głębokiej wiary, obfitej wiary, wiary prostej w najlepszym znaczeniu tego słowa. Wiedział, że dwoma największymi przykazaniami są przykazania miłości Jezusa i miłości bliźniego – mówił pastor.  Przed nabożeństwem przewiezioną z siedziby Kongresu na Kapitolu trumnę z ciałem zmarłego prezydenta powitał na stopniach katedry prymas kościoła episkopalnego, wielebny Michael Bruce Curry.  Lekcje, z Księgi Proroka Izajasza i Apokalipsy św. Jana, odczytały wnuczki zmarłego prezydenta Lauren, Ashley i Jenna Bush, zaś przemówienia, oprócz Johna Meachama i George’a W. Busha wygłosili były premier Kanady Brian Mulroney oraz były senator i przyjaciel zmarłego Alan Simpson. Po nabożeństwie w stołecznej katedrze trumnę z ciałem George’a H. W. Busha przewieziono do bazy Andrews w stanie Maryland, skąd rządowym samolotem, rejsem o kryptonimie „Misja Specjalna 41”, jest ona transportowana do Houston, dokąd dotrze wieczorem, czyli po północy czasu polskiego. Tam szczątki zmarłego prezydenta pozostaną na noc w kościele św. Marcina, gdzie rano zostanie odprawione drugie nabożeństwo żałobne.  Po nim trumna zostanie przewieziona pociągiem noszącym imię 41. prezydenta USA do odległej o 150 km College Station, gdzie zostanie złożona do grobu obok szczątków żony George’a H. W. Busha, Barbary, i ich córki Robin, w bibliotece noszącej imię zmarłego.",,
Warszawskie mogiły powstańców będą odnowione,"82 mogiły powstańcze na Wojskowych Powązkach, w których spoczywają żołnierze batalionów „Gozdawa” i „Chrobry I”, zostały poddane renowacji dzięki zbiórce organizowanej przez Muzeum Powstania Warszawskiego i przy wsparciu Wojewody Mazowieckiego.","W kwaterze B-8 na Wojskowych Powązkach spoczywają powstańcy, którzy zginęli w czasie walk na Starówce. W większości są to żołnierze Zgrupowania „Kuba-Sosna”, w tym batalionów „Gozdawa” oraz „Chrobry I”.– Dotychczasowe tzw. mieczokrzyże są w bardzo złym stanie, napisy często są już nieczytelne, a stan techniczny nagrobków pozostawiał wiele do życzenia. Wspólnie z Wojewodą Mazowieckim, który opiekuje się grobami wojennymi, wybudowaliśmy i poddaliśmy renowacji 82 miejsca pamięci. Dzięki temu dwa pierwsze rzędy w kwaterze nabrały całkowicie powstańczego charakteru – mówi dyrektor Muzeum Powstania Warszawskiego Jan Ołdakowski. Poddane renowacji mogiły wykonano według projektu rzeźbiarza Dariusza Kowalskiego. Są to szare betonowe krzyże, z tabliczkami z symbolem Polski Walczącej z czerwonego piaskowca i tabliczkami epitafijnymi z piaskowca szydłowieckiego. Wojewoda wsparł remont kwotą 94 tys. zł, którą przeznaczono na renowację krzyży oraz odnowienie zieleni.– Groby wojenne to ważna część pamięci historycznej. Naszym obowiązkiem jest przywracanie tej pamięci, ponieważ ci młodzi ludzi poświęcając swoje życie, walczyli o wolność przyszłych pokoleń – podkreśla wojewoda mazowiecki Zdzisław Sipiera. Na kolejny rok Muzeum Powstania Warszawskiego wspólnie z Wojewodą Mazowieckim planuje dokończenie realizacji, tak by cała kwatera została poddana rewitalizacji.",,
"Trump: kazałem zabić Sulejmaniego, żeby powstrzymać wojnę","Prezydent USA Donald Trump oświadczył, że to na jego polecenie amerykańscy żołnierze zlikwidowali irańskiego generała Kasema Sulejmaniego. Trump podkreślił, że Sulejmani planował ataki na amerykańskich dyplomatów i wojskowych oraz że jego obowiązkiem jako prezydenta Stanów Zjednoczonych jest „bronić narodu”.","Trump przekonuje, że wydał polecenie zabicia Sulejmaniego właśnie po to, by powstrzymać wojnę, nie by ją rozpętać. W jego ocenie likwidacja irańskiego dowódcy bezpośrednio zapobiegła atakom na Amerykanów – Sulejmani organizował niebezpieczne ataki na amerykańskich dyplomatów i wojskowych. Miały one nastąpić w najbliższym czasie. Przyłapaliśmy go na gorącym uczynku i zlikwidowaliśmy – poinformował prezydent USA, który spotkał się z dziennikarzami w swojej rezydencji na Florydzie.  Podkreślił, że żywi „głęboki szacunek dla narodu irańskiego” oraz, że Biały Dom nie dąży do zmiany ustroju w Iranie.  Oświadczył także, że właśnie Sulejmani kierował nie tylko ostatnimi atakami na amerykańskie cele w Iraku, w tym na ambasadę, ale także represjami stosowanymi przez władze Iranu w stosunku do swoich przeciwników w kraju. Stwierdził, że Sulejmani miał „chorą pasję” zabijania niewinnych ludzi, ale jego „terrorystyczne panowanie zakończyło się”. Świat jest bezpieczniejszy bez takich „potworów” jak Sulejmani – dodał, zastrzegając, że wiele ludzkich istnień zostałoby uratowanych, gdyby szef Al-Kuds został złapany wcześniej.",,
"„Gdyby Polska była pokornym cielęciem, nikogo nie interesowałaby nasza reforma prawa”","Gdyby Polska była pokornym cielęciem, które wykonuje polecenia Brukseli, Berlina czy Paryża, nikogo by nie interesowała nasza reforma sądownictwa – ocenił doradca prezydenta prof. Andrzej Zybertowicz. Podkreślił, że Polska troszczy się o swoją suwerenność i zabiega o swoją pozycję w UE.","Podpisana przez prezydenta Andrzeja Dudę nowelizacja ustawy o Sądzie Najwyższym umożliwi powrót do pełnienia urzędu sędziom SN i Naczelnym Sądzie Administracyjnym, którzy na mocy obowiązujących wcześniej przepisów przeszli w stan spoczynku po osiągnięciu 65. roku życia.Nowela stanowi odpowiedź na październikowe postanowienie Trybunału Sprawiedliwości UE ws. środków tymczasowych, w tym: zawieszenie stosowania przepisów ustawy o SN dotyczących przechodzenia w stan spoczynku sędziów, którzy ukończyli 65. rok życia; przywrócenie do orzekania sędziów, którzy w świetle nowych przepisów już zostali przeniesieni w stan spoczynku; powstrzymanie się od wszelkich działań zmierzających do powołania sędziów SN na stanowiska, których dotyczą kwestionowane przepisy, i wyznaczenia nowego I prezesa SN. Doradca prezydenta podkreślił w TVN 24, że TSUE „nie tworzy polskiego prawa”.– TSUE sformułował, że z jego punktu widzenia pewna norma prawna przyjęta w Polsce jest niewłaściwa – powiedział. Jak zaznaczył, „kwestią otwartą pozostaje, czy w ogóle organa Unii mogą ingerować w ustrój prawny”.– Ale z powodów, które są innej natury niż czysto prawne, przyjęto, że Polska dopasuje się do tego orzeczenia TSUE – dodał Zybertowicz. – Gdyby Polska była pokornym cielęciem, które wykonuje polecenie Brukseli, Berlina czy Paryża, to nikogo by nie interesowała nasza reforma prawa – ocenił. Jak podkreślił, Polska to państwo, które troszczy się o swoją suwerenność i aktywnie zabiega o swoją pozycję w Unii. Podpisana przez prezydenta nowelizacja dotyczy przepisów ustawy o SN z grudnia 2017 r., która weszła w życie 3 kwietnia 2018 r. Zgodnie z nowelą sędzia SN albo sędzia Naczelnego Sądu Administracyjnego, który przeszedł w stan spoczynku po ukończeniu 65. roku życia na podstawie obecnych przepisów, z dniem wejścia w życie tej nowelizacji powraca do pełnienia urzędu na stanowisku zajmowanym 3 kwietnia 2018 r. „Służbę na stanowisku sędziego SN albo sędziego NSA uważa się za nieprzerwaną” – głosi nowelizacja. Sędziowie ci mogą jednak pozostać w stanie spoczynku, jeśli w terminie siedmiu dni od dnia wejścia w życie nowelizacji złożą oświadczenie, że mają taką wolę; oświadczenie ma być składane prezydentowi za pośrednictwem Krajowej Rady Sądownictwa. Nowela zakłada też, że jeśli na jej podstawie do pełnienia urzędu w Sądzie Najwyższym powrócił sędzia, który zajmował stanowisko I prezesa SN lub prezesa SN, kadencję uważa się za nieprzerwaną. Regulacje dotyczą I prezes SN Małgorzaty Gersdorf oraz dwóch prezesów Izb SN – Stanisława Zabłockiego i Józefa Iwulskiego.",,
"Saryusz-Wolski: Francuska opozycja nie życzy sobie debaty w PE, bo jest lojalna wobec państwa","„Parlament Europejski nie będzie obradował nad sytuacją we Francji, nie życzy sobie tego francuska opozycja, bo jest lojalna wobec własnego państwa. Jest opozycją, a nie targowicą” – napisał na Twitterze europoseł Jacek Saryusz-Wolski. Odniósł się w ten sposób do odrzucenia wniosku o przeprowadzenie debaty w tej sprawie. Wcześniej europoseł informował o takiej samej postawie czeskiej opozycji podczas debaty o sytuacji w Czechach."," 10 grudnia Parlament Europejski odrzucił wniosek frakcji Europejskich Konserwatystów i Reformatorów, złożony przez europosła Ryszarda Czarneckiego (PiS), o przeprowadzenie debaty na temat sytuacji we Francji.Czarnecki, przedstawiając w PE wniosek EKR dotyczący debaty w sprawie - jak to ujęto – „kryzysu demokracji we Francji”, podkreślił, że Francja jest jednym z dwóch najważniejszych państw UE. – Jesteśmy bardzo zaniepokojeni sytuacją w tym kraju. Podczas ostatnich czterech weekendów na ulice francuskich miast wyszły setki tysięcy demonstrantów. Ponad 2 tys. zostało aresztowanych, blisko 900 osób zostało rannych – wskazywał wówczas europoseł PiS. Dodał, że wcześniej tego samego dnia zaakceptowany został wniosek innej frakcji, aby rozmawiać o sytuacji w Czechach. W ostatnią sobotę, już po raz piąty doszło do kolejnych protestów tzw. „żółtych kamizelek” w Paryżu i innych miastach Francji. Choć było o wiele spokojniej niż przed tygodniem, po południu siły porządkowe użyły gazów łzawiących i armatek wodnych. Saryusz-Wolski poinformował w środę, że podczas debaty w Parlamencie Europejskim o sytuacji w Czechach czeska opozycja stanęła po stronie rządu. „Debata o Czechach w Parlamencie Europejskim. Komisja Europejska stawia zarzuty rządowi. Prezydencja Austriacka umywa ręce. Jeden z liderów opozycji, Jan Zahradil, podkreśla, że nikt z opozycji, mimo bycia przeciwnikiem politycznym rządu, nie życzy sobie debaty i oskarżeń Czech na forum UE” – napisał na Twitterze europoseł.",,
Premier podpisał list intencyjny ws. budowy Centrum Himalaizmu [WIDEO],"List intencyjny ws. budowy, wyposażenia i utrzymania Centrum Himalaizmu im. Jerzego Kukuczki oraz Centrum Nauki w Katowicach podpisali w niedzielę premier Mateusz Morawiecki i prezydent Katowic Marcin Krupa.","Obie te instytucje mają powstać w Katowicach w perspektywie 2023 r. Szacowany koszt Centrum Himalaizmu to 65 mln zł; inwestycja ma znaleźć swoje miejsce w dzielnicy Bogucice, nieopodal miejsca, gdzie mieszkał sławny himalaista Jerzy Kukuczka. Szacowany koszt Centrum Nauki to 325 mln zł; planowana lokalizacja tego ośrodka to rejon Hali Parkowej nieopodal Parku Kościuszki.Jak mówił podczas niedzielnego podpisania listu intencyjnego premier, który w nadchodzących wyborach parlamentarnych kandyduje z pierwszego miejsca listy PiS w Katowicach, Centrum Himalaizmu ma uświadamiać, jak wielkie osiągnięcia są już po stronie Polaków, ale jednocześnie po stronie tych młodych zdobywców, którzy chcą wytyczać kolejne szlaki.– Z ogromną dumą zawsze podkreślam to, że na czternaście ośmiotysięczników, kiedy patrzymy na statystyki, to dziesięć pierwszych wejść zimowych na świecie to są Polacy – czyli tych najtrudniejszych, tych, które wymagają największego hartu ducha – to właśnie zdobywcy polscy. Składam tym samym ogromne i gratulacje, i cześć tym wspaniałym, odważnym ludziom, którzy rozsławili imię Polski na całym świecie – powiedział Morawiecki.Jak dodał, Centrum Himalaizmu ma jednocześnie pokazywać, „że chcemy zdobywać najwyższe szczyty w Polsce, najwyższe szczyty w nauce, w rozwoju przemysłu, w rozwoju gospodarki”.– Trochę tak, jak Jerzy Kukuczka, którego zapytano, jakie jest jego motto życiowe, odpowiadał, że jego nie interesują małe cele, jego interesuje wszystko, co jest naj, wszystko, co jest największe. I my w Polsce chcemy sięgać po te najwyższe szczyty. Centrum Himalaizmu ma uświadamiać, jak wielkie osiągnięcia już są po naszej stronie, jak wielkie osiągnięcia są po stronie Polaków, ale jednocześnie też tych młodych zdobywców, tych którzy chcą wytyczać kolejne szlaki. Mają im pokazywać drogę do tego, drogę opartą o wysiłek, o hart ducha, ale też o dyscyplinę, o bardzo ciężką pracę, o nabieranie doświadczenia – tłumaczył szef rządu.",,
„Gazeta Polska Codziennie”: Rosja gotowa na aneksję Białorusi?,"– Ułatwianie przez Kreml nabywania rosyjskiego obywatelstwa osobom urodzonym na terytorium byłego Związku Sowieckiego to imperialna inicjatywa władz Rosji, nastawiona m.in. na aneksję sąsiedniej Białorusi – powiedział w wywiadzie dla portalu rozgłośni „Echo Moskwy” Andriej Iłłarionow, były doradca prezydenta Rosji ds. polityki gospodarczej. Fragmenty wywiadu przytacza piątkowa „Gazeta Polska Codziennie” w tekście ostrzegającym przed możliwą aneksją naszego wschodniego sąsiada.","W cytowanym wywiadzie były doradca przywódcy Kremla, obecnie mieszkający w USA podkreśla, że Władimir Putin chce spektakularnego sukcesu przed wyborami w 2018 roku. – Rosyjscy imperialiści zamierzają dokonać aneksji sąsiada przed wyborami prezydenckimi w Rosji w 2018 r. Gdyby scenariusz ten wszedł w życie, Władimir Putin mógłby liczyć na gigantyczne poparcie swoich obywateli, sięgające ponad 90 proc. – stwierdził Iłłarionow.Wprawdzie ciężko sobie wyobrazić inny scenariusz, niż ponowny wybór Putina na najwyższe stanowisko w Rosji, jednak spektakularny wynik w wyborach prezydenckich, byłby mocnym sygnałem dla przeciwników prezydenta Rosji, zarówno wewnętrznych jak i zewnętrznych.",,
W „Bez retuszu” o fali hejtu w debacie publicznej. „To normalne zjawisko”,"– Hejt to nie jest nic nowego. Nowe są środki, czyli internet, natomiast ostre, zahaczające o nienawiść, dążące do dehumanizacji oponenta argumenty pojawiały się od dawna, od wieków – powiedział w programie „Bez retuszu”, w TVP Info Łukasz Warzecha, publicysta „W Sieci”. Podczas rozmowy skomentowano sobotni artykuł „Gazety Wyborczej” o prywatnym życiu pani prezydentowej Agaty Dudy. Publicystka „GW” Dominika Wielowieyska oceniła krytycznie fragment tego tekstu.","Według Łukasza Warzechy pojęcie „hejtu” jest znane od stuleci i samo zjawisko jest naturalną rzeczą. – Dzisiaj lewica lubi rozszerzać kategorię hejtu, widząc taki, z którym trzeba walczyć. Ja uważam, że nie trzeba, bo to normalne zjawisko – przekonywał.Ostry język  Publicysty nie razi też ostry język osób, wypowiadających się publicznie. – Oni się podługują wyrazistymi, mocnymi argumentami, które są normalną częścią publicznej dyskusji od bardzo dawna – podkreślił. – Ja stoję po stronie wolności słowa – dodał.                                                teraz odtwarzaneWielowieyska: pewne bariery pękły Nie zgodziła się z tym Dominika Wielowieyska z „Gazety Wyborczej”. – Problem polega na tym, że jeszcze jakiś czas temu nie wypadało publicznie wypowiedzieć pewnych słów wulgarnych, obraźliwych, w stosunku do osoby publicznej – przypomniała. – Był swego rodzaju kodeks kulturowy, że pewnych rzeczy się nie robi. I nagle się okazało, że jest internet, gdzie ludzie są do pewnego stopnia anonimowi, że możemy tma nabluzgać i kogoś obrazić – dodała. Bez barier Według publicystki „pewne bariery pękły”. Przytoczyła m.in. przykład ulicznych demonstracji. – One sprzyjają noszeniu straszliwych haseł, które mnie przerażają. Często tak bywa, że służby porządkowe próbują to powstrzymać, ale tak naprawdę wymagałoby to wspólnej konsekwencji i zobowiązania, żeby nie nakręcać takiej spirali – wskazywała.                                                teraz odtwarzaneGrabarczyk: mowa przenosi się na czyny Z kolei Joanna Grabarczyk, koordynatorka projektu „HejtStop” ostrzegała, że od słów do czynów jest już krótka droga. – Mowa nienawiści, która jest karalna w Polsce i w Europie, w internecie przekroczyła pewną skalę. Można mówić, że z pewnymi rzeczami się nie zgadzamy, ale nie można mówić, że niektórych ludzi odsyłamy do gazu – dowodziła. Przytoczyła przykład komentarzy o tym, że migranci przenoszą choroby. Według działaczki wszyscy ludzie je przenoszą, np. wirus grypy. – Taka mowa przenosi się na czyny. Na to np., ile mamy  w ostatnim czasie pobić ludzi, którzy wyglądają inaczej – dodała. Marginalne zjawisko? – Mowa nienawiści jest zjawiskiem dość marginalnym – stwierdził natomiast Bartłomiej Radziejewski, red. naczelny miesięcznika internetowego „Nowa Konfederacja”. – Zjawiskiem incydentalnym , generalnie mało istotnym. Coś tam mówiącym, ale nie na tyle ważnym, jak brutalizacja debaty publicznej, odchodzenie od kwestii merytorycznych – wskazał. Podobne zdanie ws. skali hejtu miał Wojciech Mucha, publicysta, „Gazety Polskiej”. – Przed wojną dochodziło do pojedynków na szable pomiędzy redaktorami różnych gazet. Tego w III RP jeszcze nie doświadczyliśmy – zauważył. – Mam wrażenie, że brakuje odpowiedzialności po stronie klasy politycznej i dziennikarzy – dodał.                                                teraz odtwarzaneMucha: politykom brakuje odpowiedzialności Mucha szukał też początków masowego hejtu w działaniach „Gazety Wyborczej”. – To rozpoczęło się już dawno temu i główną rolę pełniła w tym pani redakcja (zwrócił się do Dominiki Wielowieyskiej - przyp. red.), która zinstytucjonalizowała tzw. przemysł pogardy. To to środowisko zaczynało swoje kolejne wydania gazety od stygmatyzacji kolejnych grup Polaków, tworzeniu podkategorii na Polskę „A”,„B”, „C” – wskazywał. Goście Marka Czyża odnieśli się też do szeroko komentowanego w weekend artykułu „GW” o prywatnym życiu Pierwszej Damy Agaty Dudy i jej relacji z mężem, prezydentem Andrzejem Dudą. W tekście powtórzono m.in. pogłoskę o rzekomym nieślubnym dziecku prezydenta. – To jest sprytna kombinacja, którą przeprowadziło kilka mediów w Polsce, która polega na wywołaniu pani prezydentowej do odpowiedzi – mówił red. Mucha. – Niezależnie, jak się zachowa, przypuszczalnie jest przygotowana odpowiedź. Jak nic nie powie, można ją piętnować że milczy. A jak powie, to reagować zależnie od tego, co powie – dodał.Red. Wielowieyska krytycznie oceniła część artykułu o rodzinie Dudów. – Oceniam bardzo krytycznie fragment artykułu z panem Stonogą (m.in. on miał rozsiewać plotki o rzekomym dziecku prezydenta - przyp. red.) – powiedziała. – Uważam, że ten fragment nie powinien się tam znaleźć i oceniam to bardzo źle – dodała.",,
Europosłowie apelują do Merkel o wstrzymanie budowy Nord Stream 2,"Kilkudziesięciu europosłów z różnych partii politycznych oraz posłów parlamentów narodowych zaapelowało w liście do kanclerz Niemiec Angeli Merkel o wstrzymanie budowy gazociągu Nord Stream 2. Wskazują, że projekt nie leży w interesie Unii Europejskiej.","O datowanym na 5 listopada dokumencie poinformował we wtorek wieczorem na Twitterze niemiecki europoseł Sven Giegold.Europosłowie piszą w liście wprost, że stanowisko Niemiec w sprawie Nord Stream 2 jest sprzeczne z celami unii energetycznej Wspólnoty. Wskazują, że Nord Stream 2 pozwoli Kremlowi na „dodatkowy, strategiczny” wpływ na UE, ponieważ zwiększy jej zależność energetyczną od Rosji.Ich zdaniem, jeśli Niemcy będą nadal popierać Nord Stream 2, będą „dzielić” UE i postępować wbrew woli Komisji Europejskiej, Parlamentu Europejskiego i większości Rady Unii Europejskiej.Podkreślają, że budowa trwa pomimo obaw wyrażanych przez wielu europejskich sąsiadów Niemiec i instytucje europejskie. Ich zdaniem sprawa antagonizuje UE wewnętrznie, gdy tymczasem Wspólnota potrzebuje spójności jeszcze bardziej niż kiedykolwiek wcześniej. „Europa nie może sobie na to pozwolić” – piszą.„Niezależnie od przyczyn rosyjskich wysiłków na rzecz budowy Nord Stream 2 jedno jest pewne: Rosja nie buduje tego rurociągu samodzielnie. Kilka europejskich firm współpracuje z Gazpromem przy projekcie. Co ważniejsze, Nord Stream 2 nie zostałby zbudowany bez konsekwentnego wsparcia, które pani rządy, pani kanclerz, dawały projektowi od wielu lat” – wskazują w liście. Zdaniem eurodeputowanych Niemcy, angażując się w budowę gazociągu, automatycznie zmniejszają własną niezależność energetyczną, co będzie miało również negatywny wpływ na bezpieczeństwo energetyczne UE, a także będzie wykraczało poza kwestie energetyczne.„Niemcy ignorują obawy o bezpieczeństwo, przed czym ostrzegały kraje obszaru Morza Bałtyckiego, NATO i Stany Zjednoczone. Bezpieczeństwo własne Niemiec jest oczywiście ściśle związane z bezpieczeństwem sąsiadów i partnerów” – wskazują w liście.Apelują do kanclerz Merkel, by zmieniła swoją politykę wobec Nord Stream 2. „Przestańcie blokować prace nad dyrektywą gazową. Wspierajcie kurs ustalony przez Komisję Europejską i Parlament Europejski. Niech prezydent Rosji dowie się, że Niemcy będą stać u boku partnerów z UE i Ukrainy” – piszą w nim. Podsumowując, piszą, że UE, jeśli ma odnieść sukces, musi opierać się na solidarności. „Pani rząd nie przestrzega właściwych priorytetów, pani kanclerz. Proszę zmienić kurs!” – apelują.Pod listem podpisało się kilkudziesięciu posłów różnych ugrupowań politycznych i z różnych krajów, jak również parlamentarzyści parlamentów narodowych. Z PiS podpisali go europosłowie: Ryszard Czarnecki, Karol Karski, Zdzisław Krasnodębski. Swój podpis złożył też europoseł Marek Jurek z Prawicy Rzeczypospolitej. Z PO podpisali się eurodeputowani Michał Boni i Dariusz Rosati.Partnerami rosyjskiego Gazpromu w tym projekcie jest pięć zachodnich firm energetycznych: austriacka OMV, niemieckie BASF-Wintershall i Uniper (wydzielona z E.On), francuska Engie i brytyjsko-holenderska Royal Dutch Shell.Gazprom zapowiada, że po wybudowaniu Nord Stream 2 tranzyt przez Ukrainę może być utrzymany w „pewnej skali”, przy czym strona ukraińska powinna uzasadnić „celowość ekonomiczną nowego kontraktu” tranzytowego.",,
Sąd: Kongres USA ma prawo żądać dokumentów finansowych prezydenta,"Sąd okręgowy w Nowym Jorku odrzucił wniosek prezydenta Donalda Trumpa o zablokowanie przekazania jego dokumentów finansowych, głównie bankowych, Kongresowi USA. – Kongres ma prawo żądać tej dokumentacji – stwierdził sędzia.","W poniedziałek także sąd federalny w Waszyngtonie oddalił podobny wniosek prezydenta i nakazał mu udostępnić wymagane dokumenty komisji nadzoru Izby Reprezentantów. W tym przypadku chodziło o wgląd do dokumentów dotyczących firmy księgowej, z którą współpracował Trump i jego przedsiębiorstwa.Prawnicy prezydenta argumentują, że domagając się tych dokumentów Kongres przekracza swe uprawnienia. Oskarżają także Partię Demokratyczną, która ma większość w Izbie Reprezentantów, o prowadzenie politycznej kampanii przeciwko prezydentowi. Prawnicy Trumpa złożyli już odwołanie od decyzji sądu w Waszyngtonie. Prawdopodobnie odwołają się także od decyzji sądu w Nowym Jorku.Prezydent Trump wystąpił pod koniec kwietnia na drogę sądową, by zablokować wezwania pod groźbą kary (subpoena) komisji Kongresu do przedłożenia jej dokumentów finansowych z ostatnich ośmiu lat.Jednym z powodów, dla których Kongres domaga się dostępu do informacji o biznesowych i prywatnych finansach Trumpa, jest zeznanie jego byłego osobistego prawnika Michaela Cohena, który mówił w lutym w Kongresie, że prezydent świadomie podawał błędne dane dotyczące jego majątku i aktywów. Miał je zawyżać lub zaniżać zależnie od okoliczności.Ponadto Donald Trump złamał tradycję, zgodnie z którą kandydaci na prezydenta upubliczniają swoje zeznania podatkowe w czasie kampanii, argumentując, że amerykański urząd podatkowy (IRS) prowadzi audyt jego firm. IRS wydał wtedy oświadczenie, że audyt żadną miarą nie stoi na przeszkodzie, by takie dokumenty udostępnić. Miliarder, mimo stanowiska IRS, nie dostarczył tej informacji i Izba Reprezentantów ma zamiar sprawdzić, czy nie zaistniał konflikt interesów. Innymi słowy, czy urząd sprawowany przez Trumpa nie ma wpływu na dochody jego firm lub czy – na przykład – korzystanie z hoteli i kurortów Trumpa przez zagraniczne delegacje nie jest formą zabiegania o jego życzliwość.Kongresmeni chcą ponadto sprawdzić, czy Trump uczciwie płacił podatki i czy osobiście nie skorzystał na wprowadzonej przez jego administrację w 2017 r. radykalnej uldze podatkowej dla bogatych. Przewodniczący komisji nadzoru Izby Reprezentantów Elijah Cummings wysłał więc wezwanie do prezydenta i firmy księgowej Mazars USA, z której usług Donald Trump korzystał, a następnie do resortu finansów.Dwie komisje Izby Reprezentantów – nadzoru oraz budżetu i podatków – prowadzą dochodzenie w sprawie finansów i zeznań podatkowych prezydenta, a także powiązań jego przedsiębiorstw z instytucjami finansowymi, w tym z Deutsche Bankiem.",,
Listy wyborcze SLD bez Oleksego,Rada Krajowa SLD zatwierdziła listy kandydatów do Sejmu i Senatu. Ze startu w wyborach zrezygnował były szef rządu Józef Oleksy. Były premier Leszek Miller ma z kolei wystartować z pierwszego miejsca listy SLD w Gdyni.,"–  Czekamy tylko na decyzję prezydenta. Gdy ogłosi wybory, jesteśmy gotowi  – mówił na konferencji prasowej w Warszawie lider SLD Grzegorz Napieralski, który otworzy listę Sojuszu w Szczecinie. W jego ocenie, Sojusz ma silnelisty.  Józef Oleksy  chciał startować ze swojego rodzimego okręgu w Siedlcach. Jednak tam „jedynkę” dostała sekretarz klubu Stanisława Prządka. Oleksy otrzymał propozycję startu z Nowego Sącza.  Jak przyznał były szef rządu,  liczył na miejsce na liście w województwie mazowieckim. Podkreślił, że choć Nowosądecczyzna jest jego „małą ojczyzną"", to przez wiele lat pracował politycznie na Mazowszu. Oleksy zastrzegł, że nie wycofuje się z wyborów. Dodał, że „tam, gdzie to potrzebne"" będzie pomagał w kampanii SLD.   Inny były premier z SLD – Leszek Miller wystartuje z pozycji numer jeden w Gdyni. Miller, pytany czy chce wrócić do Sejmu, odpowiedział, że „czasami tak, a czasami nie”. –  Podzielam pogląd, że parlament stał się zbytnio areną walki politycznej, a nie miejscem stanowienia dobrego prawa  – ocenił.    Łódzką listę, z której wcześniej kandydował Miller,  otwierać ma Dariusz Joński, były kandydat na prezydenta Łodzi.   Liderem stołecznej listy Sojuszu będzie Ryszard Kalisz. Za nim na liście będą: b. minister zdrowia Marek Balicki, szefowa Federacji Młodych Socjaldemokratów, młodzieżówki SLD Paulina Piechna-Więckiewicz i szefowaFederacji na rzecz Kobiet i Planowania Rodziny Wanda Nowicka.   Z okręgu stołecznego, z miejsca 22. wystartuje Alicja Tysiąc, której przed czterema laty Trybunał Praw Człowieka w Strasburgu przyznał 25 tysięcy euro zadośćuczynienia za to, że szpitale w Polsce odmówiły jej prawa do legalnej aborcji ze względu na stan zdrowia.   W okręgu podwarszawskim z pierwszego miejsca wystartuje wiceszefowa SLD Katarzyna Piekarska.   „Jedynką” w Krakowie będzie rzecznik SLD Tomasz Kalita. Wcześniej zapowiadał start ze Śląska – Bielska Białej lub Gliwic, a jako lider w stolicy Małopolski rozważany był poseł Jan Widacki, który ostatecznie na listach Sojuszu się nie znalazł.   Na elbląskiej liście numerem 1 będzie szef partii na Warmii i Mazurach i  były senator Władysław Mańkut. Nie znalazł się na niej natomiast wieloletni poseł Witold Gintowt-Dziewałtowski. Władze Sojuszu proponowały mu start doSenatu lub 5. albo 3. miejsce na liście do Sejmu. Ostatecznie Gintowt-Dziewałtowski nie zdecydował się kandydować.    Jeśli chodzi o wybory do Senatu, to SLD poprze wielu kandydatów niezależnych, w tym: obecnego senatora niezrzeszonego Włodzimierza Cimoszewicza (Białystok), byłego lidera SdPl Marka Borowskiego (Warszawa), posłankę Socjaldemokracji IzabellęSierakowską (Lublin), posła niezrzeszonego Andrzeja Celińskiego (Warszawa).  Sojusz wesprze ponadto m.in. kampanię męża zmarłej w katastrofie smoleńskiej wiceszefowej Sojuszu Jolanty Szymanek-Deresz, Pawła Deresza (Płock).",,
80 lat temu gen. Sikorski został Naczelnym Wodzem Polskich Sił Zbrojnych,"7 listopada 1939 r., dekretem prezydenckim gen. Władysław Sikorski powołany został na stanowisko Naczelnego Wodza Polskich Sił Zbrojnych. Możliwie silna armia polska, także ta podziemna w okupowanym kraju, była dla Sikorskiego najważniejszym instrumentem politycznego działania.","Władysław Sikorski urodził się 20 maja 1881 r. w Tuszowie Narodowym koło Mielca w zaborze austriackim. Należał do współzałożycieli powstałego w 1908 r. Związku Walki Czynnej, wchodząc w skład jego Rady Głównej. Był również jednym z głównych organizatorów Związku Strzeleckiego na terenie Galicji Wschodniej.  Po wybuchu I wojny światowej został mianowany przez Józefa Piłsudskiego komisarzem wojskowym na Galicję, reprezentującym nieistniejący w rzeczywistości Rząd Narodowy. Po powstaniu Naczelnego Komitetu Narodowego 17 sierpnia 1914 r. Sikorski objął w nim funkcję szefa Departamentu Wojskowego Sekcji Zachodniej. W połowie 1915 r., po zajęciu Królestwa Polskiego przez wojska państw centralnych, zdecydowane stanowisko Sikorskiego w sprawie dalszej rozbudowy Legionów Polskich, stało się jedną z przyczyn jego konfliktu z Piłsudskim, który uważał, że powiększanie Legionów powinno być uzależnione od jasnego stanowiska Niemiec i Austrii w sprawie polskiej. 30 października 1918 r. Rada Regencyjna mianowała go szefem sztabu WP Galicji i Śląska. Po dotarciu do Przemyśla Sikorski zaskoczony został wybuchem zbrojnego konfliktu polsko-ukraińskiego. Unikając niewoli, objął dowództwo nad obroną zachodniej części miasta, a następnie udał się do Krakowa w celu zorganizowania pomocy dla Lwowa i Przemyśla.  Od stycznia 1919 r. dowodził samodzielną grupą operacyjną w walkach z Ukraińcami na terenie Małopolski Wschodniej. W trakcie sowieckiej ofensywy rozpoczętej w lipcu 1920 r. toczył walki o utrzymanie Brześcia. 11 sierpnia 1920 r. został dowódcą 5. Armii. Stojąc na jej czele przeprowadził kontruderzenie w kierunku Nasielska i Ciechanowa, wiążąc skutecznie od 15 sierpnia siły 15. i 3. Armii Czerwonej. Jego działania w istotny sposób przyczyniły się do zwycięstwa, które przyniosło polskie uderzenie znad Wieprza. 27 sierpnia 1920 r. objął dowództwo nad 3 Armią, z którą z powodzeniem walczył na Wołyniu i Polesiu, zajmując m.in. Pińsk. Brał udział również w ostatnim etapie walk na froncie białorusko-litewskim.  16 grudnia 1922 r., po zabójstwie prezydenta Gabriela Narutowicza, objął funkcję premiera i ministra spraw wewnętrznych, które pełnił do 26 maja 1923 r. Marszałek Józef Piłsudski w opinii wystawionej na temat gen. Sikorskiego w grudniu 1922 r. charakteryzował go następująco: „Inteligentny, żywy umysł, lekki charakter obok wielkiej ambicji. Nadzwyczajnie łatwy w obcowaniu z ludźmi, których umiejętnie i celowo zużytkowuje. Bardzo dobry organizator, umiejący szybko podzielić pracę, łatwo oceniając zdolności ludzi, o ile nie przysłoni mu wzroku taka czy inna prywata, do czego jest bardzo i bardzo skłonny. Umie i lubi rozkazywać i przy swojej obrotności daje sobie łatwo radę prawie w każdej sytuacji. (...) Brak mu większego wykształcenia wojskowego, gdyż pod tym względem zadowala się małymi, powierzchownymi ujęciami sprawy. Ma jednak dobre oko operacyjne i przy zdolności do ryzyka jest zdatny do wyższego dowodzenia. (...) Dowodzić armią będzie łatwo. Jako człowiek znający dobrze stosunki i siły państwowe, nadaje się także jako szef sztabu przy Naczelnym Wodzu, biorącym na siebie całkowite operacje, a także na ministra spraw wojskowych w czasie wojny”.  Od listopada 1923 r. do lutego 1924 r. Sikorski był Generalnym Inspektorem Piechoty, a następnie do listopada 1924 r. ministrem spraw wojskowych w rządzie Władysława Grabskiego. Wobec zamachu majowego w 1926 r.zachował neutralność. Zwolniony ze stanowiska 19 marca 1928 r., przeniesiony został do dyspozycji ministra spraw wojskowych. Do września 1939 r. pozostawał bez przydziału służbowego. W kampanii polskiej w 1939 r., mimo starań, nie uzyskał przydziału bojowego. 18 września przekroczył granicę polsko-rumuńską, a 24 września przybył do Paryża. 28 września został wyznaczony dowódcą polskich sił zbrojnych mających powstać we Francji. Dwa dni później prezydent Władysław Raczkiewicz mianował go prezesem Rady Ministrów i ministrem spraw wojskowych. 7 listopada 1939 r. dekretem prezydenckim gen. Władysław Sikorski powołany został na stanowisko Naczelnego Wodza Polskich Sił Zbrojnych. Po klęsce Francji w czerwcu 1940 r. ewakuował się wraz z prezydentem i rządem do Wielkiej Brytanii, gdzie ponownie przystąpił do organizacji Wojska Polskiego. 24 grudnia 1940 r. uzyskał stopień generała broni.  W lipcu 1941 r., po wybuchu wojny niemiecko-sowieckiej, podpisał układ o współpracy wojskowej ze Związkiem Sowieckim, umożliwiający na jego obszarze organizację polskiej armii. Układ ten wywołał poważny kryzys wewnątrz rządu polskiego, którego główną przyczyną było niesprecyzowanie w nim kształtu polskiej granicy wschodniej. 26 września 1942 r. zrezygnował z funkcji ministra spraw wojskowych.  Gen. Sikorski zginął 4 lipca 1943 r. w katastrofie lotniczej koło Gibraltaru, której okoliczności do dziś nie zostały w pełni wyjaśnione. Po uroczystym pogrzebie w Londynie został pochowany na cmentarzu polskich lotników w Newark koło Nottingham.  17 września 1993 r. jego prochy spoczęły w krypcie św. Leonarda w podziemiach katedry na Wawelu.",,
Rozpaczliwy list biskupa. „Na kolanach” błaga Watykan o pomoc,O ochronę kościołów przed zniszczeniami i wiernych przed prześladowaniami ze strony komunistów chińskich poprosił Stolicę Apostolską biskup senior Hongkongu i obrońca praw człowieka kard. Joseph Zen Ze-kiun. Jego list do Kolegium Kardynalskiego w tej sprawie z 27 września 2019 zamieścił 8 stycznia rzymski dziennik „Il Messaggero”.,"87-letni kardynał napisał, że „na kolanach błaga” o pomoc swych kolegów kardynałów i skrytykował Watykan za zawarcie 22 września 2018 roku porozumienia z rządem w Pekinie. Przypomniał i potępił dokument podpisany przez Stolicę Apostolską, który zachęca katolików chińskich do uczęszczania do „schizmatyckich świątyń”, kontrolowanych przez Komunistyczną Partię Chin (KPCh).    Autor listu wyraził przypuszczenie, że układ watykańsko-pekiński z 2018 roku jest tym samym dokumentem, którego poprzedni papież, Benedykt XIV, kilka lat wcześniej nie chciał podpisać.    Na coraz większe zaostrzanie przez reżim chiński polityki wobec religii w ostatnich miesiącach wskazuje wielu ekspertów.  Państwowe środki przekazu zapowiedziały 30 grudnia wprowadzenie przez władze z dniem 1 lutego 2020 nowych ograniczeń wobec grup, organizacji, zebrań i innych wydarzeń związanych z religią.    Powodem tych rozporządzeń miała być sytuacja w archidiecezji Fuzhou (południowo-wschodnia część kraju), w której wierni odmawiają wstępowania do podporządkowanego komunistom tzw. Patriotycznego Stowarzyszenia Katolików Chińskich (PSKCh).    Według azjatyckiej agencji katolickiej UCA News nowe „środki administracyjne dla grup religijnych”, ujęte w 6 rozdziałów i 41 punktów, będą kontrolować wszystkie dziedziny działalności religijnej w Państwie Środka, żądając od wszystkich istniejących tam wyznań i wiernych stosowania się do regulacji prawnych ogłoszonych przez partię komunistyczną, która ma być uznana za najwyższą władzę. „Organizacje religijne winny się podporządkować kierownictwu KPCh, przestrzegać konstytucji, ustaw, regulaminów, rozporządzeń i polityki, zasady niezależności i samorządności, wytycznych w sprawie religii w Chinach oraz wcielania w życie wartości socjalizmu” – głosi art. 5 nowych przepisów. Inny artykuł wymaga szerzenia przez organizacje religijne zasad i polityki KPCh, popierania przez duchownych i świeckich przywództwa partii, ustroju socjalistycznego i kroczenia drogą socjalizmu z elementami chińskimi. Instytucje religijne mają też „wprowadzić system nauczania”, aby ich funkcjonariusze postępowali zgodnie z polityką partii; muszą ponadto się zgodzić na udział władz państwowych w wybieraniu duchownych. Bez zgody rządowego wydziału spraw religijnych lub zarejestrowania w wydziale spraw cywilnych nie wolno prowadzić żadnej działalności w imieniu grup religijnych. Pełny tekst tego dokumentu do dziś nie jest znany, wiadomo natomiast, że od tamtego czasu biskupi, księża i wierni Kościoła „podziemnego” są przedmiotem zmasowanych nacisków ze strony władz, aby wstępowali w szeregi Stowarzyszenia. Rząd nakazał zamknięcie lub zniszczenie tych świątyń, których wierni odmówili przystąpienia do PSKCh. Najbardziej dotknęło to wspomnianą archidiecezję Fuzhou, w której od sierpnia 2019 władze zburzyły ponad 100 kościołów. Represje rozpoczęły się wkrótce po tym, gdy zaledwie pięciu księży wzięło udział w „konferencji wyjaśniającej” pod patronatem Wydziału Pracy Frontu Zjednoczonego oraz Biura Spraw Etnicznych i Religijnych.     W kościołach miasta Fuqing zainstalowano kamery do śledzenia przychodzących tam wiernych. W mieście tym urodził się ks. Lin Yuntuan, który był administratorem apostolskim archidiecezji. Zdaniem amerykańskiego komentatora Bittera Wintera władze uważają go za „postać charyzmatyczną i wpływową”, który przeszkadza zjednoczeniu się Kościoła podziemnego z PSKCh. Publicysta przytoczył też wypowiedzi kilku księży, iż władze zakazały im kontaktowania się między sobą i są oni nieustannie śledzeni.",,
Samolot ześlizgnął się z pasa startowego,Groźny incydent na lotnisku w amerykańskim stanie Utah. Niewielki odrzutowiec ześlizgnął się z pasa startowego i zatrzymał w śniegu. Na szczęście nikt nie ucierpiał.,"Do zdarzenia doszło na lokalnym lotnisku w mieście Heber. Strażacy, którzy przyjechali na miejsce szybko odkryli, że za ześlizgnięciem się z pasa dwusilnikowej maszyny z trzema osobami na pokładzie stał oblodzony kawałek nawierzchni.„Nikt nie odniósł kontuzji ani nie doszło do wycieku paliwa. Jedynym zniszczeniem było uszkodzony podwozie samolotu” – napisali w mediach społecznościowych strażacy z komendy hrabstwa Wasatch. – Kiedy służby przybyły na miejsce wszystkie osoby podróżujące samolotem opuściły go, wszyscy byli w dobrym stanie – przekazała urzędniczka lokalnego magistratu Janet Carson.Dodała, że maszynę wyciągnięto ze śniegu przy pomocy dźwigu, który trzeba było przywieźć na miejsce. Przerwa w działaniu lotniska trwała kilka godzin.",,
„Jako młoda kobieta pracy na etat nie dostanę”.  „Niech będzie pani bardziej roszczeniowa”,"– Dzięki umowom śmieciowym mam pracę. Jako młoda kobieta pracy na etat nie dostanę, ponieważ dla pracodawcy jest to czysty koszt, kiedy pójdę na urlop macierzyński – zwróciła się do gości programu „Bez retuszu” jedna z reprezentantek KNP obecna na widowni. – Niech będzie pani bardziej roszczeniowa. Niech pani więcej oczekuje od pracodawców i nie da się złapać na tę ściemę, że albo nie będzie miała żadnej pracy, albo dostanie pięć złotych za godzinę – odpowiedział jej Piotr Szumlewicz portalu lewica24.pl, ekspert OPZZ.","W programie „Bez retuszu” zaproszeni goście – Jeremi Mordasiewicz (ekspert Konfederacji Lewiatan), Roman Młodkowski (biznesmen i dziennikarz), Przemysław Wipler (Kongres Nowej Prawicy), Elżbieta Seredyn (wiceminister pracy, PSL), Sławomir Sierakowski („Krytyka polityczna”) i Piotr Szumlewicz (portal lewica24.pl, ekspert OPZZ) – między innymi próbowali odpowiedzieć na pytanie, jak państwo powinno przeciwdziałać ubóstwu? „Lepszy świat jest możliwy”Jedno z pytań z widowni zadała Iza Jaworska, przedstawicielka Kongresu Nowej Prawicy. – Dzięki umowom śmieciowym mam pracę. Jako młoda kobieta pracy na etat nie dostanę, ponieważ dla pracodawcy jest to czysty koszt, kiedy pójdę na urlop macierzyński – zwróciła się z tym stwierdzeniem do Szumlewicza.Ekspert OPZZ odpowiedział krótko:  – Lepszy świat jest możliwy. Po czym dodał: – Alternatywa: brak pracy albo praca za 6 złotych za godzinę w ramach umowy śmieciowej, to jest bardzo zła alternatywa. Niech będzie pani bardziej roszczeniowa! Niech pani więcej oczekuje od pracodawców i nie da się złapać na tę ściemę, że albo nie będzie miała żadnej pracy, albo dostanie pięć złotych za godzinę. Niech pani nie kupuje tego modelu po prostu. Wszyscy zostańmy związkowcami! „Utworzenie jednego miejsca pracy kosztuje 200 tysięcy złotych”Z Szumlewiczem polemizował Mordasiewicz. – Mamy taki system w Polsce, że nie my, jako ogół społeczeństwa pomagamy matkom, tylko pracodawca. Ogromną część kosztów zatrudniając kobietę ponosi właśnie pracodawca. To czyni zatrudnienie kobiety bardziej ryzykowne – powiedział.Dodał, że w Polsce „utworzenie jednego miejsca pracy, które pozwoli zarobić średnią krajową , to jest około 4 tysiące złotych miesięcznie, kosztuje 200 tysięcy złotych”.  – Jeżeli, ktoś mówi, że utworzy miejsce pracy, bo dostał 20 tysięcy złotych z urzędu, to on co najwyżej może kupić łopatę i wiadro. Chciałbym, żebyśmy zeszli na ziemię – wyjaśnił. „Czy zgodziłby się pan podnieść stawkę CIT?”Z kolei do Mordasiewicza zwrócił się Sierakowski.  – Zazwyczaj państwo jest lekceważone. Jednak państwo jest tym aktorem, który może inwestować, napędzać gospodarkę, wtedy kiedy znajduje się ona w kryzysie. Tak sobie radziły wszystkie państwa w Europie. Czy zgodziłby się pan podnieść stawkę CIT (podatek od dochodów przedsiębiorstw) dla tych, którzy nie inwestują i nie zatrudniają, tak jak to jest w Niemczech i zostawić stawkę liniową dla tych, którzy zatrudniają i inwestują – zapytał.Mordasiewicz odpowiedział: – Jeżeli wyciągam z firmy pieniądze i przeznaczam na konsumpcje, cokolwiek bym z nimi robił, to mogę nawet płacić zróżnicowany podatek (PIT – red.). Natomiast pieniądze w firmach proponowałbym jednak zachować na jednolitym poziomie. Zobacz cały program „Bez retuszu”",,
Poręba: Platforma w kampanii nastawiła się na zwarcie i wzajemną agresję,"– Wszędzie jesteśmy atakowani nie za program, nie za to, jak chcemy budować Polskę, tylko dlatego, że rządzimy – powiedział w programie „Minęła 8” szef sztabu wyborczego PiS i europoseł Tomasz Poręba.  Zapewnił, że – wbrew temu, co twierdzi opozycja –  PiS jest partią proeuropejską i nie ma mowy o wyjściu Polski z UE.","Platforma Obywatelska przygotowała spot, w którym pokazano m.in. polityków PiS, a lektor mówi: „PiS krok po kroku wyprowadza Polskę z UE”.               Tomasz Poręba zapewnia, że teza PO o polexicie jest „bardzo nieprawdziwa, nieuczciwa”, a „PiS jest partią proeuropejską”, z pewną wizją rozwoju UE. – Chociażby chodzi o kwestię uchodźców, kwestię VAT czy szeroko rozumianej polityki gospodarczej czy społecznej w UE – wyjaśnił szef sztabu PiS.              – My z tej drogi nie zejdziemy. Należymy do UE, będziemy w UE i będziemy robić wszystko, żeby UE i Polska w UE bardzo dobrze koegzystowały. Nie przyjmuję w ogóle tego argumentu o polexicie, bo to jest takie kolejne straszenie PiS-em – powiedział.",,
Honduras na krawędzi wojny domowej. Napięta sytuacja po wyborach,"Rząd Hondurasu wprowadził stan wyjątkowy, który ma powstrzymać gwałtowne demonstracje, do których dochodzi w całym kraju. Dekret, zaakceptowany przez prezydenta Juana Orlando Hernandeza ogranicza prawo do swobodnego poruszania w godzinach 18-6. Restrykcje wprowadzono na 10 dni.","Dekret o stanie wyjątkowym, podpisany przez ustępującego prezydenta Juana Orlando Hernandeza, przywódcy centroprawicowej Partii Narodowej (PN), „ogranicza na dziesięć dni (...) swobodne poruszanie się osób” pomiędzy godziną 18 a 6 rano – sprecyzował rzecznik rządu Jorge Hernandez Alcerro.Dekret wszedł w życie w piątek o godzinie 23 czasu lokalnego (6 rano w sobotę czasu polskiego), lecz nie dotyczy członków Najwyższego Trybunału Wyborczego (TSE), obserwatorów krajowych i zagranicznych, przedstawicieli partii politycznych i dziennikarzy akredytowanych do obsługi wyborów. Zamieszki i grabieżeStan wyjątkowy ma uspokoić sytuację w kraju, w których dochodzi zamieszek, grabieży, protestów i niepokojów.  Protestujący zarzucają rządzącym oszustwo w niedzielnych wyborach prezydenckich. Opozycja uważa, że obecny prezydent Hernandez chce się utrzymać przy władzy poprzez sfałszowanie wyborów.Krajowa komisja wyborcza zwleka z ogłoszeniem ostatecznych wyników wyborów. Kontrkandydatem obecnego prezydenta jest Salvator Nasralla z lewicowego Sojuszu opozycji przeciwko dyktaturze.Po wyborach, do których doszło w niedzielę 26 listopada zarówno Hernandez jak i Nasralla ogłosili zwycięstwo w wyborach.",,
„Przyjdź Panie i nie zwlekaj!”. Rozpoczął się Adwent,"Nadszedł w Kościele czas Adwentu. To radosny czas oczekiwania na przyjście Chrystusa Pana. Śpiewamy w liturgii „Przyjdź, Panie Jezu” – napisał w liście do wiernych metropolita warszawski kard. Kazimierz Nycz z okazji rozpoczynającego się w niedzielę Adwentu.","List ma być odczytany w niedzielę na wszystkich mszach świętych.W liście kard. Nycz stawia pytanie, o jakie przyjście Chrystusa chodzi? „W znalezieniu odpowiedzi na to pytanie pomaga św. Cyryl Jerozolimski, ojciec Kościoła: »Głosimy przyjście Chrystusa nie tylko pierwsze, ale i drugie, o wiele wspanialsze od pierwszego«. Celem pierwszego było wypełnienie miłosiernych zamiarów Boga względem człowieka, a więc nasze zbawienie. To przyjście będziemy uroczyście przeżywać w święta Bożego Narodzenia. Celem drugiego przyjścia w chwale, w dniu ostatecznym, jest miłosierny i sprawiedliwy sąd nad żywymi i umarłymi oraz odnowienie wszystkiego. Na obydwa te przyjścia przygotowuje nas Kościół w Adwencie. Także na to nieustanne przychodzenie Pana do nas w Duchu Świętym i w sakramentach Kościoła. Dlatego wołamy: »Przyjdź, Panie i nie zwlekaj!« i odpowiadamy adwentowym czuwaniem” – podkreśla w liście metropolita warszawski.Przypomina w nim też, że nowy rok liturgiczny w Kościele rozpoczyna się Adwentem, który poświęcony będzie obecności Ducha Świętego w Kościele. „Jezus mówi w Wieczerniku: »Weźmijcie Ducha Świętego! Którym odpuścicie grzechy, są im odpuszczone, a którym zatrzymacie, są im zatrzymane«. Kiedy zaś posyła apostołów, czyni to w imię Trójcy Świętej. Duch Święty mieszka w Kościele, a także w sercach wiernych. W nich przemawia i daje świadectwo przybrania za synów. Duch Święty jednoczy we wspólnocie Kościoła i obdarowuje ludzi rozmaitymi charyzmatami i darami. On utrzymuje Kościół w nieustannej młodości, wciąż go odnawia i prowadzi do zjednoczenia z Oblubieńcem. Te prawdy o życiu i działaniu Ducha Świętego w Kościele i w nas chcemy przeżywać w nowym roku liturgicznym” – napisał w liście kard. Nycz. Podkreśla w nim, że życie chrześcijańskie człowieka jest nieustannym usuwaniem przeszkód na drodze działania Ducha Świętego. „Duch Święty jest mocą, jest światłem naszych sumień. On oświeca dom naszego jestestwa. Kiedy szyby w oknach są czyste, wtedy światło przenika do wnętrza domu i je oświetla. Można wtedy lepiej zobaczyć piękno wnętrza, ale też zobaczyć bałagan i nieład, i rozpocząć sprzątanie. Można też otworzyć okna, by wpuścić do domu świeże powietrze. Ten obraz okna pozwala lepiej zrozumieć współpracę z Duchem Świętym w naszym życiu. Im bardziej otwieramy się na światło Ducha Świętego, tym lepiej dostrzegamy nasze grzechy, tym bardziej stajemy się pokorni. Pokora jest bowiem prawdą o sobie samym. I odwrotnie – im bardziej zamykamy okiennice naszego serca, tym mniej jest światła w naszym wnętrzu, tym trudniej nam rozeznać rzeczywistość naszego »ja«” – czytamy w liście kard. Nycza.Zwraca się w nim też z prośbą, abyśmy w Adwencie wszyscy podejmowali wysiłek usuwania przeszkód na drodze działania Ducha Świętego. „Czyńmy to przez adwentowe czuwanie i wierne życie Ewangelią” – apeluje w liście metropolita warszawski. Kard. Nycz zwraca się w nim również do wszystkich wiernych, a w szczególny sposób do młodzieży. „Duch Święty sprawia, że Kościół jest nieustannie młody. Staje się to możliwe przez obecność w Chrystusowym Kościele ciągle nowych i młodych pokoleń. Kościół w szybko zmieniającym się świecie głosi niezmiennie wiarę w Trójjedynego Boga. Jest jak potężny dąb, który gubi uschłe konary, a z jego młodych gałęzi wciąż wyrastają nowe, zielone liście, poruszane łagodnym powiewem Ducha Świętego. Temu tchnieniu trzeba się poddać” – głosi list metropolity warszawskiego. Hierarcha nawiązuje w nim też do ostatniego Synodu Biskupów o młodzieży, która jest nie tylko nadzieją Kościoła. „Młodzież jest Kościołem. Należy się liczyć z jej głosem, z jej problemami. Biskupi, kapłani i starsi powinni słuchać młodzieży i liczyć się z jej zdaniem. To niezwykle ważne i odważne stwierdzenie Ojców Synodu. Idąc za tymi wskazaniami Synodu, starajmy się zaprosić młodych do zaangażowania ewangelizacyjnego i apostolskiego w parafiach. Starajmy się we wspólnotach parafialnych stwarzać warunki dla młodzieży, aby jeszcze bardziej była Kościołem, uczyła się Kościoła i życia według Ewangelii” – podkreśla w liście kard. Nycz.",,
Osiem nowel na 8. Narodowe Czytanie. Inauguracja w Ogrodzie Saskim,Po raz ósmy w całej Polsce i poza jej granicami odbędzie się w sobotę Narodowe Czytanie. W tym roku lekturą są nowele polskie. Do tegorocznego Narodowego Czytania para prezydencka wybrała osiem nowel z ponad stu nadesłanych propozycji tytułów. Prezydent Andrzej Duda wraz z małżonką rozpoczną w południe  ogólnopolską akcję w Ogrodzie Saskim w Warszawie.,"W tym roku do Narodowego Czytania para prezydencka wybrała osiem nowel. To: „Dobra pani” Elizy Orzeszkowej, „Dym” Marii Konopnickiej, „Katarynka” Bolesława Prusa, „Mój ojciec wstępuje do strażaków” (ze zbioru: „Sanatorium pod Klepsydrą”) Bruno Schulza, „Orka” Władysława Reymonta, „Rozdzióbią nas kruki, wrony...” Stefana Żeromskiego, „Sachem” Henryka Sienkiewicza i „Sawa” (z cyklu: „Pamiątki Soplicy”) Henryka Rzewuskiego. Polskie nowele w Ogrodzie Saskim będą interpretować między innymi: Ewa Dałkowska, Anna Czartoryska–Niemczycka, Anna Dymna i Robert Gonera. Towarzyszyć im będzie muzyka na żywo w wykonaniu popularnych współczesnych muzyków i solistów, między innymi Adama Struga, Agi Zaryan i Moniki Borzym. Inicjatywa podobna do Narodowego Czytania odbyła się już wcześniej, w 1998 roku, z okazji dwusetnej rocznicy urodzin Adama Mickiewicza. Polskie Radio współorganizowało wtedy „Maraton z Panem Tadeuszem”, wyreżyserowany przez Janusza Kukułę dyrektora Teatru Polskiego Radia. Narodowe Czytanie jest organizowane od 2012 roku. Zostało zainicjowana przez prezydenta Bronisława Komorowskiego wspólną lekturą „Pana Tadeusza” Adama Mickiewicza. Rok później w całej Polsce odbyło się czytanie dzieł Aleksandra Fredry, a podczas następnych edycji czytano kolejno: „Trylogię” Henryka Sienkiewicza, „Lalkę” Bolesława Prusa, „Quo vadis” Henryka Sienkiewicza i „Wesele” Stanisława Wyspiańskiego. W ubiegłym roku akcja Narodowe Czytanie miała wyjątkowy charakter w związku z jubileuszem 100–lecia odzyskania przez Polskę niepodległości. Jako lekturę wybrano „Przedwiośnie” Stefana Żeromskiego, w której autor dokonał bilansu pierwszych lat niepodległości Polski, zwracając uwagę na entuzjazm i chęć odbudowy państwa. Z roku na rok przybywa miejsc, w których czytana jest polska literatura. W pierwszym roku w akcji wzięło udział 60 miejscowości, w drugim – 750, a dwa lata temu było ich ponad 2000. W ubiegłym roku „Przedwiośnie” Stefana Żeromskiego czytano na wszystkich kontynentach – w blisko 3000 miejsc na całym świecie, w tym w 134 poza granicami Polski, w 33 krajach, nawet na Antarktydzie.",,
Sąd: Komendant stołeczny nie musi przepraszać Lubnauer i Petru,"Warszawski Sąd Okręgowy wydał wyrok ws. tzw. inwigilacji opozycji w 2017 r. Proces komendantowi wytoczyli Ryszard Petru i Katarzyna Lubnauer. Sąd oddalił ich pozew i uznał, że szef stołecznej policji nie musi przepraszać polityków opozycji. Wyrok nie jest prawomocny.","Katarzyna Lubnauer i Ryszard Petru zarzucili komendantowi stołecznej policji, że byli inwigilowani przez wywiadowców. Pod koniec lipca 2017 r. „Gazeta Wyborcza” napisała, że „policyjni tajniacy śledzą działaczy stowarzyszenia Obywatele RP i lidera Nowoczesnej Ryszarda Petru”. Gazeta opierała się na nagraniach policyjnych rozmów. Pochodzą one z piątku 21 lipca, gdy Senat debatował nad ustawą o Sądzie Najwyższym, a na tyłach gmachu trwała manifestacja przeciwników zmian w sądownictwie. W tej sprawie ze strony opozycji do śledczych trafiło zawiadomienie o możliwości popełnienia przestępstwa, jednak prokuratura odrzuciła je uznając, że celem działań funkcjonariuszy było jedynie zabezpieczenie zgromadzeń. Po odrzuceniu zawiadomienia przez prokuraturę Lubnauer i Petru złożyli cywilny prywatny akt oskarżenia, w którym pozwanych komendantów policji reprezentuje Prokuratoria Generalna Skarbu Państwa. We wtorek sąd okręgowy w Warszawie oddalił pozew polityków i nakazał im pokrycie kosztów sądowych w kwocie 1080 zł po połowie. W ocenie sądu nie doszło też do naruszenia dóbr osobistych powodów. Żaden z dowodów nie wykazał, że działania policji wykraczały poza dozwolony zakres. Sąd zdecydowanie opowiedział się za tym, że bezpieczeństwo polityka to nie sfera prywatna, a publiczna.– Policja jest zobowiązana, żeby chronić życie i zdrowie powoda przez zamachami ze strony innych osób. To nie jest sprawa prywatna (...) Bezpieczeństwo osobiste każdego obywatela Rzeczypospolitej jest kwestią interesu publicznego – powiedział. Sędzia stwierdził, że nie jest możliwe skonstruowanie „zwolnienia” przez obywatela z czuwania nad bezpieczeństwem. – To jest obowiązek ustawowy. Mamy do czynienia z podstawowymi działaniami policji, które nie wykraczają poza zakres ochrony bezpieczeństwa obywateli, w tym powoda – stwierdził. Odrzucił także argument o tzw. „przychylności środowiska”, które razem uczestniczyło w zgromadzeniu. – W ostatnich dniach całkowicie traci ono wiarygodność w kontekście tego, co się stało w Gdańsku i zamachu na prezydenta Adamowicza. W istocie policji leży przynajmniej umiarkowana podejrzliwość w stosunku do innych osób. Policja nie może zakładać, że wszystko potoczy się jak najlepiej – powiedział sędzia. Zaraz po głoszeniu wyroku Ryszard Petru zapowiedział, że będzie się od niego odwoływał. – Nie zgadzam się z wyrokiem. Policja powinna chronić, a nie inwigilować i to będę chciał udowodnić w sadzie wyższej instancji. Są momenty, kiedy czuję się mniej bezpieczny, ale wtedy zawsze zatrudniam prywatnych ochroniarzy – powiedział Petru.",,
„FAZ” o Kornelu Morawieckim: Najbardziej radykalny wśród walczących z dyktaturą,"Niemiecka „Frankfurter Allgemeine Zeitung” publikuje w środę wspomnienie o Kornelu Morawieckim – zmarłym w poniedziałek pośle i marszałku seniorze. Gazeta opisuje losy ojca premiera Mateusza Morawieckiego począwszy od II wojny światowej, przez „Solidarność Walczącą” aż po działalność sejmową.","„Wśród tych, którzy walczyli z dyktaturą w Polsce przed 1989 r., (Kornel Morawiecki) był najbardziej radykalny” – tak charakteryzuje polityka konserwatywny dziennik.„Jego rodzina doświadczyła okropności XX wieku” – dodaje „FAZ”, przypominając, że podczas II wojny światowej pochodzący z Galicji Morawieccy udzielili schronienia żydowskim sąsiadom, a w czasach komunizmu synowi Kornela, Mateuszowi Morawieckiemu, obecnemu premierowi Polski, bezpieka groziła śmiercią.„Po rozbiciu ruchu demokratycznego w Polsce w 1981 roku Kornel Morawiecki założył we Wrocławiu, nowym mieście rodzinnym, podziemną organizację »Solidarność Walcząca«. Życie w konspiracji oznaczało lata rozłąki z rodziną” – pisze „FAZ”. Kiedy w 1987 roku został ujęty i wydalony z Polski, potajemnie wrócił do kraju jeszcze przed upadkiem komunizmu.Po transformacji ustrojowej, jak wielu byłych opozycjonistów, Kornel Morawiecki został skonfrontowany z rzeczywistością, w której – jak pisze gazeta – „sprawiedliwość nie rymowała się z państwem prawa”. Był zdecydowanych przeciwnikiem Okrągłego Stołu.",,
Czaputowicz: Celem polskiej polityki zagranicznej jest wspieranie bezpieczeństwa Polski,Celem polskiej polityki zagranicznej jest wspieranie bezpieczeństwa Polski i Polaków przez aktywny udział w NATO oraz przez współpracę wojskową ze Stanami Zjednoczonymi – mówił w piątek w Łasku minister spraw zagranicznych Jacek Czaputowicz.,"Szef polskiej dyplomacji w 32. Bazie Lotniczej w Łasku mówił o osiągnięciach polskiej polityki zagranicznej w latach 2015-2019, a przede wszystkim o obecności wojsk amerykańskich w Polsce. Jak ocenił, pod tym względem czteroletni bilans osiągnięć polskiej dyplomacji prezentuje się jednoznacznie pozytywnie. – Zwłaszcza od 2017 roku następuje wzmocnienie i utrwalenie amerykańskiej obecności w naszym kraju – zauważył.W opinii ministra „środowisko bezpieczeństwa, w którym funkcjonuje Polska ewoluuje od dłuższego czasu w pewnej destabilizacji”. – Agresja przeciw sąsiednim państwom, pogwałcenie integralności terytorialnej, będące rażącym łamaniem norm prawa międzynarodowego powróciły w tej skali do europejskiego krajobrazu politycznego po raz pierwszy od czasów II wojny światowej – powiedział.Czaputowicz podkreślił, że myśli tu przede wszystkim o wojnie rosyjsko-gruzińskiej, aneksji Krymu, konflikcie na wschodniej Ukrainie. Według ministra pod znakiem zapytania stanęła europejska architektura bezpieczeństwa. Dyplomata jest także zdania, że impas w relacjach Zachód-Rosja i łamanie przez to ostatnie państwo porozumień międzynarodowych dotyczących bezpieczeństwa w Europie skutkuje postępującą degradacją najważniejszych układów dotyczących kontroli zbrojeń i porozumień w sprawie środków budowy zaufania. Zdaniem Czaputowicza amerykańską odpowiedzią na pogorszenie się poziomu bezpieczeństwa jest inicjatywa zwiększania potencjału odstraszania w Europie. Jak mówił, Waszyngton w ciągu ostatnich czterech lat przeznaczył na ten cel kilkanaście miliardów dolarów. Ocenił, że Polska należy do grona największych beneficjentów tego programu. Dzięki temu w różnych bazach w naszym kraju ćwiczy obecnie w sumie ok. 4,5 tys. żołnierzy, którzy mają do dyspozycji ponad dwa tysiące jednostek sprzętu wojskowego.Minister zwrócił uwagę, że amerykańska obecność wojskowa realizowana jest zarówno pod flagą Stanów Zjednoczonych, jak i NATO. Jak ocenił, ważną amerykańską inwestycją zwiększającą bezpieczeństwo Polski i wzmacniającą infrastrukturę wojskową jest instalacja obrony przeciwrakietowej. W przyszłym roku zostanie ona ukończona.– Mówiąc o amerykańskim zaangażowaniu wojskowym na terytorium Polski najczęściej mamy na myśli fizyczną obecność sprzętu i żołnierzy. Należy jednak pamiętać o transferze amerykańskiej technologii wojskowej zwłaszcza w zakresie broni rakietowej i samolotów – dodał szef polskiej dyplomacji. Przypomniał, że  w ub. roku doszło do podpisania polsko-amerykańskiej umowy w zakresie pierwszej bazy z programu Wisła, przewidującej zakup dwóch baterii systemu Patriot. Polska prowadzi też ze stroną amerykańską intensywne rozmowy dotyczące uzyskania ultranowoczesnych 32 bojowych samolotów wielozadaniowych F-35A.Według Czaputowicza rok 2019 jest wyjątkowy i symboliczny dla naszego kraju. Przypomniał, że wiosną świętowaliśmy 20. rocznicę akcesji do NATO, która była kamieniem milowym w historii naszego kraju i obronności. – Nie byłoby to możliwe bez wsparcia naszych amerykańskich partnerów – powiedział.Przypomniał również, że w czerwcu tego roku prezydenci USA i Polski podpisali wspólną deklarację o współpracy obronnej, w której uzgodnili trwały charakter obecności amerykańskich sił zbrojnych w Polsce i ich dalsze zwiększenie. Jego zdaniem jest to jakościowa historyczna zmiana oraz potwierdzenie strategicznego partnerstwa Warszawa- Waszyngton.– Zwiększenie zaangażowania USA na terenie Polski to bardzo dobra informacja nie tylko dla Warszawy, ale i dla innych krajów naszego regionu, a nawet dla całego sojuszu. Trwała obecność wojskowa Amerykanów w Europie wzmacnia efektywność odstraszania i obrony – podkreślił.",,
W Muzeum Holokaustu w Los Angeles upamiętniono Polaków,"W parku okalającym Los Angeles Museum of the Holocaust odsłonięto tablicę pod drzewem dedykowanym Polakom, którzy ratowali Żydów z Holokaustu. „To drzewo upamiętnia Sprawiedliwych z Polski, którzy ryzykowali życie, aby ocalić Żydów podczas Holokaustu” – widnieje na tablicy.","Tablica w najstarszym muzeum Holokaustu w USA została odsłonięta z inicjatywy Kancelarii Prezydenta RP we współpracy z Ministerstwem Spraw Zagranicznych.Paweł Lickiewicz, wicekonsul w Los Angeles odpowiedzialny za dyplomację publiczną, powiedział, że Los Angeles Museum of the Holocaust nawiązuje do tradycji kultywowanej w Instytucie Yad Vashem. W Ogrodzie Sprawiedliwych wśród Narodów Świata w Instytucie Yad Vashem do 1996 r. sadzono drzewa dla Sprawiedliwych Wśród Narodów Świata. Jak wyjaśnił Lickiewicz, w parku należącym do Los Angeles Museum of the Holocaust konkretne drzewa są dedykowane narodom, które ryzykowały życie, pomagając Żydom podczas II wojny światowej. „To drzewo upamiętnia Sprawiedliwych z Polski, którzy ryzykowali życie, aby ocalić Żydów podczas Holokaustu” – napisano na tablicy pod drzewem poświęconym właśnie bohaterskim Polakom. Dodatkowo w jednej z sal stałej ekspozycji fragment wystawy przybliża historię i postać Ireny Sendlerowej. Sekretarz Stanu w Kancelarii Prezydenta Wojciech Kolarski zwrócił uwagę, że „w tym miejscu, do wczoraj nie było tablicy upamiętniającej Polaków ratujących Żydów, było kilka pamiątkowych tablic, które przypominały o roli przedstawicieli różnych narodowości, których jest najwięcej wśród Sprawiedliwych w Yad Vashem”. – To wyraz dumy z naszej historii, że w miejscu, które jest odwiedzane przez setki tysięcy osób, zwiedzający będą mogli oddać hołd polskim bohaterom – podkreślił Kolarski. W uroczystości uczestniczyli konsul generalny w Los Angeles Jarosław Łasiński, dyrektor Muzeum Beth Kean, weterani, korpus dyplomatyczny oraz kilku ocalonych.",,
„Narastająca nienawiść wobec Żydów prowadzi do globalnego kryzysu”,Sekretarz generalny ONZ ostrzegł przed rozprzestrzenianiem się w świecie antysemityzmu. – Narastająca nienawiść wobec Żydów prowadzi do globalnego kryzysu – powiedział Antonio Guterres podczas obchodów Dnia Pamięci o Ofiarach Holokaustu.,"Guterres podał przykłady ataków na Żydów w USA w ostatnich tygodniach, ale podkreślił przede wszystkim znaczny wzrost takich napaści w Europie, wskazując głównie na Francję i Wielką Brytanię.Podczas uroczystości w Nowym Jorku przed narastającym antysemityzmem ostrzegał także ambasador Niemiec przy ONZ Christoph Heusgen.– Wstydzę się, stojąc tu dziś przed wami, że Niemcy, moi rodacy, byli odpowiedzialni za zupełny rozpad cywilizacji i barbarzyńskie, systematyczne zbrodnie, które przeprowadzone były z niewyobrażalnym okrucieństwem – powiedział niemiecki dyplomata.Heusgen podkreślił, że popiera pomysł, by każdy niemiecki uczeń zobaczył były niemiecki nazistowski obóz koncentracyjny i zagłady Auschwitz-Birkenau.",,
Iran oskarża USA o „podpalanie Bliskiego Wschodu”,"Iran oskarża Stany Zjednoczone, że wraz ze swoimi sojusznikami przekazują broń na Bliski Wschód. Irański minister spraw zagranicznych powiedział w wywiadzie z telewizją Al-Jazeera, że przez działania Amerykanów region jest teraz „pudełkiem od zapałek gotowym do podpalenia”.","Mohammad Javad Zarif oskarżył Stany Zjednoczone o zmniejszanie bezpieczeństwa w rejonie Zatoki Perskiej, bo rozmieściły tam swoje okręty. Była to amerykańska odpowiedź na ostatnie incydenty z udziałem międzynarodowych tankowców w cieśninie Ormuz oraz na rosnące napięcie między Waszyngtonem a Teheranem.Dyplomata powiedział, że zarówno Stany Zjednoczone, jak i ich arabscy sojusznicy „zalewają region bronią”, co powoduje, że niewiele brakuje, by wybuchł konflikt na wielką skalę. Nie wymienił konkretnych krajów na Bliskim Wschodzie, ale jest wielce prawdopodobne, że chodziło mu o Arabię Saudyjską, odwiecznego wroga Iranu i jednego z najbliższych sojuszników Waszyngtonu w regionie.Mohammad Javad Zarif był przez ostatnie lata łącznikiem między Zachodem a władzami w Teheranie. Jednak w wyniku ostatnich napięć amerykańsko-irańskich także i on krytycznie wypowiada się o amerykańskiej administracji. Waszyngton w ostatnich dniach nałożył na dyplomatę sankcje.",,
Nie żyje odtwórca roli Wielkiego Ptaka z „Ulicy Sezamkowej”. Miał 85 lat,"W wieku 85 lat zmarł Caroll Spinney, odtwórca roli Wielkiego Ptaka z „Ulicy Sezamkowej”. Słynny lalkarz wcielał się w postać Wielkiego Ptaka od 1969 r., czyli od premiery „Ulicy Sezamkowej”.","Nie była to jego jedyna rola w tej produkcji – Spinney odpowiadał również za kreację Oskara Zrzędy, zielonego muppeta mieszkającego w kuble na śmieci. W ubiegłym roku artysta zrezygnował z występów na planie serialu, ale w dalszym ciągu użyczał obu postaciom swojego głosu, który był dogrywany w studiu. Powodem były problemy zdrowotne Spinneya. Pracę przy produkcji utrudniała mu dystonia – choroba polegająca na występowaniu mimowolnych ruchów ciała. „Jego olbrzymi talent i wielkie serce doskonale nadawały się do roli żółtego ptaka, który sprawiał radość pokoleniom dzieci i niezliczonym fanom w każdym wieku na całym świecie” – napisali w oświadczeniu producenci serialu.",,
Porucznik gej nadzieją Demokratów,"Wybory prezydenckie w Stanach Zjednoczonych odbędą się dopiero w listopadzie przyszłego roku, ale kampania wyborcza już się rozkręca w najlepsze. Jeżeli chodzi o nominację Republikanów, sprawa jest prosta – faworytem jest urzędujący prezydent Donald Trump. W przypadku Demokratów sytuacja jest bardziej skomplikowana, ale już dochodzi do pierwszych rozstrzygnięć. Obecnie liderem sondaży jest Pete Buttigieg gej i weteran wojny w Afganistanie.","Artykuł II Konstytucji USA nie stawia szczególnie trudnych warunków kandydatom na prezydenta. Osoba taka musi być obywatelem Stanów Zjednoczonych z urodzenia, mieć ukończone 35 lat oraz mieszkać w tym kraju przez przynajmniej 14 lat. Dochodzą jednak nieformalne warunki konieczne – to przede wszystkim duży zapas gotówki i możliwość zdobywania kolejnych środków, a także medialność.Podczas ostatniej kampanii doszedł również dodatkowy warunek – popularność w mediach społecznościowych. Bez co najmniej siedmiocyfrowej liczby obserwujących na Twitterze nie ma co marzyć o Białym Domu. Ale i to nie gwarantuje sukcesu, gdyż konkurencja jest duża, a walka bezlitosna. Szczególnie na etapie kampanii negatywnej, sprowadzającej się do obrzucania błotem konkurentów – wyciąga się wtedy wszystkie, nawet najmniejsze śmieci. Ponieważ zwykle każdy ma coś za uszami, ten etap jest najciekawszy, ale ma też głęboki sens, przywódca wolnego świata musi być bowiem odporny na wszystko.Poszli na rekordChęć zostania 46. prezydentem USA zgłosiły początkowo aż 24 osoby z kręgu Partii Demokratycznej. W 230-letniej historii wyborów w Ameryce nie zdarzyło się, by tylu chętnych walczyło o nominację z ramienia jakiegoś ugrupowania. Zawodnicy prezentują poglądy od Sasa do lasa – są tu zarówno skrajnie lewicowi socjaliści jak i establishmentowi politycy, którym bliżej do centrum. Zwykle wszyscy szermują niezmienionymi od dziesięcioleci postulatami podniesienia podatków najbogatszym oraz rozszerzenia programu darmowej służby zdrowia.Część już na tym etapie nie wytrzymuje konkurencji. Z wyścigu wycofał się choćby burmistrz Nowego Jorku Bill de Blasio, który nie cieszy się popularnością nawet w swoim mieście, a którego start Trump nazwał „żartem”. Brak funduszy zdecydował o zawieszeniu kampanii też choćby przez Beto O'Rourke. Z porażką wciąż nie pogodził się natomiast Wayne Messam, który również ma problem z przekonaniem zwolenników Partii Demokratycznej do sięgnięcia do kieszeni – przez ostatni kwartał zebrał na kampanię upokarzające pięć dolarów. Od początku kampania miała swoich łatwych do przewidzenia faworytów. Na wysokie poparcie niezmiennie mógł liczyć szczególnie Joe Biden, były wiceprezydent u boku Baracka Obamy. O skuteczności jego sztabowców świadczy fakt, że nie zaszkodziły mu nawet oskarżenia o molestowanie seksualne. Amerykanie są absurdalnie świętoszkowaci, a po aferach z Harveyem Weinsteinem, Jeffreyem Eppsteinem i akcji #MeToo molestowanie to ciężka zbrodnia.Przypomniano, że Biden podczas publicznych zgromadzeń czule obejmował kobiety, fundował im też na przykład niespodziewany „masaż” pleców, głaskał, a czasem nawet całował włosy. Nieprzychylne Demokratom media natychmiast dotarły do ofiar polityka, które ze łzami opowiadały, że nie mogły się bronić, były sparaliżowane ze strachu i wciąż zmagają się z traumą. Były wiceprezydent tłumaczył, że nie przyszło mu do głowy, że robi coś niewłaściwego, gdyż jest starej daty, a jego intencje były czysto przyjacielskie. 76-letniemu Bidenowi się upiekło.Polskie korzeniePoparciem gwarantującym walkę do samego końca o nominację Partii Demokratycznej cieszy się również Bernie Sanders, syn żydowskiego emigranta ze Słopnic na Nowosądecczyźnie, Eliego Sandersa. Senator ze stanu Vermont prezentuje mocno lewicowe skrzydło partii, jego poglądom blisko do socjalizmu. Choć ma już 79 lat, potrafi przyciągnąć młodych, których przekonuje między innymi zajęciem się legalizacją marihuany także w celach rekreacyjnych oraz rezygnacją z kary śmierci. Poza tym trzeba stwierdzić, że młodzi Amerykanie nie znają praktycznych zastosowań socjalizmu, jakich doświadczyli choćby Polacy. Do nich trafia wizja budowania sprawiedliwego społeczeństwa, socjalizm nie łączy się im nijak z powszechną biedą i totalitaryzmem.Sanders, który potrafił przyjaźnie się poklepywać z Fidelem Castro, był jednym z zaskoczeń poprzedniej kampanii wyborczej. Zdobył poparcie niewiele mniejszej liczby delegatów na przedwyborczą konwencję niż Hillary Clinton, która ostatecznie otrzymała nominację, choć przegrała z socjalistą aż w 23 stanach. W tym roku większych szans na nominację raczej nie będzie miał. Wyborcy nie lubią przegranych ani zgranych płyt. Mimo to jego poparcie może pomóc innym kandydatom przed konwencją Demokratów, która zdecyduje o nominacji.Od początku względnie wysoko stoją również akcje wygadanej Elizabeth Warren. Senator ze stanu Massachusetts regularnie może liczyć na kilkanaście procent poparcia w sondażach, ma też najmniejszy elektorat negatywny, co też jest sporym atutem. Programem się nie wyróżnia, próbuje kusić darmową, względnie tanią służbą zdrowia, którą mają sfinansować najbogatsi, obiecuje również zniesienie długów studentów i darmową edukację na studiach oraz powszechne prawo do aborcji.                                                    Jednym z faworytów wyścigu o nominację Demokratów jest Joe Biden (fot. PAP/EPA/CJ GUNTHER) 70-letnia Warren walczy o poparcie, grając rozmaitymi kartami – wojującej aktywistki o prawa najuboższych, kiedy trzeba jest też oddaną matką albo bogobojną metodystką. Elastyczność w amerykańskiej polityce jest szczególnie cenna, gdyż wyborcy mają tam na ogół dość krótką pamięć, choć podczas kampanii negatywnej media przypomną Warren kłamstwo w kwestii pochodzenia. Sama twierdzi, że ma pochodzenie czirokeskie, co mogłoby jej pomóc w walce o głosy rdzennych Amerykanów, sęk w tym, że nie ma dowodów na potwierdzenie tego, a sami Indianie twierdzą, że to nieprawda.Akcje poszły w dółPozostali kandydaci mogą zwykle liczyć na poparcie maksymalnie jednocyfrowe. Jedynie Kamali Harris, 55-letniej senator ze stanu Kalifornia, udało się przez moment mieć dwucyfrowe poparcie w sondażach. Choć ostatnio jej akcje poszły w dół, wciąż jest ciekawą alternatywą. W Partii Demokratycznej upatruje się w niej połączenie Baracka Obamy (bo czarnoskóra), Hillary Clinton (bo kobieta) i Berniego Sandersa (bo ma poglądy ocierające się o socjalizm).Charyzmatyczna Harris wyróżnia się zdecydowanymi postulatami ograniczenia dostępu do broni. Inni politycy tej kwestii nie podnoszą tak otwarcie, gdyż doskonale zdają sobie sprawę, że mimo kolejnych tragicznych strzelanin w szkołach, w konserwatywnych Stanach Zjednoczonych walka z bronią to przepis na porażkę w wyborach.W ostatnich tygodniach zaskakująco szybko do góry poszły akcje Pete'a Buttigiega. W listopadowym sondażu CNN/Des Moines Register/Mediacom cieszy 25-proc. poparciem, co oznacza wzrost aż o 16 punktów procentowych od września. W tym czasie Warren straciła 6 pkt proc. do poziomu 16 proc., zaś Biden 5 proc. (15 proc. poparcia). Jego siła tkwi w wyjątkowej elastyczności. Ma wysokie notowania zarówno wśród zamożniejszych wyborców Partii Demokratycznej, tych o poglądach bardziej liberalnych, jak i młodych. To efekt możliwości i umiejętności grania różnymi kolorami atutowymi w jednym rozdaniu. Takiego potencjału nie ma żaden inny kandydat. Kim jest zatem polityk, który może poważnie namieszać w wyborach na prezydenta supermocarstwa? Urodził się 19 stycznia 1982 r. jako Peter Paul Montgomery Buttigieg w South Bend w stanie Indiana. Ma 37 lat, więc łatwiej jest mu trafić do młodszych wyborców niż choćby Joe Bidenowi. Daje mu to też czas niezbędny w polityce. Jego ojciec Joseph A. Buttigieg był profesorem filologii angielskiej i pochodził z Hamrun na Malcie (z języka maltańskiego Buttigieg można przetłumaczyć jako „pan drobiu”). Po emigracji do USA poślubił językoznawczynię Anne Montgomery. Ich syn Pete może więc również grać kartą imigranta.Esej o SandersieRodzice zaszczepili mu miłość do literatury, co sprawiło, że już w młodym wieku otarł się o wielką politykę. Będąc uczniem liceum wygrał konkurs na esej organizowany przez Bibliotekę i Muzeum Johna F. Kennedy'ego i pojechał do Bostonu odebrać nagrodę gdzie poznał córkę byłego prezydenta USA Caroline oraz innych członków klanu Kennedych. Co ciekawe, temat eseju dotyczył politycznej odwagi jednego z dwóch niezależnych kongresmenów w owym czasie... Berniego Sandersa.Syn imigranta ukończył z wyróżnieniem historię oraz literaturę na prestiżowym Uniwersytecie Harvarda. Ukończył również studia podyplomowe z filozofii, politologii i ekonomii na Uniwersytecie Oksfordzkim. Po studiach był między innymi dziennikarzem śledczym w lokalnej redakcji telewizji NBC w Chicago oraz konsultantem w firmie doradczej.Równolegle Buttigieg działał w Partii Demokratycznej, pomagał w kampaniach wyborczych, choćby prezydenckiej Johna Kerry'ego w 2004 r. Zaangażował się również w prace firm doradczych i organizacji pozarządowych, przygotowywał ekspertyzy dotyczące między innymi sytuacji w Afganistanie i Pakistanie. To doświadczenie zaowocowało biegłością w sprawach międzynarodowych. W sytuacji, gdy przeciętny Amerykanin nie wie gdzie leży Francja, wiedza ekspercka z zakresu polityki międzynarodowej daje mu teraz ogromny atut.Może również grać niezwykle cennymi kartami bezpieczeństwa i patriotyzmu. W 2007 r. zgłosił się na ochotnika do armii. Jak potem tłumaczył, zdecydował się na to, gdy zobaczył dysproporcje pod względem liczby zaciągnięć w różnych społecznościach. Zwrócił między innymi uwagę na to, że przedstawiciele bogatszych osiedli unikają służby ojczyźnie. W 2009 r. rozpoczął kurs oficerski w wywiadzie marynarki wojennej.                                                    Akcje Buttigiega poszły ostatnio mocno do góry (fot. TT/Pete Buttigieg) Najmłodszy burmistrzW końcu nadeszła pora, żeby samemu starać się o funkcję urzędniczą. W 2010 r. Buttigieg został kandydatem Demokratów na skarbnika stanu Indiana, ale przegrał wybory z wyznaczonym przez Republikanów Richardem Mourdockiem. Wynagrodził to sobie rok później, zostając burmistrzem rodzinnego miasta South Bend. Otrzymał 10991 głosów spośród 14883 głosujących (74 proc.), zaś jego republikański konkurent Norris W. Curry Junior zaledwie 2884 głosy. Gdy obejmował urząd 1 stycznia 2012 r. był najmłodszym burmistrzem miasta o populacji powyżej 100 tys. osób w całych Stanach Zjednoczonych. Miał niecałe 30 lat.W 2014 r. zawiesił na siedem miesięcy pracę w ratuszu i wyjechał do Afganistanu. Jego służba w kontrwywiadzie US Navy polegała na namierzaniu siatek terrorystycznych i ich aktywów. Pełnił ją w bazie lotniczej Bagram, leżącej około 50 km na północ od Kabulu. Do jego zadań należało również bycie kierowcą dowództwa i odbył ponad sto kursów do stolicy kraju. Musiał między innymi rozglądać się za zasadzkami i przydrożnymi minami. Żartował później, że był to „wojskowy Uber”.W Afganistanie liznął nieco języka dari, odmiany perskiego, żeby lepiej dogadywać się z mieszkańcami. Wzbudzał tym szacunek Afgańczyków, ale też ani chybi sprawił radość rodzicom, zwłaszcza matce językoznawczyni. Ma zresztą smykałkę do języków, zna bowiem również norweski, hiszpański, włoski, maltański, arabski i francuski. Co ciekawe, norweskiego nauczył się sam, by móc czytać dzieła pisarza Erlenda Loe w oryginale.Za swoją służbę w wojsku Buttigieg otrzymał Medal Pochwalny Joint Service Commendation Medal, doszedł też do stopnia porucznika. Amerykanie lubią bohaterów wojennych, co może mu się bardzo przydać w wyborach. Na razie we wrześniu 2014 r. wrócił z Afganistanu na fotel burmistrza South Bend. Mieszkańcy byli zadowoleni z jego pracy, między innymi z rewitalizacji opuszczonych osiedli, ale o Białym Domu nawet nie miał co marzyć. Krajowe media szybko zresztą zapomniały o młodym burmistrzu, który pojechał wojnę. Dobra praca na rzecz lokalnej społeczności, ale też otwartość, pomogły mu w reelekcji, ponownie wygrał wybory na burmistrza rodzinnego miasta. Tym razem otrzymał 80,41 proc. głosów, podczas gdy jego republikańska kontrkandydatka Kelly S. Jones zaledwie 19,59 proc. Buttigieg kontynuował na ogół korzystne zmiany w South Bend – co przyznawali nawet jego przeciwnicy – ale stopniowo miasto stawało się dla niego za małe. W styczniu 2017 r. zgłosił kandydaturę na stanowisko przewodniczącego Krajowego Komitetu Partii Demokratycznej, ale wycofał się kilka minut przed głosowaniem.Możemy się domyślać, że nie chciał się jeszcze angażować w partyjne przepychanki i psuć sobie nazwiska. Może czuł, że jeszcze za wcześnie pchać się do wielkiej polityki. Zapewne kiełkowała w nim myśl o Białym Domu. W grudniu zeszłego roku ogłosił, że nie zamierza ubiegać się o trzecią kadencję burmistrza South Bend, zaś po kilku tygodniach utworzył komitet badawczy, który miał oszacować jego szanse i zainteresowanie jego osobą w wyborach prezydenckich w Stanach Zjednoczonych w 2020 r.Wycofał się w przedbiegachRaport był optymistyczny, więc burmistrz 14 kwietnia tego roku ogłosił swój udział w prawyborach prezydenckich Partii Demokratycznej. Został pierwszym politykiem tego ugrupowania będącym zdeklarowanym gejem, który stara się o Biały Dom, zaś drugim w ogóle – pierwszym był Republikanin Fred Karger, który walczył o prezydenturę w 2012 r., ale wycofał się w przedbiegach.Z kronikarskiego obowiązku odnotujmy, że ogłaszając start, Buttigieg był już zamężny. W grudniu 2017 r. zaręczył się z Chastem Glezmanem, nauczycielem z gimnazjum, którego poznał w sierpniu dwa lata wcześniej przez aplikację randkową. Ich ślub odbył się w czerwcu 2018 r. w katedrze św. Jakuba w South Bend. Ceremonia była prywatna, zaś Chast przyjął nazwisko męża. Para mieszka z dwoma psami – Buddym i Trumanem. Żeby nie ugrzęznąć w tematyce „People” z ciekawostek dodajmy tylko, że polityk gra na gitarze i pianinie. Występował nawet jako solista w miejskiej orkiestrze South Bend Symphony Orchestra.Jedną z jego pierwszych decyzji jako kandydata było zrezygnowanie z przyjmowania wpłat na kampanię wyborczą od lobbystów. Tym, którzy już wpłacili, jego sztab zwrócił wszystkie pieniądze, łącznie ponad 30 tys. dolarów. Polityk chce się jawić jako kandydat niepowiązany z finansjerą, który jako ewentualny prezydent nie będzie zależny od kręgów biznesowych. Sztabowcy uznali, że kwestię mniejszych funduszy od czołowych konkurentów uda się nadrobić zjednywaniem wyborców podczas debat telewizyjnych. Do tego dochodzi też oręż „a wy bierzecie pieniądze od lobbystów”.                                                    Buttigieg może liczyć na poparcie różnych grup społecznych (fot. TT/Pete Buttigieg) Program Buttigiega jest umiarkowany, jeżeli chodzi o Demokratów, to między innymi podniesienie pensji minimalnej do 15 dolarów za godzinę, ochrona środowisk LGBT, zniesienie kary śmierci, legalizacja marihuany, do tego standardowe propozycje dotyczące walki ze zmianami klimatu. Nic nowego ani szczególnie odkrywczego. Proponuje również większy liberalizm w kwestii polityki migracyjnej od tej stosowanej przez Trumpa, w tym ochronę dzieci migrantów. W kwestii służby zdrowia zaproponował przeznaczenie 300 mld dolarów na rozwój służby psychiatrycznej i walkę z uzależnieniami, co w USA faktycznie jest palącą potrzebą.Matka Boska Częstochowska w gabinecieOpowiada się również za liberalizacją przepisów aborcyjnych, mimo że deklaruje się jako chrześcijanin, należy bowiem do Kościoła Episkopalnego, który jest dość liberalny. O jego wierze świadczy fakt, że w gabinecie burmistrza ma kopię obrazu Matki Boskiej Częstochowskiej. Po części można to też tłumaczyć tym, że South Bend jest bliźniaczym miastem Częstochowy, zaś co dziesiąty mieszkaniec miasta jest z pochodzenia Polakiem, ale fakt jest faktem.Wiara oraz służba w wojsku są ogromnymi atutami Buttigiega w walce o głosy wyborców nieco bardziej konserwatywnych. Jako weteran broni decyzji o wszczęciu wojny z terroryzmem po zamachach z 11 września. Z racji doświadczenia w jego przypadku nie musi to oznaczać próby podlizywania się wyborcom, tylko autentyczne przekonanie. Swoją drogą Demokraci już teraz muszą myśleć o puszczaniu oka także do konserwatywnej części społeczeństwa amerykańskiego. Po pierwsze Donald Trump ma potężny negatywny elektorat w gronie wyborców Partii Republikańskiej, do tego nie wiadomo, jakie szkody wyrządzi prezydentowi dochodzenie w sprawie domniemanych nacisków na Ukrainę i widmo impeachmentu.Walka o Biały Dom jest bezlitosna. Nikt nie bierze jeńców. Na razie Pete Buttigieg radzi sobie bardzo dobrze, rywale nie mają się za bardzo jak do niego przyczepić. Próbowano zrobić aferę ze zdjęcia opublikowanego dwa lata temu przez jego męża na terenie Pomnika Pomordowanych Żydów Europy w Berlinie, z którego spogląda zalotnie. Twierdzono, że to brak szacunku, hańba; ale to jednak trochę za mało, by lider sondaży nagle zaczął tracić poparcie.Kampania dopiero się rozkręca i sztabowcy konkurentów na pewno szukają kolejnych sposobów jak podgryźć Buttigiega. Tu program kandydata ma zwykle najmniejsze znaczenie. Ważniejsze są właśnie haki i obrzucanie błotem, a być może także kampanie prowadzone przez rosyjskie trolle na zlecenie Kremla. Prezydentem zostaje ten, do którego błoto się najsłabiej przykleja i który najlepiej wygląda i wysławia się przed kamerami. Uśmiech i sztuczki retoryczne ponad wszystko. Walka o głosy to sprzedawanie wizerunku, a nie to czy ktoś popiera taki bądź inny abstrakt. Takie są reguły tej gry.",,
Grzyb z Puszczy Białowieskiej może leczyć raka. Naukowcy chcą go opatentować,Naukowcy z Uniwersytetu Medycznego w Białymstoku i Politechniki Białostockiej złożyli wniosek patentowy dotyczący użycia korzeniowca sosnowego w walce z rakiem jelita grubego. Wcześniej badali zastosowanie grzybów występujących w Puszczy Białowieskiej w leczeniu nowotworów.,"Naukowcy informowali o utworzeniu banku ekstraktów ponad 150 grzybów występujących w Puszczy Białowieskiej i wspólnych badaniach na początku roku. Bank ekstraktów grzybów znajduje się w Centrum Naukowo-Badawczym Zamiejscowego Wydziału Leśnego Politechniki Białostockiej w Hajnówce, a w badaniach chodzi o grzyby rosnące na drewnie martwych drzew lub na żywych drzewach. W ramach badań naukowcy z Uniwersytetu Medycznego w Białymstoku (UMB) badali właściwości m.in. korzeniowca sosnowego. „Wniosek patentowy dotyczy nowego zastosowania tego grzyba umożliwiającego hamowanie rozwoju komórek raka jelita grubego” – poinformowała prowadząca badania prof. Halina Car, kierownik zakładu farmakologii doświadczalnej UMB. Car zaznaczyła, że grzyb ten jest powszechny w klimacie europejskim, a przede wszystkim w Puszczy Białowieskiej. Dodała, że korzeniowiec sosnowy zwany jest białą zgnilizną drewna niszczącą lasy sosnowe. – Nasze badania były przeprowadzone na liniach komórkowych i to pokazało nam, że komórki nowotworowe obumierają w sposób zdecydowany w porównaniu do tych, które ekstraktu z grzybów nie otrzymały – powiedziała Car. Podkreśliła też, że niewielkie zmiany toksyczne – praktycznie nieistotne – dotyczyły komórek zdrowych. – To jest bardzo ważne, bo zwykle jest tak, że leki przeciwnowotworowe niszczą też komórki zdrowe i działają bardzo toksycznie. Chodziło o to, żeby nie działały tak toksycznie, żeby znaleźć alternatywę – zaznaczyła profesor. Jej zdaniem otrzymanie patentu „to bardzo długa procedura”. – Wniosek złożyliśmy w tym roku, potwierdzenia spodziewamy się najwcześniej za pięć lat – mówiła Car. Obecnie na świecie zarejestrowane są cztery leki na bazie związków grzybów o potencjale przeciwnowotworowym.",,
"Lepiej niż w USA, gorzej niż w Danii. Polska na 16. pozycji pod względem swobód osobistych","Z globalnego badania Human Freedom Index wynika, że Polacy cieszą się większą swobodą osobistą niż Francuzi czy Amerykanie. Pod względem szeroko pojętej wolności osobistej Polska plasuje się na 16. miejscu na uwzględnione w badaniu 159 krajów. Pod względem wolności ekonomicznej znaleźliśmy się na 40. pozycji.","Ze względu na wolność osobistą nasz kraj wyprzedza między innymi Francję, która zajęła 27. miejsce, czy Stany Zjednoczone - 28. miejsce. Pierwszą dziesiątkę otwiera Dania. Znacznie gorzej, bo aż na 40. pozycji, wypadamy pod względem wolności ekonomicznej. Tutaj zbadano takie zmienne jak system sądowniczy czy możliwość zakładania spółek. Wyprzedziły nas między innymi Gruzja, Irlandia, Litwa czy Estonia. Miejsce pierwsze przypadło niezmiennie Hongkongowi, a ostatnie Wenezueli. 16. pozycja pod względem swobód osobistych i 40. pod względem swobód ekonomicznych ulokowały Polskę na 21. miejscu w skompilowanym indeksie mierzącym poziom wolności, którego liderem jest Hongkong, a na ostatnim miejscu jest Libia.",,
W co wierzą Polacy? O religiach i związkach wyznaniowych w liczbach,"Do Kościoła rzymskokatolickiego należy w Polsce 32 mln 911 tys. wiernych. Wyznawców prawosławia jest 504 tys., a luteran
61 tys. - wynika z najnowszych danych, zawartych w Małym Roczniku
Statystycznym Polski 2018.","Mały Rocznik Statystyczny Polski 2018 gromadzi dane zgodnieze stanem liczbowym wyznawców poszczególnych religii i wspólnot wyznaniowych na koniec 2017 r. Publikacja Głównego Urzędu Statystycznego prezentuje także najnowsze informacje odnośnie mniejszych związków wyznaniowych w Polsce.Według GUS do Kościoła rzymskokatolickiego należy w Polsce 32 mln 910 tys. 865 wiernych, zrzeszonych w 10 tys. 263 parafiach. Duchownych jest 30 tys. 807, w tym 64 księży Ordynariatu Polowego Wojska Polskiego. Katolików w Polsce jest mniej niż w 2016 r. Wówczas statystyki GUS wskazywały na liczbę 33 mln 23 tys. wiernych w kraju. Z kolei w 2015 r. wiernych było około 33,7 mln.Kościół greckokatolicki (obrządek bizantyjsko-ukraiński) liczy55 tys. wiernych, 126 parafii i 84 duchownych. Kościół ormiański(obrządek ormiański) ma 670 wiernych, trzech duchownych i trzyparafie. Z kolei Kościół neounicki (obrządku bizantyjsko-słowiańskiego) liczy 124 wiernych skupionych w jednej parafii i z jednym duchownym.Polski Autokefaliczny Kościół Prawosławny liczy 504 tys. 400wiernych, ma 472 duchownych i 248 parafii. KościółEwangelicko-Augsburski ma z kolei 61 tys. 270 wiernychskupionych w 133 parafiach i 197 duchownych.Spośród innych większych Kościołów i wspólnot wyznaniowychRocznik Statystyczny 2018 wymienia także Kościół Zielonoświątkowy (23 tys. 984 wiernych, 368 duchownych, 244 zbory), Kościół Starokatolicki Mariawitów (22 tys. 849 wiernych,27 duchownych, 36 parafii).W Polsce jest 118 tys. 774 Świadków Jehowy, 773 członków Muzułmańskiego Związku Religijnego, 1695 mormonów i 2008 buddystów.",,
"Do więzienia może pójść dyrektor teatru, reżyser oraz aktorzy","Karnista prof. Piotr Kruszyński w rozmowie z portalem tvp.info przyznał, że fragmenty pokazujące seks oralny z figurą papieża,  czy piłowanie krzyża odpowiada znamionom obrazy uczuć religijnych. A spektakl teatralny jest wydarzeniem publicznym.","Prokuratura Okręgowa Warszawa-Praga wszczęła z urzędu dochodzenie w sprawie obrazy uczuć religijnych poprzez publiczne znieważenie przedmiotu czci religijnej oraz w sprawie publicznego nawoływania do popełniania zbrodni zabójstwa w trakcie spektaklu „Klątwa” w Teatrze Powszechnym w Warszawie.Karnista prof. Piotr Kruszyński w rozmowie z portalem tvp.info przyznał, że fragmenty pokazujące seks oralny z figurą papieża,  czy piłowanie krzyża odpowiadają znamionom obrazy uczuć religijnych. Podkreślił, że od chwili, kiedy Jan Paweł II został uznany świętym a jego wizerunek otoczony został czcią bezczeszczenie tego wizerunku obraża uczucia religijne jakiejś grupy osób. Spektakl jest publicznyW przekonaniu Kruszyńskiego spektakl jest także publiczny, bo choć trzeba kupić bilety, może zrobić to każdy. Przedstawienie nie jest wystawiane prywatnie. – Dlatego w moim przekonaniu jest to publiczne obrażanie uczuć – dodał.",,
Gruziński parlament: kary za mapy Gruzji bez Abchazji i Osetii Południowej,Władze w Tbilisi planują wprowadzenie kar za drukowanie i rozpowszechnianie map Gruzji bez Abchazji i Osetii Południowej – poinformowało radio Echo Moskwy.,"Abchazja i Osetia Południowa są integralnymi częściami terytorium Gruzji. Tbilisi utraciło nad nimi kontrolę po rosyjskiej agresji w 2008 roku.  Moskwa uznała wtedy niepodległość obu gruzińskich republik. Decyzji tej nie zaakceptowała społeczność międzynarodowa, w tym ONZ, Unia Europejska i Stany Zjednoczone. Zgodnie z uchwałą gruzińskiego parlamentu, Abchazja i Osetia Południowa są integralnymi częściami Gruzji czasowo okupowanymi przez Rosję. Abchascy i południowoosetyjscy separatyści pod ochroną rosyjskiej armii odgrodzili oba regiony od Gruzji betonowymi zaporami i zasiekami. – Gruzja nigdy tego nie zaakceptuje i będzie podejmowała działania na rzecz przywrócenia terytorialnej integralności – tłumaczył w jednym z wywiadów dla Polskiego Radia były prezydent tego kraju Giorgi Margwelaszwili. Gruziński parlament już w ubiegłym roku rozpoczął prace nad poprawkami do kodeksu karnego, które wprowadzają kary za tworzenie, drukowanie i rozpowszechnianie map Gruzji bez Abchazji i Osetii Południowej. Projekt dokumentu zakłada karę do 2 lat pozbawienia wolności i minimalną grzywnę na poziomie 2 tysięcy lari, czyli w przeliczeniu około 700 euro. Gruzińskie władze przypominają, że Moskwa do dziś nie wypełniła porozumień o zawieszeniu broni, które zostały przyjęte w 2008 roku. Jeden z punktów zobowiązywał Rosję do wycofania z Abchazji i Osetii Południowej oddziałów wojskowych. Według różnych szacunków obecnie na terytorium obu regionów stacjonuje od kilkunastu do kilkudziesięciu tysięcy rosyjskich żołnierzy. Dodatkowo Rosja zawiera z separatystycznymi władzami w Suchumi i Cchinwali umowy o współpracy, które w Gruzji nazwano „pełzającą aneksją”.",,
Brytyjski minister: Putin postępuje jak tyran z połowy XX wieku,"– Rosja musi oddać Krym i zacząć przestrzegać prawa międzynarodowego – oświadczył szef brytyjskiej dyplomacji Philip Hammond w wywiadzie telewizyjnym. Mówił też, że Ukraina nie jest w stanie pokonać rosyjskiej armii, a prezydent Władimir Putin „postępuje jak tyran z połowy XX wieku”.","- Ukraińcy nie mogą pokonać armii rosyjskiej, to nie jest praktycznapropozycja. Musi zostać osiągnięte rozwiązanie polityczne - powiedziałbrytyjski minister spraw zagranicznych telewizji Sky News.Dzień wcześniej szef brytyjskiej dyplomacji, wypowiadając się w Monachiumprzy okazji dorocznej Konferencji Bezpieczeństwa, powiedział, że żadneporozumienie pokojowe między rządem w Kijowie a prorosyjskimi separatystaminie może uznawać zdobyczy terytorialnych dokonanych przez nich od czasuustaleń z Mińska z września 2014 roku. Wojna na Ukrainie jest najważniejszym tematem monachijskiej konferencji. Kerry: konfliktu nie można rozwiązać środkami militarnymiSekretarz stanu USA John Kerry zapewnił wniedzielę, że między USA i Europą nie ma różnic w podejściu do kryzysu naUkrainie, a konfliktu nie można rozwiązać środkami militarnymi. – Rosja dąży do zmiany otaczającej ją strefy bezpieczeństwa – powiedział Kerrypodczas kończącej się w niedzielę 51. Monachijskiej KonferencjiBezpieczeństwa. Zapewnił, że pomiędzy Stanami Zjednoczonymi a Europą nie maróżnicy zdań w podejściu do kryzysu ukraińskiego. – Jesteśmy zgodni, że należyblisko współpracować – powiedział. – Nie ma militarnego rozwiązania tego konfliktu – podkreślił amerykańskipolityk. W sobotę to samo powiedziała kanclerz Niemiec Angela Merkel. Kerrynie odniósł się do dyskusji o ewentualnych dostawach broni dla Ukrainy, cosugerowali niektórzy uczestnicy spotkania w Monachium, w tym amerykańskisenator, Republikanin John McCain.Kerry zapewnił, że USA i Europa będą nadal wspierały Ukrainę. Występujący przed nim szef dyplomacji Niemiec Frank-Walter Steinmeierpowiedział, że dozbrojenie ukraińskiej armii byłoby ""bardzo ryzykowne ikontrproduktywne"".",,
Plaga antysemityzmu w Niemczech. Merkel wzywa do solidarnej walki,"Kanclerz Niemiec Angela Merkel wezwała do solidarnej walki z antysemityzmem. Szefowa niemieckiego rządu zaapelowała o zdecydowane działania w Monachium podczas uroczystości wręczenia jej Nagrody Theodora Herzla, przyznawanej przez Światowy Kongres Żydów (WJC).","Antysemityzm uderza „we wszystko, co stanowi spoiwo” Niemiec, i to nie dopiero za pośrednictwem aktów przemocy, „lecz znacznie wcześniej, w subtelniejszy sposób” – mówiła Merkel w wystąpieniu podczas uroczystości wręczenia nagrody.– Należy występować przeciwko antysemityzmowi, niezależnie od tego, czy jest umotywowany prawicowym ekstremizmem czy islamizmem. Żydowskie dziedzictwo jest częścią niemieckiej tożsamości, a bezpieczeństwo Izraela – niemiecką racją stanu – zadeklarowała chadecka polityk, dodając, że zamach na synagogę w Halle 9 października „głęboko zawstydza Niemcy”, ale też przejawy „zwykłego chamstwa na ulicy” wymierzone przeciwko Żydom są nie do zaakceptowania.Kanclerz oznajmiła, że przyjmuje nagrodę jako znak zaufania ze strony społeczności żydowskiej w Niemczech.Wygłaszający laudację przewodniczący WJC Ronald Lauder alarmował, że 75 lat po Auschwitz stara nienawiść do Żydów ponownie podnosi głowę. – Musimy przeciwstawiać się antysemityzmowi, rasizmowi, islamofobii, ksenofobii i homofobii – apelował Lauder, nazywając Merkel „bastionem”, który „broni cywilizacji”.",,
Amerykański portal ujawnił nagranie ze spotkania ws. finansowania partii wicepremiera Włoch,Bliski współpracownik wicepremiera Włoch Matteo Salviniego przeprowadził w październiku w Moskwie potajemne rozmowy z Rosjanami o finansowaniu włoskiej partii Ligi – pisze amerykański portal BuzzFeed i ujawnia treść spotkania. Doszło do niego w październiku zeszłego roku w hotelu Metropol w Moskwie. Rozmowa trwała ok. 75 minut.,"W spotkaniu uczestniczyło sześć osób – trzech Włochów i trzech Rosjan. Zebrani omawiali warunki kontraktu, którego celem było potajemne przekierowanie dziesiątek milionów dolarów na rzecz Ligi – twierdzi portal. Kontrakt przewidywał sprzedanie co najmniej 3 mln ton paliwa w ciągu roku przez rosyjskie przedsiębiorstwo włoskiej firmie Eni za ok. 1,5 mld dolarów. Sprzedaż i kupno miały odbywać się przez pośredników, a sprzedający mieli udzielać kupującym zniżki. Bazując na cenach paliwa w tamtym czasie, upust miał łącznie wynieść ok. 65 mln dolarów – uważa portal. To właśnie ta suma miała trafić do partii Salviniego. Pieniądze miały być przeznaczone m.in. na kampanię przed wyborami do Parlamentu Europejskiego. Byłoby to złamanie włoskiego prawa, które zakazuje przyjmowania dużych kwot z zagranicznych darowizn. Dofinansowanie kampanii mogłoby naruszyć integralność majowych wyborów europejskich. – Chcemy zmienić Europę. Nowa Europa musi być blisko Rosji tak jak wcześniej, ponieważ chcemy mieć naszą suwerenność – mówił w hotelu Metropol współpracownik Salviniego Gianluca Savoini, który, jak zaznacza BuzzFeed, w zeszłym tygodniu uczestniczył w rządowym bankiecie wydanym w Rzymie z okazji wizyty Władimira Putina. Portal pisze, że na nagraniu słychać, jak Savoini mówi o sobie, że jest „łącznikiem” między włoską i rosyjską sceną polityczną. – Naprawdę chcemy mieć wielki sojusz z tymi partiami, które są prorosyjskie – mówił. Wśród nich wymienił niemiecką Alternatywę dla Niemiec i Zjednoczenie Narodowe Marine Le Pen. Portal zaznacza, że nie zidentyfikował Rosjan obecnych na spotkaniu, jednak z rozmów wynika, że wiedziały o nich wyższe szczeble rosyjskich władz, w tym osoby, z którymi Salvini spotkał się dzień wcześniej. Dziennikarz portalu Alberto Nardelli zauważył, że nie wiadomo jednak, czy ustalone warunki zostały wyegzekwowane. Z nagrania nie wynika, czy Lega Salviniego otrzymała od Rosji jakiekolwiek pieniądze. O możliwym rosyjskim finansowaniu Ligi pisał w lutym włoski tygodnik „L'Espresso”. Salvini zaprzeczył doniesieniom.  Określił to jako „fantazję”.",,
"Niemieckie media: Polska unijnym prymusem, z największym wzrostem gospodarczym","Na tle unijnych gospodarek, w tym m.in. wzrostu w Niemczech, gdzie w pierwszym kwartale tego roku zanotowano wzrost zaledwie o 0,4 proc., Polska gospodarka okazuje się prymusem – stwierdza niemiecki portal Deutsche Welle. Nasz kraj może się pochwalić gospodarką rosnącą w tempie 4,2 proc. – największym spośród krajów Unii.","Europa zmaga się z kilkoma gospodarczymi problemami, m.in. pogróżkami Trumpa o wprowadzeniu ceł w handlu z krajami europejskimi, konfliktem handlowym między USA i Chinami czy wciąż wielką niewiadomą – brexitem. I choć gospodarki krajów UE notują niewielkie wzrosty, to wciąż za mało na odwołanie alarmu – podkreśla niemiecki minister gospodarki Peter Altmaier, cytowany przez niemiecki portal. Wobec wzrostu gospodarczego na poziomie 4,2 proc. w przypadku Polski czy 3,7 proc. na Węgrzech prowadzenie kampanii powinno być „prawdziwą przyjemnością” – ocenia „Deutsche Welle” i zauważa, że Komisja Europejska pozytywnie oceniła stabilny popyt wewnętrzny w większości państw Unii. Jest to efekt m.in.  rosnących płac i stabilnej sytuacji na rynku zatrudnienia, ale także miliardowych subwencji, które ciągle płyną z Brukseli do krajów Europy Środkowo-Wschodniej. Komisja Europejska opublikowała raport, w którym przewiduje znacznie słabszy wzrost gospodarczy w Europie w tym roku, co wynika m.in.  z prognoz wzrostu światowego handlu, opublikowanych przez Międzynarodowy Fundusz Walutowy.Komisja prognozuje także, że w przyszłym roku sytuacja na rynku pracy ma się nadal poprawiać, nawet gdyby wzrost zatrudnienia spowolnił, w porównaniu z obecnym okresem. Stopa bezrobocia może wynieść nawet jedynie 7,3 proc., co byłoby najniższym wynikiem od czasu kryzysu finansowego – ocenia KE.",,
„Koszmar”. Placido Domingo odniósł się do oskarżeń o molestowanie,"Słynny tenor Placido Domingo udzielił pierwszego wywiadu, odkąd media ujawniły, że miał molestować seksualnie kobiety. Hiszpański śpiewak nie przyznał się do winy, zaś całe zamieszanie wokół swojej osoby nazwał „koszmarem”.","W połowie sierpnia agencja Associated Press podała, że dziewięć kobiet twierdzi, iż słynny tenor molestował je seksualnie, poczynając od późnych lat 80. Twierdzą, że Domingo pozwalał sobie wobec nich na nieodpowiednie gesty i nękał je telefonami.Jedna z kobiet powiedziała, że uprawiała z nim seks z obawy o swoją dalszą karierę. Do początku września zgłosiło się 11 kolejnych kobiet, utrzymujących, że były ofiarami ""seksualnych awansów"" słynnego tenora.Po tych doniesieniach Domingo zrezygnował z pełnienia funkcji dyrektora Opery w Los Angeles i z zaplanowanych przyszłych występów. „Oskarżenia wysunięte przeciwko mnie w prasie stworzyły atmosferę, w której moja zdolność służenia firmie, którą tak kocham, została zagrożona” – napisał 78-letni tenor i dyrygent w oświadczeniu przekazanym prasie. Dodał, że zdecydował o rezygnacji z „ciężkim sercem” i zapewnił, że będzie pracować nad oczyszczeniem swojego imienia.",,
Pałac Saski odbudowany za niemieckie pieniądze? „Bild” o sugestiach strony polskiej,"Dziennik „Bild” pisze o nieoficjalnych sugestiach strony polskiej, by Niemcy zapłacili za odbudowę zniszczonego w czasie II wojny światowej Pałacu Saskiego w Warszawie. „Być może teraz Niemcy zapłacą za odbudowę pałacu, blisko 75 lat po niszczycielskiej orgii zorganizowanej przez niemiecki Wehrmacht w stolicy Polski” – napisano w internetowym wydaniu gazety.","Jak dodaje dziennik, „Polska ma nadzieję, że planowaną budowlę, w której ma się pomieścić siedziba Senatu, sfinansują w ramach zadośćuczynienia Niemcy”. Nie wiadomo jednak, czy i kiedy polskie władze otwarcie zwrócą się z taką propozycją do Berlina. Autor artykułu przypomniał również, że podczas zeszłorocznej konferencji „Sto lat niemieckiej polityki wobec Polski” w Berlinie słychać było głosy, że niemiecki wkład w odbudowę budynku mógłby złagodzić dyskusję o reparacjach. Jak napisano, „koszt (budowy Pałacu) można by »odliczyć« od reparacji”, których polski rząd chce domagać się od Niemiec za szkody wojenne.Gazeta przypomniała też o zbrodniach i zniszczeniach, jakich dokonali Niemcy w czasie okupacji Polski. Zwrócono uwagę m.in. na wypowiedź prezydenta RP Andrzeja Dudy, który mówił o Pałacu Saskim jako „integralnej części narodowej spuścizny”. Jak podaje gazeta, koszt odbudowy budynku to ok. 700 mln zł, czyli 165 mln euro.",,
"Erdogan żąda wycofania 1,3 tys. Kurdów z Syrii. Grozi wznowieniem walk","Prezydent Turcji Recep Tayyip Erdogan oświadczył we wtorek, że tereny północno-wschodniej Syrii musi opuścić jeszcze do 1,3 tys. syryjskich bojowników kurdyjskich. We wtorek wieczorem wygaśnie rozejm, który ma umożliwić wycofanie się siłom kurdyjskim.","Erdogan rozmawiał z dziennikarzami przed wylotem do Rosji, gdzie jeszcze we wtorek w Soczi ma się spotkać z rosyjskim prezydentem Władimirem Putinem. Głównym tematem rozmów będzie sytuacja w Syrii. Szef państwa tureckiego poinformował, że w ramach pięciodniowego zawieszenia broni ok. 800 kurdyjskich bojowników już wycofało się z terenów przy granicy Syrii z Turcją. Erdogan ponownie zagroził jednak, że gdy rozejm wygaśnie (o godz. 21 w Polsce), a wszyscy kurdyjscy bojownicy do tego czasu się nie wycofają, tureccy żołnierze wznowią walki „z jeszcze większą determinacją”. 9 października Turcja i sprzymierzeni z jej siłami syryjscy bojownicy rozpoczęli w północno-wschodniej Syrii zbrojną ofensywę o kryptonimie Źródło Pokoju, której deklarowanym celem jest wyparcie kurdyjskich bojowników z Ludowych Jednostek Samoobrony (YPG), z przygranicznego pasa na środkowym odcinku granicy turecko-syryjskiej, i utworzenie „strefy bezpieczeństwa” o szerokości 30 km, do której Ankara zamierza przesiedlić syryjskich uchodźców przebywających w Turcji.",,
Rzym zakazuje siadania na schodach. Mandat to nawet 400 euro,"Widok obleganych przez turystów i mieszkańców Rzymu Schodów Hiszpańskich odchodzi do przeszłości. „Proszę, nie siadaj” – takie zalecenia usłyszymy od służb porządkowych, gdy na chwilę spróbujemy przysiąść na jednym z najbardziej rozpoznawalnych obiektów Wiecznego Miasta.","Schody od dawna są popularnym miejscem odpoczynku, spotkań i przerwy na szybki posiłek. Jednak od 8 lipca siedzenie, jedzenie i picie na nich jest nielegalne i może skutkować grzywną w wysokości do 400 euro. Rozporządzenie dotyczy także innych miejsc w Rzymie, takich jak Fontanna di Trevi. W tym tygodniu policjanci w żółtych kamizelkach zostali rozmieszczeni na Schodach Hiszpańskich, aby egzekwować wprowadzone prawo. Zakaz wzbudził mieszane odczucia, jedni się z nim zgadzają i nie widzą problemu w respektowaniu nowych zasad, dla innych zakaz nie do końca jest zrozumiały.",,
LOT-em do San Francisco od sierpnia przyszłego roku,"PLL LOT od 5 sierpnia 2020 r. uruchomi bezpośrednie rejsy z Warszawy do San Francisco w Stanach Zjednoczonych – poinformowała spółka. Będzie to dziewiąte bezpośrednie połączenie narodowego przewoźnika z Polski do USA, a dwudzieste dalekiego zasięgu.","„Polskie Linie Lotnicze LOT 5 sierpnia 2020 r. zainaugurują bezpośrednie połączenie z Warszawy do San Francisco. Będzie to dziewiąta trasa polskiego przewoźnika łącząca Polskę ze Stanami Zjednoczonymi” – poinformowała w komunikacie spółka.  Loty do największej metropolii w Północnej Kalifornii będą realizowane cztery razy w tygodniu: w poniedziałki, środy, piątki i soboty. Rejsy mają być wykonywane Boeingami 787 Dreamliner - samolot pokonana trasę ponad 10 tys. km.  Jak informuje spółka, lot na trasie Warszawa-San Francisco ma trwać ok. 12 godzin. Samoloty z warszawskiego Lotniska Chopina będą startować o godz. 11.35 w poniedziałki i piątki oraz o 17.20 w środy i soboty, by lądować na lotnisku w San Francisco o godz. 14.30 czasu lokalnego w poniedziałki i piątki oraz o godz. 20.15 w środy i soboty. W drodze powrotnej rejsy zaplanowano na godz. 16.25 (w poniedziałki i piątki) i 22.10 (w środy i soboty).  – San Francisco znajdowało się na liście naszych nowych kierunków już od dłuższego czasu, ale nieprzypadkowo zdecydowaliśmy się ogłosić to połączenie właśnie teraz, kiedy Polska oficjalnie dołączyła do programu ruchu bezwizowego, dzięki czemu już wkrótce amerykańskie wizy dla Polaków przejdą do historii – powiedział cytowany w komunikacie prezes PLL LOT Rafał Milczarski.  Przypomniał, że LOT zainaugurował w 2018 roku kampanię „Bez Wiz do USA”. – Wierzymy, że teraz Polacy tym chętniej zdecydują się na podróż do USA zarówno w celach turystycznych jak i biznesowych – przekazał szef LOT.  Jak dodał, narodowy przewoźnik razem z nowym połączeniem do San Francisco, zaoferuje – zarówno z Polski jak i z Węgier – jedenaście bezpośrednich połączeń do Stanów Zjednoczonych. Zdaniem prezesa spółki San Francisco to najważniejsza turystyczno-biznesowa metropolia w Północnej Kalifornii.  – To naturalny kierunek dalszego rozwoju LOT-u w Stanach Zjednoczonych. Dotąd nie było tak dogodnego połączenia z Północną Kalifornią zarówno z Polski, jak również z całego regionu Europy Środkowo-Wschodniej. Rocznie między Europą Środkowo-Wschodnią, a San Francisco podróżuje prawie 300 tys. pasażerów – mówi Milczarski.  LOT tłumaczy, że San Francisco od lat uznawane jest za światowe centrum biznesu. Niedaleko, w Dolinie Krzemowej, znajdują się siedziby koncernów technologicznych takich jak: Google, Twitter, Facebook, Hewlett-Packard, Apple, eBay, Netflix, Tesla, Linkedin czy Uber. San Francisco to także kierunek turystyczny ze znanym z hollywoodzkich produkcji mostem Golden Gate Bridge, malowniczym wybrzeżem Pacyfiku, czy historycznym Alcatraz.  Spółka zapewnia, że rozkład połączeń został ułożony tak, aby umożliwić w Warszawie dogodne przesiadki pasażerom podróżującym z europejskich miast, jak np. z Budapesztu, Tel Awiwu, Wiednia, czy Sztokholmu.",,
Kontrowersje wokół wypowiedzi o in vitro,"Wypowiedzi Bronisława Komorowskiego na temat udziału państwa w finansowaniu in vitro oburzyły Lewicę. Podczas debaty z Radosławem Sikorskim marszałek Sejmu powiedział, że in vitro powinno być refundowane, ale finansowanie powinno objąć te osoby, co do których – jak się wyraził – istnieje pewność, że dobrze wychowają swoje dzieci.","Dzisiaj rano marszałek sprecyzował swój pogląd – powiedział, że trzeba kierować się dobrem i zdrowiem dziecka. Zdaniem Komorowskiego w ustawie o in vitro powinny być przyjęte kryteria na wzór krajów europejskich.Komorowski zaznaczył, że powinny być to kryteria zdrowotne a także „innej natury, które zwiększają szansę na urodzenie zdrowego dziecka”.Zdaniem posłanki Jolanty Szymanek-Deresz mimo doprecyzowania swojego stanowiska, marszałek zamiast się obronić w pełni ukazał swoje konserwatywne oblicze.Posłanka Lewicy powiedziała, że jakakolwiek weryfikacja i selekcja osób, które mogłyby skorzystać z tej formy leczenia niepłodności jest nie do przyjęcia. Jej zdaniem jedyne kryteria jakie można by było przyjąć, to kryteria medyczne.Wypowiedź marszałka komentuje nie tylko lewica. –  W tej sprawie po pierwsze najważniejsze jest to żeby chronić prawo do życia dzieci już poczętych in vitro  – zauważa Marek Jurek.Lewica zaprotestowała też przeciwko porównywaniu in vitro z adopcją. Marszałek powiedział, że tak jak przy adopcji państwo dba o to, by dziecko trafiało tam gdzie ma szanse życiowe na przyszłość, tak przy in vitro - jeżeli ma być finansowane z budżetu państwa - trzeba pilnować żeby ciąża przebiegała w warunkach zapewniających zdrowie dziecka.Jolanta Szymanek-Deresz podkreśliła, że sytuacja dzieci adoptowanych jest zupełnie inna społecznie i prawnie niż sytuacja rodzin, które oczekują na potomstwo. Posłanka SLD powiedziała, że lewica nie zgadza się na jakąkolwiek weryfikację rodzin, które miałaby korzystać z in vitro.Ataku Lewicy uniknął Radosław Sikorski, który uważa, że dopóki Polska wciąż jest „krajem na dorobku” i problemem jest walka ze śmiertelnymi chorobami to metoda in vitro nie powinna być finansowana przez państwo. Nawet on dziwił się wypowiedzi rywala. Jak mówił - to przejaw eugeniki - czyli selektywnego rozmnażania i ulepszania gatunku.–  Zadaję sobie pytanie - kto miałby oceniać, która rodzina jest z prawego łoża i warta powielania, a która nie jest – mówi Sikorski.",,
Korwin-Mikke bryluje w rosyjskich mediach. „Znaleźli jednego normalnego polityka”,"Po bojkocie uchwały Sejmu wymierzonej w kłamstwa Władimira Putina jeden z liderów Konfederacji Janusz Korwin-Mikke jest rozchwytywany przez rosyjskie media. Wystąpił w pierwszym programie informacyjnym rosyjskiej telewizji. – Będą kolejne wywiady. Mam co najmniej pięć zaproszeń. Znaleźli jednego normalnego polityka, a nie samych wariatów rusofobów – pochwalił się portalowi tvp.info. – Rosjanie się cieszą, bo mają pożytecznych idiotów – ocenił poseł Jan Mosiński z Prawa i Sprawiedliwości.","Korwin-Mikke już wielokrotnie pojawiał się w rosyjskich mediach, np. przy okazji wizyty w okupowanym Krymie. Tym razem Moskwa zauważyła zachowanie posła Konfederacji podczas przyjęcia przez Sejm uchwały, która potępia obarczanie Polski odpowiedzialnością za II wojnę światową przez prezydenta Rosji. Putin stwierdził, że wojna nie zaczęła się od paktu Ribbentrop-Mołotow, tylko paktu monachijskiego, którego Polska wykorzystała do realizacji roszczeń wobec Zaolzia. Podczas przyjmowania uchwały Korwin-Mikke jako jedyny poseł siedział.  – W Polsce panuje rusofobia, to jest prawda. Ale decyzja parlamentu jest głupia, nie przyłożę do niej ręki. Niektórzy Polacy po prostu nie lubią Rosjan, a inni nie lubią Rosjan, bo tak nakazuje im Bruksela albo Waszyngton i to jest problem – mówił Korwin-Mikke w rozmowie z rosyjskim nadawcą publicznym Pierwyj Kanał.  Korwin-Mikke to jedyny przedstawiciel Polski, którego cytują rosyjskie telewizje w kontekście kłamstw prezydenta Rosji. Jego wypowiedzi towarzyszyła duża dawka kremlowskiej propagandy. „To, w co trudno byłoby jeszcze niedawno uwierzyć, stało się. Polski parlament, który nie istniałby, gdyby Związek Radziecki 75 lat temu nie pokonał Niemiec nazistowskich, przegłosował uchwałę, w której zrównano Moskwę z Berlinem. Kraj wyzwoliciel nagle okazał się winny tego, że Polska pozostała na mapie świata. Poseł Janusz Korwin-Mikke nie zagłosował za uchwałą, a swój sprzeciw wyraźnie zademonstrował. Ignorował nawoływania marszałka, żeby wstać” – to już z kolei tezy z samego materiału.  Podobnej narracji w rosyjskich mediach można znaleźć więcej. „Polski Sejm podważył wyroki Trybunału w Norymberdze i przyjął uchwałę, w której obarczył odpowiedzialnością za rozpoczęcie II wojny światowej ZSRR razem z hitlerowskimi Niemcami. Polski Sejm dawno nie był tak zgodny. Za skandaliczną uchwałą, która zrównała ZSRR z hitlerowskimi Niemcami głosowali nawet zdecydowani przeciwnicy rządu” – można były usłyszeć w jednym z materiałów. Często emitowane są też materiały oskarżające Polaków o antysemityzm. „Polscy posłowie ujawnili światu szalenie bluźniercze określenie „ofiary sowiecko-nazistowskiego totalitaryzmu”. Posłom nie spodobały się słowa prezydenta Rosji, który skrytykował polskiego ambasadora. Przed wybuchem wojny poparł on wywiezienie Żydów z Europy” – poinformowała dziennikarka Izvestia TV. Korwin-Mikke twierdzi, że przedstawiciele Izvestii również zabiegają o rozmowę z nim. Czy poseł Konfederacji nie czuje, że daje twarz rosyjskiej propagandzie? – Nie rozumiem, o co chodzi. W Polsce mamy 10 razy większą rusofobię niż w Rosji polonofobię. Trzy minuty temu udzielałem wywiadu rosyjskiej telewizji i podkreślałem, że Rosja powinna odciąć się od Związku Radzieckiego, tak jak RFN odcięło się od III Rzeszy – odpowiedział Korwin-Mikke.  – Korwin-Mikke uwielbia płynąć pod prąd, bo uważa, że wtedy jest zauważony. Jakby jutro ktoś ogłosił, że jest zakaz wjazdu na Grenlandię, to on popłynąłby tam kajakiem, żeby przebić się w mediach. Dzięki temu zyskuje popularność medialną, jego książki lepiej się sprzedają, ale na tym traci jego formacja, czyli Konfederacja – stwierdził eurodeputowany PiS Ryszard Czarnecki. – On wie, że dzięki kontrowersjom będzie o nim głośno. Nawet jeżeli 95 proc. społeczeństwa popuka się w głowę czy oburzy, to 5 proc. będzie zadowolone, że ma własne zdanie. Nie chodzi tu o Rosję, tylko też inne rzeczy, takie jak stosunek do kobiet czy niepełnosprawnych. Myślę, że dla strony rosyjskiej to wygodna sytuacja. Korwin-Mikke ma mandat posła, ale nie jest odbierany poważnie – dodał Czarnecki. – Kontrowersje mają swoje granice. Uchwała Sejmu odnosiła się nie tylko do kłamliwej i ordynarnej wypowiedzi prezydenta Federacji Rosyjskiej, ale również odnosiła się do ofiar zbrodni sowieckich i niemieckich. Dziwię się, że przychylność do wschodu, którą wielokrotnie podkreślał Korwin-Mikke, przysłoniła intencje zawarte w tej uchwale – mówił z kolei poseł Mosiński z PiS.",,
"„Jechały dwie kolumny, Wałęsa za Olszewskim; pędem zmierzały do Sejmu”","– Premier jedzie pierwszym samochodem, ja z kolegą. I w tym momencie z Belwederu, gdzie urzędował Lech Wałęsa, wyjeżdża kolumna i jedzie za premierem. Można powiedzieć, że jechały dwie kolumny, które pędem zmierzały do Sejmu – tak wydarzenia z czerwca 1992 r. wspomina  dr Andrzej Anusz, poseł Ruchu dla Rzeczypospolitej w Sejmie I kadencji.","– Pierwotnie głosowanie na temat odwołania rządu Jana Olszewskiego miało być 5 czerwca. Atmosfera po ujawnieniu listy Antoniego Macierewicza była tak napięta, że  doszło do przyspieszenia. Pojechałem do Urzędu Rady Ministrów, wszedłem do biura premiera, gdzie była narada, w której brał udział m.in. doradca szefa rządu prof. Zdzisław Najder i powiedziałem, że prawdopodobnie za godzinę, dwie będzie głosowanie nad odwołaniem rządu – opowiadał Andrzej Anusz. – Niech pan jedzie do Sejmu – wspomina, jak namawiał Olszewskiego, który nie dowierzał, że sprawy przybrały tak gwałtowny obrót. Po szybkiej konsultacji zgodził się jednak pojechać do Sejmu. – To była taka dynamika, że nawet nie czekano do następnego dnia. Natychmiast, już trzeba odwołać. Wpadliśmy do Sejmu i zaraz było głosowanie – wspominał dr Anusz.",,
"Sobolewski: Czy opozycja jest przeciwko, żeby najmniej zarabiający zarabiali lepiej?","– Pytamy się opozycji, która protestuje, czy jest przeciwko temu, żeby najmniej zarabiający zarabiali lepiej? Czy jest przeciwko temu, żeby ludzie otrzymywali godziwe wynagrodzenie za pracę? – mówił w „Kwadransie politycznym” Krzysztof Sobolewski. Szef Komitetu Wykonawczego Prawa i Sprawiedliwości odpowiadał na zarzuty opozycji dotyczące podwyższenia płacy minimalnej.","Sobolewski podkreślił w TVP, że zanim jakieś propozycje padną, zawsze są skonsultowane ze specjalistami i dokładnie policzone. Zapewnił, że tak samo było w przypadku płacy minimalnej.  – Zapowiadamy podwyższenie płacy minimalnej. I pytamy się w takim razie opozycji, skoro tak protestuje, czy jest przeciwko temu, żeby najmniej zarabiający zarabiali lepiej? Czy jest przeciwko temu, żeby ludzie otrzymywali godziwe wynagrodzenie za pracę? – pytał szef Komitetu Wykonawczego Prawa i Sprawiedliwości.  Podkreślił, że za dobrą pracę należy się godziwe wynagrodzeni. – Należy skończyć z systemem postkolonialnym, w którym  uważano, że jedynym polskim argumentem zachęcającym do inwestowania jest tania siła robocza. Czas rozpocząć etap Polski dobrobytu – powiedział.",,
„Z każdym tysiącem imigrantów wzrasta zagrożenie terrorystyczne”,"„Granice UE muszą być bronione, z każdym tysiącem imigrantów wzrasta zagrożenie terrorystyczne, trzeba stworzyć plan dla krajów, z których pochodzą imigranci” – napisał Paweł Kukiz do szefa Rady Europejskiej Donalda Tuska i przewodniczącego PE Martina Schulza w liście, który przedstawił we wtorek.","Na wtorkowej konferencji prasowej w Warszawie Kukiz zauważył, że 75 proc. imigrantów to mężczyźni. „Jeśli w krajach, z których pochodzą jest tak źle, że muszą emigrować młodzi mężczyźni, to czy jednocześnie jest tak dobrze, że mogą w nich pozostać kobiety i dzieci. Miejcie odwagę dostrzec, że z każdym dniem i z każdym kolejnym tysiącem imigrantów wzrasta w Europie zagrożenie terrorystyczne. Jakim prawem przemilcza się informacje o terrorystach z Państwa Islamskiego wśród imigrantów?” – pytał. Pomoc dla WęgierKukiz zaapelował też o pomoc dla Węgier, które – jak ocenił – „pozostały osamotnione w walce o to, co dla każdego państwa jest najświętsze – nienaruszalność granic i możliwość bycia gospodarzem w swoim własnym kraju”. Jego zdaniem, kraje Europy Środkowej, „które bronią się przed masowym napływem imigrantów, bronią się przed gettami i dzielnicami rządzonymi przez szariat, mają rację”. „Dlaczego nie mówi się i nie uwzględnia się kosztów, jakie ponosi nasz region w związku z wojną na Ukrainie? Miejcie odwagę i wyobraźnie dostrzec, że Polska już dziś gości co najmniej kilkadziesiąt tysięcy imigrantów z Ukrainy i innych krajów regionu” – napisał Kukiz.",,
Iran nie wyśle czarnych skrzynek na Ukrainę,"Iran próbuje zbadać czarne skrzynki ukraińskiego samolotu, który został zestrzelony 8 stycznia w Teheranie – powiedział przedstawiciel irańskiego urzędu lotnictwa cywilnego, zaprzeczając doniesieniom medialnym o tym, że podjęto decyzję o ich wysłaniu na Ukrainę. Powiadomiła o tym w niedzielę irańska agencja informacyjna IRNA.","– Próbujemy odczytywać czarne skrzynki tutaj, w Iranie. W innym przypadku mamy do wyboru (wysłanie ich na) Ukrainę i do Francji, ale jak dotąd nie podjęto żadnej decyzji o wysłaniu ich do innego kraju – powiedział dyrektor odpowiedzialny za dochodzenia dotyczące wypadków w irańskim urzędzie lotnictwa cywilnego Hasan Rezaifar, cytowany przez IRNĘ.  W sobotę inna irańska agencja informacyjna Tasnim, również powołując się na Rezaifara, przekazała, że czarne skrzynki - rejestrator danych lotu i rejestrator dźwięków w kokpicie – zostaną wysłane na Ukrainę.  Rezaifar powiedział, że przy pomocy ekspertów z „Francji, Kanady i Ameryki spróbujemy odczytać (dane) w Kijowie”.  – Jeżeli te działania zakończą się niepowodzeniem, to czarna skrzynka zostanie wysłana do Francji – dodał. Wskazał też, że dane ze skrzynek nie będą odczytywane w Iranie.  Boeing 737-800 linii Ukraine International Airlines, odbywający rejs z Teheranu do Kijowa, został zestrzelony przez irańską obronę przeciwlotniczą 8 stycznia w okolicach irańskiej stolicy. Zginęło 176 osób, w tym 82 Irańczyków, 57 Kanadyjczyków, 11 Ukraińców (dwoje pasażerów i dziewięcioro członków załogi), a także obywatele Szwecji, Afganistanu i Wielkiej Brytanii.  Władze Iran przyznały 11 stycznia, że jego siły zbrojne nieumyślnie zestrzeliły ukraiński samolot w rezultacie błędu ludzkiego. Wcześniej Teheran zaprzeczał, jakoby ponosił odpowiedzialność za tragedię.",,
Dziś Święto Wniebowzięcia Najświętszej Marii Panny. „Przypomina nam o celu naszej drogi”,"Święto Wniebowzięcia Najświętszej Marii Panny przypomina nam ciągle o celu naszej chrześcijańskiej drogi. Maryja, wzięta z ciałem i duszą do nieba, pokazuje nam cel, do którego jest przeznaczony każdy z nas w swoim człowieczeństwie – podkreślił prymas Polski abp Wojciech Polak.","– Maryja, wzięta z ciałem i duszą do nieba, ukazuje, że każdy z nas, odrodzony z wody i Ducha Świętego na życie wieczne w sakramencie chrztu świętego, jest w drodze do wieczności. Jesteśmy przeznaczeni do tego, żeby żyć z Bogiem na wieki. I dlatego święto Wniebowzięcia NMP pozwala nam patrzeć w górę i odpowiadać na to pytanie, które kiedyś – jak czytamy w Dziejach Apostolskich – postawili aniołowie uczniom po Wniebowstąpieniu Jezusa, „dlaczego stoicie i patrzycie się w niebo?” – powiedział prymas.Dodał, że wpatrujemy się w niebo, bo tam „jest Chrystus zmartwychwstały, jest tam Jego Matka Wniebowzięta i to jest cel naszej ziemskiej wędrówki, naszej ziemskiej pielgrzymki”. – I dlatego też jesteśmy ludźmi, którzy w abstrakcyjny sposób żyją, patrząc tylko w perspektywę nieba. Ale droga do nieba jest dla nas czymś konkretnym, gdy żyjemy w sposób dobry, mądry, roztropny, poprzez różne wybory, które podejmujemy tutaj na ziemi, poprzez nasze zaangażowanie, poprzez realizację przykazania miłości Boga i bliźniego – wyjaśnił hierarcha.Obchodzone 15 sierpnia święto Wniebowzięcia Najświętszej Maryi Panny to jedno z najstarszych świąt maryjnych w Kościele katolickim. W polskiej tradycji znane jest jako święto Matki Bożej Zielnej. Tego dnia katolicy są zobowiązani do uczestniczenia w Eucharystii.Dogmat o Wniebowzięciu NMP konstytucją apostolską „Munificentissimus Deus” 1 listopada 1950 r. ogłosił papież Pius XII. „Powagą Pana naszego Jezusa Chrystusa, świętych Apostołów Piotra i Pawła i naszą, ogłaszamy, orzekamy i określamy jako dogmat objawiony przez Boga: że Niepokalana Matka Boga, Maryja zawsze Dziewica, po zakończeniu ziemskiego życia z duszą i ciałem została wzięta do chwały niebieskiej” – napisano w dokumencie.Żywy kultKult Maryi Wniebowziętej był w Kościele bardzo żywy i zdecydowanie wyróżniał się wśród innych. Wystawiono tysiące świątyń pod wezwaniem Matki Bożej Wniebowziętej. Powstało osiem zakonów pod tym wezwaniem.Święto ku czci Maryi wziętej do nieba obchodzone było już w pierwszych wiekach pod nazwą Zaśnięcia Maryi, potem zastąpiono je Wniebowzięciem Najświętszej Maryi Panny. Około VI wieku w Konstantynopolu obchody święta ustalono na 15 sierpnia. Kościoły wschodnie, zachowujące kalendarz starego stylu (juliański), obchodzą je 13 dni później, czyli 28 sierpnia. W Jerozolimie obchody święta odbywały się w kościele w pobliżu Ogrodu Oliwnego, gdzie znajdował się grób, z którego – jak głoszono – Maryja została wzięta do nieba. Wśród teologów nie było jednak przez wieki zgodności, czy Maryja została wzięta do nieba za życia, czy po śmierci. Dlatego też często używano sformułowania „zaśnięcie”. W Kościele Wschodnim do dziś święto to jest nazywane Zaśnięciem albo Odpocznieniem, podczas gdy na Zachodzie mówi się o Przejściu albo Wniebowzięciu.Pius XII, ogłaszając dogmat, nie rozstrzygnął sporu, używając sformułowania „po zakończeniu ziemskiego życia”. Dopiero Jan Paweł II w katechezie 25 czerwca 1997 r. postawił pytanie: „czy jest możliwe, aby Maryja z Nazaretu doświadczyła w swym ciele dramatu śmierci?”. I odpowiedział, że tak, bo choć śmierć według Biblii jest karą za grzech, a Maryja została zachowana od grzechu, to jednak „z chwilą gdy Chrystus umarł, byłoby trudno przyjąć coś przeciwnego w odniesieniu do Jego Matki”.Góra Syjon albo EfezWedług tradycji Zaśnięcie NMP mogło się dokonać około 45 r. na Górze Syjon, gdzie od IV w. istnieje bazylika (kilkakrotnie burzona i odbudowywana) utożsamiana z Wieczernikiem i miejscem zaśnięcia. Według innych źródeł św. Jan Apostoł miał zabrać Maryję ze sobą do Efezu i tam miała Ona zakończyć swe ziemskie życie.W Kościele katolickim dni poprzedzające uroczystość Wniebowzięcia Najświętszej Maryi Panny są tradycyjnie okresem pielgrzymek do sanktuariów maryjnych, a u unitów i prawosławnych święto Zaśnięcia Maryi poprzedza 14-dniowy post.W tradycji ludowej święto 15 sierpnia jest dziękczynieniem za zebrane plony. Tego dnia przynosi się do kościoła do poświęcenia bukiety złożone ze zbóż, warzyw, owoców, kwiatów i ziół. Wokół święta powstało w kulturze polskiej wiele zwyczajów związanych z poświęconymi w ten dzień wiankami uplecionymi ze świeżych ziół, które miały zabezpieczać przed wieloma chorobami. Dzień Wniebowzięcia Najświętszej Maryi Panny, decyzją komunistycznych władz, przestał być dniem wolnym od pracy w 1955 r. W maju 1989 r. Sejm przywrócił dzień ustawowo wolny od pracy.",,
"Nie żyje Albert Finney, jeden z najwybitniejszych brytyjskich aktorów","Albert Finney, jeden z najwybitniejszych aktorów brytyjskich, zmarł w wieku 82 lat po krótkiej chorobie – poinformowała rodzina artysty. Był on pięć razy nominowany do Oscara.","„Odszedł w spokoju po krótkiej chorobie w otoczeniu najbliższych” – podano w komunikacie.Finney był rzadkim przypadkiem gwiazdy kina przez długi czas unikającej Hollywood – udawało mu się to przez ponad 50 lat, po tym gdy w 1963 r. zdobył międzynarodową sławę tytułową rolą w filmie „Tom Jones”. Za obraz ten był po raz pierwszy nominowany do Oscara. Kolejne nominacje uzyskał za „Morderstwo w Orient Expressie”, gdzie wystąpił w roli Herculesa Poirot, a także role w „Garderobianym”, „Pod wulkanem” i „Erin Brockovich”. Występował też w filmach akcji – w „Skyfall” o przygodach Jamesa Bonda u boku Daniela Craiga i w dwóch filmach o Bournie. Był podziwiany za bardzo różnorodne role – od Winstona Churchilla, papieża Jana Pawła II do irlandzkiego gangstera i XVIII-wiecznego oszusta. Rzadko wypowiadał się na tematy osobiste, jednak w 2012 roku wyjawił gazecie „The Manchester Evening News”, że leczył się na raka nerki, poddał się operacji chirurgicznej i przeszedł chemoterapię.",,
Amerykanie prowadzą cyberwojnę z Państwem Islamskim,"Stany Zjednoczone uruchomiły nową kampanię przeciwko terrorystom z Państwa Islamskiego – podaje „New York Times”. Amerykanie skierowali specjalistów od „walki cybernetycznej” do atakowania tej organizacji. W ten sposób ograniczają możliwości rekrutowania nowych członków PI, komunikacji między dowódcami oraz wszelkie aktywności terrorystów w internecie.","Za prowadzenie kampanii odpowiada Cyber Command, istniejąca od sześciu lat struktura w amerykańskim wojsku, odpowiedzialna zarówno za ochronę systemów przed atakami, jak i prowadzenie własnych operacji. Dotychczas jednostka koncentrowała się głównie na pilnowaniu działalności państw takich jak Rosja, Chiny czy Korea Północna.„Spuszczamy cyberbomby”Teraz jednak wojskowi zajęli się walką z organizacją terrorystyczną. Jej celem jest ograniczenie propagandy PI w internecie, zdobywania nowych rekrutów czy blokowanie komunikacji. Bardzo ważne jest także blokowanie przelewów i innych działań finansowych, prowadzonych przez terrorystów za pośrednictwem sieci.– Spuszczamy cyberbomby. Nigdy wcześniej tego nie robiliśmy – opisuje te działania Robert O. Work, wiceszef amerykańskiego resortu obrony. W niedzielę Amerykanie ogłosili, że wyślą do Syrii dodatkowe siły. Do obecnych już w tym kraju 50 komandosów dołączyć ma 250 kolejnych żołnierzy o różnych specjalizacjach. Mają się zająć walką z Państwem Islamskim.",,
"Dziennikarze namierzyli Buka, który zestrzelił malezyjskiego boeinga. Przyjechał z Rosji","Pojawiają się kolejne dowody na to, że system rakiet przeciwlotniczych Buk, który latem 2014 roku zestrzelił Boeinga 777 malezyjskich linii lotniczych nad wschodnią Ukrainą, przyjechał z Rosji. Międzynarodowa grupa dziennikarzy śledczych Bellingcat opublikowała zdjęcia egzemplarza przypisanego do 53. Brygady Rakietowej.","Bellingcat informuje, że zdjęcia wykonano w 2013 roku w jednostce wojskowej 32406 niedaleko Kurska, przed przerzuceniem kompleksu rakietowego w rejon konfliktu na Ukrainie.O tym, że na zdjęciu jest ten sam Buk o numerze bocznym 332, który miał zestrzelić samolot pasażerski realizujący lot MH17, świadczą białe cyfry, oznaczenia gabarytów obciążenia i znaki transportowe. Rosjanie próbowali usunąć oznaczenia, ale identyfikacja nadal była możliwa.Dowód na zdjęciachNa podstawie zdjęć satelitarnych autorom raportu udało się także potwierdzić, że ten konkretny system rakietowy był zarówno Rosji, jak i w rejonie gdzie zestrzelono Boeinga 777.W lutym niezależna rosyjska telewizja Dożdż ustaliła, że rakietowy zestaw przeciwlotniczy przywiózł rosyjski oficer w stanie spoczynku Siergiej Dubinski, przydomek „Chmurny”. W mediach był przedstawiany jako dowódca rozpoznania samozwańczej Donieckiej Republiki Ludowej. Powołujący się na Służbę Bezpieczeństwa Ukrainy portal meduza.io sugerował, że pod pseudonimem „Chmurny” kryje się oficer GRU Siergiej Nikołajewicz Pietrowski, ale Bellingcat uważa, że Pietrowski, Dubicki, a także Dworkowski, „Chmurny” czy „Żubr” – to pseudonimy jednej osoby.298 ofiarDo zestrzelenia boeinga lecącego z Amsterdamu do Kuala Lumpur doszło 17 lipca 2014 niedaleko wsi Hrabowe (w pobliżu miasta Torez) w obwodzie donieckim na Ukrainie, ok. 40 kilometrów od granicy rosyjskiej. W katastrofie zginęło 298 osób, między innymi 193 Holendrów, 28 Malezyjczyków i 27 Australijczyków. Miejsce tragedii było rejonem działań prorosyjskich separatystów. Początkowo żołnierze nie chcieli wpuszczać tam obcych ludzi – służb ratowniczych czy śledczych.",,
15-latek z krzyżem w ręku chciał zatrzymać marsz równości. Kurator sprawdza rodziców,"Do domu Kuby Baryły –  który w sierpniu stanął naprzeciwko marszu środowisk LGBT – wybiera się kurator. –  Odebrałam telefon od kurator sądowej, że chce się z nami spotkać i przeprowadzić wywiad środowiskowy – mówi portalowi Niezalezna.pl Marzena Baryła, mama 15-latka.","– Sprawa może dotyczyć tylko tamtych wydarzeń, bo w internecie wyczytałam, że jakaś organizacja odgrażała się powiadomieniem sądu – dodaje mama chłopca. Taki ruch planował Ośrodek Monitorowania Zachowań Rasistowskich i Ksenofobicznych. Chciał zawiadomić prokuraturę i sąd rodzinny. W internecie można znaleźć wiele nagrań i zdjęć, na których widać, jak 15-latek stoi z uniesionym do góry krzyżem przed czołem marszu środowisk LGBT, który w sierpniu przeszedł ulicami Płocka.– Sympatycy LGBT obrażają prawie na każdej manifestacji. LGBT chce podnieść grzech do rangi normalności. Człowiek ma wolną wolę, jednak złe uczynki winniśmy ograniczać. Miałem nadzieję, że wywołam dyskusję, podczas której inni zmienią swój pogląd – mówił 15-letni Jakub w Telewizji Republika.",,
Centralny magazyn węgla energetycznego już za kilka dni,"W ciągu kilku dni powinien powstać centralny magazyn rezerw węgla energetycznego, do którego mają trafiać nadwyżki, tak by nie powodować zastoju w kopalniach – poinformował w piątek wiceminister aktywów państwowych Adam Gawęda. Dodał, że zapasy węgla w kopalniach przekraczają 3 mln ton.","– Sytuacja w polskich kopalniach jest stabilna. Ministerstwo Aktywów Państwowych podjęło działania, by we wszystkich kopalniach odblokować zapasy, tak by można było prowadzić bezpieczną działalność, wydobycie – przekazał wiceminister. Gawęda poinformował, że trwają rozmowy ze spółkami wydobywczymi i energetycznymi na temat stworzenia centralnego magazynu węgla energetycznego, który ma zaspokoić potrzeby energetyki, a także umożliwić dalsze wydobycie węgla przez kopalnie. Pytany przez dziennikarzy, kiedy miałby on powstać, odpowiedział, że ma się to wydarzyć „w najbliższym czasie, kilku dni"". Dodał, że miałby on zmagazynować ok. 1 mln ton węgla. Jak wyjaśnił, obecnie zapasy węgla w kopalniach przekraczają 3 mln ton, a w energetyce ok. 1 mln ton. Zwrócił uwagę, że wynika to m.in. z ciepłej zimy. Wiceminister  podkreślił, że w porównaniu do 2018 roku znacznie – o blisko 3 mln ton – zmniejszył się import węgla w 2019 roku (o blisko 3 mln ton). Ministerstwo odpowiadając na interpretację poselską niedawno informowało, że od stycznia do września 2019 r. Polska sprowadziła 8 mln ton węgla z Rosji. Dodano, że w tym samym okresie import węgla kamiennego ogółem wyniósł 12,3 mln ton, a krajowe wydobycie to 46 mln ton.",,
Hierarchowie krytykują papieża Franciszka. Zarzucają mu „herezję”,"Kilku dostojników Kościoła katolickiego, w tym dwóch kardynałów, ogłosiło drugi dokument krytykujący papieża Franciszka za jego otwarcie wobec osób rozwiedzionych, będących w nowych związkach. W Rzymie ogłoszono w sobotę ich „publiczną deklarację”, w której twierdzą, że Ojciec Święty dopuszcza się wręcz herezji.","W sobotę podczas sympozjum w Rzymie pod hasłem „Dokąd zmierzasz, Kościele katolicki?” kardynałowie Raymond Leo Burke z USA, Walter Brandmueller z Niemiec zaprezentowali deklarację, którą poparli także obecny razem z nimi biskup pomocniczy Astany w Kazachstanie Athanasius Schneider, były przewodniczący Senatu Włoch Marcello Pera oraz kardynał Zen Ze-kiun z Hongkongu, który połączył się z uczestnikami spotkania za pośrednictwem telemostu.Zarzucili oni papieżowi „herezję”, za jaką uznają to, że według nich faktycznie stworzył on możliwość dopuszczenia rozwodników do komunii. W adhortacji mowa jest o tym, że każdy przypadek powinien być rozpatrzony indywidualnie. W petycji dowodzili, że „z powodu sprzecznych interpretacji adhortacji wśród wiernych na świecie szerzy się rosnący niepokój i zamęt”.Odnosząc się do listu przedstawicieli Kościoła i wiernych „Correctio filialis” w sprawie adhortacji, jaki opublikowano w internecie, autorzy deklaracji stwierdzili: „Pilna prośba ze strony około miliona wiernych, ponad 250 uczonych i kardynałów o wyjaśniającą odpowiedź Ojca Świętego na postawione pytania nie została dotąd wysłuchana”. Stanowisko papieża uznano w deklaracji za zagrożenie dla jedności Kościoła. Subiektywny osąd sumienia W deklaracji przypomniano, że zgodnie z tradycją małżeństwo zawarte przez osoby ochrzczone jest nierozerwalne, a kto wstępuje w nowy związek za życia współmałżonka, „dopuszcza się grzechu cudzołóstwa”. W opinii dostojników ocena ta jest nieodwołalna i dotyczy wszystkich bez wyjątku i nie może tego zmienić „subiektywny osąd sumienia”, o czym – jak dodali – wspominał papież Franciszek w swej adhortacji. Sygnatariusze wyrazili przekonanie, że „rozwiedzeni, którzy zawarli związek cywilny i nie są gotowi do życia w czystości nie mogą przystępować do komunii eucharystycznej”. – Jak pokazuje historia, możliwe jest, że papież sprawując swą władzę może popaść w herezję i zaniedbać swój pierwszy obowiązek, jakim jest ochrona i krzewienie jedności wiary, kultu i dyscypliny – przekonywał kard. Burke.– Ponieważ papież nie może stanąć przed sądem, należy rozwiązać tę sytuację zgodnie z prawem naturalnym, Ewangeliami i tradycją kanoniczną poprzez procedurę w dwóch fazach; po pierwsze poprzez synowską korektę domniemanego błędu skierowaną wprost do papieża, a jeśli nie odpowie - należy przystąpić do publicznej deklaracji – wyjaśnił amerykański kardynał, emerytowany prefekt Trybunału Sygnatury Apostolskiej, czyli najwyższego organu sądowniczego w Kościele katolickim.",,
Premier Morawiecki pokazał zdjęcia z Pragi,"„Spotkania Grupy Wyszehradzkiej przebiegają zawsze w przyjacielskiej i partnerskiej atmosferze” – napisał na Twitterze premier Mateusz Morawiecki, dzieląc się wrażeniami z piątkowego spotkania premierów w Pradze.","Mateusz Morawiecki oraz premierzy: Czech – Andrej Babisz, Węgier – Viktor Orban i Słowacji – Peter Pellegrini spotkali się na dwa dni przed niedzielnym posiedzeniem Rady Europejskiej, która ma zaproponować kandydatów na pięć najważniejszych stanowisk w UE. Oprócz rozmów dotyczących wyboru kandydata na szefa Komisji Europejskiej, szefowie rządów znaleźli też czas na towarzyskie relacje. „Grupa V4 jest jednością, silnym, jednorodnym głosem w najważniejszych sprawach dla Unii Europejskiej. Naszym celem jest rozwój Europy Środkowo-Wschodniej” – napisał Mateusz Morawiecki na Twitterze.",,
Tusk: kwestia kominiarek wróci na tapetę,"Dyskretna obecność funkcjonariuszy tym razem okazała się nieskuteczna. Organizatorzy Marszu Niepodległości gwarantowali jednak, że jeśli nie będzie zderzenia sił porządkowych, to oni sobie poradzą dzięki wyszkoleniu własnych służb – tak premier Donald Tusk ocenił działania policji podczas poniedziałkowego marszu. Premier zasugerował poparcie dla propozycji m.in. powrotu do zakazu  zasłaniania twarzy podczas manifestacji i kwestii korygowania tras pochodów, tak by omijały np. rosyjską ambasadę.","Premier zaznaczył na czwartkowej konferencji prasowej, że w przypadku poniedziałkowego marszu przyjęto taką samą taktykę policji, jak podczas wrześniowych demonstracji związków zawodowych. –  Minister spraw wewnętrznych Bartłomiej Sienkiewicz zaryzykował, za moją zgodą, pewną nową formułę – w czasie wielkiej manifestacji związków zawodowych w Warszawie. Podjęliśmy pewne ryzyko, rezygnując z obstawiania płotkami, szpalerami policji instytucji, pod którymi ta manifestacja miała się odbywać  – powiedział Tusk. –  Zbudowaliśmy takie elementarne zaufanie (...), ten eksperyment wówczas się powiódł  – ocenił premier.",,
Prezes NIK złożył rezygnację chwilę przed końcem kadencji. Wystartuje w wyborach,"Prezes Najwyższej Izby Kontroli Krzysztof Kwiatkowski złożył w poniedziałek rezygnację. W oświadczeniu zamieszczonym na stronie NIK Kwiatkowski napisał, że powodem jest jego decyzja o starcie w wyborach parlamentarnych. Zwrócił też uwagę, że jego 6-letnia kadencja dobiega końca.","Jak podkreślił w oświadczeniu Kwiatkowski, przez cały czas jego kadencji NIK była instytucją, która prezentowała bezstronne, apolityczne, „ale przede wszystkim rzetelne i wiarygodne raporty z kontroli, niezależnie od tego, kto w danym czasie tworzył rząd”.„Chcąc zachować wartość apolityczności tej instytucji, a po podjęciu przeze mnie decyzji o starcie w wyborach parlamentarnych, składam rezygnację z pełnionej funkcji” – napisał Kwiatkowski. Jak dodał, rezygnację w poniedziałek wysłał do marszałka Sejmu wraz z informacją, że do czasu wyboru nowego prezesa, jego obowiązki będzie pełnił wyznaczony wiceprezes. Kwiatkowski zapowiedział, że więcej szczegółów poda w środę w Łodzi.Kwiatkowski 26 lipca 2013 r. został powołany przez Sejm na prezesa Najwyższej Izby Kontroli. 9 sierpnia 2013 roku jego wybór na szefa NIK zatwierdził Senat.27 sierpnia 2013 r., po zaprzysiężeniu w Sejmie, Krzysztof Kwiatkowski rozpoczął swoją sześcioletnią kadencję na stanowisku Prezesa Najwyższej Izby Kontroli.",,
Papież Paweł VI i abp Oscar Romero ogłoszeni świętymi,"Papież Paweł VI i męczennik z Salwadoru arcybiskup Oscar Arnulfo Romero zostali w niedzielę ogłoszeni świętymi. Na mszę w Watykanie, w trakcie której papież Franciszek kanonizował siedmioro błogosławionych, przybyły tysiące ludzi z wielu krajów.","Na mszy na placu Świętego Piotra obecnych było kilkanaście oficjalnych delegacji państwowych. Przybyli prezydenci Włoch Sergio Mattarella i Salwadoru Salvador Sanchez Ceren. Była pielgrzymki z ojczyzny abpa Romero i tysiące wiernych z okolic Brescii na włoskiej północy, czyli ze stron papieża Montiniego.W homilii papież Franciszek mówił, że tam, gdzie pieniądze są stawiane w centrum, nie ma miejsca dla Boga i dla człowieka.Papież Paweł VI (Giovanni Battista Montini), urodzony w 1897 roku, stał na czele Kościoła w latach 1963-78. Dokończył obrady Soboru Watykańskiego II w 1965 r.Jednym z najważniejszych dokumentów jego pontyfikatu jest encyklika „Humanae vitae” z 1968 roku na temat obrony życia. Odbył kilka podróży zagranicznych, w tym historyczną pielgrzymkę do Ziemi Świętej w 1964 roku. Był też między innymi w Indiach, w portugalskiej Fatimie, a także w Libanie, Turcji, Ugandzie i Kolumbii, wygłosił przemówienie na forum Zgromadzenia Generalnego ONZ w Nowym Jorku.        Proces beatyfikacyjny Pawła VI rozpoczął w 1993 roku Jan Paweł II  W 1966 roku Paweł VI chciał pojechać do Częstochowy na uroczystości tysiąclecia chrztu Polski, jednak na jego wizytę nie zgodziły się władze PRL.Kanonizowany został kilka tygodni po 40. rocznicy swojej śmierci (6 sierpnia 1978 roku w Castel Gandolfo). Proces beatyfikacyjny Pawła VI rozpoczął w 1993 roku Jan Paweł II.W zbiorowej pamięci Włochów zapisała się też przyjaźń Pawła VI z politykiem chadecji, premierem Aldo Moro. Gdy Moro został porwany przez terrorystów z Czerwonych Brygad w 1978 roku, papież apelował o jego uwolnienie i był gotów zapłacić za niego okup. Przyjaciel chadeków     Błogosławiony Oscar Arnulfo Romero urodził się w 1917 roku w Ciudad Barrios w górach Salwadoru. Był arcybiskupem stolicy tego kraju, San Salvadoru, obrońcą praw człowieka i ubogich. Od końca lat 70. gromadził dokumentację na temat łamania praw człowieka i zbrodni popełnionych przez prawicową juntę, rządzącą wówczas krajem. W 1979 roku zawiózł ją do Watykanu papieżowi Janowi Pawłowi II.Hierarcha został zamordowany w San Salvadorze 24 marca 1980 roku, gdy odprawiał mszę w kaplicy. Zabił go szwadron śmierci dzień po jego apelu do wojska, aby zaprzestało strzelania do przeciwników politycznych.W jego procesie beatyfikacyjnym, rozpoczętym w 1994 roku, pojawiły się trudności i opóźnienia, co część komentatorów interpretowała jako sprzeciw Watykanu wobec teologii wyzwolenia, z którą był utożsamiany.Faktycznie proces został odblokowany przez papieża Franciszka. Abp Romero jako męczennik został ogłoszony błogosławionym w 2015 roku.Pięcioro pozostałych nowych świętych to włoscy księża: opiekun ubogich i opuszczonych Francesco Spinelli (1853-1913) i Vincenzo Romano (1751-1831), kapłan potrzebujących, który niósł pomoc ludności okolic Neapolu po erupcji Wezuwiusza w 1794 r. oraz zmarły w wieku 19 lat włoski świecki, robotnik Nunzio Sulprizio(1817-1836).",,
Donald Trump chętnie zaprosiłby prezydenta Ukrainy do Białego Domu,"Prezydent USA Donald Trump powiedział w sobotę dziennikarzom, że chętnie zaprosiłby prezydenta Ukrainy Wołodymyra Zełenskiego do złożenia wizyty w Białym Domu. – Oczywiście, jeśli tylko chciałby tu przybyć, ale myślę, że będzie chciał – zastrzegł.","Prezydent Donald Trump rozmawiał z dziennikarzami przed swym weekendowym wyjazdem z Waszyngtonu do Nowego Jorku.Jednym z tematów krótkiej wymiany pytań i odpowiedzi była sprawa impeachmentu, którą zainicjowała względem niego Izba Reprezentantów w związku z podejrzeniami, że starał się skłonić prezydenta Ukrainy do wszczęcia dochodzenia wobec syna swego potencjalnego rywala w walce o fotel prezydencki Joego Bidena – Huntera Bidena. Śledztwo w sprawie ewentualnego odsunięcia prezydenta od władzy uruchomił raport sygnalisty, który poinformował o kontrowersyjnej rozmowie telefonicznej Trumpa z prezydentem Ukrainy Wołodymyrem Zełenskim, która miała miejsce 25 lipca. Zdaniem Demokratów Trump nadużył swojego urzędu, nalegając na władze Ukrainy, by wszczęły nowe śledztwo w sprawie syna Joe Bidena, Huntera, w związku z jego zatrudnieniem w ukraińskiej firmie gazowej Burisma Holdings. Rozmowa między Trumpem i Zełenskim odbyła się już po zamrożeniu amerykańskiej pomocy finansowej dla Ukrainy wartej 400 mln dolarów. Ukraina jest żywotnie zainteresowana jej jak najrychlejszym wznowieniem. Treść rozmowy obu polityków Biały Dom opublikował 25 września. Dochodzenie w sprawie afery ukraińskiej i ewentualnego odsunięcia prezydenta od władzy prowadzą obecnie komisje spraw zagranicznych, wywiadu oraz nadzoru i reform w Izbie Reprezentantów. Trumpowi zarzuca się wywieranie presji na inne państwo w celu skłonienia go do ingerencji w amerykańskie wybory prezydenckie oraz próby zamaskowania tych zabiegów. Zeznania świadków potwierdzają jak dotąd ocenę i obawy sygnalisty; prezydent USA utrzymuje, że w rozmowie z Zełenskim nie popełnił żadnych błędów. Deklaracja o chęci zaproszenia Zełenskiego do złożenia wizyty w Białym Domu miała podkreślić, że cała sprawa jest wydumana - wskazują komentatorzy. Sam Donald Trump uważa inicjatywę odsunięcia go od władzy „za największe polowanie na czarownice w dziejach Stanów Zjednoczonych”.",,
Berlusconi poleciał do „swojego przyjaciela Władimira Putina”,"Były premier Włoch Silvio Berlusconi udał się do Rosji na przypadające w niedzielę 66. urodziny prezydenta, Władimira Putina – swego osobistego przyjaciela. Jak zapowiedział lider partii Forza Italia, porozmawia z Putinem o sytuacji międzynarodowej.","Berlusconi, który pod koniec września sam skończył 82 lata, zamieścił w sobotę na portalu społecznościowym swoje zdjęcie w prywatnym samolocie wraz z podpisem: „W drodze do Rosji na urodziny mojego przyjaciela Władimira Putina”. „Skorzystam z okazji, by przedyskutować z nim wszystkie wielkie kwestie międzynarodowe” – dodał.Były trzykrotny szef włoskiego rządu i magnat finansowy od kilkunastu lat przyjaźni się z przywódcą Rosji i regularnie spotyka, składając mu wizyty. Putin odwiedzał go już zaś zarówno w jego prywatnej rezydencji w Rzymie, jak i w posiadłości na Sardynii.Berlusconi kilka razy świętował z Putinem jego urodziny. Przed rokiem podarował mu z tej okazji kołdrę z wydrukowanym na niej ich wspólnym zdjęciem uwieczniającym moment, gdy podają sobie ręce.",,
Trump potwierdza zaangażowanie USA na rzecz bezpieczeństwa Japonii,"Przyjmując w Białym Domu premiera Japonii Shinzo Abe, prezydent USA Donald Trump potwierdził amerykańskie zaangażowanie na rzecz bezpieczeństwa Japonii.","Podczas konferencji prasowej Donald Trump odszedł od ostrej retoryki kampanii wyborczej, gdy oskarżał Japonię między innymi o przejmowanie amerykańskich miejsc pracy.  Trump zapewnił między innymi, że Stany Zjednoczone są zaangażowane w zapewnienie bezpieczeństwa Japonii. Dodał, że chce wzmacniać „bardzo istotny sojusz”. – Więzy między naszymi dwoma krajami i przyjaźń między naszymi dwoma narodami są bardzo, bardzo głębokie – oświadczył prezydent USA. – Sojusz między Stanami Zjednoczonymi a Japonią jest kamieniem węgielnym pokoju i stabilności w regionie Pacyfiku – dodał.",,
Rafał Bruski ponownie prezydentem Bydgoszczy,"Rządzący Bydgoszczą od 2010 r. Rafał Bruski z Platformy Obywatelskiej został wybrany na kolejną kadencję już w pierwszej turze, zdobywając 54,64 proc. głosów – ogłosiła Miejska Komisja Wyborcza. W pierwszej turze pokonał on Tomasza Latosa z Prawa i Sprawiedliwości.","Bruski (KKW Koalicja Obywatelska) pokonał posła Tomasza Latosa (KW PiS) – 29,59 proc. głosów, a także prezesa partii Wolność w regionie kujawsko-pomorskim Marcina Sypniewskiego (KKW Czas Bydgoszcz CB2018.PL) – 6,17 proc. głosów, wiceprezydent Bydgoszczy Annę Mackiewicz (KKW SLD Lewica Razem) – 6,08 proc. głosów i posła Pawła Skuteckiego (KWW Kukiz'15) – 3,51 proc. głosów.W wyborach do 31-osobowej Rady Miasta Bydgoszczy zwyciężyła Koalicja Obywatelska, która zdobyła 16 mandatów. Prawo i Sprawiedliwość uzyskało 11 mandatów, a SLD Lewica Razem - cztery. Frekwencja wyniosła 53,11 proc.Bruski urodził się w 1962 r. w Bydgoszczy. Jest absolwentem nawigacji w Wyższej Szkole Morskiej w Gdyni oraz studiów licencjackich z zakresu finansów i bankowości na Akademii Ekonomicznej w Poznaniu. Ukończył również studia podyplomowe rachunkowości i finansów na poznańskiej Akademii Ekonomicznej oraz prawa podatkowego na toruńskim Uniwersytecie Mikołaja Kopernika.Na początku kariery zawodowej przez sześć lat pracował jako nawigator na statkach Polskich Linii Oceanicznych. Później wrócił do Bydgoszczy, gdzie pracował w urzędzie kontroli skarbowej i przez niespełna rok prowadził własną kancelarię doradztwa podatkowego.",,
Coraz bliżej porozumienia Naftohazu z Gazpromem. 1 października gaz popłynie na Ukrainę?,"Ukraińska państwowa spółka paliwowa Naftohaz ogłosiła, że w prowadzonych z rosyjskim Gazpromem rozmowach o nowych warunkach dostaw gazu dla Kijowa doszło do „istotnego zbliżenia stanowisk”.","Przedstawiciele dwóch koncernów spotkali się w środę w Wiedniu. Prezes Gazpromu Aleksiej Miller oświadczył, że jego firma wstrzyma się na dwa miesiące od stosowania wobec Ukrainy zasady „take or pay” (bierz albo płać), na co nalegała strona ukraińska.  – W trakcie dzisiejszych rozmów omówione zostały główne parametry nowego, trójstronnego (Ukraina, Rosja, UE) porozumienia. Zauważę, że strona rosyjska zaprezentowała konstruktywne podejście. Pozwoliło ono na zbliżenie stanowisk w szeregu zasadniczych kwestii – oświadczył po rozmowach szef Naftohazu Ołeksandr Kobolew.  Agencja Interfax-Ukraina cytuje wypowiedź Millera, który poinformował, że „oczekuje, iż nowe porozumienie z Ukrainą zostanie zawarte przy udziale Komisji Europejskiej w przyszłym tygodniu, a dostawy gazu dla Ukrainy zostaną wznowione 1 października”.    Trudne negocjacje  Kontrakty o dostawach rosyjskiego gazu dla Ukrainy wygasły 30 czerwca bieżącego roku. 1 lipca Naftohaz ogłosił, że wstrzymuje zakupy tego surowca od Gazpromu.  Ukraina i uczestnicząca w negocjacjach z Rosją Komisja Europejska chciały, by nowe warunki dostaw rosyjskiego gazu na Ukrainę i jego tranzytu do UE obejmowały okres co najmniej do końca pierwszego kwartału przyszłego roku.  Rosjanie chcieli, by porozumienie mówiło tylko o trzecim kwartale bieżącego roku. Proponowali także Ukrainie cenę na trzeci kwartał w wysokości 247,18 USD za 1000 metrów sześciennych.",,
„Schetyna i spółka chce zwiększenia ubóstwa energetycznego w Polsce”,"Wypowiedź przewodniczącego Platformy Obywatelskiej Grzegorza Schetyny o likwidacji węgla jako paliwa do domów i mieszkań w ciągu najbliższych 10 lat jest bardzo niebezpieczna – stwierdził wiceminister energii Grzegorz Tobiszowski. Europosłanka Prawa i Sprawiedliwości Jadwiga Wiśniewska podkreśliła z kolei, że „Schetyna i spółka chce zwiększenia ubóstwa energetycznego w Polsce”.","– Dzięki wsparciu Unii zwalczymy smog i zlikwidujemy węgiel jako paliwo do domów i mieszkań w ciągu najbliższej dekady – zapewniał Schetyna na konwencji regionalnej Koalicji Europejskiej w Poznaniu.Wiceminister energii Grzegorz Tobiszowski i europosłanka PiS Jadwiga Wiśniewska powiedzieli na briefingu w Zabrzu, że są zdumieni wypowiedzią lidera PO. – Po co Platforma popierała ustawę o jakości paliw, która to spowodowała, że nasze kopalnie przekwalifikowały zakłady przeróbcze na to, aby lepszy węgiel był w obrocie paliwowym na rynku – pytał Tobiszowski. – Wdrożyliśmy już program kotłów nowej generacji, zatwierdzony w Brukseli, który mówi, że węgiel na nowych technologiach, w nowoczesnych kotłach będzie spalany ekologicznie. Jak widać Platformie znowu przeszkadza węgiel kamienny w naszym obszarze w Polsce, a nie przeszkadza spalanie śmieci, które są głównym powodem zanieczyszczeń w okresach zimowych – dodał. Wiceminister energii przypomniał dobre wyniki finansowe sektora węglowego w Polsce. – Dzisiaj, kiedy pokazujemy, że umiemy zarządzać w sektorze wydobywczym, wdrażamy nowe technologie, wdrażamy innowacyjność, kiedy pokazujemy, że wykorzystujemy metan w produkcji, wykorzystujemy przemysłowo gaz z koksowni, wdrażamy technologię wykorzystania hałd pod fotowoltaikę, to nagle się okazuje, że PO ponownie wskazuje, że węgiel kamienny i kopalnie im przeszkadzają. Jest to bardzo niebezpieczna wypowiedź – podkreślił Tobiszowski. – Dziś Grzegorz Schetyna w sposób bardzo jasny pokazał, czego tak naprawdę chce. Schetyna i spółka chce zwiększenia ubóstwa energetycznego w Polsce. Ten problem jest diagnozowany już w Unii Europejskiej – powiedziała Wiśniewska. Jak zaznaczyła, ten problem dotyka 50 proc. gospodarstw domowych w UE. – To są te domostwa, których właścicieli nie stać na opłacenie rachunków za ciepłą wodę i energię. Ten problem występuje również w Polsce, gdzie 1,3 mln gospodarstw domowych dotyka ubóstwo energetyczne. W tych domostwach mieszka ponad 4,6 mln Polaków, których już dziś nie stać na opłacenie rachunków za ogrzewanie i energię elektryczną – dodała. Podkreśliła, że PiS stanowczo mówi „nie” powiększaniu ubóstwa energetycznego. – My zauważamy, że restrykcyjna polityka klimatyczna prowadzi do ubóstwa energetycznego, proponujemy nowoczesne technologie węglowe, mówimy o tym, że należy wspierać ciepłownictwo systemowe i nowoczesne elektrociepłownie mogą nam dać czyste powietrze – powiedziała. – Naszą ambicją jest, by jakość powietrza w Polsce była coraz lepsza, ale musimy to robić w sposób rozsądny i racjonalny. Nie chcemy, żeby Polacy mieszkali w zimnych, nieogrzanych domach, bo nie będzie ich stać na zapłacenie rachunków za ogrzewanie. To proponuje Grzegorz Schetyna i jego spółka – wskazała europosłanka PiS. W 2018 roku zysk górnictwa węgla kamiennego wyniósł 1,25 mld zł. Rok wcześniej sektor węglowy wypracował prawie 2,9 mld zł zysku. Zeszłoroczny zysk był mniejszy, jednak o ponad 1 mld zł wzrosły wydatki na inwestycje w kopalniach.",,
Szczyt UE wznowiony. Trwa walka o fotel szefa Komisji Europejskiej,"Szczyt Unii Europejskiej został wznowiony. Wśród osób, które miałyby objąć stanowisko szefa Komisji Europejskiej, wciąż wymieniany jest Frans Timmermans, choć w tym momencie jego szanse bardzo nikłe – informuje korespondentka TVP w Brukseli Dominika Ćosić.","Timmermans został wybrany do europarlamentu w ostatnich wyborach, ale do 30 czerwca nie zawiadomił PE, że chce objąć mandat europosła. Po tym, jak parlament rozpoczął swoje obrady i europosłowie zostali zaprzysiężeni, jest już pewne, że Timmermans nie zostanie europosłem. Holender mógłby jeszcze zostać holenderskim komisarzem lub szefem dyplomacji unijnej.Wśród kandydatów wymienia się również niemiecką minister obrony Ursulę von der Leyen. Jak informuje Ćosić, Niemka to jedna z czołowych kandydatek, ale nie jest pewne, czy będzie do zaakceptowania przez socjalistów, którzy upierają się, żeby to Timmermans – ich kolega frakcyjny – był przewodniczącym KE. Z kolei Hiszpanie, którzy mają rząd socjalistyczny, byliby skłonni zaakceptować kandydatkę chadeków – Ursulę von der Leyen – pod warunkiem, że Hiszpanii również przypadłaby ważna teka.Z ponadpięciogodzinnym opóźnieniem szczyt UE w sprawie obsady stanowisk został wznowiony.",,
"O reelekcję, o wybór","Zamknięto już listy kandydatów na prezydentów miast. O rządy w Warszawie ubiega się 11 kandydatów, w Krakowie – sześciu, a w Łodzi – 12, w tym aż trzy kobiety (podobnie jak w stolicy).","Oprócz obecnej gospodarz stolicy Hanny Gronkiewicz-Waltz (wiceprzewodnicząca PO) o głosy wyborców w największym polskim mieście będą zabiegać też architekt Czesław Bielecki (bezpartyjny z poparciem PiS), członek zarządu spółki PKP Przewozy Regionalne Danuta Bodzek (PSL) i Wojciech Olejniczak (europoseł SLD).Pozostali kandydaci to: radna Katarzyna Munio („Wspólnota Samorządowa”), były wiceminister obrony w rządzie Jerzego Buzka Romuald Szeremietiew (bezpartyjny), radny Sejmiku Mazowsza Piotr Strzembosz (z poparciem Prawicy Rzeczypospolitej i Unii Polityki Realnej), Janusz Korwin-Mikke (Wolność i Praworządność), lider Pomarańczowej Alternatywy Waldemar Frydrych (Komitet Wyborczy Wyborców Gamonie i Krasnoludki),  Eugeniusz Skulski (bezpartyjny z poparciem Polski Patriotycznej) oraz Cezary Stachoń (Lepsza Polska) Sześciu pod WawelemKrakowianie będą wybierać spośród sześciu osób. O reelekcję ubiega się Jacek Majchrowski (popierany przez SLD, PSL, SdPl i Partię Demokratyczną), wojewoda małopolski StanisławKracik (PO), były minister w Kancelarii Prezydenta Andrzej Duda (PiS), były członek KRRiT Piotr Boroń (popierany przez Prawicę Rzeczypospolitej), matematyk Stanisław Żółtek (Ruch Wyborców Janusza Korwin-Mikkego) oraz socjolog Stanisław Gniadek („Sprawiedliwy Kraków”).  Łódzka dwunastka12 osób walczyć będzie o fotel prezydenta Łodzi; pracownicamagistratu Teresa Białecka-Krawczyk (bezpartyjna),  PawełFrankowski (Samoobrona),  wiceminister zdrowia Adam Fronczak (PSL), posłanka SdPl Zdzisława Janowska, wiceprezydent miasta Dariusz Joński (SLD), Jacek Kędzierski (LPR),  specjalista od kreacji wizerunku osób Janusz Rutkowski (bezpartyjny), profesor Politechniki Łódzkiej Dominik Sankowski (Ruch Przełomu Narodowego), były wiceprezydent Łodzi Włodzimierz Tomaszewski (Łódzkie Porozumienie Obywatelskie), prezes Centrum Zrównoważonego Rozwoju Zbigniew Tynenski (bezpartyjny), były wiceszef MSZ Witold Waszczykowski (PiS) oraz była wiceprezydent miasta Hanna Zdanowska (PO). Siedem osób, w tym trzy bezpartyjne, chce zostać prezydentem Gdańska. O reelekcjęstarać się będzie Paweł Adamowicz (PO), pełniący tę funkcję od 12 lat.  Jego rywalami będą: architekt Dariusz Adamowicz (bezpartyjny), zastępca dyrektora ds. administracyjno-technicznych miejskiego teatru Miniatura KrzysztofAndruszkiewicz (SLD), doktor prawa Stanisław Cora (Stronnictwo Demokratyczne), ekonomistka Zofia Gosz (bezpartyjna, niegdyś w LPR), poseł PiS i były prezes Stoczni Gdańsk Andrzej Jaworski i  lider Ligi Obrony Suwerenności Wojciech Podjacki („Solidarny Gdańsk”). W wyborach na prezydenta Gdyni startuje czterech kandydatów:  rządzący miastem od 12 latWojciech Szczurek (Samorządność), wicemarszałek pomorski Wiesław Byczkowski (PO), były członek sejmowej komisji śledczej ds. PKN Orlen Andrzej Różański (SLD) oraz Jacek Urban („Nasza Gdynia”). Swojego kandydata w Gdyni nie wystawił PiS.O funkcję prezydenta Sopotu ubiega się pięciu kandydatów, w tym pełniący to stanowisko od 12 lat Jacek Karnowski, były członek Platformy Obywatelskiej (Samorządność Sopot), na którym ciąży sześć zarzutów, z tego pięć korupcyjnych, które postawiła mu gdańska prokuratura apelacyjna. Pozostali to: były wiceprezydent miasta Wojciech Fułek („Kocham Sopot”), radny PiS Piotr Meler,  absolwent prawa UG Tomasz Bojar-Fijałkowski (SLD) oraz politolog Jakub Świderski („Demokracja bezpośrednia”).  Kto w Olsztynie?W Olsztynie kandyduje siedem osób: prezydent Piotr Grzymowicz (popierany przez PSL), poseł PO i były prezydent Janusz Cichoń,  wiceprezydent Jerzy Szmit (PiS), były prezydent Jerzy Małkowski (bezpartyjny), odwołany w wyniku tzw. seksafery w ratuszu w 2008 roku, pracownik Agencji Restrukturyzacji i Modernizacji Rolnictwa Marcin Kulasek (SLD), działacz alterglobalistyczny Ryszard Prątkowski (Zielony Olsztyn – Młodzi Socjaliści) oraz emerytowany profesor weterynarii Jan Kucharski (Wspólnota Samorządowa Prawicy).W Rzeszowie o urząd prezydenta walczyć będzie pięciu kandydatów. O reelekcję ubiega się Tadeusz Ferenc (popierany przez SLD i PSL), jego kontrkandydatami są: Andrzej Dec z PO, Jerzy Cypryś z PiS oraz Wiesław Walat i Jerzy Maślanka, którzy nie należą do żadnejpartii.",,
Poseł Konfederacji: Działaczem może być osoba homoseksualna. Postawił jeden warunek,"Poseł Konfederacji Krzysztof Bosak oznajmił, że działaczem Ruchu Narodowego może być osoba homoseksualna pod warunkiem, że „żyje w czystości”. Zaznaczył przy tym, że przyjście na zebranie polityczne „z chłopakiem” jest wykluczone.","Bosak – który jest jednym z kandydatów w prawyborach prezydenckich w Konfederacji – powiedział w rozmowie z tygodnikiem „Plus Minus”, że „trwa ofensywa ruchu LGBT i trzeba się temu przeciwstawić”.   Jak tłumaczył polityk, „nasza krytyka odnosi się do aktywności homoseksualnej i ruchu LGBT, który stara się zmienić moralność, prawo i kulturę języka, którym mamy o tym mówić”.  W jego ocenie reprezentanci tych „ideologii seksualnych wejdą normalnym ludziom na głowę i ich zaszczują”. Zaznaczył, że ruch LGBT prowadzi do „deprawacji społecznej i my mamy moralny obowiązek sprzeciwić się temu”.",,
Będzie coca-cola z dodatkiem marihuany? Trwają rozmowy,"Koncern Coca-Cola usunął kokę ze składu swojego flagowego napoju ponad sto lat temu; obecnie jedyną używką w popularnej coca-coli jest kofeina. Ostatnio firma ujawniła jednak, że rozmawia z producentami marihuany. Powstanie nowy napój?","Według kanadyjskiego BNN Bloomberg gigant prowadzi rozmowy z lokalnym producentem Aurora Cannabis na temat wyprodukowania napojów zawierających składniki marihuany.Nie miałyby one na celu odurzenia konsumentów, a poprawę samopoczucia.  Zawarty w konopiach indyjskich kannabidiol (CBD) nie ma bowiem efektu psychoaktywnego. Wykazuje jednak m.in. właściwości przeciwpsychotyczne i może redukować objawy somatyczne towarzyszące stanom lękowym, łagodzić stany zapalne, bóle i skurcze.  Firma zaznacza, że żadne decyzje w tej kwestii jeszcze nie zapadły, przyznaje jednak, że uważnie obserwuje rynek produktów z konopi.",,
Breda. Uczczono żołnierzy gen. Maczka,Postawa polskich żołnierzy walczących w Niderlandach w 1944 r. do dziś jest inspiracją dla wielu osób nie tylko w Polsce – powiedział w niedzielę na Polskim Honorowym Cmentarzu Wojskowym w Ginneken w Bredzie zastępca prezesa IPN Jan Baster.,"W Holandii od soboty trwają uroczystości upamiętniające 75. rocznicę wyzwolenia Bredy i okolic spod niemieckiej okupacji przez 1. Polską Dywizję Pancerną dowodzoną przez gen. Maczka.Niedzielne uroczystości rozpoczęły się od mszy w kościele św. Wawrzyńca w Bredzie, na którą przybyli Polacy mieszkający na stałe w Holandii. Po mszy ulicami miasta przeszedł wraz z polską orkiestrą wojskową pochód na Polski Honorowy Cmentarz Wojskowy w Ginneken, gdzie odczytano imiona i nazwiska pochowanych tam żołnierzy oraz złożono przy ich grobach kwiaty.– Postawa polskich żołnierzy walczących w Niderlandach w 1944 r. do dziś jest inspiracją dla wielu osób nie tylko w Polsce – podkreślił Baster. Jak mówił, „1. Dywizja Pancerna przyczyniła się do wielu ważnych zwycięstw, na swojej drodze ku Niderlandom i Niemcom wyzwoliła wiele miejscowości belgijskich”.Przypomniał „potwierdzone przez historyków zalecenie wydane przez gen. Maczka, aby działania jego żołnierzy wiązały się z jak najmniejszymi stratami wśród ludności cywilnej oraz minimalnymi zniszczeniami – domów, kościołów i zabytków”. – To z pewnością jeden z powodów szczególnej serdeczności okazywanej moim rodakom również w Bredzie przez kolejne pokolenia jej mieszkańców – ocenił zastępca prezesa IPN.",,
Junker zapowiada działania ws. zachowania Turcji na wodach terytorialnych Cypru,"Szef Komisji Europejskiej Jean-Claude Juncker zapowiedział na konferencji prasowej po czwartkowym szczycie UE, że Komisja Europejska została zobligowana do podjęcia działań w związku z nieakceptowalnym działaniami Turcji na wodach terytorialnych Cypru. – To nie będą delikatne środki – zaznaczył.","– Jesteśmy w pełni solidarni z Cyprem. To, co Turcja robi na wodach terytorialnych Cypru jest totalnie nieakceptowalne. Komisja Europejska została zobligowana do znalezienia środków, tak szybko jak to możliwe, jeśli chodzi o ten konflikt i to zrobimy. To nie będą delikatne środki – powiedział Juncker na konferencji po szczycie.Unia Europejska wyraziła wcześniej głębokie zaniepokojenie tureckimi planami odwiertów w dnie morskim na obszarach uważanych przez Cypr za wyłączną strefę ekonomiczną tego kraju. Według Brukseli zwiększy to napięcia między Ankarą a sojusznikami. Cypr jest podzielony od 1974 r., gdy w odpowiedzi na inspirowany przez Grecję pucz mający doprowadzić do przyłączenia wyspy do Grecji, wojska tureckie dokonały inwazji. Na zajętej przez nie północno-wschodniej części wyspy proklamowano później Turecką Republikę Cypru Północnego. Podejmowane od wielu lat wysiłki na rzecz zakończenia konfliktu nie przyniosły rezultatów.",,
Profesor próbował topić w rzece plecak. W środku były ludzkie ręce,"Rosyjskie służby zatrzymały w sobotę na nabrzeżu rzeki Moika w Petersburgu mężczyznę. Próbował utopić plecak, w którym znajdowały się obcięte ludzkie ręce. Mężczyzna, to profesor  tamtejszego uniwersytetu, Oleg Sokołov. Jest podejrzany o wyjątkowo brutalne morderstwo prawdopodobnie swojej studentki.","Jak podaje rosyjski Interfax, w sobotę rano Sokołov próbował utopić plecak w rzece Mojka. Mężczyzna był prawdopodobnie pijany, w plecaku miał dwie odcięte ludzkie ręce i broń. Profesor wpadł do rzeki; zmarzniętego, w stanie hipotermii przewieziono do szpitala.W jego mieszkaniu śledczy odnaleźli rozczłonkowane ciało kobiety. To prawdopodobnie jego studentka, która miała być jego kochanką. Niektóre rosyjskie media twierdzą, że kobiecie odcięto głowę, a na miejscu zbrodni znaleziono piłę. Mężczyzna to profesor nadzwyczajny Uniwersytetu Państwowego w Petersburgu. Źródła rosyjskiej agencji poinformowały, że Sokołov był kilka lat temu oskarżony o pobicie i usiłowanie zabójstwa przez innego studenta.",,
„Wzbudza się niepokój o podstawy naszego życia” – ostra dyskusja o LGBT w studiu programu „Twój Wybór”,"– Ruch LGBT jest w Polsce dyskryminowany, a władze państwowe z dużym wysiłkiem starają się rozpętać wobec niego niechęć – twierdził w programie „Twój Wybór” na antenie TVP3 Warszawa Maciej Konieczny z Lewicy. Radny Warszawy Jacek Ozdoba z Prawa i Sprawiedliwości przypomniał, że to zwolennicy ideologii LGBT agresywnie prowokują choćby profanacjami Mszy czy ikon maryjnych. Poseł Grzegorz Długi (Kukiz’15) przypomniał o fizycznych atakach na księży. O poczuciu zagrożenia ze strony LGBT wspomniał również radny sejmiku małopolskiego Bogdan Pęk.","Goście Samuela Pereiry komentowali nagranie, do którego dotarli dziennikarze TVP, z którego wynika, że uczestnicy Marszów Równości organizowanych kolejno w różnych miastach w Polsce otrzymują zwrot kosztów przejazdów i tzw. diety.  Maciej Konieczny sugerował, że nagranie dokumentuje marginalny przypadek, choć przyznał, że część uczestników marszów przybywa z innych miast. Zażartował, że nigdy nie miał szczęścia, by ktoś mu sfinansował udział. Konieczny zaatakował władze Polski oraz Prawo i Sprawiedliwość, zarzucając im „rozpętywanie niechęci” i nagonki na LGBT. Z jego wypowiedzi wynikało, że popiera zarówno postulat uznania związków jednopłciowych za małżeństwa jak i przyznania takim „małżeństwom” prawa do adopcji dzieci. Brak ich realizacji uznał za dyskryminację.",,
USA: Senat za ustawą imigracyjną,"Amerykański Senat uchwalił ustawę o reformie prawa imigracyjnego, której częścią są zapisy prowadzące do zniesienia wiz dla Polaków.  Ustawę, by mogła wejść w życie, musi jeszcze zatwierdzić Izba Reprezentantów, a tam jej losy są bardzo niepewne.","Ustawa ma utorować drogę dla legalizacji pobytu w USA, a po 13 latach takżeobywatelstwa, dla 11 mln nielegalnych imigrantów. Przewiduje teżwzmocnienie granicy z Meksykiem oraz kontroli pracodawców czy nie zatrudniają osób bez pozwolenia na pracę. Zawarte w ustawie rozluźnienie przepisów wizowych ma ożywić turystykę, czemu służą m.in. zmiany kryteriów wejścia do programu ruchu bezwizowego, które umożliwiłyby wejście do niego Polski.  W senackim planie reformy znalazło się też zwiększenie puli wiz dlaobcokrajowców z wysokimi kwalifikacjami oraz projekt uregulowanej imigracjizarobkowej do USA cudzoziemców do pracy w rolnictwie. Senat uchwalił ustawę większością 68 do 32 głosów, co oznacza, że zagłosowało także 15 senatorów republikańskich. Decyzję wyższej izby KongresuUSA powitał z uznaniem prezydent Barack Obama, wzywając Izbę Reprezentantówdo pójścia w ślady Senatu. Radość wyrazili politycy latynoskiego pochodzenia. Większość Republikanów w Kongresie, w tym liderzy tej partii na Kapitolu,jest jednak przeciwnych reformie w kształcie uchwalonym przez Senat.Republikański przewodniczący Izby Reprezentantów, John Boehner, powiedział na konferencji prasowej, że ustawa Senatu nie będzie nawet poddana pod głosowanie w Izbie, gdzie większość mają posłowie z GOP. Boehner zapowiedział przygotowanie w Izbie osobnej ustawy o reformie prawaimigracjnego, która – jak oświadczył – „będzie musiała uzyskać poparciewiększości naszych członków”, czyli Republikanów. Przywódcy GOP twierdzą, że ustawa uchwalona w Senacie sprowadza się do„amnestii” dla nielegalnych imigrantów, którzy jako obywatele USA będą, ichzdaniem, nadmiernym obciążeniem dla amerykańskiego systemu opieki społecznej. Domagają się, by „najpierw” zapewnić wzmocnienie granicy z Meksykiem, adopiero potem legalizować ewentualnie pobyt imigrantów przebywających w USAbez ważnych dokumentów. Niektórzy podnoszą argument, że zalegalizowani imigranci – w przytłaczającej większości Latynosi – zasilą elektorat Partii Demokratycznej. Sprawa rozszerzenia programu bezwizowego zajmuje marginesowe miejsce wdebatach nad reformą. Około połowy republikańskich członków Izby Reprezentantów to konserwatywni politycy związani z prawicowo-populistyczną Tea Party, którzy nie godzą się na kompromisy z Demokratami. Eksperci sceptycznie odnoszą się co do szansy przyjęcia ustawy przez IzbęReprezentantów. –  Ogromnie trudno to przewidzieć. To, co uchwali Kongres, zależy od polityki wyborczej. Ustawa może być przyjęta, ale raczej jesienią lub w zimie  – powiedziała Audrey Singer z waszyngtońskiego Brookings Institution. Niełatwa droga dla zwolenników ustawy  Chociaż niektóre sondaże wykazują, że większość opinii opowiada się zareformą, wielu republikańskich kongresmanów niepokoi się, że za jej poparcie zapłaci w przyszłorocznych wyborach do Kongresu. W rezultacie zmian granic okręgów wyborczych przeforsowanych przez GOP w okresie jej dominacji w obu izbach, Republikanie obawiają się prawicowych konkurentów w prawyborach bardziej niż Demokratów. –  Ustawa uchwalona w Senacie zostanie od razu zablokowana w IzbieReprezentantów. Izba jest bliżej społeczeństwa niż Senat, a większośćspołeczeństwa nie chce tej ustawy. Inaczej niż w Senacie, gdzie większośćsenatorów nie staje do wyborów w przyszłym roku, członkowie Izby będą musieli odpowiedzieć przed wyborcami. Nie wyobrażam sobie, by ustawa znalazła w Izbie dość głosów. Istnieją poważne obawy co do jej skutków dla budżetu i rynku pracy  – powiedziała Marguerite Telford z Center for Immigration Studies w Waszyngtonie, promującego ograniczenie imigracji do USA. W sondażu „National Journal”, 49 proc. republikańskich wyborcówzapowiedziało, że nie będzie głosować na ustawodawców, którzy uchwalą ustawę torującą drogę do obywatelstwa dla nielegalnych imigrantów. Dla 30 proc. ustawa jest obojętna i tylko 15 proc. ją popiera. Pesymistycznie ocenia szanse reformy „New York Times”. Dziennik przypomniał, że po porażce wyborczej Mitta Romneya w ubiegłym roku, kiedy uzyskał on zaledwie 27proc. głosów Latynosów, Republikanie zrozumieli potrzebę odejścia odniepopularnej wśród nich polityki blokowania imigracji. Zwraca jednak uwagę, że liderzy GOP w Izbie interesują się głównie przyszłorocznymi wyborami. „Republikański przewodniczący Izby, John Boehner, nie ma zamiaru rozgniewaćkonserwatywnych wyborców i narazić na przegraną republikańską większość w2014 r. po to, by przypodobać się hiszpańskojęzycznym wyborcom w imię szansrepublikańskiego kandydata prezydenckiego w 2016 r., którego jeszcze nie ma” – pisze publicysta gazety Jonathan Weisman. Przewiduje on, że Izba Reprezentantów może uchwalić własną wersję reformy,zawierającą przepisy o większym uszczelnieniu granicy i trudniejszej drodzedo legalizacji nielegalnych imigrantów. Ustawa taka może się okazać nie dopogodzenia z wersją Senatu, kiedy obie będą przedmiotem uzgodnień nakonferencji obu izb. Podobnie zdarzyło się w 2006 r., gdy Senat uchwaliłswoją ustawę imigracyjną, ale na konferencji nie udało się jej uzgodnić zprojektem Izby Reprezentantów.",,
„Tak może mówić minister dworku”,"– Wyjątkowo nieodpowiedzialne i populistyczne słowa. Nie powinny paść z ust ministra spraw zagranicznych Polski. Sikorski mógłby tak mówić, gdyby był nie ministrem spraw zagranicznych Polski, ale swojego dworku w Chobielinie –  w ten sposób Marcin Mastalerek, zastępca rzecznika prasowego PiS, skomentował w TVP Info wpis na Twitterze ministra Radosław Sikorskiego na temat  zaangażowania się PiS w sprawę konfliktu ukraińskiego.","„Oczekuję od polityków PiS deklaracji ile polskich miliardów chcą wpompować w skorumpowaną gospodarkę Ukrainy, aby przekupić prezydenta Janukowycza” - napisał minister Sikorski. To reakcja na słowa Jarosława Kaczyńskiego, który poinformował o swoim wyjeździe do Kijowa i wezwał do tego również szefa MSZ.    Kaczyński podkreślił na sobotniej konferencji prasowej w Warszawie, że w w związku z rozpędzeniem przez policję kijowskiej demonstracji zwolenników wejścia Ukrainy do UE,  która „niepokoi w najwyższym stopniu”, potrzebna jest reakcja całej UE i „wszystkich znaczących sił politycznych w Polsce”. Szef PiS jest dziś w Kijowie, gdzie chce spotkać się z demonstrującymi na placu św. Michała. Apelował też, by UE przygotowała specjalny plan gospodarczy dla Ukrainy.    Rzecznik MSZ Marcin Wojciechowski napisał na Twitterze, że reakcja Polski w sprawie Ukrainy jest jasna. „Wyrażają ją polskie władze różnych szczebli. MSZ RP potępia przemoc i popiera proeuropejskie aspiracje Ukraińców” – zaznaczył.  Jak poinformował w TVP Info Mastalerek, razem z Jarosławem Kaczyńskim do Kijowa udali się Joachim Brudziński, Karol Karski i Tomasz Poręba. Mastalerek mówił, że szef PiS będzie chętnie rozmawiał tak z ukraińską opozycją jaki i ze strona rządową. Dodał, że jeśli będzie taka okazja, Kaczyński przemówi do zebranych manifestantów.    – Ukrainie potrzebne jest realne wsparcie całej UE i Polski. Zamiast wypisywać niedopuszczalne rzeczy na Twitterze, Sikorski powinien teraz być w Kijowie. Teraz widzę, że w PO brak pana Palikota. Wczoraj pan Sikorski chciał zastąpić Palikota i stąd jego nieodpowiedzialny wybryk. Wszyscy, Sikorski, Kwaśniewski i Bildt powinni być w Kijowie – mówił Mastalerek w TVP Info. Miał na myśli w członka specjalnej misji Parlamentu Europejskiego na Ukrainę byłego prezydenta Aleksandra Kwaśniewskiego oraz szefa szwedzkiej dyplomacji Carla Bildta.   Pytany o wielki plan gospodarczy dla Ukrainy, o którym wspominał na konferencji prasowej prezes PiS, Mastalerek nie podał szczegółów i podkreślał, że nie można wymagać od PiS, by w ciągu kilkunastu godzin przygotować tak poważny dokument.  – Nad tym powinna zastanowić się cała Unia Europejska. Władimir Putin przez szantaż gospodarczy doprowadził do tego, że Ukraina nie będzie stowarzyszona z UE, ale z Rosją.  My jako sąsiedzi powinniśmy rozumieć, że Ukrainie należy się realna oferta gospodarcza  – powiedział Mastalerek. Podkreślił, że Jarosław Kaczyński chce przekonać Ukraińców, że więcej im da stowarzyszenie z UE niż z Rosją.",,
Rzecznik Praw Dziecka zwróci się do Rafała Trzaskowskiego ws. Karty LGBT+,"Rzecznik Praw Dziecka Mikołaj Pawlak zapowiedział, że zwróci się do prezydenta Warszawy Rafała Trzaskowskiego o wyjaśnienia w sprawie deklaracji dotyczącej wprowadzenia tematów LGBT do edukacji szkolnej. – Póki co deklaracja podpisana przez prezydenta miasta nie jest prawem – stwierdził.","W połowie lutego prezydent Warszawy Rafał Trzaskowski podpisał deklarację na rzecz społeczności lesbijek, gejów, biseksualistów i osób transseksualnych (LGBT). Deklaracja zakłada m.in. budowę hostelu interwencyjnego dla osób wykluczonych przez swoje rodziny, powstanie centrum społeczno-kulturalnego dla LGBT, przeciwdziałanie przemocy wobec osób LGBT oraz zajęcia edukacyjne dotyczące tematyki osób LGBT. – Jest to deklaracja, swego rodzaju awangarda (…). Czy można w zakresie edukacji seksualnej, czy można ją wprowadzać do szkół poza systemem prawnym? (…) Póki co deklaracja podpisana przez prezydenta miasta nie jest prawem – ocenił Pawlak.",,
"USA: Saudyjskie rafinerie zaatakowano z Iranu, a nie z Jemenu","Zakres i precyzja sobotniego ataku na saudyjskie obiekty naftowe wskazują, że został on przeprowadzony z Iranu, a nie Jemenu – powiedział w niedzielę agencji Reutera wysoki rangą urzędnik administracji waszyngtońskiej.","Celem ataku były dwie instalacje naftowe w mieście Bukajk (Abqaiq) i Churajs (Khurais) na wschodzie Arabii Saudyjskiej.Do ataku przyznał się rebeliancki ruch Huti walczący w Jemenie z siłami rządowymi, wspieranymi przez koalicję pod przywództwem Arabii Saudyjskiej. Huti twierdzą, że do tego ataku użyli dronów. Urzędnik, którego cytuje agencja Reutera, twierdzi, że ataku dokonano z kierunku północno-zachodniego, a nie z południa, z terytorium Jemenu. – Nie ma wątpliwości, że odpowiedzialny jest za to Iran – podkreślił pragnący zachować anonimowość urzędnik. Według niego do ataku mogły zostać użyte pociski rakietowe. O możliwym ataku rakietowym, a nie dronów, mówią także saudyjskie służby bezpieczeństwa. Już w sobotę amerykański sekretarz stanu Mike Pompeo oskarżył Iran o przeprowadzenie tego ataku. „Iran rozpoczął bezprecedensowy atak na globalne dostawy energii. Wzywamy wszystkie kraje do publicznego i jednoznacznego potępienia ataków Iranu. Stany Zjednoczone będą współpracować z naszymi partnerami i sojusznikami w celu zaopatrzenia rynków energii i pociągnięcia Iranu do odpowiedzialności za jego agresję” – napisał Pompeo na Twitterze. Jak poinformował książę Muhammad ibn Salman, atak na dwie instalacje spowodowały „tymczasowe” wstrzymanie działalności tych dwóch zakładów. Saudyjskie ministerstwo energii oszacowało, że wstrzymana została produkcja 5,7 mln baryłek ropy dziennie, czyli ok. 50 proc. całkowitej produkcji Aramco, co stanowi 5 proc. globalnej podaży na ten surowiec. W niedzielę późnym wieczorem zachodnie media podały, że Arabia Saudyjska planuje o 30 proc. zwiększyć w ciągu najbliższej doby produkcję w obiektach uszkodzonych w sobotnim ataku.",,
Smartfon czy boisko? „Nastolatki marzą raczej o karierze youtubera”,"Coraz mniej dzieci poświęca się sportowi. Ponad 70 proc. z nich, po ukończeniu 12. roku życia, przestaje uprawiać jakąkolwiek dyscyplinę. Efekt jest taki, że co piąte dziecko ma nadwagę albo jest otyłe. Są ludzie, którzy chcą temu zapobiec. – Trzeba działać natychmiast – apeluje Marek Makuch z Fundacji Rodzice dla Futbolu.  Inicjatywę wspiera m.in. były reprezentant Polski w piłce nożnej Sebastian Mila oraz trener piłkarski Jerzy Engel.","– W latach 70. i 80. niemal każdy chłopiec chciał zostać Lubańskim, Bońkiem albo jakimś innym znanym polskim piłkarzem. Współcześni nastolatkowie marzą raczej o karierze youtubera niż gwiazdy sportu – powiedział Jerzy Engel, trener piłkarski i były selekcjoner kadry narodowej.   W trakcie debaty „Smartfon czy boisko”, która odbyła się w Muzeum Sportu i Turystyki w Warszawie podobne obawy przejawiali inni jej uczestnicy. Jeden z pomysłodawców wydarzenia – Marek Makuch z Fundacji Rodzice dla Futbolu, kilkakrotnie podkreślał, że „trzeba działać natychmiast”.   – Jako rodzic trójki synów obserwuję mniejsze zaangażowanie dzieci w sport w porównaniu do lat 80. i 90. W tej chwili nowoczesne technologie rozwijają naszą cywilizację, jednak jeśli chodzi o dzieci, ma to skutek niestety odwrotny – mówił.   – Dzieci wchodzą bardziej do wirtualnej rzeczywistości, dla wielu z nich jest ona ciekawsza niż aktywne uprawianie sportu. Stąd pomysł na tą pierwszą z cyklu debat „Smartfon czy boisko” i próba zwrócenia uwagi na ten problem, który gdzieś umyka. Niestety łatwiej jest dać dziecku tablet, smartfon czy inny gadżet  i rozwiązać sobie tym problem niż zapewnić mu wolny czas z korzyścią dla niego i jego organizmu – podkreślił Makuch.    Piłka nożna lekiem na kalorie Według Marka Makucha piłka nożna może być dobrym sposobem aktywizacji. Jednym z celów Fundacji Rodzice dla Futbolu jest zachęcanie do uprawiania sportu dzieci, które nie będą zawodowymi sportowcami.  –  Zależy nam, żeby wśród maluchów jak najdłużej utrzymać zainteresowanie sportem, angażowanie się w treningi, tak aby jak najpóźniej zapominały o tym, jak ważna jest aktywność fizyczna. Jako rodzice powinniśmy pilnować dzieci, żeby poruszały się, pokochały wysiłek fizyczny – dodał prezes fundacji.   Patronat medialny nad wydarzeniem objęła m.in. Grupa Tauron Polska Energia SA, która już wcześniej wyszła z inicjatywą promowania sportu wśród dzieci i młodzieży, organizując turnieje „TAURON energetyczny Junior Cup”. Przez trzy dni ponad 1000 młodych piłkarzy z województw    małopolskiego, śląskiego i dolnośląskiego walczyło o 24 przepustki do wielkiego finału, który odbył się w Krakowie. – Chcemy ich wspierać, być wiarygodni. Organizujemy już kolejną edycję przedsięwzięcia – powiedział Filip Grzegorczyk prezes zarządu Tauronu Polska Energia. Prezes podkreślał, że poprzez tę inicjatywę polska firma stara się wskrzesić aktywizację  sportową dzieci, zaszczepić potrzebę rywalizacji sportowej i  oczywiście odciągnąć je od telewizora, komputerów – powszechnie używanej elektroniki.  – Pragniemy żeby dzieci, które też kiedyś będą naszymi klientami, otrzymały coś w ramach społecznej odpowiedzialności biznesu. Rodzą się talenty, myślę, że na bazie szlachetnej rywalizacji sportowej jesteśmy w stanie wychować wybitne postaci polskiego sportu –  powiedział Grzegorczyk.   Prezes Taurona zwierzył się, że zawsze lubił sport. – W młodym wieku wybiegałem na boisko, lubiłem aktywność fizyczną. Teraz w moim życiu jest tego sportu zdecydowanie za mało.  Smartfon nie wychowa nam dzieci  Kolejny nasz rozmówca, znany trener piłkarski Jerzy Engel dodał w rozmowie z portalem tvp.info,  że winnymi  zaniedbań w promocji kultury fizycznej wśród dzieci i młodzieży są w dużej mierze dorośli, czyli rodzice.  – Brak czasu z ich strony i powszechne na podwórkach tabliczki „zakaz gry w piłkę” nie poprawiają sytuacji. Rośnie pokolenie zbyt długo wpatrzone w ekran i prowadzące siedzący tryb życia – dodaje trener. Szkoleniowiec zwrócił także uwagę na brak miejsc do uprawiania różnych dyscyplin. Podkreślił, że elektronika nie jest wszystkiemu winna.  – Dla młodych ludzi uprawiających sport nie stanowi ona zagrożenia. Według mnie problem jest w tym, żeby umożliwić młodym ludziom możliwość uprawiania sportu. Żeby zapewnić im miejsca gdzie mogą ten sport uprawiać i zorganizować to w taki sposób, żeby dzieci były zadowolone – podkreślił Engel.  W jego opinii, mamy w Polsce z tym problem. – Przypomnę swoje czasy. Kiedy się wychodziło z domu, to człowiek od razu był na boisku. Jeżeli miałem piłkę pod pachą, to w ciągu dwóch minut mieliśmy już zespoły, które grały ze sobą aż do późnego wieczora. Dzisiaj tego nie ma, dziecko wychodzi przed dom i w zasadzie nie ma gdzie uprawiać sportu. Są oczywiście orliki, które trzeba opłacić – niestety wszędzie weszła wszechobecna komercja. Sami robimy wszystko, żeby dzieciom  utrudnić uprawianie sportu – ocenił. Coraz mniej dzieci uprawia sport. Ponad 70 proc. z nich  po ukończeniu 12. roku życia przestaje uprawiać jakąkolwiek dyscyplinę – alarmuje Fundacja Rodzice Dla Futbolu. Tylko 20 proc. dzieci w Polsce spełnia kryteria Światowej Organizacji Zdrowia dotyczące codziennej aktywności fizycznej, a nie są one wygórowane. Dziecko powinno ruszać się co najmniej godzinę dziennie.  Niepokoi też szybki wzrost liczby nastolatków z nadwagą i otyłością. Od 2014 r. wskaźnik pierwszej grupy zwiększył się o prawie 2 pkt proc. (z 14,8 do 16,5 proc. w 2018 r.), przy czym u chłopców aż o 3,4 pkt proc. Prognozy Instytutu Matki i Dziecka nie napawają optymizmem. W Polsce każdego roku przybywać będzie 400.000 dzieci z nadwagą, a w tym 80.000 z otyłością. Organizatorem debaty była Fundacja Rodzice dla Futbolu oraz Akademia Piłkarska UKS Góral Istebna. Partnerem debaty było Muzeum Sportu i Turystyki. Patronat honorowy nad wydarzeniem objął Marszałek Senatu RP Stanisław Karczewski, Ministerstwo Edukacji Narodowej oraz Ministerstwo Sportu i Turystyki.",,
"Niemiecka hurtownia Edeka przeprasza. „Polscy klienci są mile widziani""",Niemiecka sieć handlowa Edeka przeprosiła za utworzenie w jednym ze swoich sklepów oddzielnych kas dla Niemców i Polaków. Obywatele naszego kraju robiący zakupy w Cottbus uznali to za dyskryminację.,"W tej sprawie  interweniowała Ambasada RP w Berlinie, która zażądała wyjaśnień od niemieckiego koncernu. W liście przesłanym do polskiej placówki firma przeprosiła za to, że w czasie wyprzedaży w filii w Cottbus utworzono oddzielne kasy dla Polaków i Niemców.  Przyznano, że mogło to sprawiać wrażenie dyskryminacji. „Nie było to naszym celem. Nie chodziło o dyskryminację Polaków, tylko o próbę usprawnienia handlu” – napisała dyrektor niemieckiej firmy do spraw komunikacji i marketingu Melanie Steinsiek. Zapewniła, że polscy klienci są mile widziani i mogą płacić za zakupy we wszystkich kasach. Latem w hurtowni w sklepie pojawiły się kasy oznaczone jako „przeważnie dla polskich klientów"" i „przeważnie dla niemieckich klientów”. Kasa „polska” jest jedna. „Niemieckich” – aż trzy. Ta pierwsza – zwykle zatłoczona. Niemieckie zwykle stoją puste.​W tym samym sklepie miało też dochodzić do innej formy dyskryminacji. Wyprzedaż towarów dla Polaków odbywała się we wtorki, natomiast dla Niemców – w czwartki. Ten podział również zlikwidowano.",,
Wieczorna publicystyka w TVP Info. Wśród gości m.in. Sławomir Cenckiewicz,"Zapraszamy na wieczorną publicystykę w TVP Info.  Gośćmi Joanny Racewicz w programie „Po przecinku” będą Arkadiusz Myrcha z PO oraz Michał Dworczyk z PiS. O godz. 19.10 gościem TVP Info będzie Jacek Liziniewicz z „Gazety Polskiej Codziennie”. W „Dziś wieczorem”  Michał Adamczyk będzie rozmawiał ze Sławomirem Cenckiewiczem. O najważniejszych wydarzeniach mijającego tygodnia w programie „Forum” dyskutować będą:  Robert Kropiwnicki (PO), Joanna Lichocka (PiS), Piotr Zgorzelski (PSL),   Tomasz Rzymkowski (Kukiz’15), Monika Rosa (Nowoczesna), Przemysław Wipler  (KORWiN).",,,
Wielkopolskie: Ewa Kopacz wygrała ze Zdzisławem Krasnodębskim,"Ewa Kopacz otrzymała najwięcej głosów spośród kandydatów do Parlamentu Europejskiego startujących z okręgu nr 7 obejmującym województwo wielkopolskie. Liderkę listy Koalicji Europejskiej poparło 263 tys. wyborców. Jej głównego rywala, „jedynkę” listy Prawa i Sprawiedliwości, Zdzisława Krasnodębskiego – ponad 156 tys.","Była premier Ewa Kopacz okazała się skuteczną „lokomotywą” listy Koalicji Europejskiej, która uzyskała w Wielkopolsce 46 proc. głosów. Zdzisław Krasnodębski przegrał z Ewą Kopacz, ale ponownie otrzymał mandat europosła, a jego lista – 33,7 proc. głosów.  Ewa Kopacz w 2001 r. została posłanką na Sejm. Mandat w polskim parlamencie  zdobywała następnie w każdych kolejnych wyborach. W latach 2007-11 była ministrem zdrowia, przez kolejne trzy lata piastowała funkcję marszałka sejmu. Od września 2014 do listopada 2015 r. stała na czele rządu.",,
Kapa liturgiczna z tureckiej tkaniny. Dar króla po wiktorii wiedeńskiej,"Kapę liturgiczną z tureckiej tkaniny z XVII w., którą ofiarował król Jan III Sobieski jako wotum do kaplicy św. Jana Kantego w Kętach po wiktorii wiedeńskiej, można oglądać od piątku w Muzeum w Wilanowie – poinformował ks. Szymon Tracz z diecezji bielsko-żywieckiej.","– To wielkie wyróżnienie dla cennego paramentu (używanego w przestrzeni kościoła przedmiotu sakralnego – red.) liturgicznego z naszej diecezji, który może być prezentowany w tak dostojnym miejscu –  reprezentacyjnej sieni głównej pałacu Jana III Sobieskiego, której dekoracja wraz z pomnikiem króla, jaki niegdyś tu się znajdował, służyła upamiętnieniu wielkiego zwycięstwa pod Wiedniem w 1683 roku – powiedział w piątek ks. Tracz, który w diecezji bielsko-żywieckiej odpowiada za konserwację architektury i sztuki sakralnej. Wilanowskie Muzeum przypomniało, że król wracając spod Wiednia, wiele spośród zdobytych cennych przedmiotów „rozdawał hojną ręką, najpierw innym dowódcom, zasłużonym w bitwie, a później, po powrocie do kraju, również licznym kościołom i klasztorom”. Darami uhonorował m.in. najważniejsze sanktuaria w Polsce, w tym katedrę na Wawelu i bazylikę na Jasnej Górze. „Kęty wybrał z innego powodu – było to bowiem miejsce narodzin Jana Kantego, profesora uniwersytetu w Krakowie. Jan Sobieski odwiedzał jego grób w kolegiacie św. Anny już podczas studiów w Krakowie. Modlił się także przy nim przed wyruszeniem pod Wiedeń. Po bitwie ofiarował do tej świątyni zdobyte przez siebie cenne trofea, m.in. tureckie buńczuki. Bł. Jan Kanty (kanonizowany w 1767 r.) był także imiennikiem, a więc patronem monarchy. Jest niezwykle prawdopodobne, że z wdzięczności za duchową opiekę, w którą wierzył, polecił on przesłać piękną turecką tkaninę do kościoła w Kętach”  – przypomina muzeum. W Kętach, lub w jednym z pobliskich warsztatów, z tkaniny uszyto kapę liturgiczną. Przez wiele lat musiała być umieszczona blisko ołtarza św. Jana Kantego. Wskazywały na to liczne plamy z wosku świec.",,
„New York Times” rozwścieczył prezydenta USA,"„New York Times” podał w sobotę, że FBI w 2017 roku wszczęło dochodzenie w sprawie Donalda Trumpa, aby ustalić, czy pracował dla Rosji i wbrew interesom USA. Prezydent odpowiedział serią tweetów, w których zaatakował FBI, prokuratora specjalnego i „NYT”.","Powołując się na anonimowych byłych przedstawicieli amerykańskich organów ścigania oraz inne osoby zbliżone do sprawy, dziennik napisał, że FBI chciało ustalić, czy Trump stanowi potencjalne zagrożenie dla bezpieczeństwa narodowego, a także czy świadomie współpracował z Rosją lub nieświadomie uległ jej wpływom.  „Wow, właśnie się dowiedziałem z upadającego New York Timesa, że skorumpowani byli przywódcy FBI, prawie wszyscy wyrzuceni lub zmuszeni do odejścia z agencji z powodu pewnych bardzo złych powodów, otworzyli śledztwo w mojej sprawie, bez powodu i bez dowodu, po tym, jak zwolniłam Kłamliwego Jamesa Comeya (szefa FBI), totalnie obleśnego typa!” – głosi pierwszy tweet prezydenta.  „Śmieszna rzecz z tym Jamesem Comeyem. Wszyscy chcieli, by go zwolniono, Republikanie i Demokraci tak samo. Po ustawionym i spartaczonym śledztwie w sprawie Oszukańczej Hilary (Clinton) (...) FBI było w kompletnym chaosie, z powodu złego zarządzania Comeya i sposobu, w jaki zajęło się bałaganem z Clinton (...)” – kontynuował Trump.  „Zwolnienie przeze mnie Jamesa Comeya było wielkim dniem dla Ameryki. Był Skorumpowanym Gliną..., który jest teraz całkowicie chroniony przez jego najlepszego przyjaciela (prokuratora specjalnego) Boba Muellera i 13 Gniewnych Demokratów - maszyn od wycieków (prasowych), którzy NIE są zainteresowani zajęciem się Prawdziwą Zmową (i wiele więcej) Kłamczuchy Hillary Clinton” – napisał prezydent w następnym tweecie.  „Kłamliwy James Comey, Andrew McCabe (były zastępca szefa FBI) (...) i inni - wszyscy zhańbieni /lub zwolnieni i złapani na gorącym uczynku. Oni są tylko nieudacznikami, którzy chcieli wykręcić numer waszemu Prezydentowi” – wyjaśnił Trump. „NYT” napisał, że FBI zaczęło podejrzewać, że nowy prezydent USA może mieć powiązania z Rosją już podczas jego prezydenckiej kampanii w 2016 roku, ale wówczas wstrzymano się z otwarciem śledztwa, m.in. ze względu na skalę i wrażliwość sprawy.  Dochodzenie pod kątem bezpieczeństwa narodowego wszczęto jednak później, na skutek działań Trumpa przed i po zwolnieniu przez niego dyrektora FBI Jamesa Comeya w maju 2017 roku, a zwłaszcza pod wpływem dwóch sytuacji sugerujących, że „Trump wiąże sprawę zwolnienia Comeya z (prowadzonym przez FBI) śledztwem w sprawie (możliwego ingerowania) Rosji (w wybory prezydenckie w USA )”.  Wątek ten włączono w dochodzenie, prowadzone przez specjalnego prokuratura Roberta Muellera, w sprawie ""Russiagate"", czyli możliwego ingerowania przez Rosję w wybory prezydenckie w USA oraz potencjalnej zmowy między osobami z otoczenia Trumpa a władzami w Moskwie.  Jak pisze „NYT”, wątek kryminalny i kontrwywiadowczy połączono w jedno śledztwo, bo „jeśli Trump zwolnił Comeya, by utrudnić lub wręcz uniemożliwić FBI kontynuowanie dochodzenia w sprawie Rosji, to stanowiłoby to zarówno przestępstwo, jak i problem związany z bezpieczeństwem narodowym”.  Według rozmówców dziennika Trump ściągnął na siebie uwagę FBI, gdy podczas kampanii wyborczej, w lipcu 2016 r., apelował do Rosji o włamanie się do skrzynki mailowej jego rywalki, Demokratki Hillary Clinton. Ponadto w kampanii wstrzymywał się od krytykowania Rosji i z uznaniem wypowiadał o rosyjskim prezydencie Władimirze Putinie, a Partia Republikańska zmieniła swoją politykę w sprawie sprowokowanego przez Rosję konfliktu na wschodzie Ukrainy „w sposób, jak się wydawało, korzystny dla Rosji”.",,
Leszek Czarnecki nie będzie zeznawał w piątek ws. KNF,"W piątek miało się odbyć przesłuchanie właściciela Getin Noble Banku Leszka Czarneckiego. Prokuratura przełożyła jednak przesłuchanie na 19 listopada, bo Czarnecki przebywa obecnie za granicą. - Przesłuchanie ma się odbyć w śląskim wydziale zamiejscowym Prokuratury Krajowej w Katowicach – powiedziała w rozmowie z portalem tvp.info prokurator Ewa Bialik, rzeczniczka Prokuratury Krajowej. Miliarder będzie pierwszą osobą przesłuchaną w śledztwie dotyczącym afery w Komisji Nadzoru Finansowego.","O planach przesłuchania Czarneckiego jako pierwsze poinformowało radio RMF FM. Przesłuchanie Leszka Czarneckiego będzie miało związek z wtorkowymi doniesieniami „Gazety Wyborczej”. Dziennik napisał, że według właściciela Getin Noble Banku Leszka Czarneckiego, szef KNF Marek Chrzanowski w marcu 2018 r. miał zaoferować przychylność dla tego banku w zamian za około 40 mln zł; Czarnecki nagrał tę ofertę i zawiadomił prokuraturę o podejrzeniu popełnienia przestępstwa przez szefa KNF.We wtorek po południu Marek Chrzanowski złożył dymisję z funkcji przewodniczącego KNF.Tego samego dnia wieczorem premier Mateusz Morawiecki spotkał się z ministrem sprawiedliwości, prokuratorem generalnym Zbigniewem Ziobrą i szefami służb – ministrem koordynatorem ds. służb specjalnych Mariuszem Kamińskim, prokuratorem krajowym Bogdanem Święczkowskim, szefem Centralnego Biura Antykorupcyjnego Ernestem Bejdą i zastępcą szefa Agencji Bezpieczeństwa Wewnętrznego Norbertem Lobą.W środę agenci CBA, któremu prokuratura powierzyła prowadzenie śledztwa w sprawie przekroczenia uprawnień lub niedopełnienia obowiązków przez byłego przewodniczącego KNF, weszli do biura Komisji, by zabezpieczyć materiały dowodowe.",,
„Palikot jak dziad proszalny”,"– Robi wszystko, żeby się wprosić na kongres lewicy. To trochę taki dziad proszalny, który chodzi i mówi – zaproście mnie. Jak nie oknem, to może wejdę drzwiami, a jak nie, to kominem. To jest uporczywe nękanie – mówił w TVP Info Leszek Miller, pytany o możliwość zaproszenia na kongres lewicy Janusza Palikota.","– To jest formuła zapraszania osób i ruchów politycznych. Ale ponieważ mamy wątpliwości co do lewicowości Ruchu Palikota, to bardziej bylibyśmy skłonni zapraszać niektóre osoby, które według nas nie tylko pielęgnują określone wartości lewicowe, ale także je eksponują  – mówił Miller.  Szef SLD przyznał, że nie może zrozumieć postawy Janusza Palikota.  – Robi wszystko, żeby się wprosić na kongres lewicy. To trochę taki dziad proszalny, który chodzi i mówi  – zaproście mnie. Jak nie oknem, to może wejdę drzwiami, a jak nie, to kominem. To jest uporczywe nękanie, zresztą zagrożone sankcją w Kodeksie karnym. Jeżeli tego dnia Janusz Palikot chce robić jakiś piknik, to jasny dowód. Tego dnia ludzie lewicy będą na kongresie lewicy, a ludzie nie mający z nią nic wspólnego, będą na pikniku. Tutaj będą poważne debaty poważnych ludzi, a tam będzie piknik przy piwie – mówił Leszek Miller.  Przewodniczący SLD jeszcze raz zapewnił, że żaden z byłych prezydentów zaproszonych na czerwcowy kongres nie warunkował swojego uczestnictwa od uczestnictwa w nim Janusza Palikota.  – Moje słowa potwierdzi Józef Oleksy, który w tej sprawie dzisiaj złożył oświadczenie. Macie państwo do wyboru, komu wierzyć. Albo naocznym świadkom tych rozmów, albo człowiekowi, który cieszy się w Polsce największą nieufnością spośród wszystkich polityków badanych przez CBOS – mówił Miller.  Pytany o słowa byłego prezydenta Aleksandra Kwaśniewskiego, który przekonywał dzisiaj, że kongres będzie miał sens, jeśli będzie obejmował wiele środowisk, także Ruch Palikota, Miller zadeklarował, że jego misja zaproszenia gości honorowych się skończyła.  – Wszyscy wyrazili zainteresowanie, potwierdzili swój udział, nie stawiali żadnych warunków. A co będzie dalej, czy któryś z nich nie będzie mógł przyjść – trudno. Nikogo siłą nie zaciągniemy. Żaden z nich nie jest też organizatorem tego kongresu  – mówi w TVP Info przewodniczący SLD Leszek Miller.  Miller nadal uważa Aleksandra Kwaśniewskiego za człowieka lewicy.  – Za kogo on sam się uważa, to już nie jest sfera moich dociekań. Ludzi wiążą nie tylko więzi polityczne, ale także towarzyskie. Czasami te drugie są o wiele silniejsze niż polityczne  – mówił gość programu „Minęła Dwudziesta”.   Pytany o przyszłość SLD Miller zadeklarował, że jest gotowy na tak długi marsz do zwycięstwa, jak będzie trzeba. Jego ugrupowanie wystartuje we wszystkich zbliżających się wyborach.  – Po to, by działać na rzecz tych Polaków, którzy mają kłopoty, którzy z obawą myślą o swojej przyszłości, walczą o pracę, albo boją się, że ją stracą. Jednym słowem tych, którzy boją się o swoją przyszłość i szukają ugrupowania, które może spełnić ich oczekiwania  – mówił szef SLD.     Jego zdaniem nadzieje PiS na samodzielne rządzenie to „bajanie”.  – Jestem przekonany, że Polacy w swojej większości nie pozwolą na recydywę IV RP, budowę państwa represyjnego i opresyjnego i nie pozwolą, aby tym państwem rządziła trumna Lecha Kaczyńskiego – mówił Miller. Jego zdaniem SLD, jest zdolne jeszcze raz odebrać wadzę prawicy. Gwarancją sukcesu będzie to, aby nie rozbijać formacji.  – Niestety Marek Borowski rozbił SLD i spowodował kłopoty, które mamy do dzisiaj – podsumował szef sojuszu w TVP Info.",,
„Współczuję Kwaśniewskiemu spotkań z Palikotem”,"– Śmieszy mnie, że spotkania Janusza Palikota z Aleksandrem Kwaśniewskim są ogłaszane, jakby to były spotkania prezydenta z premierem, albo spotkania dwóch prezydentów. Współczuję Kwaśniewskiemu, że jest na to skazany – mówił w „Polityce przy kawie” w TVP 1 Leszek Miller, szef SLD.","– Prezydent Kwaśniewski ma wielki autorytet, jest uznanym politykiem, tylko że nie jest przewodniczącym żadnej partii politycznej. Zjawiska zachodzące w Polsce może inaczej oceniać – mówił w „Polityce przy kawie” były premier. – Ja jestem szefem partii politycznej i interesuje mnie to, by partia podczas kolejnych wyborów uzyskała jak najlepszy wynik – dodał szef SLD pytany o plany zjednoczenia lewicy. – Ruch Palikota to niewątpliwie ruch antyklerykałów, ale czy to jest lewica? Palikot w Parlamencie Europejskim prowadzi rozmowy zarówno z frakcją liberalną, socjalistyczną i z partią zielonych. My nie mamy takich problemów. Niech najpierw Rucha Palikota się określi, czym chce być i czym jest – radził sejmowym kolegom Leszek Miller. Do zapowiedzi Ruchu Palikota, który ogłosił, że 1 maja, w dniu organizowanego „kongresu zjednoczeniowego” lewicy do Polski przyjedzie Martin Schultz, przewodniczący PE, Miller odniósł się następująco: „gdyby przyjechał Martin Schultz byłoby dobrze, ale on już zapowiedział, że jako niemiecki socjaldemokrata będzie uczestniczył w niemieckich obchodach 1 maja” Zresztą sam Leszek Miller nie potwierdził swojego udziału w pierwszomajowych uroczystościach z udziałem Ruchu Palikota.– Umówiłem się z Januszem Palikotem, że do 15 lutego podejmiemy ostateczną decyzję. Zawsze 1 maja byliśmy tam, gdzie byli związkowcy, gdzie było OPZZ, a z tego co wiem związków nie będzie wtedy w Sali Kongresowej. Poza tym to nie będzie żaden kongres zjednoczeniowy, a manifestacja pierwszomajowa. Nie jesteśmy lewicą, która swoją historię liczy od wczoraj – wyjaśniał na antenie TVP1 były premier.",,
"„Donald Tusk jest zawodnikiem, który mocno fauluje”","– Używając terminologii sportowej: szef Rady Europejskiej Donald Tusk to zawodnik, który mocno fauluje na boisku. Na pewno nie jest nastawiony na grę drużynową, tylko na własny interes – powiedział w poniedziałek minister sportu i turystyki Witold Bańka.","Minister został zapytany o tweet szefa Rady Europejskiej Donalda Tuska. „Alarm! Ostry spór z Ukrainą, izolacja w Unii Europejskiej, odejście od rządów prawa i niezawiłości sądów, atak na sektor pozarządowy i wolne media – strategia PiS czy plan Kremla? Zbyt podobne, by spać spokojnie” – napisał w niedzielę były premier Donald Tusk. – Jeśli zostajemy przy tej terminologii sportowej, to muszę powiedzieć, że lewy pomocnik RE to jest zawodnik, który na boisku mocno fauluje i ciągnie za koszulę; na pewno nie jest nastawiony na grę drużynową, tylko na własny, partykularny interes – powiedział Bańka. – Ale w Europie już go odstawiają na ławkę rezerwowych, a myślę, że jego miejsce jest na trybunach politycznych – ocenił minister. Zdaniem Bańki działania Tuska udowadniają, że nie jest to polityk, „u którego polski interes jest na pierwszym miejscu”. Będzie nowy trener?  W nawiązaniu do tweetu, który Bańka opublikował z okazji dwulecia rządu premier Beaty Szydło, gdzie porównywał swoją ministerialną kadencję do biegu, prowadzący rozmowę zapytał ministra, czy obecnie jest może potrzebny mu nowy „trener”. Bańka podkreślił, że decyzja w tej kwestii nie należy do niego. – Jarosław Kaczyński, jeśli poruszamy się w tej nomenklaturze sportowej, jest trenerem, selekcjonerem, autorem tego wielkiego zwycięstwa w 2015 r., to on desygnował do gry dwóch głównych zawodników: Andrzeja Dudę i Beatę Szydło – zauważył szef resortu sportu. Dokonanie zmian w rządzie premier Szydło zapowiedziała pod koniec października; nie podała, kto ma z niego odejść, ani kim będą nowi ministrowie. Jak wówczas mówiła, decyzje w tej sprawie omawia z prezesem PiS Jarosławem Kaczyńskim. Powiedziała też, że poinformuje o nich w ciągu kilkunastu dni. W listopadzie rzecznik rządu Rafał Bochenek wskazał, że rekonstrukcja Rady Ministrów będzie miała charakter strukturalny.",,
Prokuratura: jest opinia biegłych ws. wypadku byłej premier w Oświęcimiu,– Do Krakowskiej Prokuratury Okręgowej wpłynęła opinia biegłych w sprawie rekonstrukcji wypadku ówczesnej premier Beaty Szydło w Oświęcimiu – poinformowała dziś prokuratura w komunikacie opublikowanym na stronie internetowej.,"„W ramach śledztwa dotyczącego wypadku kolumny rządowej w dniu 10 lutego 2017 roku w Oświęcimiu uzyskano opinię biegłych z zakresu badania wypadków drogowych z Instytutu Ekspertyz Sądowych im. Jana Sehna w Krakowie, dotyczącą rekonstrukcji przebiegu wskazanego zdarzenia” –  poinformowała prokuratura.Podała również, że strony zostały powiadomione o możliwości zapoznania się z treścią opinii i złożenia ewentualnych wniosków i uwag.Prokuratura podkreśliła również w komunikacie, że „z uwagi na dobro śledztwa żadne dodatkowe informacje, dotyczące sporządzonej opinii, na tym etapie postępowania przygotowawczego nie będą udzielane”.Jak informowała wcześniej prokuratura, w toku śledztwa przesłuchano wszystkie ustalone osoby (w tym funkcjonariuszy Biura Ochrony Rządu), które mogły mieć informacje dotyczące zdarzenia z udziałem podejrzanego i pokrzywdzonych.W czerwcu materiały śledztwa przekazano do biegłych z Zakładu Badania Wypadków Drogowych Instytutu Ekspertyz Sądowych im. prof. dra Jana Sehna w Krakowie. Do początków listopada biegli uzupełniali jeszcze materiał dowodowy, m.in. o dodatkowe informacje dotyczące danych utrwalonych na rejestratorach zamontowanych w samochodzie Audi A8. Śledztwo jest przedłużone do 10 lutego 2018 r. Zderzenie z fiatem Do wypadku doszło 10 lutego w Oświęcimiu. Policja podała, że rządowa kolumna trzech samochodów (pojazd ówczesnej premier Beaty Szydło jechał w środku) wyprzedzała Fiata Seicento; jego 21-letni kierowca przepuścił pierwszy samochód, a następnie zaczął skręcać w lewo i uderzył w auto szefowej rządu, które następnie uderzyło w drzewo.W wyniku wypadku poważne obrażenia ciała, utrzymujące się dłużej niż siedem dni, odnieśli Beata Szydło i jeden z funkcjonariuszy BOR – szef ochrony premier. Beata Szydło do 17 lutego przebywała w Wojskowym Instytucie Medycznym w Warszawie. U drugiego funkcjonariusza BOR – kierowcy pojazdu – stwierdzono lżejsze obrażenia.14 lutego prokuratorski zarzut nieumyślnego spowodowania wypadku usłyszał kierowca fiata seicento Sebastian K. Kierowca nie przyznał się do winy, prokuratura nie podawała treści jego wyjaśnień.",,
Umowa UE z Ameryką Południową rzutem na taśmę. „Europejscy rolnicy bez szans”,"Unia Europejska i południowoamerykański Mercosur (Wspólny Rynek Południa), chcą wspólnie stworzyć największą na świecie strefę wolnego handlu. Po latach negocjacji osiągnięto polityczne porozumienie w tej sprawie – poinformowała Komisja Europejska. Polscy rolnicy i eksperci krytykują umowę.","Szef Komisji Europejskiej Jean-Claude Juncker nazwał podpisanie umowy „historyczną chwilą”, wspaniałą wiadomością dla przedsiębiorstw, pracowników i gospodarek po obu stronach Atlantyku. Prezydent Brazylii Jair Bolsonaro podkreślił na Twitterze, że będzie to „jedno z najważniejszych porozumień o wolnym handlu wszech czasów”.Polscy rolnicy i eksperci rynku rolnego nie są tak entuzjastyczni. Wskazują, że europejscy producenci żywności będą bez szans konkurując z tanią i niespełniającą europejskich standardów żywnością z Ameryki Południowej.– Rolnicy są dociążani coraz to nowymi obowiązkami, są kontrole, coraz wyższe standardy bezpieczeństwa, po to, żeby europejski konsument miał dostęp do żywności najwyższej światowej jakości. Z drugiej strony otwiera się szeroko furtkę na żywność z krajów, gdzie nie mamy żadnej kontroli – zwraca uwagę w rozmowie z TVP Info Jerzy Wierzbicki, prezes Polskiego Zrzeszenia Producentów Bydła Mięsnego.Rokowania między UE i państwami tworzącymi Mercosur – Argentyną, Brazylią, Paragwajem i Urugwajem – rozpoczęły się w 2000 r. Porozumienie o wolnym handlu ma sprawić, że dzięki zniesieniu ceł i innych barier handlowych wzrośnie wymiana towarowa, a przedsiębiorstwa zanotują miliardowe oszczędności.Mercosur, liczący ponad 260 mln mieszkańców, jest jednym z największych na świecie obszarów gospodarczych. Liczba ludności Unii Europejskiej to ponad 512 mln. W 2018 r. wartość unijnego eksportu do państw Mercosur wyniosła około 45 mld euro, a wartość unijnego importu z tych państw – 42,6 mld. Dla tego południowoamerykańskiego ugrupowania UE jest już najważniejszym partnerem handlowym i inwestycyjnym. Dwustronna wymianaPaństwa Mercosur eksportują do UE przede wszystkim żywność, napoje i tytoń, a importują z Unii głównie maszyny, sprzęt transportowy, chemikalia i produkty farmaceutyczne.Także niemiecka agencja dpa zwraca uwagę, że porozumienie o wolnym handlu UE-Mercosur ma też jednak krytyków. Wielu europejskich rolników obawia się konkurencji południowoamerykańskiej. Krytycznie oceniane jest też stosowanie w państwach Mercosur środków ochrony roślin i inżynierii genetycznej. Obrońcy praw konsumentów obawiają się, że porozumienie doprowadzi do obniżenie wysokich w Europie standardów, aby ułatwić krajom Mercosur dostęp do unijnego rynku. Ekolodzy ostrzegają, że nowe rynki zbytu na mięso i soję z Brazylii mogą tam doprowadzić do zwiększania areału pastwisk i pól uprawnych, kosztem lasu deszczowego Amazonii.Odłożenia podpisania umowy UE-Mercosur chce m.in. Polska. Wnioskował o to 18 czerwca minister Jan Krzysztof Ardanowski w Luksemburgu na posiedzeniu Rady ds. Rolnictwa. – Ta umowa musi być podpisana w sposób transparentny, a kraje członkowskie nie mają do tej pory skonsolidowanego tekstu umowy. Nie wiadomo również, jakie są ustępstwa taryfowe ze strony UE – powiedział wtedy polskim dziennikarzom. – Ta umowa była tak długo negocjowana, że kilka miesięcy tego nie zmieni. Powinniśmy zaczekać z rozpoczęciem prac przez nowy Parlament Europejski i nową Komisję Europejską i dopiero wtedy z nowym mandatem te negocjacje powinny być prowadzone – oświadczył szef resortu rolnictwa.Ardanowski przekonywał, że rozszerzanie koncesji dla producentów południowoamerykańskich będzie miało bardzo poważny skutek dla rynku unijnego. Jego zdaniem do porozumienia powinien być wprowadzony też mechanizm pozwalający na szybkie reagowanie w przypadku zachwiania sytuacji na poszczególnych rynkach.",,
Szwedzkie służby udaremniły zamach. Trzy osoby oskarżone,"Zarzuty przygotowywania zamachu terrorystycznego i finansowania dżihadystycznego Państwa Islamskiego postawiono w Szwecji dwóm Uzbekom i Kirgizowi – poinformowała szwedzka prokuratura. Media nie podają, jaki był status tych osób w Szwecji.","„Trzech podejrzanych nabyło i przechowywało dużą ilość chemikaliów i sprzętu w celu m.in. zabicia i ranienia innych ludzi. Gdyby akt terrorystyczny doszedł do skutku, bardzo zaszkodziłby Szwecji” – oświadczyła sztokholmska prokuratura.Trzech mężczyzn, pochodzących z Uzbekistanu lub Kirgistanu, dodatkowo oskarżono o finansowanie IS. Pięć osób przebywa w szwedzkim areszcie, szósty oskarżony został zwolniony do czasu rozprawy - dodała w oświadczeniu prokuratura. Wszystkie osoby nie przyznają się do stawianych im zarzutów.Thomas Olson, obrońca jednego z oskarżonych, powiedział na antenie Swedish Radio, że jego klient kupił dużą ilość chemikaliów od bankrutującej firmy, by następnie spróbować je sprzedać, jednak to nie doszło do skutku. – Mój klient udzielił bardzo dokładnych wyjaśnień w sprawie tego, dlaczego posiadał te chemikalia, wyjaśnień potwierdzonych przez osoby postronne – dodał prawnik.",,
Jest zgoda parlamentu na Brexit. Poprawka ws. praw imigrantów z UE odrzucona,"Na Brexit w kształcie forsowanym przez rząd Theresy May zgodzili się brytyjscy posłowie. Odrzucili poprawki do ustawy pozwalającej na uruchomienie artykułu 50. traktatu lizbońskiego. Wśród nich znalazła się ta, która jednostronnie gwarantowała prawa imigrantów z Unii Europejskiej. Za utrzymaniem  poprawki  dopisanej do projektu w Izbie Lordów – było 287 posłów, 335 wyraziło sprzeciw. Późnym wieczorem obie izby parlamentu dały premier pełnomocnictwa do rozpoczęcia procedury wyjścia z UE. May planuje uruchomić proces Brexitu przed końcem marca.","To wyraźne zwycięstwo rządu, który od początku przestrzegał, że jednostronne gwarancje osłabiłyby pozycję negocjacyjną Londynu, w zbliżających się rokowaniach z Unią Europejską.  Gabinet Theresy May oferuje dziś imigrantom unijnym, już mieszkającym w Wielkiej Brytanii, gwarancje polityczne, ale nie prawne. Premier May i minister do spraw Brexitu David Davis powtarzają, że ich priorytetem jest rozwiązanie kwestii statusu imigrantów unijnych, ale podkreślają, że musi to być proces dwustronny, a pobrexitowy los Polaka czy Rumuna mieszkającego na Wyspach, łączą ze sprawami Brytyjczyka, który osiadł we Francji czy Portugalii.  Przepadła też druga modyfikacja, rozszerzająca prawo weta,  przysługujące parlamentarzystom pod koniec procesu. Projekt wrócił do Izby Lordów. Wielu z nich uznało, że dalszy opór wobec decyzji demokratycznie wybranych deputowanych i próba ponownego wprowadzenia do treści ustawy obu poprawek, które i tak najprawdopodobniej byłyby znowu odrzucone przez Izbę Gmin, to „bezcelowy gest”.Za wprowadzeniem poprawki gwarantującej prawa obywateli Unii Europejskiej zagłosowało zaledwie 135 lordów, a 274 było przeciw. W identycznym głosowaniu niespełna dwa tygodnie wcześniej swojego poparcia tej nowelizacji udzieliło aż 358 lordów wobec 256 sprzeciwiających się. Projekt ustawy ws. Brexitu zostanie teraz skierowany do Pałacu Buckingham w celu uzyskania podpisu królowej Elżbiety II, po czym wejdzie w życie, otwierając przed premier May drogę do formalnego rozpoczęcia procesu tzw. Brexitu i dwuletnich negocjacji w tej sprawie.Dwa artykuły Projekt ustawy został złożony w parlamencie pod koniec stycznia w ramach tzw. przyspieszonej procedury. Sam dokument składa się z zaledwie dwóch krótkich artykułów, wyrażających zgodę parlamentu na to, aby Theresa May złożyła oficjalne zawiadomienie (notyfikację) o zamiarze wyjścia z Unii Europejskiej zgodnie z art. 50 Traktatu Lizbońskiego.Trwający półtora miesiąca proces ustawodawczy został zainicjowany w wyniku podjętej w drugiej połowie stycznia decyzji brytyjskiego Sądu Najwyższego, który podtrzymał wyrok Wysokiego Trybunału (High Court) i orzekł, że do rozpoczęcia formalnego procesu opuszczania UE przez kraj niezbędna jest zgoda obu izb parlamentu.Premier May wielokrotnie zapowiadała, że planuje formalne rozpoczęcie procesu opuszczenia wspólnoty przed końcem marca br.Pod koniec marca Według źródeł PAP w brytyjskiej dyplomacji, do rozpoczęcia procesu wyjścia z Unii Europejskiej dojdzie najprawdopodobniej w ostatnim tygodniu marca - po wyborach w Holandii i uroczystym szczycie Unii Europejskiej w Rzymie z okazji 60-lecia Traktatów Rzymskich.",,
Putin rozmawiał z Maduro. Poparł „legalne władze” Wenezueli,"Prezydent Rosji Władimir Putin w rozmowie telefonicznej z wenezuelskim prezydentem Nicolasem Maduro wyraził poparcie dla „legalnych władz” tego kraju – poinformował Kreml. Putin oświadczył, że wspiera pokojowe rozwiązanie wewnętrznego kryzysu w Wenezueli. USA poparły i zaapelowały o poparcie Juana Guaido, który w środę ogłosił się tymczasowym prezydentem.","Putin ocenił, że konflikt w Wenezueli jest „sprowokowany z zewnątrz”. Dodał, że ta „ingerencja” poważnie narusza normy prawa międzynarodowego.Wcześniej w czwartek Kreml i rosyjski MSZ ogłosiły, że Rosja uznaje Nicolasa Maduro za prawowitego prezydenta Wenezueli, a jego rząd za legalny. Rosja ostrzegła także „kraje trzecie” przed ewentualną ingerencją z zewnątrz.W środę na ulice wielu wenezuelskich miast wyszli demonstranci, żądając ustąpienia socjalistycznego prezydenta Nicolasa Maduro i jego rządu. Przewodniczący kontrolowanego przez opozycję parlamentu Juan Guaido ogłosił się tymczasowym prezydentem Wenezueli, a niedługo później fakt ten uznały Stany Zjednoczone i w ślad za nimi kilkanaście innych państw zachodniej półkuli. W odpowiedzi dotychczasowy prezydent Maduro zerwał stosunki dyplomatyczne z USA.Guaido poparła również premier Wielkiej Brytanii Theresa May. Rzecznik szefowej brytyjskiego rządu oświadczył, że „wybory prezydenckie w Wenezueli z 2018 roku nie były ani wolne, ani uczciwe, więc podstawa reżimu do utrzymania się przy władzy jest głęboko wadliwa”. Głosy poparciaBrytyjski minister spraw zagranicznych Jeremy Hunt ocenił natomiast, że prezydent Wenezueli Nicolas Maduro „nie jest prawowitym przywódcą” kraju. Zadeklarował, że wierzy, iż „Juan Guaido jest odpowiednią osobą, aby prowadzić kraj naprzód”. Rzecznik rządu Niemiec Steffen Seibert wyraził w czwartek opinię, że do rozwiązania obecnego kryzysu w Wenezueli potrzebne są przedterminowe wybory, gdyż nowy parlament odgrywałby w procesie odnowy państwa szczególną rolę. „Społeczeństwo Wenezueli dzielnie stara się o wolną przyszłość kraju. Potrzebny jest do tego proces polityczny, prowadzący do wolnych i wiarygodnych wyborów. Demokratycznie wybranemu Zgromadzeniu Narodowemu przypadnie rola szczególna” – napisał Seibert na Twitterze.– Śledzimy sytuację w Wenezueli, wspieramy tam proces pokojowy – powiedział podczas Światowego Forum Ekonomicznego w Davos minister spraw zagranicznych Polski, Jacek Czaputowicz.Maduro poparły m.in. Chiny. – Jesteśmy przeciwni wtrącaniu się w wewnętrzne sprawy tego kraju – oświadczyła rzeczniczka chińskiego MSZ Hua Chunying. – Chiny popierają wysiłki podjęte przez rząd Wenezueli w celu utrzymania suwerenności, niepodległości i stabilności kraju – dodała.",,
Monte Carlo miało pogrążyć Leszka Millera?,"Były premier Leszek Miller zeznawał w czwartek przed warszawskim sądem w procesie o zabójstwo gen. Marka Papały. Prokuratorzy przyznają, że nie ma żadnych dowodów na jakikolwiek związek Millera ze sprawą. Jednak w aktach jest ślad, że śledczy badali czy były premier spotkał się w latach 90. z żoną osławionego bossa mafii - Ricardo Fanchiniego.",,,
"Młodzi Polacy gremialnie za Kukizem. Zobacz, jak rozłożyły się  głosy według wieku wyborców","Najmłodsi wyborcy gremialnie poparli Pawła Kukiza – wynika z badań exit poll przeprowadzonych przez ośrodek Ipsos dla TVP. Wśród Polaków, mających do 29 lat, Kukiz uzyskał poparcie 41,1 proc. osób, a to pokazuje, że gdyby to ci wyborcy decydowali, muzyk byłby blisko wygranej w I turze. W tej grupie Andrzej Duda uzyskał 20,7 proc. głosów, a Bronisław Komorowski tylko 13,8 proc., ledwie o dwie dziesiąte więcej od Janusza Korwin-Mikkego.","Paweł Kukiz uzyskał znakomity wynik również wśród wyborców, w przedziale wiekowym 30-39 lat. Tu poparło go 29,9 proc. osób. Jest to też jedyna grupa, gdzie górą był prezydent Komorowski, ale Kukiza pokonał o włos – uzyskał 30,8 proc. głosów. Trzecie miejsce zajął Andrzej Duda – 26,3 proc. Pozostali kandydaci mieli już dużo mniejsze poparcie.A jak wygląda sytuacja w starszych grupach wiekowych? We wszystkich wygrywa Duda przed Komorowskim. W przedziale 40-49 lat: w stosunku 35,4 proc. – 34,6 proc.; w przedziale 50-59 lat: 44,6 proc. – 35,1 proc.; a w przedziale powyżej 60 lat: 44,9 proc. – 44,3 proc. W każdej z tych grup na podium znalazł się Paweł Kukiz, który zdobył odpowiednio 19,2 proc., 11,1 proc. i 3,8 proc. Ogólnie według badania Ipsos Andrzej Duda uzyskał 34,8 proc. głosów, Bronisław Komorowski - 32,2 proc, a Paweł Kukiz 20,3 proc. Ipsos podaje, że maksymalny błąd tego badania może wynieść 2 proc.",,
Kolekcja dzieł sztuki w mieszkaniu kleptomana. Kradł od 20 lat,Francuska policja wpadła w Awinionie na trop 45-letniego mężczyzny podejrzewanego o kradzież dwóch obrazów z jednej z miejscowych rezydencji. W trakcie rewizji w jego apartamencie znaleziono jednak znacznie więcej cennych przedmiotów.,"Mężczyzna zgromadził cenne obrazy, wykonane z brązu statuetki, rzeźby, antyczne wazy, stare księgi czy hełm policjanta sprzed drugiej wojny światowej. Znaleziono również mnóstwo drobnych przedmiotów mających wartość kolekcjonerską. W sumie ponad pół tysiąca eksponatów, które mężczyzna, były urzędnik, kradł przez dwadzieścia lat z galerii, placówek muzealnych, wystaw czy domów prywatnych, głównie w Awinionie i w okolicy „miasta papieży”, ale także w Paryżu czy w Londynie. Z jednej z wystaw udało mu się wynieść ważącą czterdzieści kilogramów marmurową wazę, którą ukrył pod ogromnym płaszczem, w jaki się ubierał.",,
"Sondaż: PiS nadal na czele, KO traci","Gdyby wybory parlamentarne odbyły się dziś, PiS wygrałoby je z podobnym wynikiem jak w październiku. Poparcie tracą KO i PSL, zyskują Lewica i Konfederacja – wynika z sondażu przeprowadzonego przez Instytut Badań Pollster dla „Super Expressu”.","Wybory wygrałby PiS z wynikiem 43,45 proc. To niemal taki sam wynik jak w wyborach z października. Druga byłaby Koalicja Obywatelska, na którą chęć oddania głosu deklaruje 25,51 proc. Ankietowanych – to o dwa punktu procentowe mniej niż w minionych wyborach. Na podium znalazłaby się też Lewica, z wynikiem 14,39 proc., czyli o dwa punkty procentowe więcej niż wyborach. Dalej byłyby PSL z wynikiem 8,10 proc. (w wyborach było to 8,55 proc.) i Konfederacja z wynikiem 8,03 proc. (w wyborach – 6,81 proc).",,
Niemcom brakuje żołnierzy. Będzie nabór obcokrajowców do Bundeswehry?,Z powodu braków kadrowych Niemcy planują dopuścić do służby w siłach zbrojnych osoby nie będące obywatelami Republiki Federalnej – pisze „Augsburger Allgemeine”. Politycy wszystkich partii uznali takie rozwiązanie za jak najbardziej możliwe.,"Federalne ministerstwo obrony nie wyklucza przyjmowania cudzoziemców do Bundeswehry, ale na razie nie podaje żadnych szczegółów. Rzeczniczka ministerstwa przyznała w „Augsburger Allgemeine”, że Bundeswehra musi się rozrastać i dlatego potrzebuje wykwalifikowanego personelu. „Obecnie analizujemy i bierzemy pod uwagę wszelkie możliwe opcje” – powiedziała rzeczniczka MON.Ekspert do spraw obronności w SPD Karl-Heinz Brunner dopuszcza przyjmowanie cudzoziemców do Bundeswehra, ale ostrzega przed tworzeniem armii najemników. – Aby zostać żołnierzem Bundeswery rekrut spoza Unii Europejskiej powinien uzyskać niemieckie obywatelstwo – uważa Brunner. Florian Hahn z CSU zaznacza, że nabór cudzoziemców należy ograniczyć do obywateli z krajów unijnych.W roku 2011 w ramach reformy niemieckich sił zbrojnych zlikwidowano obowiązkowy pobór do wojska. Celem reformy było utworzenie 200 tysięcznej armii zawodowej. Obecnie brakuje nie tylko chętnych do służby żołnierzy, ale także personelu technicznego.",,
Prezydent opublikował nietypowe nagranie. Internauci zachwyceni [WIDEO],"Wiosna w pełnym rozkwicie, ale niektórzy nie mogą zapomnieć o zimie. Prezydent Andrzej Duda opublikował w poniedziałek na Instagramie film, którym żegna sezon narciarski 2018/19. „Pozostają wspomnienia w oczekiwaniu na kolejną szansę na szusy” – napisał.","Na nagraniu widać, jak prezydent w narciarskim rynsztunku sunie slalomem po ośnieżonym stoku. Na uznanie zasługuje wysportowana sylwetka i styl zjazdu.  „Sezon narciarski 2018/19 dla mnie już zamknięty. Wszystkim Narciarzom, z którymi miałem sympatyczne spotkania na stokach, dziękuję za miłe chwile i serdecznie pozdrawiam” – napisał Andrzej Duda.  „Pozostają wspomnienia w oczekiwaniu na kolejną szansę na szusy. I filmik z jedynego (w ostatnich latach) treningu slalomu” – dodał. ",,
Zybertowicz: Donald Tusk to nie jest Wunderwaffe,"– Jedna rzecz jest pewna. Donald Tusk to nie jest Wunderwaffe. Użycie języka niemieckiego w tym kontekście oczywiście jest zasadne. Ta Wunderwaffe nie działa – powiedział w poniedziałek w „Kwadransie politycznym” w TVP1 prof. Andrzej Zybertowicz, socjolog, doradca społeczny prezydenta Andrzeja Dudy. W ten sposób komentował wpływ Donalda Tuska na wynik Koalicji Europejskiej. Gość programu ocenił, że nadchodząca kampania także będzie histeryczna po stronie opozycji.","Gość programu pytany o wpływ Donalda Tuska na wynik KE powiedział, że jedna rzecz jest pewna. – Donald Tusk to nie jest Wunderwaffe. Użycie języka niemieckiego w tym kontekście oczywiście jest zasadne. Ta Wunderwaffe nie działa – powiedział.  W kontekście nadchodzącej kampanii do parlamentu prof. Zybertowicz wskazał, że po stronie PiS dokonano transferów, przesunięto punkty ciężkości. – Ale proces instytucjonalnej reformy państwa jest dopiero przed nami. I to jest kluczowe zadanie, na które PiS pewnie nie będzie mogło sobie pozwolić w kampanii wyborczej, bo na ona na pewno znowu będzie histeryczna. Bo nie widzę innych strategii myślenia po stronie opozycji – wskazał.  Pytany o frekwencję zwrócił uwagę na rolę prezydenta Andrzeja Dudy w mobilizacji elektoratu PiS, który dotąd był mniej wrażliwy na wybory europejskie. – Czy tutaj kluczem nie jest postawa prezydenta Dudy? – pytał i przypomniał, że prezydent wezwał do wyższej frekwencji. – W swoim orędziu powiedział: My jesteśmy Europą, my jesteśmy UE. Zastanawiam się, czy ten czynnik, bo przecież Andrzej Duda ma najwyższy wskaźnik zaufania, na kilka procent wyższą frekwencję zwłaszcza elektoratu PiS się nie przełożył – mówił.",,
"„Jak się nie chce podawać ręki, to się nie przychodzi” – Sienkiewicz upomina kolegów z Koalicji","„Jak się nie chce podawać ręki, to się nie przychodzi” – napisał Bartłomiej Sienkiewicz, były minister spraw wewnętrznych i koordynator służb specjalnych w rządzie Donalda Tuska. Polityk odniósł się w ten sposób do zachowania swoich partyjnych i koalicyjnych kolegów, którzy podczas uroczystości wręczenia zaświadczeń o wyborze na europosła nie podali ręki m.in. premierowi i marszałkom Sejmu.","Były minister wskazał trzy powody, dla których wypada podać rękę również przedstawicielom przeciwnej opcji:",,
Putin wydał rozkaz wycofania rosyjskich wojsk z Syrii,Prezydent Rosji Władimir Putin wydał w poniedziałek rozkaz przystąpienia do wyprowadzania rosyjskiego zgrupowania wojsk z Syrii do punktów stałego bazowania – informuje agencja TASS.,"Putin przyleciał tego dnia do rosyjskiej bazy sił powietrznych w Hmejmim w prowincji Latakia na zachodzie Syrii. Zatrzymał się tam w drodze do Egiptu – informują rosyjskie media. Towarzyszy mu rosyjski minister obrony Siergiej Szojgu.W bazie Hmejmim Putina powitał prezydent Syrii Baszar el-Asad. Władimir Putin oświadczył, że „zadanie walki z uzbrojonymi bandytami tutaj, w Syrii, które trzeba było wykonać (...) z użyciem sił zbrojnych, zostało w pełni wykonane, wykonane wspaniale”. Podkreślił, że w ciągu nieco ponad dwóch lat siły zbrojne Rosji wraz z armią syryjską rozgromiły w Syrii ugrupowanie międzynarodowych terrorystów. – W tej sytuacji podjąłem decyzję: znaczna część rosyjskiego kontyngentu wojskowego znajdującego się w Syryjskiej Republice Arabskiej wraca do kraju, do Rosji – powiedział.Poinformował jednocześnie, że w Syrii utrzymane zostaną dwie stałe rosyjskie bazy wojskowe: sił powietrznych – w Hmejmim i marynarki wojennej – w porcie Tartus. Reuters podkreśla, że Putin ogłosił osiągnięcie przez Moskwę i Damaszek celu, jakim było zniszczenie Państwa Islamskiego.Rosyjskie lotnictwo od września 2015 roku wspierało armię syryjską. W listopadzie Putin przyjął w Soczi Asada i zasygnalizował wtedy, że rosyjska operacja wojskowa w Syrii dobiega końca.Putin oświadczył, że stworzone zostały warunki politycznego uregulowania w Syrii pod egidą ONZ. Syria została „ocalona jako niepodległe państwo” – dodał.Podczas spotkania z Asadem rosyjski prezydent wyraził nadzieję, że „wspólnie z Iranem i Turcją będziemy mogli przywrócić pokój i zainicjować proces polityczny” w Syrii. Jednocześnie ostrzegł, że „jeśli terroryści w Syrii jeszcze raz podniosą głowę, zadamy im cios, jakiego jeszcze nie doświadczyli”.– Ważne jest, żeby przygotować kongres narodów Syrii, zainicjować proces pokojowego uregulowania (konfliktu). Będę miał teraz możliwość porozmawiania o tym w Kairze z prezydentem Egiptu, a nieco później - z prezydentem Turcji – powiedział. Rosja wraz z Iranem i Turcją pośredniczy od początku br. w rozmowach między rządem syryjskim a opozycją w Astanie.Po krótkim pobycie w bazie lotniczej w Syrii Putin przyleciał do Kairu na rozmowy z egipskim prezydentem Abd el-Fatahem es-Sisim.",,
„Odeszła wizytówka Czechów i ich sumienie”,"Straciliśmy człowieka wyjątkowego, straciliśmy intelektualistę, dramaturga, polityka, który współtworzył nadzwyczajne czasy – mówi były prezydent Aleksander Kwaśniewski o zmarłym w niedzielę Vaclavie Havlu. – Odeszła wizytówka Czechów i ich sumienie – podkreśla z kolei Władysław Frasyniuk.","– Wydaje mi się, że były dwa symbole, dwaj najważniejsi ludzie, którzysymbolizowali przemiany w naszej części Europy – Lech Wałęsa i Vaclav Havel. Ta charakterystyka odpowiada bardzo temu, co się działo w Polsce i wCzechosłowacji. U nas wielka siła ruchu Solidarność, na czele którego stałLech Wałęsa, u nich wielka siła ruchu intelektualnego, zbuntowania sięprzeciwko kłamstwu, które obowiązywało wszystkich, którzy chcielifunkcjonować w tamtym systemie. I ten sprzeciw symbolizował Havel  – wspomina polski opozycjonistaHenryk Wujec.Były prezydent Aleksander Kwaśniewski mówi, że odszedł wyjątkowy człowiek i przyjaciel Polski – Straciliśmy człowieka wyjątkowego, straciliśmy intelektualistę, dramaturga, polityka, który współtworzył nadzwyczajne czasy, który przyczynił się do zwycięstwa opozycji nad reżimami. Był politykiem wielu sukcesów i dramatów – powiedział Kwaśniewski. – Odszedł bardzo szczególny i wyjątkowy człowiek, wspaniały rozmówca i dobry przyjaciel Polski, przyjaciel wielu ludzi w Polsce. Wiem, że dzisiaj oni są wszyscy niezwykle zasmuceni – mówi Kwaśniewski. – Havel był niezwykłym przypadkiem polityka -intelektualisty. Czechosłowacja w przeciwieństwie do Polski miała bohatera przemian związanego z kulturą, który później stał się głową państwa. Havel był najlepszy w konstruowaniu myśli i gdy trzeba było coś napisać zawsze on był o to proszony  - wspomina senator i reżyserKazimierz Kutz. – Całe życie marzył by zostać reżyserem. W poprzednim ustroju nie było mu to dane i dlatego pracował w teatrze jako osoba od obsługi technicznej. Kiedy przestał być prezydentem nadal marzył o reżyserii i w końcu zrobił swój film – dodał. – Niestety, odchodzi jedna z najwybitniejszych postaci Unii Europejskiej, wybitny intelektualista, wspaniały przedstawiciel społeczeństwa czeskiego. To był człowiek oddany społeczeństwu polskiemu, życzliwy człowiek, którego łączyła wielka przyjaźń z wieloma polskimi intelektualistami. To duża strata. Odeszła wizytówka Czechów i ich sumienie  – wspomina były polityk unii WolnościWładysław Frasyniuk. – Vaclav Havel to człowiek, który przez dziesięciolecia kształtowałrzeczywistość Europy Środkowo-Wschodniej i jeden z niewielu, którzy takpozytywnie wpłynęli na całą Europę. Był niepodważalnym autorytetem dlawszystkich – podkreśla z kolei szef Parlamentu Europejskiego i były premier Jerzy Buzek. – Intelektualna potęga Vaclava Havla nie przeszkadzała mu w kontaktach ze zwykłymi ludźmi. To była wielka i podziwiana umiejętność. Był zarówno wielkim artystą, jak i trybunem ludowym. Będzie nam go bardzo brakowało – dodał Buzek.",,
PO za związkami partnerskimi. „Wiadomości” ujawniają kolejne wypowiedzi,"„Wiadomości” ujawniły wypowiedzi szefa klub PO-KO Sławomira Neumanna oraz posła PO Michała Szczerby, w których zapowiedzieli oni poparcie dla wprowadzenia związków partnerskich. Wcześniej kontrowersje w tej kwestii wzbudziła wypowiedź Rafała Grupińskiego.","Słowa posła Platformy Rafała Grupińskiego zostały przywołane na niedzielnej konwencji PiS w Krakowie. Podczas sobotniego marszu „Polska w Europie” w Warszawie został on zapytany, co Koalicja Europejska zrobi z postulatem wprowadzenia związków partnerskich.– My na pewno w tej sprawie będziemy działać progresywnie, ale po dwudziestym którymś października. Po prostu musimy prowincje przyciągnąć do głosowania. (...) Stąd też dzisiaj nie eksponujemy tego za bardzo. Może to Rafał (Trzaskowski – przyp. red.) mówił w Warszawie, ale my już tego nie możemy mówić w... czy Świebodzinie. Tam nas ludzie przepędzą. To jest problem – odparł polityk Platformy.Pytanie na marszuNa nagraniu wyemitowanym w „Wiadomościach” słyszymy, jak podczas sobotniego marszu szef klubu PO-KO Sławomir Neumann został zapytany, czy „możemy liczyć na poparcie Platformy w realizacji związków partnerskich”. – Będą. Usłyszycie to jeszcze przed jesienią – zapowiedział.Na kolejnym nagraniu słychać, jak inny polityk Platformy Obywatelskiej Michał Szczerba mówi: „Jedyne co, to PSL może wstrzymać, ale nie sądzę, bo rada PSL-u jest liberalna”. – Zresztą to będzie już po wyborach, więc oni już nie będą zabiegać o żaden elektorat. Ja mówię, że związki będą elementem programu – dodał.",,
Zbigniew Ziobro na 14. miejscu wśród osób kształtujących Europę,"Zbigniew Ziobro znalazł się na 14. miejscu wśród osób, które mogą „kształtować i elektryzować” Europę w 2018 r. w rankingu brukselskiego Politico. Portal uznał, że minister sprawiedliwości jest drugim najpotężniejszym politykiem w Polsce.","Na pierwszym miejscu w rankingu umieszczono szefa niemieckich liberałów, którzy niedawno zerwali negocjacje koalicyjne z kanclerz Niemiec Angelą Merkel, Christiana Lindnera.Politico uzasadnia, że Ziobro, który zajął 14. z 28 miejsc, jest odpowiedzialny za najważniejszy cel polityczny Prawa i Sprawiedliwości: „zmianę tego, co partia określa jako skorumpowany i nieefektywny system sądowniczy”.„To umieszcza go na ostrzu konfliktu Warszawy z Unią, która postrzega jego działania jako słabo maskowaną próbę poddania władzy sądowniczej kontroli polityków. To także czyni go drugim najpotężniejszym politykiem w Polsce, wyprzedzającym prezydenta i premiera, tuż za faktycznie rządzącym krajem, byłym premierem i obecnym liderem PiS Jarosławem Kaczyńskim” - czytamy w uzasadnieniu.Politico charakteryzuje Ziobrę jako „politycznego wojownika o ostrych łokciach, którego głównym zmartwieniem są jego notowania u Kaczyńskiego, a nie krytyka z Brukseli”. Zdaniem portalu na tym froncie szef resortu sprawiedliwości odniósł niekwestionowany sukces, umacniając w lipcu swoją pozycję jednego „z kluczowych poruczników szefa partii, po brutalnym pojedynku z prezydentem Andrzejem Dudą”.",,
"Poseł PO umieścił grafikę, przypominającą nazistowski plakat. Oskarżono dziennikarza TVP, który to zauważył","Stanisław Gawłowski, poseł PO, oskarżony w aferze korupcyjnej, zamieścił na Twitterze grafikę, na której PiS został porównany do kleszcza. Krytykowany był za to przez dziennikarzy, m.in. przez Cezarego Gmyza, który przypomniał, że takiej samej retoryki używali Niemcy wobec Żydów. Co zrobił Radosław Sikorski, a za nim lewicowy „Ośrodek Monitorowania Zachowań Rasistowskich i Ksenofobicznych”? Oskarżyli o szerzenie nazistowskiej propagandy dziennikarza TVP.","„Ku*wizja trzyma standardy” – napisał na Twitterze Radosław Sikorski, odnosząc się do wpisu Gmyza. „Korespondent TVP Cezary G. znajdując się w Berlinie zamieszczał nazistowską propagandę w sieci” – napisano później na Twitterze OMZRIK. Chodzi o odpowiedź Cezarego Gmyza na grafikę zamieszczoną przez posła PO Stanisława Gawłowskiego. 6 sierpnia wstawił on na Twitterze ilustrację, która przywołuje najgorsze skojarzenia. Widać na niej kontur granic Polski z orłem i atakującym go kleszczem, na którym zamieszczono logo PiS. Polityk zdążył usunąć wpis, ale jego screeny krążą po sieci. Zamieszczoną przez Gawłowskiego grafikę skrytykowali  internauci, którzy zwracają uwagę, że powiązanie przeciwnika z insektami nasuwa skojarzenia z antysemickimi plakatami propagandowymi powstałymi w III Rzeszy. Ich celem była dehumanizacja znienawidzonej mniejszości narodowej. Również Cezary Gmyz postanowił wyrazić swoje zdanie na ten temat, publikując na swoim Twitterze jeden z takich plakatów. Opatrzył go dopiskiem: „Z dedykacją dla Stanisława Gawłowskiego”, oznaczając polityka. Mimo, że grafika wstawiona przez Gawłowskiego budzi jasne skojarzenia z nazistowskimi plakatami, a Gmyz jedynie zwrócił na ten fakt uwagę, zdaniem OMZRIK to Gmyz propaguje nazizm.  ",,
Po amerykańskim LNG czas na „polski atom” [OPINIA],"Wizyta prezydenta Andrzeja Dudy w USA może się okazać przełomowa w kontekście budowy elektrowni atomowej w Polsce. Po podpisaniu w Białym Domu memorandum dotyczącego współpracy w dziedzinie cywilnej energii jądrowej, w przyszłym tygodniu mają się rozpocząć konsultacje. Czasu na podjęcie ostatecznej decyzji jest niewiele, ze względu na realizację harmonogramu zawartego w projekcie Polityki Energetycznej Polski do 2040 roku.","Informacja dotycząca rozpoczęcia w przyszłym tygodniu polsko-amerykańskich konsultacji – prowadzonych przez sekretarza energii  Ricka Perry’ego i pełnomocnika rządu do spraw strategicznej infrastruktury energetycznej Piotra Naimskiego – w kwestii rozwijania cywilnych programów nuklearnych, może świadczyć o przyspieszeniu prac nad realizacją wizji „polskiego atomu”. – Jestem otwarty na dzielenie się wszelkimi nowościami technologicznymi z naszymi przyjaciółmi w Polsce, którzy rozwijają alternatywne źródła energii – powiedział w piątek Rick Perry, który towarzyszył prezydentowi Andrzejowi Dudzie w czasie jego wizyty na terenie gazoportu w Sabine Pass w Teksasie. Wcześniej, w środę, przy okazji wizyty polskiego prezydenta w Białym Domu, zostało podpisane Memorandum of Understanding (MoU), na mocy którego obie strony wyraziły gotowość do współpracy przy realizacji polskiego programu energetyki jądrowej do celów cywilnych. W dokumencie potwierdzono wolę „rozpoznania możliwości współpracy obejmującej cały przekrój obecnych i przyszłych amerykańskich technologii reaktorów, paliw, wyposażenia oraz usług”, a także zawarto „pragnienie określenia ścieżki rozwoju polskiego programu energetyki jądrowej, odpowiadającego na wyzwania takie jak finansowanie, rozwój siły roboczej, poparcie społeczne, zaangażowanie lokalnego przemysłu oraz odpowiedzialność cywilna za szkodę jądrową”. Zadeklarowano również „pragnienie wzmocnienia istniejących stosunków pomiędzy rządami i przedstawicielami sektora prywatnego obu państw w celu intensyfikacji działań w zakresie współpracy jądrowej”. Podkreślono przy tym, że polsko-amerykańska współpraca w tym zakresie może odegrać ważną rolę we wspieraniu bezpieczeństwa energetycznego naszego kraju i promowaniu czystej energii. Pomimo ogólnikowości zawartych w memorandum stwierdzeń, dokument ten ma bardzo duże znaczenie, gdyż takie dokumenty są stałym elementem amerykańskiej polityki przed większym zaangażowaniem się w dany projekt. Odpowiedzialny za prace nad budową polskiej elektrowni atomowej minister energii Krzysztof Tchórzewski ocenił w Warszawie, że „jest spora wola Stanów Zjednoczonych, żeby współpracować z Polską w zakresie programu jądrowego”.  – Chcemy technologię wraz z partnerem, który by zechciał uczestniczyć do 49 proc. w takim przedsięwzięciu jądrowym, ale w przedsięwzięciu nie jednego bloku, tylko docelowym na 20 lat, w budowie od 6 do 9 bloków jądrowych - poinformował Tchórzewski. Minister podkreślił przy tym, że nasz kraj nie jest w stanie obniżyć emisje gazów cieplarnianych do atmosfery bez energetyki jądrowej.  W przeddzień wizyty prezydenta Andrzeja Dudy w Waszyngtonie, w stolicy USA odbyła się konferencja, podczas której ambasador w USA Piotr Wilczek jasno wyraził, czego w kontekście atomu oczekujemy, mówiąc: „Polska docenia to, że USA jest naszym bliskim partnerem w zakresie bezpieczeństwa energetycznego. Wyczekujemy zaangażowania kapitałowego we wdrożenie polskiego programu jądrowego”. Stanowisko Polski w tej sprawie jest więc znane. Niedługo dowiemy się, jak na tę sprawę – konkretnie – zapatrują się Amerykanie. Decyzja musi bowiem zapaść jak najszybciej, gdyż w projekcie Polityki Energetycznej Polski do 2040 roku Ministerstwo Energii założyło uruchomienie pierwszego bloku jądrowego o mocy rzędu 1-1,5 GW w 2033 roku, a w ciągu następnych latach, do roku 2043 roku, planowane jest uruchomienie kolejnych pięciu takich bloków. Pierwsza polska elektrownia jądrowa ma powstać na Pomorzu. Redaktor BiznesAlert.pl Piotr Stępiński ocenił, że pieniądze wydane na atom zwrócą się w realizacji polityki klimatyczno-energetycznej Unii Europejskiej, a także pozwolą naszemu krajowi „na grę w wyższej lidze technologicznej” i zbudować „szersze kompetencje w sektorze nuklearnym”. „Potencjalnie w zamian za inwestycje w Polsce potencjalny partner mógłby zbudować fabrykę paliwa zasilającego nasze elektrownie bądź magazyn na produkty radioaktywne. Być może wówczas za daną ofertę trzeba byłoby zapłacić więcej, ale zyskałaby na niej konkurencyjność rodzimej gospodarki” – pisał Piotr Stępiński. Ministerstwo Energii rozpoczęło rozmowy w sprawie atomu z amerykańskim Departamentem Energii w lipcu 2018 roku. Następnie polska delegacja udała się na spotkanie do Waszyngtonu, a po nim sekretarz energii Rick Perry przesłał list do premiera Mateusza Morawieckiego, w którym przedstawił propozycję współpracy w zakresie energetyki jądrowej. Następnego dnia została przez prezydentów Polski i USA podpisana deklaracja, w której zapowiadano m.in. wspólne działania na rzecz zacieśniania współpracy na polu energetyki jądrowej. Kolejną ważną deklarację w tej sprawie  – w listopadzie 2018 roku – podpisali minister Krzysztof Tchórzewski i Rick Perry. Teraz wiele wskazuje na to, że podpisane podczas wizyty prezydenta Dudy w USA memorandum, a także zapowiedź spotkania Perry-Naimski w przyszłym tygodniu, świadczą o tym, że wchodzimy na wyższy poziom rozmów ze Stanami Zjednoczonymi. Można mieć nadzieję, że rozmowy te zakończą się w podobny sposób jak te dotyczące zakupów amerykańskiego LNG do Polski. Dostawy gazu skroplonego do Polski nie tylko wpłynęły na realizację ambicji rządu w Warszawie w kwestii dywersyfikacji dostaw energii, ale także wzmocniły nasze relacje z Waszyngtonem. To zaś przyniosło wymierne rezultaty w postaci zwiększenia obecności amerykańskich żołnierzy w Polsce, a także nowego kontraktu na dostawy LNG. Na koniec, mówiąc o szansach współpracy polsko-amerykańskiej w kwestii atomu, a także biorąc pod uwagę lęk przed tym źródłem energii części polskiego społeczeństwa – warto podkreślić, że także w tej kwestii  Rosja wywiera energetyczne wpływy w Europie. W połowie kwietnia podpisała z Serbią porozumienie w sprawie budowy centrum badań jądrowych. Rosatom buduje też dwa nowe reaktory w elektrowni w węgierskim Paks, które mają być oddane do użytku w 2024 i w 2025 roku. Na ten cel Kreml udzielił Budapesztowi kredytu w wysokości 10 mld euro, co stanowi zdecydowaną większość kosztów całej inwestycji. Rosja buduje również elektrownię atomową w białoruskim Ostrowcu, dzięki czemu uzyskała większościową kontrolę nad białoruskim systemem sieci elektroenergetycznych, w szczególności w zakresie dystrybucji energii na rynki zagraniczne. Niepokój budową tej elektrowni wyraziła już Litwa. We wszystkich tych przypadkach Moskwa wykorzystała „współpracę” do wzmacniania swoich wpływów w regionie. Jednym z głównych winnych tego stanu rzeczy są Niemcy, które wymuszają na UE, by nie wspierała inwestycji w projekty atomowe, gdyż na swoim terytorium prowadzą one politykę wygaszania energetyki atomowej. W efekcie – by szybko zapełnić poszerzającą się lukę energetyczną – wbrew licznym sprzeciwom, w tym Polski, realizują wspólny z Rosją projekt – Nord Stream 2. Przykłady te pokazują, jak wielką szansą dla Polski jest współpraca z USA przy budowie elektrowni jądrowej. Miejmy nadzieję, że po zwiększeniu obecności amerykańskich żołnierzy w naszym kraju, a także nowych zakupach LNG, atom będzie kolejną płaszczyzną zacieśniającą polsko-amerykański sojusz. Petar Petrović Autor jest dziennikarzem Polskiego Radia.",,
Elżbieta Witek kandydatką PiS na stanowisko marszałka Sejmu,"Prawo i Sprawiedliwość zgłosi minister spraw wewnętrznych Elżbietę Witek na stanowisko marszałka Sejmu; w resorcie zastąpi ją koordynator ds. służb specjalnych Mariusz Kamiński – wynika z informacji uzyskanych w kierownictwie ugrupowania. Obecny marszałek Sejmu Marek Kuchciński zapowiedział, że w piątek złoży rezygnację z tej funkcji, w związku z informacjami dotyczącymi jego lotów samolotami rządowymi.","Mariusz Kamiński oprócz kierowania resortem spraw wewnętrznych i administracji, nadal ma pełnić funkcję koordynatora ds. służb specjalnych. Szef klubu PiS Ryszard Terlecki zapowiedział w czwartek, że w piątek odbędzie się posiedzenie Sejmu, na którym Izba wybierze nowego marszałka.Według nieoficjalnych informacji kandydatką Prawa i Sprawiedliwości będzie Elżbieta Witek, która w ramach czerwcowej rekonstrukcji rządu została ministrem spraw wewnętrznych i administracji. Wcześniej była m.in. rzeczniczką rządu i szefem gabinetu politycznego premier Beaty Szydło. Przewodniczyła również sejmowej Komisji Etyki Poselskiej. Elżbieta Witek zastąpiła na stanowisku ministra Joachima Brudzińskiego, który w majowych wyborach uzyskał mandat do Parlamentu Europejskiego. Marek Kuchciński wyjaśnił, że powodem jego rezygnacji z funkcji marszałka Sejmu są „oczekiwania społeczne”. Podkreślił, że ani razu nie złamał prawa. – Decyzja marszałka Sejmu o dymisji jest dowodem postawy, która jest związana z naszym hasłem: słuchać Polaków, służyć Polsce – mówił obecny na konferencji prezes PiS. Jarosław Kaczyński.Kuchciński wskazał ponadto, że „liczba lotów wywołująca kontrowersje była podyktowana dużą liczbą spotkań z mieszkańcami, często małych miejscowości, jakie odbywałem podczas swojej pracy”. – Przyjąłem bowiem model pracy marszałka, który działa nie tylko w Sejmie i w Warszawie, ale pracuje także w kraju i za granicą – mówił. – Ponieważ jednak opinia publiczna negatywnie ocenia moje postępowanie, uznałem, że nie będę mógł dłużej pełnić tej funkcji – dodał Kuchciński.",,
"„Czy Polska by istniała, gdyby nie żołnierze radzieccy?”. „Tak, wyzwoliłby nas Patton”","– Wiemy, że po 1945 roku Polska nie była wolnym i demokratycznym krajem – powiedział w programie „Strefa starcia” TVP Info Tomasz Trela (SLD). Dodał jednak, że słowo „wyzwolenie” w kontekście 1945 roku należy rozumieć inaczej. – Pytanie: co by było w Polsce i czy byłaby Polska, gdyby żołnierze radzieccy nie pomogli polskim przegonić okupanta hitlerowskiego – pytał Trela. – Bylibyśmy wyzwoleni w 1945 roku, trochę może później, przez armię George'a Pattona, przez Amerykanów. [...] Patton chciał to zrobić – opowiedział Artur Wróblewski z Uczelni Łazarskiego.",,,
Znikająca świeczka,"Warszawski sąd okręgowy potwierdził decyzję sądu rejonowego, który skazał Jana Śpiewaka za zniesławienie córki prof. Zbigniewa Ćwiąkalskiego. Przypomina to w pewnym stopniu działania wymiaru sprawiedliwości w sprawie zamordowania Stanisława Pyjasa. Po kilkudziesięciu latach jedynym skazanym jest w niej kolega Pyjasa, publicysta Bronisław Wildstein, który według sądu zniesławił autora ekspertyzy używanej przez komunistów do tuszowania sprawy.","Jan Śpiewak opisywał mechanizm przejęcia kamienicy przez kurator reprezentującą 120-letniego, faktycznie więc od dawna nieżyjącego spadkobiercę. Kilka dni wcześniej, kiedy został odwołany sędzia Paweł Juszczyszyn z Olsztyna, gwiazda protestów „w obronie wolnych sądów”, niektóre media przypomniały jego udział w sprawie, która zakończyła się śmiercią rolnika Zbigniewa Parowicza. Parowicz, przypomnijmy, nie był w stanie spłacić zadłużenia, jednak dopiero autoryzowane przez sąd działania komornika doprowadziły go do całkowitego bankructwa, bezdomności, wreszcie śmierci. Kiedy jedni sprawę te przypominali, inni gorączkowo zacierali jej ślady, kasując ze swoich stron reportaże i wzmianki o dramatycznej historii, kolejnym rozdziale opowieści o patologii polskiego sądownictwa i systemu egzekucji długów. A może raczej należałoby powiedzieć „długów i dłużników”. Materiały trzeba było jednak usunąć, społeczny opór potrzebuje bowiem symboli, a niektórym wydaje się, że łatwiej będzie ocenzurować rzeczywistość, niż znaleźć kogoś faktycznie bez skazy. Może to i racja. Tymczasem sędzia Juszczyszyn został laureatem nagrody im. Teresy Torańskiej, przyznawanej przez tygodnik „Newsweek” za działalność publiczną, o czym, jakby samo w sobie nie było to wystarczającą ironią losu, na Twitterze poinformował Rzecznik Praw Obywatelskich Adam Bodnar. Przypomnijmy, bo naprawdę łatwo zapomnieć, że RPO „stoi na straży wolności i praw człowieka i obywatela, w tym realizacji zasady równego traktowania. Bada, czy na skutek działania lub zaniechania organów władzy publicznej nie nastąpiło naruszenie prawa, zasad współżycia i  sprawiedliwości społecznej oraz czy nie doszło do aktów dyskryminacji.” Co prawda, w tym samym tekście na stronie biura RPO czytamy też, że „Rzecznik pracuje dla ponad 38 mln obywateli, jego zespół to niespełna 300 osób. Nie zawsze udaje się im naprawić to, co nie działa w relacjach obywateli z państwem”, ale nie znaczy tochyba, że skoro zła nie naprawi, ma jeszcze je nagradzać, a przynajmniej nagradzanie to firmować? Ciekawe, że gdy zwrócić na tę niezręczność sytuacji uwagę, zarówno sędzia, jak rzecznik znajdują chętnych obrońców, którzy piszą, że ludzie przecież wiecznie nie żyją i nie jest to wina ani komornika, ani sądu, ani nawet RPO.  Jednak w długowieczność ci sami komentujący zaczynają wierzyć, gdy tylko mowa jest o warszawskich kamienicach, np. tej przy ul. Joteyki, w której sprawy, na swoje nieszczęście, zaangażował się Jan Śpiewak. Dla niego zaś niedawni koledzy od wspólnej obrony „wolnych sądów” mają radę, by pogodził się z losem i warszawskimi specjalistami od reprywatyzacji, karę przyjął z pokorą i już się nie wychylał. Zwłaszcza że wychyla się według nich w kierunku PiS. O ile zaś wszelkie wątpliwe reprywatyzacje i ich konsekwencje dla zwykłych ludzi, a w dalszej kolejności również krytyków, są sprawą, nad którą można przejść do porządku dziennego, zupełnie inaczej jest, jeśli niesłusznie w swoim, moim i wielu innych osób odczuciu skazany miejski aktywista spotyka się z prezydentem, a nawet zapowiada, że być może zwróci się do niego o ułaskawienie. Gradacja występków jest bowiem oczywista i nic nie zdetronizuje w niej konszachtów z PiS, nawet jeśli są one tylko domniemane.Kolejny raz wzywa się dziś Polaków do demonstracji w obronie sądów, czynią to i sami sędziowie, i politycy opozycji, i Donald Tusk, który namawia nas do zrobienia takiego szumu, jaki usłyszy coraz mniej przejęta tematem Europa. Od poprzedniej fali protestów mieliśmy wiele niesprawiedliwych wyroków, sygnałów o nadużyciach i dowodów na jednoznaczne polityczne zaangażowanie sędziów. Jednym z organizatorów tamtych wydarzeń był Jan Śpiewak, który dziś inaczej patrzy na kilkaspraw. Jeżeli jednak faktycznie ktoś ruszy się bronić sądownictwa przed reformą, świeczki Śpiewaka już wśród protestujących zabraknie. A być może nie tylko jego.",,
Szef NATO: Rosja znacząco zwiększyła swoją aktywność wojskową na Ukrainie,"Ministrowie spraw zagranicznych państw NATO oficjalnie uruchomią we wtorek fundusz powierniczy, który ma pomóc w modernizacji ukraińskiej armii – poinformował w poniedziałek w Brukseli szef NATO Jens Stoltenberg. Jak dodał, Rosja znacząco zwiększyła swoją aktywność wojskową zarówno na terenie Ukrainy, jak i wokół jej terytorium.","Fundusz, o którego powstaniu zdecydowano na wrześniowym szczycie NATO w Newport, ma być przeznaczony na reformę dowództwa ukraińskiej armii, wsparcie logistyczne, poprawę cyberbezpieczeństwa i rehabilitację kombatantów.  Stoltenberg podkreślał na konferencji prasowej dzień przed spotkaniem ministrów spraw zagranicznych państw należących do Sojuszu, że NATO nie dostarcza sprzętu innym krajom, ponieważ nie jest to jego zadaniem.  Zaznaczył jednak, że wiele państw sojuszniczych dostarcza różnego rodzaju pomoc Ukrainie, w tym m.in. wsparcie ekonomiczne. – Jeśli chodzi o pytanie dotyczące wsparcia militarnego, to jest prawem każdego członka sojuszu, aby o tym decydować w porozumieniach dwustronnych z Ukrainą – oświadczył. Rosji grozi większa izolacja, jeśli będzie nadal łamać prawo – Jeśli Rosja nadal będzie łamać prawo międzynarodowe i nie będzie przestrzegać integralności suwerennych krajów, jej izolacja będziecoraz większa - ostrzegł szef NATO. Sekretarz generalny Sojuszu Północnoatlantyckiego podkreślił jednak, że Rosja może również wybrać ścieżkę respektowania międzynarodowych zobowiązań i prawa międzynarodowego i próbować współpracować z NATO i jego sojusznikami. – Jestem głęboko przekonany, że relacje między krajami, a także między NATO i Rosją nie są grą o sumie zerowej. Współpraca przynosi korzyści obu stronom – powiedział Stoltenberg. Wzmożona aktywność Rosji Stoltenberg mówił też o wzmożonej aktywności militarnej Rosji wzdłuż granic NATO, zwłaszcza w przestrzeni powietrznej. Poinformował, że w tym roku doszło do ponad 400 interwencji lotnictwa NATO, mających na celu przechwycenie rosyjskich maszyn.– To 50 proc. więcej niż w całym poprzednim roku. W regionie Morza Bałtyckiego wzrost była jeszcze większy. Widzimy znaczny wzrost rosyjskiej aktywności militarnej w pobliżu granic NATO - zwrócił uwagę szef Sojuszu.Jak mówił, rosyjska aktywność ma miejsce w międzynarodowej przestrzeni powietrznej i nie jest złamaniem międzynarodowych regulacji, ale jest prowadzona w dość agresywny sposób. – Czasami dochodzi również do naruszenia przestrzeni powietrznej NATO. To oczywiście łamanie międzynarodowych porozumień – stwierdził.Jak ocenił, problemem jest liczba rosyjskich lotów, ale też to, jak są one prowadzone. Zwrócił uwagę, że samoloty te bardzo blisko podlatują do granic i okrętów NATO bez zgłaszania planów lotu, bez włączania transponderów i komunikowania się z cywilną kontrolą lotów. – To jest wyzwanie. WezwaliśmyRosję, aby prowadziła te loty w bardziej odpowiedzialny sposób –   podkreślił Stoltenberg.Szef NATO skrytykował też niedzielny wjazd na Ukrainę kolejnego konwoju, w którym – jak twierdzą Rosjanie – dostarczana jest pomoc humanitarna dla mieszkańców opanowanych przez separatystów terenów obwodów donieckiego i ługańskiego.",,
„Herezja i schizma”. Arcybiskup Palermo ekskomunikował kontrowersyjnego księdza,"Grzechy herezji i schizmy zarzucił metropolita Palermo abp Corrado Lorefice jednemu z miejscowych kapłanów, ks. Alessandro Marii Minutelli. Hierarcha nałożył nań ekskomunikę „latae sententiae” (czyli z samego faktu popełnienia tych czynów) na podstawie kanonu o „przestępstwach przeciwko religii i jedności Kościoła”. Według mediów sycylijskich kara ta od dłuższego czasu „wisiała w powietrzu” i sam duchowny liczył się z nią.","Podjęte surowe środki są odpowiedzią władzy diecezjalnej na liczne wcześniejsze publiczne wypowiedzi duchownego, który w kazaniach i za pośrednictwem portali społecznościowych mówił o „obłudzie fałszywego Kościoła”, o „wielonarodowym Kościele kłamstwa i fałszu”, będącym „bezwstydną prostytutką, zaprzedaną możnym tego świata”. Towarzyszyły temu liczne oskarżenia pod adresem papieża Franciszka i abp Lorefice.Arcybiskup, a także inni księża i przyjaciele kapłana wielokrotnie próbowali go przekonać i nakłonić do porzucenia takich metod działania. Dodatkowym powodem interwencji były głosy wewnętrzne i nadprzyrodzone oraz objawienia Maryi Panny, aniołów i niektórych świętych, których ks. Minutella miał doświadczać.Mieszanie w sumieniachO tym wszystkim informował on szeroko w internecie, co – zdaniem władz kościelnych – stanowiło poważne ryzyko wywołania zamieszania w sumieniach i prawdziwej ludowej pobożności maryjnej oraz w pojmowaniu kultu aniołów i świętych. Mniejszym, ale też w sumie istotnym problemem była cudowna woda, która pojawiła się ponoć koło Palermo i miała rzekomo właściwości nadprzyrodzone i lecznicze. Ponadto kapłan założył w swej parafii i prowadził duchowo żeńską wspólnotę zakonną, której Kościół nie zatwierdził.W tej sytuacji arcybiskup Palermo zwolnił buntowniczego księdza z obowiązków proboszcza jednej z parafii w stolicy Sycylii, ostrzegając jednocześnie wiernych przed stosowanymi przezeń niektórymi praktykami. Podkreślił, że są one sprzeczne z miłością do Kościoła i istnieje poważne niebezpieczeństwo, że służą manipulowaniu sumieniami.",,
Treningi mieszanych sztuk walki będą organizowane na polskich misjach wojskowych,Treningi mieszanych sztuk walki w ramach projektu Wojownik będą organizowane na polskich misjach – poinformował dowódca operacyjny Rodzajów Sił Zbrojnych gen. Tomasz Piotrowski. W najbliższym czasie treningi takie mogą się odbyć w polskim kontyngencie w Rumunii.,"Decyzja dowódcy operacyjnego o kontynuowaniu projektu w Polskich Kontyngentach Wojskowych (PKW) poza granicami kraju ma związek z pilotażową zagraniczną edycją Wojownika, na Łotwie. Zajęcia z mieszanych sztuk walki przeprowadzono w łotewskiej bazie Adażi w dniach 27-28 listopada br. Była to ósma edycja projektu, ale pierwsza poza granicami Polski.  Gen. Piotrowski powiedział, że tego typu programy sprawdziły się już wcześniej. – Podobnego wsparcia dla swoich żołnierzy udzielały Stany Zjednoczone m.in. podczas operacji w Afganistanie. Jeśli tam to zadziałało, to dlaczego u nas miałoby być inaczej – powiedział.  Ocenił, że podstawowe założenia projektu Wojownik, czyli „przeciwdziałanie negatywnym emocjom, integracja środowiska weteranów, spotkania żołnierzy z autorytetem sportowym, a także propagowanie sportów walki” zostały osiągnięte podczas łotewskiej edycji.  – Biorąc pod uwagę fakt, jak odpowiedzialne zadania wykonują żołnierze na misjach, w jak długotrwałym stresie operują, gdy jeszcze dodać do tego kilkumiesięczną rozłąkę z bliskimi, to uważam, że jak najbardziej pożądane jest stworzenie im warunków do odreagowania właśnie przez sport. Tak jest w przypadku projektu Wojownik, gdzie jest to realizowane poprzez sztuki walki – powiedział generał. – W związku z tym uznaję za właściwe i pożądane kontynuowanie projektu w kolejnych Polskich Kontyngentach Wojskowych, w najbliższym czasie prawdopodobnie w Rumunii – dodał. Z decyzji dowódcy operacyjnego cieszy się pomysłodawca projektu Wojownik płk. Szczepan Głuszczak z Wojskowego Centrum Edukacji Obywatelskiej. – To znaczy, że projekt Wojownik się rozwija – powiedział. Dodał, że wyjazd na Łotwę był pierwszym krokiem. – Oczywiście chciałbym dotrzeć z projektem Wojownik jak najdalej, gdzie są polscy żołnierze, czyli do Afganistanu. Myślę, że małymi krokami tam też dotrzemy –  powiedział.",,
„Najczęściej pierwsi na miejscu zdarzenia”. Witek zapowiada wzmocnienie pozycji OSP,"Chcemy mocniej usytuować Ochotnicze Straże Pożarne w systemie bezpieczeństwa wewnętrznego państwa – zapowiedziała w Legnicy marszałek Sejmu Elżbieta Witek. Dodała, że rząd PiS szczególną wagę przywiązuje do szeroko rozumianego bezpieczeństwa.","Marszałek Sejmu uczestniczyła w poniedziałek w Komendzie Powiatowej PSP w Legnicy w odprawie konsultacyjno-szkoleniowej z prezesami Ochotniczych Straży Pożarnych (OSP), podczas której przedstawiono sprawozdanie z realizacji zadań Krajowego Systemu Ratowniczo-Gaśniczego w województwie dolnośląskim w latach 2016-2019.Witek przypomniała, że będąc ministrem spraw wewnętrznych i administracji zabiegała o to, aby spotkania z druhami z OSP odbywały się cyklicznie. – Chcemy mocniej usytuować Ochotnicze Straże Pożarne w systemie bezpieczeństwa wewnętrznego państwa – podkreśliła.Dodała, że rząd PiS szczególną wagę przywiązuje do szeroko rozumianego bezpieczeństwa. – W tym do bezpieczeństwa, które gwarantują nam nie tylko Państwowa Straż Pożarna, ale także, w znaczniej mierze, Ochotnicze Straże Pożarne – zaznaczyła Witek. Jak dodała, bez OSP Państwowa Straż Pożarna nie mogłoby sobie poradzić. – To wy jesteście najczęściej pierwsi na miejscu zdarzenia – zwracała się do druhów OSP marszałek Sejmu.Jak zauważyła, zadaniem strażaków nie jest dziś jedynie gaszenie pożarów, a zagrożenia zmieniają się z każdym rokiem. – Dziś wymagania stawiane OSP mają charakter bardzo specjalistyczny. Ochotnicy zaczynają się specjalizować – mówiła. – Druhowie OSP muszą mieć należne im miejsce w Krajowym Systemie Ratowniczo-Gaśniczym; dziś rozwiązania nie dają druhom-ochotnikom należnego im miejsca. Są samorządy, które doceniają obecność OSP na ich terenie i je bardzo wspierają, ale są takie, które z różnych powodów, także finansowych, nie są w stanie wspierać OSP – podkreśliłaMarszałek zaznaczyła też, że nie wszyscy pracodawcy na czas akcji gaśniczej lub ratunkowej chcą zwalniać ochotników z OSP z pracy. – My chcemy to zmienić, stąd propozycja jeszcze w MSWiA, żeby stworzyć dużą ustawę, która umiejscowiłaby OSP w Krajowym Systemie Ratowniczo-Gaśniczym jeszcze mocniej niż to jest obecnie – powiedziała Witek.Marszałek po wizycie w Legnicy udała się do Jeleniej Góry, gdzie odwiedzi Jednostkę Ratowniczo-Gaśniczą nr 1. Odbędzie się tam uroczystość przekazania nowego samochodu gaśniczego.",,
Rekordowe zadowolenie z premiera. Wnioski z sondażu CBOS,"„Do zwolenników gabinetu Mateusza Morawieckiego zalicza się obecnie 41 proc. ankietowanych” – wynika z najnowszego sondażu CBOS. To o 2 punkty procentowe więcej niż w maju. Jak wynika z danych Centrum, ataki na premiera nie zaszkodziły mu, a wręcz odwrotnie – wzmocniły. W czerwcu zwiększyła się również liczba respondentów zadowolonych z tego, że Morawiecki kieruje rządem.","Rośnie poparcie dla rządu; żaden ze wszystkich dotychczasowych  nie miał tak wysokiego na tym etapie kadencji. Jak wynika z czerwcowego sondażu Centrum Badania Opinii Społecznej 41 proc. badanych deklaruje się jako zwolennicy rządu Mateusza Morawieckiego, a jako przeciwnicy określa się 26 proc. respondentów (spadek o 2 pp.). To nie jedyne pozytywne dla Mateusza Morawieckiego wnioski z najnowszego badania CBOS. Rekordowe jest także zadowolenie z premiera, które obecnie jest na poziomie, na który pod koniec kadencji nie mógł liczyć żaden z wcześniejszych szefów rządu. „Zadowolenie z tego, że na czele rządu stoi Mateusz Morawiecki, deklaruje 49 proc. ankietowanych. Z dezaprobatą przyjmuje pełnienie przez niego funkcji Prezesa Rady Ministrów 31 proc. badanych (o 2 punkty procentowe mniej niż w maju).”- czytamy w komunikacie. Ciekawie prezentują się również oceny gospodarczej polityki rządu Mateusza Morawieckiego. Perspektywy poprawy sytuacji gospodarczej w wyniku działalności rządu dostrzega 51 proc. respondentów. Politykę gospodarczą rządu negatywnie ocenia 35 proc. badanych (o 2 punkty procentowe mniej niż miesiąc temu). Jak zauważa Centrum „od wielu miesięcy są to rekordowe wyniki w historii pomiarów”. Zadowolenie z premiera Morawieckiego jest bardzo stabilnym wskaźnikiem – jest to poparcie połowy społeczeństwa, nie tylko wśród głosujących. Ten wynik utrzymuje się od kilkunastu miesięcy, mimo iż w czasie ostatniej kampanii wyborczej to właśnie szef rządu obok prezesa Prawa i Sprawiedliwości Jarosława Kaczyńskiego był głównym celem ataku partii opozycyjnych i wspierających je mediów. Konsekwentną politykę rządu docenia większość wyborców, co daje trwałość poparcia, które nie ma w przeszłości podobnych odniesień. Dla przykładu poparcie dla Donalda Tuska i jego gabinetu w 2011 r. było od kilku do kilkunastu punktów procentowych niższe.",,
Rumunia: Referendum ws. definicji małżeństwa okazało się nieważne,"Dwudniowe referendum w Rumunii w sprawie ograniczenia konstytucyjnej definicji małżeństwa do związku kobiety i mężczyzny jest nieważne, ponieważ frekwencja nie przekroczyła wymaganego pułapu 30 proc. – poinformowała krajowa komisja wyborcza.",,,
Po ataku na rafinerie Arabia Saudyjska dołącza do misji ochrony żeglugi,"Po ataku na jej instalacje naftowe Arabia Saudyjska przyłączyła się do kierowanej przez USA międzynarodowej misji ochrony żeglugi na Bliskim Wschodzie – przekazała w środę saudyjska agencja prasowa SPA. W misji uczestniczą już Australia, Bahrajn i Wielka Brytania.","Obszar obowiązywania misji obejmuje: cieśninę Ormuz, kluczową dla światowych morskich dostaw ropy naftowej, a także cieśninę Bab al-Mandab między Morzem Czerwonym a Zatoką Adeńską, Zatokę Omańską i Zatokę Perską – podała SPA, powołując się na niewymienionego z nazwiska przedstawiciela władz królestwa.Stany Zjednoczone zainicjowały misję ochrony żeglugi w tym regionie po atakach na statki transportujące ropę naftową, o które USA oskarżają Iran, oraz w następstwie przejęcia przez Iran kilku tankowców. Incydenty te zakłóciły światowy handel towarami – podkreśla agencja Reutera.Sobotnie ataki na dwie instalacje saudyjskiego koncernu Aramco, położone na wschodzie Arabii Saudyjskiej, spowodowały wstrzymanie produkcji 5,7 mln baryłek ropy dziennie, czyli ok. 50 proc. całkowitej produkcji Aramco. Stanowi to 5 proc. globalnej podaży tego surowca. We wtorek minister energetyki Arabii Saudyjskiej książę Abdel Aziz ibn Salman poinformował, że krajowa produkcja ropy zostanie przywrócona do poprzedniego poziomu do końca września.Do ataków przyznał się wspierany przez Iran rebeliancki ruch Huti, walczący w Jemenie z siłami rządowymi. Sekretarz stanu USA Mike Pompeo winę za ataki przypisał jednak Iranowi, a prezydent Donald Trump na Twitterze zagroził uderzeniem odwetowym, nie precyzując, kogo USA uważają za sprawcę.",,
"Gaz, granaty hukowe i koktajle Mołotowa. Zamieszki podczas manifestacji w Paryżu","Francuska policja użyła wobec uczestników demonstracji w centrum Paryża gazu łzawiącego i granatów hukowych, a w stronę funkcjonariuszy rzucano koktajle Mołotowa – poinformowała Agencja Reutera. Starcia wybuchły w pobliżu Place de la Nation podczas demonstracji zorganizowanej przez wszystkie francuskie centrale związkowe, które apelują do prezydenta Emmanuela Macrona o wycofanie się z planowanej reformy systemu emerytalnego.","Według związku CGT w manifestacji w stolicy Francji bierze udział 350 tys. ludzi. Według oficjalnych komunikatów władz w ponad 80 miastach protestuje łącznie 360 tys. ludzi - podliczyła agencja AFP. Francuski operator RTE poinformował, że niektórzy z jego pracowników celowo odłączyli dostawy energii elektrycznej dziesiątkom tysięcy odbiorcom w całej Francji w ramach protestu. Zapowiedział wszczęcie wobec nich postępowania dyscyplinarnego. Dostawy prądu wstrzymano w miastach Nantes, Lyon, Orleans i w departamencie Żyronda (fr. Gironde). AP podaje, że prąd odcięto stu tysiącom domów i biur.To już 13. dzień strajku generalnego przeciwko reformie emerytalnej. We wtorek strajkowali m.in. pracownicy transportu, obsługa wieży Eiffla i pracownicy paryskiej opery.Większość Francuzów (62 proc.) popiera ruch protestacyjny, przy czym 69 proc. opowiada się za „świątecznym rozejmem” – wynika z sondażu Harris Interactive.",,
"Trump: Bardzo lubię kanclerz Merkel, ale Nord Stream 2 to tragedia","Donald Trump zabrał głos w Londynie na temat gazociągu Nord Stream 2. Na wspólnej konferencji prasowej z brytyjską premier Theresą May prezydent USA ocenił, że plany uruchomienia niemiecko-rosyjskiej rury to „tragedia”, która utrudnia wysiłki na rzecz światowego pokoju. W jego opinii inwestycja ta „nie służy ani Niemcom, ani NATO”.","Podczas spotkania z dziennikarzami Trump podkreślił, że bardzo lubi niemiecką kanclerz Angelę Merkel, ale otwarcie powiedział jej, że „ten gazociąg to straszliwa rzecz”. Amerykański prezydent wyraził zdziwienie, jak można „pompować miliardy dolarów, głównie z Niemiec, do rosyjskich kieszeni, kiedy próbujemy mieć pokój na świecie”. – Jak można pracować na rzecz pokoju i siły, skoro ktoś ma tego typu władzę nad tobą? – pytał, mówiąc o swoich obawach dotyczących ewentualnego ryzyka powstania zależności energetycznej Niemiec od Rosji w – jak podał – nawet 60-70 procentach. W trakcie odpowiedzi amerykańskiego prezydenta niemiecka dziennikarka próbowała skorygować jego wypowiedź, zaznaczając, że Niemcy polegają zaledwie w dziewięciu procentach na rosyjskiej energii, ale została zignorowana przez Trumpa.",,
Putin listy pisze. Trumpa zapewnił o gotowości do dialogu,"Prezydent Rosji Władimir Putin wysłał listy z noworocznymi życzeniami do światowych przywódców – poinformował Kreml. W korespondencji do prezydenta USA Donalda Trumpa zapewnił, że Moskwa jest gotowa do dialogu ze Stanami Zjednoczonymi.","„Władimir Putin podkreślił, że relacje (rosyjsko-amerykańskie) są najważniejszym czynnikiem dla zapewnienia strategicznej stabilności oraz międzynarodowego bezpieczeństwa” – przekazały w oświadczeniu służby prasowe Kremla. „Potwierdził, że Rosja jest otwarta na dialog z USA w jak najszerszym zakresie” – dodano.W osobnym liście do syryjskiego prezydenta Baszara el-Asada przywódca Rosji zobowiązał się do dalszego wspierania jego rządu oraz obywateli Syrii w „walce z terroryzmem, w obronie suwerenności państwowej i integralności terytorialnej”.Wśród adresatów życzeń noworocznych znalazł się również prezydent Turcji Recep Tayyip Erdogan. W liście skierowanym do niego Putin podkreślił, że „Moskwa i Ankara wnoszą decydujący wkład w walkę z terroryzmem w Syrii i w proces politycznego uregulowania w tym kraju”. Podkreślił, że o pozytywnym rozwoju relacji świadczy rozpoczęcie budowy elektrowni atomowej w Turcji i budowa morskiego odcinka gazociągu Turecki Potok.Podziękował Merkel za współpracęPutin wysłał też życzenia do niektórych europejskich liderów, w tym do Niemiec i do Francji. W liście do prezydenta i kanclerz Niemiec wyraził nadzieję na kontynuację współpracy, w tym „na rzecz realizacji dużych wspólnych projektów w dziedzinie gospodarki, kultury, nauki i edukacji”. „Współpraca rosyjsko-niemiecka ma duże znaczenie nie tylko dla narodów tych dwóch krajów, ale i dla całej Europy” – napisał prezydent.W korespondencji do prezydenta Francji Emmanuela Macrona Putin napisał z kolei: „duży potencjał relacji rosyjsko-francuskich potwierdzają nasze niedawne spotkania i rozmowy”. Dodał, że „liczy na kontynuację wspólnej pracy na rzecz rozwoju wzajemnej współpracy (...), a także - rozwiązania problemów regionalnych i globalnych”.",,
Zjednoczona Prawica razem w wyborach do PE,"– Podpisaliśmy w piątek z Jarosławem Kaczyńskim i Zbigniewem Ziobro porozumienie o wspólnym starcie w wyborach do Parlamentu Europejskiego – poinformował w piątek w Kielcach lider Porozumienia Jarosław Gowin, podczas konwencji regionalnej ugrupowania.","Podczas kieleckiego spotkania Gowin powiedział, że Porozumienie, Prawo i Sprawiedliwość oraz Solidarna Polska podjęły decyzję o wspólnym starcie w wyborach do Parlamentu Europejskiego. – Podpisaliśmy dzisiaj z Jarosławem Kaczyńskim i Zbigniewem Ziobro porozumienie w tej sprawie – dodał. Podkreślił, że wierzy, iż „obóz Zjednoczonej Prawicy – zjednoczony i poszerzony o nowe środowiska, pójdzie razem także w wyborach parlamentarnych”.  – Po to, aby poprosić naród o odnowienie mandatu zaufania, mandatu do ponownego rządzenia. Chcemy być do 2019 roku solidarnym partnerem dla innych ugrupowań Zjednoczonej Prawicy. Wierzymy, że możemy wspólnie te wybory wygrać – mówił Gowin. Gowin podkreślił też, że „jest przekonany, iż w 2020 roku w wyborach prezydenckich, podobnie jak w 2015, obóz Zjednoczonej Prawicy jednoznacznie poprze prezydenta Andrzeja Dudę”.  – Chcę jasno zadeklarować, że Porozumienie  – w osobie Andrzeja Dudy upatruje przyszłego kandydata na prezydenta Polski dla całego obozu Zjednoczonej Prawicy –  zaznaczył.",,
Nie ma rozejmu między Turcją a siłami kurdyjskimi w Syrii,"Rzecznik tureckiego prezydenta Recepa Tayyipa Erdogana, Ibrahim Kalin, ostrzegł w środę, że kurdyjscy bojownicy w północnej Syrii pozostaną celem ataków tureckich sił, dopóki będą stacjonować na zachód od rzeki Eufrat.","Informacje o zawieszeniu broni wcześniej zdementował też turecki minister ds. europejskich Omer Celik. O możliwości zawieszenia broni między siłami tureckimi a kurdyjskimi w Syrii informowały dzień wcześniej Stany Zjednoczone. Kurdowie w Syrii są wspierani przez USA ze względu na ich znaczący wkład w walkę z bojownikami tzw. państwa islamskiego. Rozpoczęta w zeszłym tygodniu w Syrii ofensywa przeciwko bojownikom tzw. państwa islamskiego, przyczyniła się do odbicia granicznego miasta Dżarabulus. Niestety starcia pomiędzy Turcją a bojownikami kurdyjskimi w rejonie trwają. Tureckie MSZ oczekuje, iż spełniona zostanie obietnica USA, że kurdyjskie jednostki Ludowych Jednostek Samoobrony (YPG) wycofają na wschód od Eufratu.",,
Miller opuści Schetynę w europarlamencie. Wraz z SLD zamierza dołączyć do innej frakcji,"Były premier Leszek Miller – który prawdopodobnie zdobędzie mandat europosła w okręgu wielkopolskim – zamierza opuścić Koalicję Europejską i wejść w Parlamencie Europejskim wraz z innymi politykami SLD do frakcji Socjalistów i Demokratów. – Będę konsultował różne rzeczy z kierownictwem mojego ugrupowania w PE (S&D – przyp. red.) – odpowiedział w RMF, pytany o to, czy zamierza cokolwiek konsultować z Grzegorzem Schetyną.","Wyniki wyborów do Parlamentu Europejskiego to jest oczywiście sukces PiS; głównym powodem tego zwycięstwa jest zamiana debaty o Unii Europejskiej na debatę o sytuacji w kraju – ocenił były premier.Sam Leszek Miller startował z drugiego miejsca w okręgu wielkopolskim i według sondaży zdobył mandat europosła.Pytany, czy umiałby przekonać lidera Wiosny Roberta Biedronia do tego, żeby do Sejmu szedł razem z Koalicją Europejską, Miller odparł: „Robert Biedroń poniósł największą klęskę, jaka go do tej pory spotkała”. – I nie sądzę, żeby ktoś go brał poważnie pod uwagę – dodał.",,
Hulajnogi elektryczne jak rowery. Minister zapowiada nowe przepisy,"Przepisy, które mają uregulować zasady ruchu urządzeń transportu osobistego,  czyli m.in. hulajnóg elektrycznych, powinny wejść w życie wiosną przyszłego roku – poinformował  minister infrastruktury Andrzej Adamczyk.","– Nie spodziewaliśmy się, że efektem konsultacji społecznych będzie tak dużo uwag i tak dużo różnorakich propozycji. One są dzisiaj szczegółowo analizowane. (...) Chcielibyśmy, aby przepisy weszły w życie wiosną przyszłego roku. Mamy nadzieję, że projekt tej ustawy będzie jednym z pierwszych, którym będzie zajmował się rząd i Sejm – powiedział minister infrastruktury Andrzej Adamczyk. Pakiet propozycji dotyczący uregulowania zasad ruchu urządzeń transportu osobistego został zaprezentowany w czerwcu tego roku. Zakłada on, że hulajnogi będą traktowane jak rowery i będą musiały poruszać się tak jak one, czyli drogami dla rowerów.  Po chodnikach będzie można jeździć tylko wtedy, gdy nie będzie drogi dla rowerów, a dopuszczalna prędkość na drodze obok chodnika będzie wyższa niż 30 km/h. Jadąc po chodniku trzeba będzie poruszać się powoli i   ustępować miejsca pieszym.",,
"Sondaż: PiS najsilniejsze od wyborów, opozycja znokautowana",Jeszcze nigdy od wyborów parlamentarnych w 2015 r. Prawo i Sprawiedliwość nie osiągnęło tak wysokiego poparcia w sondażach Ipsos dla OKO.press. Na partię rządzącą gotowe jest głosować 40 proc. Polaków – informuje Fundacja Ośrodek Kontroli Obywatelskiej.,"Według sondażu PiS uzyskało 40 proc. poparcia, czyli przekroczyło wynik wyborczy z października 2015 r., który wynosił 37,6 proc.Pierwszy raz po wyborach parlamentarnych partia Jarosława Kaczyńskiego cieszy się tak wysokim poparciem.Drugie miejsce w sondażu zajęła Platforma Obywatelska z poparciem 21 proc. ankietowanych. Za PO uplasował się ruch Kukiz ’15, na który głosować chce 11 proc. Na czwartym miejscu znalazła się Nowoczesna (6 proc.).",,
Przedwyborczy strach europejskiego mainstreamu [OPINIA],"Krytyka wizyty włoskiego wicepremiera Matteo Salviniego w Polsce przekroczyła wszelkie granice hipokryzji i oparta była na szokująco absurdalnych argumentach. Trudno jednak się dziwić tym atakom, gdyż ich prawdziwą przyczyną jest strach europejskiego mainstreamu politycznego przed utratą władzy. Demokracja nie polega jednak na tym, że może rządzić każdy ale tylko pod warunkiem, że jest członkiem jednej z trzech konsensualnych rodzin politycznych: liberałów, chadeków lub socjaldemokratów.","W wyborach do europarlamentu w 2004 roku partie tworzące trzy tradycyjnie największe grupy polityczne czyli chadecką Europejską Partie Ludową (EPP), Partię Europejskich Socjalistów (PES) oraz Sojusz Europejskich Liberałów i Demokratów (ALDE), zdobyły ponad 75 proc. Cztery lata później liczba ta spadła do 72,5 proc. W 2014 roku mainstream zdobył już tylko niespełna 64 proc., a liberałowie zostali zepchnięci na czwarte miejsce pod względem wielkości reprezentacji w Europarlamencie. Wyprzedziła ich nowa rodzina polityczna Europejskich Konserwatystów i Reformatorów, stworzona przede wszystkim przez PiS oraz brytyjskich konserwatystów. Decyzja PiS o tworzeniu nowej grupy politycznej, rzucającej wyzwanie europejskiemu mainstreamowi politycznemu, była wówczas krytykowana jako osłabianie wpływów Polski w unijnym parlamencie. Logika była taka, że aby cokolwiek znaczyć trzeba trzymać z mainstreamem a nie tworzyć „polityczny margines”.Po II Wojnie Światowej system polityczny w Europie był jasny: była prawica, lewica i centrum. W Niemczech, największej europejskiej demokracji, było to najlepiej widoczne w sprowadzeniu sceny politycznej do trzech partii: CDU/CSU, FDP i SPD. W Wielkiej Brytanii obok konserwatystów i laburzystów byli zepchnięci na margines (za sprawą większościowej ordynacji wyborczej) liberałowie. We Francji i Włoszech silni byli jeszcze komuniści. Stopniowo jednak podział na lewicę i prawicę przestawał mieć znaczenie, chadecy stawali się coraz mniej chrześcijańscy, a socjaliści byli coraz bardziej liberalni. Podział prawica-centrum-lewica zastąpiony został podziałem na partie konsensualne, czyli mainstream, dążące do osiągania celów politycznych drogą ogólnopolitycznego kompromisu i partie konfrontacyjne, pryncypialnie dążące do realizacji swoich celów politycznych. Długo udawało się utrzymywać „partie konfrontacyjne” na marginesie stosując ich izolację. Sprzyjał temu fakt, że partie te zwykle miały rzeczywiście ekstremistyczny charakter. Z jednej strony byli to komuniści będący ekspozyturą wpływów ZSRR w warunkach zimnej wojny, z drugiej przesiąknięci rasizmem i antysemityzmem nacjonaliści w stylu włoskich postfaszystów, austriackich czy niemieckich neonazistów czy też Jean-Marie Le Pena. Reformowani komuniści i „odradzający się faszyzm” Po rozpadzie ZSRR i zakończeniu zimnej wojny sytuacja uległa całkowitej zmianie. Zachodnioeuropejscy komuniści, pozbawieni dawnego patrona, musieli się przekształcić by odnaleźć się w nowej rzeczywistości. Część z nich, podobnie jak większość postkomunistów z bloku postsowieckiego, weszła do mainstreamu jako nowocześni socjaldemokraci, część natomiast pozostała lewicą (bo mainstreamowa lewica w znacznym stopniu przestała nią być). Z drugiej strony kryzys tradycyjnych narodowych i chrześcijańskich wartości oraz promocja muti-kulti doprowadziła do oporu, który był tłumiony oskarżeniami o rasizm, ksenofobię, islamofobię etc. Coraz większe rzesze Europejczyków widziały problemy, których mainstream nie zamierzał dostrzec, a jedyną jego odpowiedzią było tępienie „odradzającego się faszyzmu”. Skoro więc tylko „skrajna prawica” te problemy dostrzegała więc rosła w siłę. Wrzucanie wszystkich do jednego worka (doszło jeszcze określenie „populiści”) nie służyło niczemu bo powodem popularności tych ugrupowań były realne problemy, których mainstreamowe rządy nie miały zamiaru rozwiązywać. Tymczasem część „skrajnej prawicy” całkowicie odrzuciła rasizm czy antysemityzm, tak jak część komunistów wyrzekła się miłości do Stalina zostając z dnia na dzień  socjaldemokratami. W 1999 r. doszło do przełomu na europejskiej scenie politycznej. W Austrii, kierowana przez charyzmatycznego i kontrowersyjnego Jorga Haidera FPOe zdobyła 27 proc. głosów, wyprzedzając socjaldemokratów i wchodząc do rządu. Dwa lata później włoska postfaszystowska Aleanza Nationale zdobyła 12 proc. głosów i również weszła do rządu. W przypadku FPOe sukces tłumaczono osobowością lidera co okazało się być kolejnym nieporozumieniem gdy Haider zginął, a partia pod nowym przywództwem szybko odbudowała swoje poparcie i w 2017 r. znów weszła do rządu. Różne oblicza „skrajnej prawicy” Część politycznych liderów tradycyjnej prawicy zrozumiała, że w świecie nowoczesnych mediów izolacja „skrajnej prawicy” jest przeciwskuteczna. Ponadto stało się jasne, że tam gdzie mainstreamowa prawica jest bardziej konsensualna i niechętna rozwiązywaniu realnych problemów takich jak polityczny islamizm czy nielegalna migracja, tam skrajna prawica staje się coraz silniejsza. Natomiast przejmowanie przez tradycyjną prawicę części postulatów „skrajnej prawicy” powodowało utrzymanie takich partii na marginesie. To, że tak jest łatwo sprawdzić i nie zmieni tego propaganda niereformowalnego mainstreamu sugerująca, że radykalizacja tradycyjnej prawicy otwiera drzwi „odradzającemu się faszyzmowi”. To zmiana rządu w Hiszpanii na lewicowy i implementacja radykalnego programu lewicowego, w tym liberalizacji polityki migracyjnej, spowodowała gwałtowną erupcję popularność postfrankistowskiej partii VOX, która w ciągu kilku miesięcy z poparcia na poziomie poniżej 1 proc. wystrzeliła do poziomu dwucyfrowego. Nie ulega również wątpliwości, że gdyby w Polsce nie rządził PiS, a na Węgrzech Fidesz to poparcie odpowiednio dla Ruchu Narodowego i Jobbiku byłoby znacznie większe. Demokracja dla wszystkich? Dziś poparcie chadecko-liberalno-socjaldemokratycznego mainstreamu spadło w skali Europy do około 50 proc. Na takim poziomie kształtuje się poparcie dla trzech tradycyjnych partii w Niemczech tj. CDU/CSU, FDP i SPD. We Francji jest to już mniej niż 45 proc., a we Włoszech około 35 proc. Nie pozbawia to jednak zwolenników mainstreamu dobrego samopoczucia i przekonania, że tylko chadecy, liberałowie i socjaldemokraci (oraz ewentualnie jeszcze Zieloni), są „Europą” a reszta to groźny margines, ekstremiści, których trzeba zwalczać. Oczywiście w imię demokracji. Bo czy jest coś bardziej demokratycznego niż ignorowanie głosu połowy społeczeństwa? Na lewo od mainstreamu wykształciły się dwie grupy polityczne, z jednej strony są to Zieloni, którzy czasem zaliczani są również do mainstreamu, z drugiej zaś skrajna lewica. Partie, wchodzące  w skład Europejskiej Zjednoczonej Lewicy-Nordyckiej Zielonej Lewicy, poza rządzącą obecnie w Grecji Syrizą i kilkoma innymi, krótkotrwałymi epizodami, pozostają przy tym poza koalicjami rządowymi w Europie. Natomiast wszystko to co jest na prawo od mainstreamu w retoryce mainstreamu to „skrajna prawica”, którą należy zwalczać bo jest rzekomo „antyeuropejska”, „ksenofobiczna” (bo nie chce przyjmować nielegalnych migrantów), „rasistowska”, „islamofobiczna” no i oczywiście „prorosyjska”. Ten straszliwy margines reprezentuje obecnie jedną czwartą europejskich wyborców i to tylko dlatego, że przerażony mainstream nie wyrzuca ze swego grona kilku partii, które raz za razem oskarżane są o takie same grzechy. Chodzi m.in. o węgierski Fidesz, ale również o czeskie ANO (należące do liberałów). Koniec ECR? Brexit oznacza, że w nowym europarlamencie nie będzie brytyjskich konserwatystów co teoretycznie oznacza wyrok śmierci dla największego pozamainstreamowego prawicowego ugrupowania w europarlamencie czyli ECR, do którego należy PiS. Dlatego zrozumiałe jest dążenie PiS do stworzenia nowej grupy z innymi partiami, które podobnie podchodzą do europejskiego dziedzictwa, suwerenności, systemu wartości oraz problemu migracji i terroryzmu. Według przedwyborczych prognoz największą reprezentację w europarlamencie będzie miała włoska Liga Salviniego, na trzecim miejscu ma być PiS, a na piątym francuskie Zjednoczenie Narodowe Marine Le Pen. W pierwszej 10-tce znajdą się tylko dwie partie należące do EPP (CDU/CSU oraz PO), dwie należące do PES (hiszpańskie PSOE i SPD), a także po jednej z rodziny zielonych (niemieccy Zieloni) i liberałów (francuski blok Macrona).  Partie pozamainstreamowej prawicy, które tworzą w Europie koalicje rządowe czyli austriacką FPOe, belgijską N-VA, holenderską CU, bułgarskich Zjednoczonych Patriotów, łotewski Sojusz Narodowy mogą liczyć na około 15 mandatów i wydaje się dość naturalne, że zarówno Liga jak i PiS będą chciały z nimi współpracować. To samo dotyczy innych partii obecnie wchodzących do ECR, a także nowej holenderskiej partii FvD Thierry'ego Baudeta. W ten sposób Liga i PiS mogą zebrać około 90 deputowanych. Otwartym pozostanie natomiast pytanie o dalsze powiększanie tego grona np. o AfD czy Zjednoczenie Narodowe Marine Le Pen, gdyż z perspektywy PiS może to budzić większe wątpliwości. Warto jednak pamiętać, że partia Marine Le Pen nie jest bynajmniej ekstremistycznym marginesem i cieszy się poparciem co czwartego Francuza. Kto jest przyjacielem Putina? Współpraca między PiS a Ligą, i być może także z Le Pen, nie tylko nie będzie wzmocnieniem „sił prorosyjskich” ale wręcz przeciwnie - może doprowadzić do weryfikacji stanowiska tych partii w stosunku do Rosji. Szkoda tylko, że ci którzy szukają europejskiej V kolumny na prawicy nie rozejrzą się najpierw wokół siebie. Dwóch liderów niemieckiej SPD znalazło sobie posadki u Putina, a projekt Nord Stream II będzie największym sukcesem Kremla, przy którym wszelkie działania „prorosyjskich” Salviniego, Le Pen, etc. bledną. Zresztą trudno przypuszczać, że Rosja rzeczywiście cieszy się z antyimigracyjnej polityki Salviniego. W interesie Kremla jest to by migracja z Afryki do Europy była jak największa, gdyż to pozwala na wywoływanie chaosu i antagonizowanie wewnętrzne europejskich społeczeństw. Oczywiście propaganda rosyjska mówi co innego tylko dlaczego nagle staje się dla niektórych wiarygodna? Przyjaciół Putina lepiej też szukać wśród polityków na złość Polsce promujących Ludmiłę Kozłowską, która ze względu na podejrzane związki z Rosją została wydalona z naszego kraju. Lepiej też szukać ich wśród grup politycznych przyjmujących do swego grona partie rosyjskiej V kolumny w krajach nadbałtyckich. Śmieszy też bombardowanie zdjęciem Salviniego w koszulce z Putinem w sytuacji, gdy Merkel i Macron tak niedawno radośnie podnosili ręce ściskając dłonie Erdogana i Putina. Warto przejrzeć zdjęciowe archiwum, w którym pełno fotografii Putina z uradowanymi liderami europejskiego mainstreamu politycznego.Oczywiście są też partie, które rzeczywiście powinny być izolowane w europarlamencie. Należy do nich na pewno neonazistowska NPD, która weszła z puli niemieckiej, grecki Złoty Świt, węgierski Jobbik, słowaccy nacjonaliści Mariana Kotleby. Tylko, że niedostrzeganie różnicy między tymi ugrupowaniami a np. Szwedzkimi Demokratami czy Ligą Salviniego jest delikatnie mówiąc niepoważne.",,
Konwencja PiS w Gdańsku z udziałem Kaczyńskiego i Morawieckiego,"– PiS dokona takiej implementacji dyrektywy o prawie autorskim, że wolność będzie zachowana. Dlatego od dzisiaj nie będziemy mówili o „piątce”, a o ""piątce plus""; ten plus to wolność – zapowiedział prezes PiS Jarosław Kaczyński podczas sobotniej konwencji regionalnej w Gdańsku.","Lider PiS podkreślił, że wolność to pojęcie, które leży w centrum kultury i cywilizacji europejskiej i określa sens naszej historii. – Ta wartość była pisana nie tylko w bardzo ważnych księgach, ona była pisana także przez czyny setek tysięcy, milionów Polaków – powiedział.Jak mówił Jarosław Kaczyński, niespełna 40 lat temu w Gdańsku, a później w całej Polsce powstała „Solidarność”, którą określił jako „jeden z dwóch” największych ruchów społecznych w dziejach świata. – Możemy z dumą powiedzieć, że ten przystanek, bo niektórzy to tak nazywają, mówią o przystankach wolności, że ten przystanek solidarnościowy, gdański, to był najważniejszy przystanek wolności, najważniejsza kumulacja w XX wieku – możemy być z tego dumni – powiedział Kaczyński. Prezes PiS ocenił, że wolność w skali globalnej jeszcze nie zwyciężyła. – Można powiedzieć, że to długa droga. Trzeba pamiętać, że wolność nigdy nie jest na zawsze, że są na świecie przeciwnicy i wrogowie wolności, że ci przeciwnicy i wrogowie bardzo często o wolności mówią, a nawet często o niej krzyczą. Ale warto zacytować ten fragment tuwimowskich „Kwiatów polskich”, który mówi o słowach zmienionych przez krętaczy – mówił Kaczyński. Lider PiS stwierdził, że „ci krętacze ciągle działają, także w naszym kraju”. – Dlatego musimy wiedzieć, uświadamiać sobie czym wolność jest. Wolność to jest prawo jednostki do swobody, do działania, nieskrępowanego działania, to jest wolność różnych grup społecznych – podkreślił. „Polska pozostanie wyspą wolności”  Jarosław Kaczyński zwrócił uwagę, że ostatnio poza Polską, w Parlamencie Europejskim zapadła decyzja, która „w wolność godzi, a przynajmniej może godzić”. – W tę wolność dzisiaj tak bardzo cenioną przez wszystkie pokolenia, a w szczególności przez młodsze pokolenie – wolność w Internecie; mówię o tzw. ACTA 2 – powiedział Kaczyński.   Mówił, że PO jeszcze nie tak dawno mówiła, że jest przeciwna temu rozwiązaniu, a w czasie głosowania w PE część polityków PO była „za”, część się wstrzymała, a dwie osoby wyjęły karty do głosowania. – W istocie (Platforma) była „za” – stwierdził prezes PiS. Kaczyński mówił, że Polska ma ponad dwa lata na implementację nowych przepisów. – PiS dokona tego typu implementacji, że wolność będzie zachowana – zadeklarował.  Podkreślił, że „Prawo i Sprawiedliwość jest partią wolności”. – Od dzisiaj nie będziemy mówili o „piątce PiS”, będziemy mówili o „piątce plus” – mówił prezes PiS. – Wielokrotnie to mówiłem: (...) Polska w dzisiejszym świecie, gdzie wolność się cofa, trzeba tak to sobie jasno powiedzieć, w Europie pozostanie wyspą wolności. Dzięki komu? Dzięki Polakom i dzięki PiS – przekonywał Kaczyński. Nowa piątka PiS  Pod koniec lutego prezes Kaczyński i premier Morawiecki na konwencji w Warszawie zapowiedzieli nowe propozycje programowe - tzw. nową piątkę PiS. Wśród nich znalazły się: wprowadzenie 500 plus od pierwszego dziecka, brak podatku PIT dla pracowników do 26. roku życia, obniżenie PIT do 17 proc. i podwyższenie kosztów uzyskania przychodu. Kolejne propozycje to „trzynastka” dla emerytów oraz przywrócenie zredukowanych połączeń autobusowych przede wszystkim w małych miastach i na wsiach.",,
Zmarł wybitny aktor Jan Kobuszewski,"W wieku 85 lat zmarł Jan Kobuszewski, wybitny aktor teatralny i filmowy, artysta kabaretowy. Hołd zmarłemu złożył m.in. prezydent Andrzej Duda.","Jan Kobuszewski urodził się 19 kwietnia 1934 roku w domu przy ul. Nadwiślańskiej 3 na warszawskim Nowym Bródnie. Ukończył Liceum Ogólnokształcące im. Adama Mickiewicza, uczęszczał do Państwowej Szkoły Dramatycznej Teatru Lalek.W 1956 roku  ukończył studia na Wydziale Aktorskim PWST w Warszawie. W latach 1956-57 występował w Teatrze Młodej Warszawy. Kolejne lata to jego występy w Teatrze Klasycznym w Warszawie. W latach 1964-69 występował w Teatrze Narodowym. W latach 1976-2013 był aktorem Teatru Kwadrat w Warszawie. Był również związany z kabaretami „Dudek”, „ZAKR” i „Kabaretem Olgi Lipińskiej”.Występował także w telewizji – zarówno w filmach, jak i serialach i spektaklach. Grał m.in. w „Rysiu”, „Czterdziestolatku”, „Graczykach”, „Klanie”, „Alternatywach 4”, czy „Zmiennikach”. Łącznie wystąpił w około dwóch tysiącach programów telewizyjnych. Nawet grając role epizodyczne tworzył wyraziste, zapadające w pamięć postacie.W 1975 roku został odznaczony Złotym Krzyżem Zasługi, a w 1998 Krzyżem Komandorskim Orderu Odrodzenia Polski. Był wujkiem aktora Wiktora Zborowskiego.„Odszedł Pan Jan Kobuszewski; jakiś ciepły promyk zgasł. RIP” – napisał na Twitterze prezydent Andrzej Duda.",,
"Lecieli balonem, runęli na ziemię. Matka i syn zginęli na miejscu","Matka i syn zginęli po tym, jak balon na uwięzi, którym lecieli, urwał się z cumy i spadł na ziemię. Do tragedii doszło w parku rozrywki we wschodnich Chinach.","Rodzina odwiedzała wioskę ekoturystyczną Majiagou w pobliżu miasta Yantai w chińskiej prowincji Szantung. Jak informują lokalne media, balon na gorące powietrze, którym lecieli 31-letnia kobieta i jej trzyletni syn, urwał się z cumy i wzbił w powietrze. Niedługo potem oboje runęli na ziemię. Zgodnie z regulaminem parku balony zabezpieczone linami  mogły wznosić się maksymalnie na wysokość 50 m. Władze prowincji podały, że balon pękł, gdy znajdował się wraz z pasażerami na dużej wysokości. Trwają czynności wyjaśniające okoliczności zdarzenia. W związku z prowadzonym śledztwem policja w mieście Yantai zatrzymała pięciu pracowników parku. – Policja ustaliła, że jest to sprawa karna. Ta działalność parku była nielegalna; loty  balonami nie były autoryzowane – powiedział dziennikarzom „Pekin News” jeden z członków zespołu zarządzającego obszarem Majiagou. Podobna tragedia z udziałem balonu miała miejsce w 2009 r. w regionie autonomicznym Kuangsi w południowych Chinach. Zginęło wówczas czterech turystów z Holandii.",,
Władze Warszawy apelują do premiera o pomoc przy inwestycji „Schroniska na Paluchu”,Dyrektor-koordynator ds. zrównoważonego rozwoju i zieleni m.st. Warszawy Justyna Glusman zwróciła się do premiera Mateusza Morawieckiego o pomoc ws. inwestycji „Schroniska na Paluchu”. Stołeczne władze liczą na spotkanie z premierem i interwencję przy negocjacjach schroniska z PPL.,"Dyrektor warszawskiego Schroniska dla Bezdomnych Zwierząt, tzw. „Schroniska na Paluchu”, Henryk Strzelczyk wyjaśnił na środowej konferencji prasowej, że schronisko od dwóch lat negocjuje z Przedsiębiorstwem „Porty Lotnicze” możliwość wykorzystania terenów przyległych do schroniska. Schronisko działa na terenie należącym do Skarbu Państwa za wiedzą PPL. Schronisko chce, aby PPL użyczyło miastu części nieruchomości. W planach schronisko ma modernizację budynku geriatrii (dla najstarszych zwierząt), poszerzenie strefy socjalnej i rozwój weterynarii. Według miasta, dla bezpieczeństwa inwestycji powinien być zagwarantowany minimum dziesięcioletni okres korzystania z nieruchomości. Schronisko powinno mieć również prawo do rozbiórki i zabudowy. – Niestety, nasze negocjacje po dwóch latach utknęły w martwym punkcie. Prezes PPL (Mariusz Szpikowski) odmówił podpisania wynegocjowanej umowy, mimo że otrzymał zgodę Rady Nadzorczej na podpisanie takiej umowy – powiedział Strzelczyk. Pismo, w którym władze Warszawy zwróciły się do premiera o interwencję w tej sprawie i pomoc w znalezieniu korzystnego rozwiązania prawnego, złożyła Justyna Glusman. – Apelujemy do premiera o to, aby spowodował, że PPL złoży oświadczenie o tym, że wyraża zgodę na to, abyśmy przeprowadzili taką właśnie gruntowną modernizację schroniska, w szczególności budynku geriatrii – powiedziała na konferencji prasowej. Miejska dyrektor-koordynator ds. zrównoważonego rozwoju i zieleni nawiązała także do wtorkowej deklaracji premiera Morawieckiego. Szef rządu, w odpowiedzi na doniesienia medialne o zmniejszeniu dofinansowania schroniska przez miasto, zaprosił przedstawicieli schroniska na spotkanie. Informację o ograniczeniu dofinansowania warszawskiego schroniska podawał na Twitterze m.in. europoseł PiS Patryk Jaki. Radny PiS Oliwer Kubicki w środę na Twitterze przytoczył z kolei dwa projekty budżetowe miasta – na 2019 rok i na 2020 rok. W projekcie na 2019 rok kwota dla schroniska to ok. 9,2 mln złotych, a na 2020 roku – 8,3 mln złotych, czyli o 865 tysięcy złotych mniej. „Ochrona naszych braci mniejszych jest dla nas bardzo ważna. Zapraszam przedstawicieli schroniska dla zwierząt »Na Paluchu« na spotkanie – chcemy wyciągnąć pomocną dłoń do tych, którzy poświęcają swoje życie na niesienie pomocy bezdomnym zwierzętom w mieście” – napisał premier we wtorek na Twitterze. Glusman, odnosząc się do słów premiera, powiedziała: „Mam nadzieję, że zgodnie z deklaracją pana premiera dojdzie do spotkania, podczas którego będziemy mogli omówić szczegóły i znaleźć takie rozwiązanie prawne tej sytuacji, które będzie korzystne dla rozwoju naszego schroniska”. Dyrektor-koordynator skomentowała także uwagi, według których miasto w tej sytuacji „odwraca kota ogonem”, ponieważ dyskusja pierwotnie dotyczyła projektu budżetu. Zdaniem Glusman takie argumenty są absolutnie nieuzasadnione. Jak zaznaczyła, kilkanaście dni temu złożyła wniosek o to, aby podnieść pierwszą propozycję budżetu schroniska, a również radni deklarują poparcie. Radny KO Marek Szolc zapewnił na konferencji, że schronisko otrzyma w budżecie „dokładnie takie środki, jakich potrzebuje”. – Z drugiej strony – powiedziała Glusman – faktycznie uznaliśmy, że skoro pan premier chce się zaangażować, to wykorzystajmy to na konstruktywną rozmowę o przyszłości schroniska. My naprawdę mamy problem, jeśli chodzi o modernizację geriatrii, ponieważ bez uregulowania stanu prawnego tego terenu nie możemy wykonać niezbędnych prac.",,
Wajda otrzyma nagrodę na festiwalu w Wenecji,"Andrzej Wajda otrzyma 5 września na festiwalu filmowym w Wenecji nagrodę Persol, przyznawaną we współpracy ze sponsorem tego najstarszego święta kinematografii. O wyróżnieniu dla polskiego reżysera poinformowała w środę dyrekcja festiwalu.","–  Wajda jest nie tylko najwybitniejszym reprezentantem polskiego kina powojennego. To reżyser, który potrafi postawić najważniejsze i najbardziej kluczowe pytania, dotyczące historii swego kraju, a przez to całej Europy, zachęcając do refleksji nad decydującym związkiem między losami jednostek i całego narodu, między niepokojem, często charakteryzującym przeznaczenie ludzi i ciężarem zbiorowych zadań, do których są wezwani  – powiedział dyrektor festiwalu Alberto Barbera.  Wręczenie nagrody Persol 2013 odbędzie się tuż przed prapremierowym pokazem filmu „Wałęsa. Człowiek z nadziei"", który w Wenecji zostanie zaprezentowany poza konkursem.  Związki Andrzeja Wajdy z weneckim festiwalem sięgają roku 1958, gdy zaprezentował tam „Popiół i diament"". Otrzymał wtedy nagrodę Międzynarodowej Federacji Krytyków Filmowych.  W 1998 roku polskiemu reżyserowi przyznano na Lido nagrodę Złotego Lwa za dorobek życia.  W 2009 roku na festiwalu w Wenecji odbył się nadzwyczajny pokaz „Katynia"" Wajdy. Projekcję zorganizowano na apel ówczesnego ministra kultury Włoch, który był oburzony brakiem zainteresowania tym filmem ze strony kin w tym kraju. Był on pokazywany tylko w kilku salach kinowych, co wywołało wówczas dyskusję na łamach włoskiej prasy, która wręcz pisała o tym, że dzieło jest niewygodne dla środowisk sympatyzujących z lewicą.",,
Prezydent Trump zaproszony na przesłuchanie ws. impeachmentu,"W ramach dochodzenia w sprawie ewentualnego odsunięcia od władzy prezydenta, komisja sprawiedliwości Izby Reprezentantów, która przejmuje postępowanie od komisji wywiadu, zaprosiła Donalda Trumpa i jego prawników na przesłuchanie świadków i ekspertów, które zaplanowano na 4 grudnia. Biały Dom wolałby, żeby śledztwo przejął Senat, w którym większość mają Republikanie.","Szef komisji sprawiedliwości Izby Reprezentantów Jerrold Nadler poinformował w oświadczeniu, że napisał list do Trumpa, by przypomnieć mu, że przepisy obowiązujące w komisji pozwalają prezydentowi na uczestniczenie w przesłuchaniu, a jego prawnikom – na zadawanie pytań świadkom. „Prezydent może dokonać wyboru: może wykorzystać tę możliwość, aby być reprezentowanym podczas przesłuchań w sprawie impeachmentu albo (powinien) przestać uskarżać się na ten proces. Mam nadzieję, że zdecyduje się uczestniczyć w postępowaniu bezpośrednio lub poprzez swego prawnika, tak jak robili to wcześniej inni prezydenci” – napisał Nadler.Również we wtorek szef komisji wywiadu Adam Schiff powiedział, że wszystkie komisje prowadzące dochodzenie – wywiadu, spraw zagranicznych i nadzoru – udostępnią raport na temat ich śledztwa 3 grudnia, tuż po powrocie kongresmenów do Waszyngtonu po przerwie w obradach z okazji Święta Dziękczynienia.",,
Bortniczuk: Niewątpliwie po tych wyborach PO skręci jeszcze bardziej na lewo,"– Wniosek jest jeden niewątpliwie: po tych wyborach Platforma Obywatelska skręci jeszcze bardziej na lewo i stanie się socjaldemokracją – powiedział w rozmowie z portalem tvp.info  sekretarz stanu w Ministerstwie Funduszy i Polityki Regionalnej Kamil Bortniczuk z Porozumienia. Stwierdził też, że PO będzie rywalizowała o swoją pozycję na scenie politycznej z Sojuszem Lewicy Demokratycznej, a nie ze Zjednoczoną Prawicą.","O przewodnictwo PO ubiegać się będą: wiceszef PO Tomasz Siemoniak, senator Bogdan Zdrojewski, europoseł Bartosz Arłukowicz, szef klubu KO Borys Budka. Swoją kandydaturę ogłosiła także posłanka Joanna Mucha.  – Większość kandydatów, których wymienia się jako faworytów, to osoby o zdecydowanie bardziej lewicowym światopoglądzie niż Grzegorz Schetyna czy chociażby Tomasz Siemoniak – mówił portalowi tvp.info Kamil Bortniczuk.  Dotychczasowy lider PO Grzegorz Schetyna oświadczył, że nie będzie ubiegał się o stanowisko przewodniczącego partii.  – Trochę smutek i trochę żal, bo ja liczyłem na to i myślałem, że Grzegorz Schetyna jest poważnym politycznym „fajterem”, a tu się okazało, że abdykuje – komentował decyzję Schetyny Tomasz Trela z Sojuszu Lewicy Demokratycznej.  – Pewnie policzył swoje szable, głosy i wie, że specjalnie nie ma szans by wygrać. Zrobił dobra minę do złej gry, wystawił Tomasza Siemoniaka, buduje wokół niego poparcie i pewnie będzie to bardzo poważny kandydat i kontrkandydat dla Borysa Budki. Myślę, że docelowo te dwa nazwiska będą liczyły się w wyborze na szefa Platformy Obywatelskiej. – stwierdził Tomasz Trela.",,
Norweski urząd: Przy granicy z Rosją w powietrzu wykryto radioaktywny jod,"Norweski Urząd Bezpieczeństwa Radiacyjnego i Nuklearnego (DSA) poinformował w czwartek o wykryciu przez jego stację pomiaru powietrza przy granicy Norwegii z Rosją niewielkich ilości radioaktywnego jodu, którego stężenie nie było groźne dla ludzkiego zdrowia.","Badane próbki pobrano w dniach od 9 do 12 sierpnia. DSA zaznaczył, że na razie nie można ustalić, czy wykryta emisja promieniotwórcza miała związek z wypadkiem na poligonie rosyjskiej marynarki wojennej w obwodzie archangielskim, gdzie 8 sierpnia wybuchł zasilany energią jądrową silnik rakietowy. „Wyniki pomiarów są porównywalne z tymi, jakie uzyskiwaliśmy wcześniej. Norweskie stacje monitorujące wykrywają radioaktywny jod 6 do 8 razy w roku, jego źródło pozostaje zwykle nieznane. Jeśli poza jodem nie wykrywa się żadnych innych substancji promieniotwórczych, to najprawdopodobniej chodzi o emisję z placówki produkującej radioaktywne środki farmaceutyczne zawierające jod” –  głosi komunikat DSA. Dodaje, że nie można w tej chwili rozstrzygnąć, czy ostatnie pojawienie się radioaktywnego jodu było efektem wypadku w obwodzie archangielskim. DSA nadal ze zwiększoną częstotliwością pobiera próbki i analizuje je – podano w komunikacie.",,
„Jesteśmy o krok od połączenia lewicowych partii”,"Zjednoczona lewica – planszę z takim napisem zaprezentowali wspólnie w „Dziś wieczorem” Barbara Nowacka, współprzewodnicząca Twojego Ruchu i Krzysztof Gawkowski z SLD. – Jesteśmy coraz bliżej naszej wspólnoty lewicowej. Pokazujemy, że można i jesteśmy o krok od większego połączenia lewicowych partii – tłumaczyła Nowacka. – Dzisiaj nie ma czasu na kłótnie. W październiku musimy postawić tamę rosnącej prawicy i to nas jednoczy – dodał Gawkowski.","Barbara Nowacka, współprzewodnicząca Twojego Ruchu i Krzysztof Gawkowski z SLD w „Dziś wieczorem” w TVP Info pokazali, że lewica, mimo poprzednich podziałów chce się jednak połączyć. To przełom, bo od wielu lat lewica w Polsce jest skłócona i coraz bardziej podzielona. Na pytanie, kto będzie liderem takiej koalicji, oboje polityków zgodnie powiedziało: najpierw program, potem lider. Upomnieć się o wykluczonych – Zespół Barbary Nowackiej i Pauliny Piechny-Więckiewicz pracuje i jestem przekonany, że normalność w polityce postępuje właśnie taką drogą. Najpierw ludzie rozmawiają o tym, co ich może połączyć, dać im władzę i utrzymywać poparcie, a dopiero później mówią o personaliach – mówił Gawkowski. Nowacka przekonywała, że zjednoczona lewica chce pokazać ludziom wartości, które jej przyświecają. – Lewica jest o tyle potrzebna, że będzie się zawsze upominać o tych najsłabszych, wyrzuconych poza nawias społeczeństwa. Kto się upomni o samotne matki czy ojców? – mówiła Nowacka. – Lewica jest po to, aby się zawsze upomnieć o tych wykluczonych z rożnych powodów: gospodarczych, społecznych, ekonomicznych czy wolnościowych. Bo za chwilę przy tak pojmowanym patriotyzmie, jak pojmuje go Prawo i Sprawiedliwość czy Paweł Kukiz, nie będzie miejsca np. na niepełną rodzinę  – dodała. Wielu liderów Pytani, kto miałby stanąć na czele lewicowej koalicji, oboje przekonywali, że nie będzie jednego lidera. – Mam nadzieję, że jeśli uda nam się zakończyć dyskusje programowe, to grupa liderów będzie bardzo wyraźna – stwierdziła. – Da się objechać Polskę, pokazując różne warianty. Mam nadzieję, że będą z nami zieloni, związkowcy i inni– podkreślała. Gawkowski przekonywał, że teraz stało się coś, „co nie mogło się zdarzyć. – Dzisiaj okazuje się, że ludzie różnych partii potrafią razem powiedzieć, że najważniejszym celem jest zjednoczona lewica. Taka, która daje nadzieje i emocje – mówił.                                                teraz odtwarzaneDługa droga do zjednoczenia Długa droga Politycy przekonywali, że obie partie przebyły długą drogą, żeby lewica była razem. – Próbujemy odrobić błędy, które nie były błędami naszymi, a błędami wielu polityków i polityczek lewicy. Siedzimy i rozmawiamy, gdzie znaleźć wspólne wartości. A nawet jeśli te słowa padły, to są wartości większe. My się nie musimy zaprzyjaźnić, musimy być skuteczni – zauważyła. Gawkowski przypominał rozmowę w TVP Info, kiedy Piotr Kraśko pytał, kiedy twój Ruch i SLD będzie mogło usiąść razem i podać sobie ręce. – Dzisiaj pokazaliśmy, że potrafimy połączyć te puzzle, które lata temu rozsypali inni politycy. Po to, aby dać nadzieję, że na jesieni nie musi wygrać PiS. Wystarczy uwierzyć, że pasja, która w nas w dzisiaj bije, zarazi telewidzów – mówił Gawkowski. Nowacka powiedziała, że razem z Gawkowskim robią wszystko, aby doprowadzić do jednego komitetu koalicyjnego. – Wszyscy lewicowi ludzie powinni w tych wyborach być razem – mówiła. – Nie ma wroga na lewicy. Niech to będzie cytat, który połączy nas wszystkich. „Konsensus” to słowo, które nas połączy, a „program”  - które pozwoli nam zwyciężyć – wtórował Nowackiej Gawkowski.",,
"PiS zyskało ponad 2 mln głosów, PSL straciło 89 mandatów. Oficjalne dane PKW","Jak wynika z oficjalnych danych Państwowej Komisji Wyborczej – po podliczeniu wszystkich danych z całej Polski – PiS w porównaniu do wyborów samorządowych  z 2014 r. zyskał poparcie ponad 2 mln obywateli. Wynik Koalicji Obywatelskiej jest lepszy o ponad milion głosów, zaś PSL straciło poparcie prawie miliona Polaków.","Wszystkie wojewódzkie komisje wyborcze przekazały oficjalne protokoły z niedzielnych głosowań. Umożliwiło to Państwowej Komisji Wyborczej podanie oficjalnych wyników wyborów samorządowych.Prawo i  SprawiedliwośćJak wynika z danych PKW, politycy z list Prawa i Sprawiedliwości uzyskali w sejmikach województw poparcie rzędu 34,13 proc. (5 mln 267 tys. 667 głosów). W porównaniu do wyborów sprzed czterech lat, w samorządach poparcie dla tej partii wzrosło o 64 proc. (2042388 głosów więcej).  To historyczny rekord. W 1998 r. AWS zdobył 33,32 proc. głosów w wyborach do sejmików, czyli o 0,7 proc mniej niż PiS w 2018 r.  Politycy tej partii objęli teraz 254, czyli o 83 mandaty więcej niż w 2014 r., kiedy to przypadło im 171 miejsc w ławach sejmików. To rekordowy wynik jednego komitetu. Do tej pory najwięcej mandatów zdobyła Platforma Obywatelska w 2010 r. – 222. PiS ma teraz o ponad 30 mandatów więcej.Polskie Stronnictwo LudoweNajwiększym przegranym w sejmikach okazało się PSL, na które zagłosowało 35. proc. (1863225) mniej obywateli, niż w 2014 r. Partii Władysława Kosiniaka-Kamysza przypadło teraz zaledwie 70 mandatów. To najniższy wynik od 2002 r., kiedy PSL zdobyło ich 58. Z kolei w porównaniu do 2014 r. Ludowcy stracili w sejmikach 89 mandatów. Koalicja Platforma Obywatelska i NowoczesnaNa listy Koalicji Obywatelskiej w niedzielnych wyborach swój głos oddało 4162720 obywateli, czyli o 1000834 więcej niż na listy PO w 2014 r. W sejmikach wojewódzkich KO otrzymała poparcie rzędu 26,97 proc.W porównaniu do wyborów sprzed czterech lat Koalicja Obywatelska zdobyła 16 mandatów więcej; ma ich teraz 194. Sojusz Lewicy DemokratycznejPoparcie dla polityków z list SLD podobnie jak dla PSL spadło w porównaniu do 2014r. Teraz SLD obejmie tylko 11 mandatów, tracąc 17, które zdobyła w poprzednich wyborach samorządowych. Działacze z listy tej partii w niedzielę otrzymali poparcie 6,61 proc. Sojusz Lewicy Demokratycznej pod względem procentowym stracił najwięcej mandatów w województwach bo 37 proc. (2014 – 18, 2018 – 11).Kukiz’15Na listy Kukiz’15 do sejmików zagłosowało 868 332 obywateli – 5,63 proc. poparcia. Partia została założona w 2015 r., w związku z czym nie brała udziału w wyborach w 2014 r.WolnośćPartia Wolność Janusza Korwin-Mikkego względem wyników wyborów sprzed czterech lat zanotowała dwukrotny spadek. Z poparciem w sejmikach 1,59 proc. obywateli uzyskała 245 317 głosy, o -236 196 mniej niż w 2014 r. RazemPartia Razem ma w sejmikach wojewódzkich poparcie rzędu 1,57 proc. Uzyskała 242511 głosów. W wyborach samorządowych na poziomie powiatów Prawo i Sprawiedliwość wygrało w 147 z 314 radach powiatów ziemskich, tj. w 48 proc. wszystkich. PiS w porównaniu do 2014 r. powiększyło liczbę zwycięskich powiatów o ponad 80 proc. W ten sposób w powiatach ziemskich wyrównało wynik PSL z 2014 r. W tegorocznych wyborach samorządowych w porównaniu do tych sprzed czterech lat znacznie zmalała liczba głosów uznanych za nieważne. Jak poinformował na konferencji prasowej przewodniczący PKW Wojciech Hermeliński, ważnych głosów oddano 93,28 proc.; nieważne głosy stanowiły 6,72 proc.W wyborach samorządowych w 2014 r. aż 17,47 proc. proc. oddanych wówczas głosów uznano za nieważne.",,
„Skracanie kadencji samorządów to zamach na demokratyczne państwo”,"– To, co zrobił Leszek Miller, chcąc skracać kadencję (samorządów – przyp. red. ), to jest zamach na demokratyczne państwo prawne – mówił w programie „Gość poranka” w TVP Info Ryszard Kalisz (stowarzyszenie Dom Wszystkich Polska).  – Wydaje mi się, że Leszek Miller bardzo potrzebuje sukcesu. Była porażka w wyborach, no i trochę nierozsądnie postąpił, spotykając się z Kaczyńskim – ocenił Kalisz.","Polityk podkreślił, że Leszek Miller, jako były premier nigdy nie może brać udziału w zamachu na państwo prawne, bo stoi wtedy w jednym miejscu z Jarosławem Kaczyńskim.  Kalisz, pytany o powyborcze działania szefa Sojuszu Lewicy Demokratycznej zastrzegł, że „nie wtrąca się w wewnętrzne sprawy” tej partii. Dopytywany wyjaśnił: „Mogę tylko powiedzieć, że to, co zrobił Leszek Miller, chcąc skracać kadencję (samorządów – przyp. red. ), to jest zamach na demokratyczne państwo prawne. To jest niezrozumienie istoty współzależności współdziałania władz – ustawodawczej, wykonawczej i sądowniczej”.  Jarosław Kaczyński i Leszek Miller zaapelowali w minioną środę o skrócenie kadencji wybranych 16 listopada samorządów i przeprowadzenie nowych wyborów, ponieważ liczba nieprawidłowości przy liczeniu głosów była zbyt duża, by można uznać ich rezultat. Obaj politycy tego samego dnia zorganizowali konferencje prasowe i choć występowali oddzielnie, mówili niemal to samo. „Zmiany tak, ale kosmetyczne"" Kalisz, pytany o zmiany w prawie wyborczym, postulowane przez krytyków wyborów samorządowych, odparł, że przestrzega przed zmianą prawa. – Potrzebne są – ocenił – zmiany kosmetyczne.  – Trzeba zmienić np. to – na co my nigdy się nie zgadzaliśmy – żeby członkami PKW byli sędziowie w stanie spoczynku. A w 2010 r. tak się stało. Mówię my o zespole kancelarii prezydenta, której byłem szefem; mieliśmy wtedy takie sugestie – dodał.  Zdaniem Kalisza, prawo mamy dobre. Problemem jest „kryzys działania instytucji państwowych”. – Objawił się w tym roku bardzo poważny kryzys PKW, a w szczególności Krajowego Biura Wyborczego. Pan minister Czaplicki, szef KBW i sekretarz PKW, to wspaniały człowiek, ale szefem został w 1992 roku. Czasy się zmieniły –  mówił gość TVP Info. „W KBW musi być wielu informatyków i trzeba im dobrze płacić”  Kalisz podkreślił, że trzeba doprowadzić do tego, żeby w KBW nie było – jak powiedział – pięciu informatyków za małe pieniądze, tylko żeby było ich 20, 30, 40 za dobre. Jego zdaniem – na czele PKW powinien stać nie polityk, ale menedżer, „który w czasie wyborów będzie w stanie ogarnąć nie tylko doświadczonych sędziów, ale też  członków obwodowych komisji wyborczych, których jest ponad 200 tysięcy”.  Kalisz podkreślił, że najważniejsze jest to,  by ktoś sprawnie całym tym mechanizmem zarządzał.  Państwowej Komisji Wyborczej udało się ustalić ostateczne wyniki wyborów samorządowych w sobotę, po prawie tygodniu od głosowania z 17 listopada.",,
Spór USA z Kanadą o Arktykę. „Administracja Trumpa otwiera puszkę z kłopotami”,Stany Zjednoczone wykorzystują skutki ocieplenia klimatu i powracają do liczącego sobie ponad 30 lat sporu o kanadyjską suwerenność w Arktyce – ocenia kanadyjska prasa. Chodzi o przejście Północno-Zachodnie w Arktyce.,"Podczas spotkania krajów Rady Arktyki w Rovaniemi w Finlandii na początku tego tygodnia, sekretarz stanu USA Mike Pompeo nie tylko odmówił użycia słów „zmiany klimatu” w komunikacie końcowym, zakwestionował też tytuł Kanady do obszaru Przejścia Północno-Zachodniego, mówiąc o nim jako „nieuzasadnionym”.Minister spraw zagranicznych Kanady Chrystia Freeland replikowała – jak cytowały kanadyjskie media – że „Kanada ma bardzo jasne stanowisko na ten temat: Przejście Północno-Zachodnie jest kanadyjskie”. – Zarówno historyczne, jak i geograficzne powiązania z Kanadą są bardzo silne – dodała Freeland. Pompeo łagodził swoją wypowiedź dodając, że „wyzwania w Arktyce nie są między USA a Kanadą”, lecz innymi, którzy chcą używać Arktyki „w sposób niezgodny z zasadami państwa prawa”. Miał tu na myśli Rosję. Przejście Północno-Zachodnie przebiega przez drogi wodne Archipelagu Arktycznego, a ponieważ w związku z ociepleniem klimatu żegluga tą trasą zaczęła być możliwa, rośnie atrakcyjność potencjalnego szlaku handlowego, skracającego czas przepływu z Europy do krajów Azji. Kanada traktuje Przejście Północno-Zachodnie jako krajowe wody wewnętrzne.Między Kanadą a USA istnieje od 1988 r. porozumienie zawarte przez ówczesnego premiera Briana Mulroneya i prezydenta USA Ronalda Reagana, na podstawie którego USA określają Przejście Północno-Zachodnie jako wody międzynarodowe, ale Kanada potwierdza swoje suwerenne prawa do tych obszarów. Przed tym porozumieniem aż do połowy lat 80. USA nie kwestionowały kanadyjskości Arktyki. Dopiero w połowie lat 80. lodołamacz amerykańskiej Straży Przybrzeżnej wpłynął na Przejście Północno-Zachodnie, nie zwracając się o zezwolenie do władz Kanady. – Jedynym powodem, dla którego USA zakwestionowały stanowisko Kanady, jest to, że zmiany klimatu umożliwiają statkom przepływanie normalnie zamarzniętego Przejścia Północno-Zachodniego, a z tym się wiążą oczywiste interesy ekonomiczne na tym terenie – powiedział prof. Andy Knight z Uniwersytetu Alberty, specjalizujący się w relacjach międzynarodowych.Zwróciła na to wcześniej uwagę minister spraw zagranicznych Kanady, która komentowała, że zmiana warunków na Przejściu Północno-Zachodnim „jest podstawą do bliższej współpracy z USA”.Kanadyjskie media przypomniały w kontekście wypowiedzi Pompeo, że w kwietniu w Chinach złożył wizytę prezydent Rosji Władimir Putin, „próbując się włączyć” – jak komentował portal publicznych radia i telewizji CBC.ca do chińskiej Inicjatywy Pasa i Szlaku i proponując, by wodna droga przez Arktykę stała się częścią morskiego Jedwabnego Szlaku. – To najwyraźniej wystraszyło Waszyngton – dowodził komentator portalu. W zeszłym tygodniu raport Pentagonu ostrzegł, że Chiny mogą testować użycie swojej floty lodołamaczy i stacji polarnych do wojskowych „wycieczek”. Rosja buduje od lat swoją obecność w Arktyce.",,
Podejrzani o przewrócenie pomnika ks. Jankowskiego bez dozoru policji,Trzech mężczyzn podejrzanych o przewrócenie pomnika ks. prałata Henryka Jankowskiego w Gdańsku nie musi składać poręczenia majątkowego ani stawiać się na policję – orzekł w czwartek Sąd Rejonowy Gdańsk-Południe. Postanowienie jest prawomocne.,"Sąd Rejonowy uchylił tym samym w całości zaskarżone przez podejrzanych postanowienie prokuratury o oddaniu mężczyzn pod dozór policji oraz zastosowaniu wobec nich poręczeń majątkowych po 20 tys. zł. – Sąd wskazał, że co prawda istnieje duże prawdopodobieństwo popełnienia przestępstwa, natomiast nie ma obawy matactwa, tj. bezprawnego wpływu na bieg postępowania – poinformował PAP rzecznik prasowy Sądu Okręgowego w Gdańsku, Tomasz Adamski. Postanowienia są prawomocne. W lutym Prokuratura Rejonowa Gdańsk-Śródmieście postawiła trzem mieszkańcom Warszawy, w wieku 39, 40 i 41 lat, zarzuty znieważenia pomnika i zniszczenia mienia. Pierwsze przestępstwo jest zagrożone karą ograniczenia wolności lub grzywny, natomiast drugie karą do pięciu lat więzienia. Aktywiści dodali, że „w tym prostym fizycznym akcie (obalenie pomnika – dop. red.) wyraża się nasza kulturowa i obywatelska niezgoda na obecność w przestrzeni publicznej zła uosobionego, pogardy dla drugiego człowieka i jego uprzedmiotowienia, gwałtu na jego wolności i prywatności, terroru psychologicznego, braku szacunku dla bólu i gniewu ofiar, wreszcie też – mowy nienawiści, jak również – bałwochwalczego kultu osób będących, jak Henryk Jankowski, nosicielami tych postaw oraz sprawcami podobnych czynów i zachowań”. Pomnik został przewrócony na przygotowane wcześniej opony samochodowe. Sama figura nie uległa uszkodzeniu, zniszczono jednak jej mocowanie. Mężczyźni ułożyli na figurze duchownego strój ministranta i dziecięcą bieliznę. Miał to być symbol cierpienia molestowanych – według nich – przez prałata dzieci. W grudniu 2018 r. w „Dużym Formacie”, magazynie „Gazety Wyborczej”, opublikowano reportaż „Sekret Świętej Brygidy. Dlaczego Kościół przez lata pozwalał księdzu Jankowskiemu wykorzystywać dzieci?”, w którym kapelan Solidarności, wieloletni proboszcz parafii św. Brygidy w Gdańsku Henryk Jankowski został oskarżany m.in. o seksualną przemoc wobec nieletnich.",,
"Tusk pociesza, Dulkiewicz krzyczy, Kopacz się zastanawia [OPINIA]","W Gdańsku odbył się zjazd fanklubu Donalda Tuska, na którym przewodniczący RE wystąpił w roli mówcy motywacyjnego i pocieszyciela po klęsce wyborczej promowanej przez siebie Koalicji Europejskiej. Ale to bohaterowie drugiego planu zaistnieli w tym tygodniu: Aleksandra Dulkiewicz walcząca o uwagę premiera Mateusza Morawieckiego, Władysław Kosiniak-Kamysz próbujący stworzyć koalicję wielu partii w momencie kiedy rozsypuje mu się własna i Ewa Kopacz, która nie wie dlaczego została wiceprzewodniczącą EPL.","Sobota. Koalicja na Dzień DzieckaJak dzieci, potraktował dorosłych wyborców 1 czerwca Władysław Kosiniak-Kamysz, który ogłosił, że PSL tworzy Koalicję Polską. Właśnie się zorientował, że Koalicja Europejska była zbyt lewicowa. Koalicja Polska odwrotnie, ma być chadecka i ludowa, a wyborcy w tydzień mają zapomnieć wszystkie antyklerykalne ekscesy z kampanii do europarlamentu, kiedy to PSL wspaniale współpracował z takimi „chadekami” jak Barbara Nowacka, Paweł Rabiej czy Katarzyna Lubnauer. Czy wyborców dotknie zielona amnezja i uwierzą w chadeckie serce ludowców, jeszcze kilka dni temu maszerujących wśród tęczowych flag? I kto zechce przyłączyć się do „green power” Kosiniaka-Kamysza – szumnie nazwanej Koalicją Polską? Niedziela. Apokalipsa wg WałęsyW niedzielę nikt nie przyłączył się do Koalicji Polskiej PSL. Za to w samym PSL tak się kłócą, że wióry lecą i jeszcze trochę podzielą się na pięć PSL, z których wtedy można będzie poskładać koalicję.  Waldemar Pawlak upublicznił swoje wypowiedzi z sobotniej Rady Naczelnej PSL na której krytykował Władysława Kosiniaka-Kamysza. – Ja bym wyszedł z tego pieprzonego spotkania po takim wstępie, jak Jażdżewski zrobił – mówił Pawlak o obecności lidera PSL na antyklerykalnym wstępie do przemówienia Donalda Tuska na Uniwersytecie Warszawskim. Kosiniak-Kamysz wtedy nie wyszedł i nawet klaskał… – Albo mamy kręgosłup i jaja i umiemy robić politykę, z której wynika coś dobrego dla kraju, dla Europy, dla ludzi, albo się trzęsiemy i wysuwamy koncepcję, antykoncepcję, żeby tylko się tam gdzieś załapać na byle co – mówił jeszcze Waldemar Pawlak, były premier, za którego czasów podpisaliśmy długoletni i bardzo drogi kontrakt na zakup gazu z Rosji.  Były prezydent Lech Wałęsa udzielił wywiadu „GW”. Niestety nie mówił o UFO, nowych dziesięciu przykazaniach, ani bogu z komputera, tylko roztaczał apokaliptyczne wizje: „Ja przestrzegałem, że jak przegrają i wygra PiS to wszystko się skończy wojną domową. Na ile krwawą, tego nie wiem. Chciałbym tego uniknąć, przestrzegam, bierzmy się do roboty, a szczególnie do dyskusji, by wydyskutować mądre rozwiązania”. Wałęsa już wcześniej groził użyciem broni (podobno posiada) widocznie marzy mu się przewrót majowy. Na szczęście mamy już czerwiec, więc w tym roku już się nie uda. Poniedziałek. Wojna i miłośćTrwają przygotowania do rekonstrukcji rządu. I do rekonstrukcji Koalicji Europejskiej. Co prawda PSL w Dzień Dziecka ogłosił, że z KE wychodzi i tworzy swoją Koalicję Polską. Ale minął weekend i okazało się, że nikt koalicji z PSL nie chce, poza… PO… Stara miłość nie rdzewieje. „Mam nadzieję, że w jesiennych wyborach parlamentarnych wystartujemy szerokim blokiem prodemokratycznym, PSL jest pierwszym partnerem, jeżeli chodzi o Platformę Obywatelską, przewiduję, że ludowcy będą razem z nami” – powiedział w Radio Zet Andrzej Halicki, europoseł PO. Na te umizgi nie pozostał nieczuły Jarosław Kalinowski z PSL, który z RMF FM powiedział: „Start z Platformą nie jest wykluczony”. I po co to było się tak gniewać? Jak widać, czasem PSL z PO trudno razem, ale bez siebie żyć już nie potrafią. Sprawdzoną parę łączą serdeczne więzi: współrządzą w 8 sejmikach wojewódzkich i szeregu powiatów.  „Jan Paweł II obudził w nas solidarność; przyniósł też do Polski ziarno porozumienia, był ojcem porozumienia pomiędzy Polakami” – mówił premier Mateusz Morawiecki podczas konferencji naukowej pt. „Obudził w nas solidarność. W 40. rocznicę pierwszej pielgrzymki Jana Pawła II do Ojczyzny”.  Ale z tego dnia Polacy zapamiętali nie to przemówienie, tylko krzyki prezydent Gdańska Aleksandry Dulkiewicz, której premier prawodopodobnie… złamał serce…  Nie mogąc doczekać się premiera, zamiast zgłosić się do Kancelarii Prezesa Rady Ministrów z prośbą o spotkanie, Dulkiewicz stanęła na  drodze szefa rządu i krzyczała, że zaprasza do okrągłego stołu. Co chciała położyć na tym stole, tego nie wiemy, ale najwyraźniej liczyła, że premier jej rękę ucałuje, rzuci wszystko i pobiegnie za nią, choćby na kraj świata. A tu niestety… Rozdzierające duszę sceny relacjonowała na bieżąco ulubiona stacja opozycji. Na jej antenie oraz w innych mediach przez najbliższe dni wielu ekspertów, polityków i dziennikarzy (włącznie z Wojciechem Mannem), będzie wypominać premierowi, że tak zostawił Dulkiewicz ze smutkiem w sercu, na oczach całej Polski… Wtorek. Miasta-PaństwaI ten smutek, i to złamane serce, spowodowało być może, zamiar odłączenia od Polski Gdańska, Poznania, Wrocławia, Łodzi i Warszawy. Tak mniej więcej wygląda koncepcja „21 tez samorządowców” pod którym podpisała się Aleksandra Dulkiewicz, podpisał się Rafał Trzaskowski a nawet Donald Tusk, który przyjechał do Gdańska na miting motywacyjny dla opozycji. Samorządowcy z PO zażądali dla siebie władzy prawie absolutnej, nadzoru nad policją, swobody w ustalaniu podatków i nieograniczonej liczby kadencji. Miasta-Państwa PO w przyszłości będą rządzić się same. A jak historia uczy, wolne miasta będą również ze sobą walczyć. Kto wie jak skończy się wojna Słupska z Ustką o dostęp do morza? Czy Kraków zaatakuje Katowice oskarżając je o smog? Jak skończy się walka Pruszkowa z Wołominem i co zostanie wtedy z Warszawy? I pomyśleć, że wszystko dlatego, że premier Morawiecki nie zatrzymał się dla Aleksandry Dulkiewicz. Na szczęście to na razie fantastyka i może Polacy jesienią jednak nie wybiorą do parlamentu polityków rozbierających Polskę na kawałki. Prezydent Andrzej Duda powołał nowych ministrów rządu Mateusza Morawieckiego, na miejsce polityków PiS, którzy zdobyli mandaty europosłów. Jacek Sasin został powołany na stanowisko wicepremiera i szefa Komitetu Stałego Rady Ministrów. Elżbieta Witek objęła stanowisko ministra spraw wewnętrznych i administracji zaś Marian Banaś został ministrem finansów. Kolejne resorty objęli: Bożena Borys-Szopa -  Ministerstwo Rodziny, Pracy i Polityki Społecznej a Dariusz Piontkowski Ministerstwo Edukacji Narodowej. Szef Kancelarii Prezesa Rady Ministrów Michał Dworczyk i Michał Woś zostali powołani na stanowisko ministra - członka Rady Ministrów. Środa. Kawa z premieremPremierowi Morawieckiemu widać jednak żal się zrobiło Aleksandry Dulkiewicz. „Zaczepianie na ulicy, takie happeningi nie przystoją troszeczkę pani prezydent Gdańska Aleksandrze Dulkiewicz” – powiedział premier i z dobrego serca zaprosił panią prezydent na kawę, prosząc tylko, by nie zabierała ze sobą kamer. Pani prezydent nawet się nie droczyła i odpowiedziała, że owszem, bardzo chętnie, bo ma panu premierowi dużo do powiedzenia. Z tych emocji podczas konferencji prasowej nie chciała odpowiadać na pytania, nie tylko redaktora Jacka Łęskiego z TVP, ale nawet przedstawiciela ulubionej stacji opozycji. Cóż, serce nie sługa. Czasem człowiek nie wie, dlaczego coś się dzieje, zwłaszcza oszołomiony dobrą wiadomością. Ewa Kopacz została wybrana jedną z kilku wiceprzewodniczących Europejskiej Partii Ludowej. „Też się nad tym zastanawiałam” – tak europosłanka PO Ewa Kopacz odpowiedziała na pytanie, dlaczego dostała taki awans. Ewa Kopacz teraz ma całą kadencję na przemyślenia. A jak była premier pomyśli, to wymyśli coś takiego, że na pewno będziemy wszyscy zdumieni, tak jak jej sposobem na zabicie dinozaura. Czwartek. List i grypsy „W wyborach do parlamentu rozstrzygnie się przyszłość naszej ojczyzny oraz dalsze losy „dobrej zmiany”; dlatego proszę Polaków, aby jesienią jeszcze tłumniej udali się do urn wyborczych i oddali jeszcze więcej głosów na PiS” – napisał prezes Jarosław Kaczyński w liście do Polaków. Listy, jak donoszą media, pisał też Stanisław Gawłowski z PO, podczas swojego pobytu w areszcie śledczym, gdzie przebywał oskarżony o przestępstwa korupcyjne. Grypsy przesyłał przez zaprzyjaźnionego funkcjonariusza Służby Więziennej, który teraz będzie odpowiadał za to przed sądem. „Wszyscy ludzie byli dość życzliwi i to zarówno osadzeni, jak i funkcjonariusze” – mówił w lipcu 2018 r. poseł Stanisław Gawłowski, były sekretarz generalny PO. Czyby więcej funkcjonariuszy SW musiało się teraz obawiać organów ścigania, jeśli byli nieco „za mili” dla aresztanta?Partner Roberta Biedronia, Krzysztof Śmiszek, powiedział w TOK FM, że chciałby by lider Wiosny został w Brukseli przez pięć lat. Dowcip w tym, że Biedroń obiecywał, że zrzeknie się mandatu i będzie liderem listy Wiosny do Sejmu. Widocznie panowie sobie przeliczyli różnicę między dietą poselską a uposażeniem europosła. I wyszło, że się nie opłaca rezygnować z Brukseli. Piątek. PSL pod progiemFlirty z PO nie przynoszą PSL poparcia, także pomysł Koalicji Polskiej (do której nikt się jeszcze nie przyłączył) nie przysparza im zwolenników. Gdyby wybory do parlamentu odbyły się w najbliższą niedzielę, Zjednoczona Prawica uzyskałaby 41,5 proc. głosów – wynika z sondażu pracowni Social Changes dla portalu wPolityce.pl. PSL w tym sondażu ma aż 5 proc. poparcia, co jest równe z progiem wyborczym dla partii, ale nie dla koalicji. A że PSL tworzy Koalicję Polską, to potrzebuje minimum 8 proc.! Oj, bieda, bieda… Cieszy się Nowoczesna, bo choć też pod progiem (4,1 proc.) to jednak ma dwa razy większe poparcie niż w poprzednich sondażach, które dawały jej maksymalnie 2 proc. Świętuje również partia Razem (2,2 proc.), która goni SLD (3 proc.). Miłosz Manasterski",,
Zmarł dwukrotny mistrz olimpijski w hokeju na lodzie,W wieku 71 lat zmarł w piątek dwukrotny mistrz olimpijski oraz trzykrotny mistrz świata w hokeju na lodzie Rosjanin Jewgienij Zimin – poinformowały tamtejsze media.,"W barwach reprezentacji Związku Radzieckiego Zimin zwyciężył w igrzyskach we francuskim Grenoble w 1968 roku i w japońskim Sapporo w 1972 r. Z kolei w MŚ zwyciężał w 1968, 1969 i 1971 roku.Po zakończeniu kariery zawodniczej pracował jako trener, a także skaut w NHL oraz komentator telewizyjny.",,
Ministerstwo da miliony na rozwój turystyki we wschodniej Polsce,Na rozwój turystyki na wschodzie Polski przeznaczamy minimum 200 mln zł do 2026 roku – powiedział podsekretarz stanu w Ministerstwie Inwestycji i Rozwoju Adam Hamryszczak. Pieniądze w ramach projektu Przedsiębiorcza Polska Wschodnia – Turystyka trafią do firm za pośrednictwem instytucji wybranych przez Bank Gospodarstwa Krajowego.,"– Skierowaliśmy na rozwój turystyki w Polsce wschodniej środki krajowe, które są w dyspozycji Ministerstwa Inwestycji i Rozwoju – powiedział Hamryszczak w trakcie czwartkowej konferencji.Maksymalna wartość pożyczki dla jednej firmy to 500 tys. zł na pięć lat, z możliwością wydłużenia spłaty nawet do siedmiu lat. Oprocentowanie wyniesie od 1,85 do 2,15 proc. rocznie, a wkład własny – 20 proc.Finansowanie może być przeznaczone m.in. na budowę, remont lub rozbudowę obiektów noclegowych lub gastronomicznych, infrastruktury sportowo-rekreacyjnej, uzdrowiskowej, kulturalnej i rozrywkowej, transport turystyczny, organizację i pośrednictwo turystyczne.",,
"Włosi sprawdzą, czy organizacje pozarządowe nie współpracują z przemytnikami","Włoski prokurator wszczął śledztwo w sprawie ratowniczych łodzi należących do organizacji pozarządowych. Społecznicy kursują po Morzu Śródziemnym i ratują migrantów próbujących przedostać się do Europy. Prokuratorzy twierdzą, że de facto pełnią funkcję taksówek dla handlarzy ludźmi.","– Jestem przekonany, że nie zawsze to centrum dowodzenia straży przybrzeżnej dzwoni do organizacji pozarządowych – powiedział Carmelo Zuccaro, prokurator sycylijskiego portu Katania. Statki wyczarterowane przez organizacje pozarządowe znalazły się pod ostrzałem włoskiej prokuratury. Prokuratorzy podejrzewają, że pływające zaraz przy libijskich wodach kutry nie tylko zachęcają migrantów do przeprawiania się przez morze do Europy, ale i reagują na telefony – bezpośrednio od przemytników. Prokuratorzy stawiają także pytania o to z jakich źródeł finansowane są statki, które czarterują organizacje pozarządowe. – Te związki nie zostały ani udowodnione, ani wykluczone – podkreśla Zuccaro, ale jak twierdzi, jest to sprawa „warta sprawdzenia”. Zachęcają do ryzykownych wypraw?Większość z rekordowej w 2016 roku morskiej migracji do Włoch sięgającej 181 tysięcy osób,  przejęta została jeszcze na morzu. Z tego trzydzieści procent uratowały właśnie organizacje pozarządowe. Dlatego włoscy prokuratorzy twierdzą, że skuteczna pomoc, z jaką ruszają społecznicy niweczy wysiłki rządu zmierzające do ukrócenia przemytu ludźmi. Same organizacje odpowiadają – my tylko ratujemy życie.– Stworzyli korytarz, który wykreował zupełnie nietypową drogę do Włoch, która bez nich nie istniałaby – podkreśla Zuccaro. Dodaje, że statki czekające na morzu w odległości 12 mil morskich, to żadna przeszkoda dla migrantów. Jednocześnie przemytnicy mogą pozostać na brzegu, poza zasięgiem władz. – Naszym celem jest ratowanie jak największej liczby osób. To wstrząsające, że nasza praca wywołuje tyle wątpliwości – stwierdziła Valeria Calandra, prezes włoskiej filii SOS Calandra. Tymczasem liczba ofiar, jakie pochłonęło morze 2015 roku wyniosła 2900, rok później było to już 4600. W ostatnich dniach organizacje pozarządowe u wybrzeży Libii natrafiły na 2 przewrócone łodzie, które mogły pomieścić ponad 100 osób każda.",,
RPD do RPO: deklaracja LGBT+ może naruszać konstytucję,Rzecznik Praw Dziecka wezwał Rzecznika Praw Obywatelskich do podjęcia czynności w sprawie naruszenia konstytucyjnego prawa rodziców do wychowania dzieci zgodnie z własnymi przekonaniami. Ma to związek z zapowiadanym przez prezydenta Warszawy wprowadzeniem do szkół zajęć o tematyce LGBT+.,"Rzecznik Praw Dziecka (RPD) Mikołaj Pawlak skierował wezwanie do rzecznika praw obywatelskich (RPO) Adama Bodnara do przedstawienia stanowiska wobec działań prezydenta Warszawy, „który podpisał 18 lutego 2019 r. deklarację LGBT+”. Zaproponował, aby RPO w porozumieniu z RPD podjął „działania zmierzające do ochrony prawa do wychowania dzieci przez ich rodziców zgodnie z własnymi przekonaniami”. W ocenie RPD przyjęta przez prezydenta m.st. Warszawy deklaracja może naruszać konstytucyjne prawo rodziców do wychowania dzieci zgodnie z własnymi przekonaniami. Pawlak wyjaśnił, że „zgodnie z art. 48 ust. 1 konstytucji rodzice mają prawo do wychowania dzieci zgodnie z własnymi przekonaniami. Wychowanie to powinno uwzględniać stopień dojrzałości dziecka, a także wolność jego sumienia i wyznania oraz jego przekonania”. Zdaniem rzecznika z powyższym prawem obywatelskim stoi w sprzeczności deklaracja na rzecz społeczności lesbijek, gejów, biseksualistów i osób transseksualnych (LGBT), mająca obowiązywać w Warszawie. Pawlak zwrócił uwagę, że „deklaracja zakłada wprowadzenie »holistycznej edukacji seksualnej«, opartej na standardach organizacji WHO, które nie są obowiązującym prawem, a które godzą w powszechnie akceptowane w Polsce normy, tradycje, wzorce kulturowe, a także w konstytucję RP”. RPD wskazał, że „według WHO dzieci od najmłodszych lat mają »czerpać satysfakcję z własnej seksualności«. Służyć temu ma edukacja seksualna, którą »należy rozpoczynać przed 4. rokiem życia«, a nawet »w momencie narodzin«. Realizacja szczegółowo opisanej przez WHO »matrycy edukacji seksualnej« grozi wprowadzeniem do szkół, a nawet przedszkoli, edukatorów seksualnych związanych ze środowiskiem LGBT”. „Zgodnie ze standardami – napisał Pawlak – mieliby oni najmłodszym dzieciom, w grupach wiekowych 0-4 i 4-6 lat, przekazywać m.in. informacje na temat »radości i przyjemności z dotykania własnego ciała, masturbacji w okresie wczesnego dzieciństwa«. Przewidziane jest również »odkrywanie własnego ciała i własnych narządów płciowych« oraz »wyrażanie własnych potrzeb, życzeń i granic, na przykład w kontekście zabawy w lekarza«. Program nauczania dla grupy 6-9 lat obejmuje »seks w mediach (łącznie z Internetem) «, a także »zadowolenie i przyjemność z dotykania własnego ciała (masturbacja/autostymulacja) «, a dla grupy 9-12 lat – »pierwsze doświadczenia seksualne« oraz »przyjemność, masturbacja, orgazm«"". Rzecznik wyraził przekonanie, że „narzucanie tego rodzaju edukacji seksualnej, zwłaszcza w odniesieniu do najmłodszych, pozbawia rodziców prawa do wychowania dzieci zgodnie z własnymi przekonaniami, a także ingeruje w podstawy programowe nauczania, obowiązujące w polskich szkołach i przedszkolach”. Pawlak zwrócił uwagę, że „dodatkowo program zawiera elementy promocji »różnych rodzajów związków« i »różnych związków rodzinnych«, co stoi w sprzeczności z art. 18 Konstytucji RP, który określa małżeństwo jako związek kobiety i mężczyzny, znajdujący się pod ochroną i opieką Rzeczypospolitej Polskiej”. – Nie wolno pozwolić na naruszanie autonomii rodziny i prawa do wychowania dziecka zgodnie ze światopoglądem rodziców. To prawo jest wprost gwarantowane Konstytucją RP. Jako Rzecznik Praw Dziecka wyrażam głębokie zaniepokojenie możliwymi konsekwencjami wdrożenia deklaracji LGBT+, mogącymi negatywnie odbić się na wrażliwości i kształtowaniu dzieci – oznajmił Mikołaj Pawlak. Przypominając, że konstytucja stanowi, że Rzecznik Praw Obywatelskich stoi na straży wolności i praw człowieka, wezwał „RPO do podjęcia czynności w sprawie możliwego naruszenia konstytucyjnego prawa rodziców do wychowania dzieci zgodnie z własnymi przekonaniami”.",,
Irańska dziennikarka przeprasza za 13 lat kłamania,"„Bardzo trudno było mi uwierzyć, że nasi ludzie zostali zabici. Wybaczcie mi, że zrozumiałam to tak późno.  Wybaczcie mi tych 13 lat, kiedy opowiadałem wam kłamstwa” – napisała na Instagramie Gellare Jabbari, prezenterka irańskiej państwowej stacji telewizyjnej IRIB. Decyzja Jabbari jest związana z zestrzeleniem ukraińskiego samolotu pasażerskiego oraz protestami społecznymi, które wybuchły w związku z tym faktem.","W ślad Jabbari poszły też dwie inne dziennikarki IRIB. Zahra Khatami podziękowała za lata pracy, deklarując, że „już nigdy nie wróci do telewizji”. Z kolei Saba Rad stwierdziła, że w związku z zaistniałą sytuacją „nie może dłużej pracować w mediach”. Od soboty w Teheranie i innych irańskich miastach trwają antyrządowe manifestacje. Irańczycy, którzy wcześniej nie kryli niezadowolenia wobec polityki Stanów Zjednoczonych i domagali się odwetu za zabicie gen. Kasema Sulejmaniego, teraz kierują oburzenie pod adresem irańskich władz.  W sobotę Iran ogłosił, że jego siły zbrojne „nieintencjonalnie” zestrzeliły ukraiński samolot pasażerski w rezultacie „ludzkiego błędu”. W katastrofie zginęło 176 osób. Jego pasażerami byli w dużej mierze Irańczycy lub obywatele innych państw mający irańskie korzenie.",,
USA będą nas kryć ws. Starych Kiejkut?,"Nie ma co liczyć na to, że władze USA potwierdzą ujawnione przez prasę za oceanem rewelacje, dotyczące transakcji polskich i amerykańskich służb specjalnych. Złudzeń co do tego nie ma autor artykułu w „Washington Post” Adam Goldman. – W raporcie senackiej komisji ds. wywiadu na temat
kontrowersyjnego programu przesłuchań, jakie CIA prowadziła w swych tajnych
zagranicznych więzieniach, nazwa Polski raczej w ogóle nie padnie –
powiedział Goldman.","Chodzi o tajny, liczący 6 tys. stron raport opracowany przez senatorówkomisji ds. wywiadu USA na temat programu przesłuchań CIA i faktycznegoznaczenia tego programu dla zdobywania ważnych informacji wywiadowczych. Według Goldmana, raport ten ma przynajmniej w części obalić wcześniejsze twierdzenia na temat skuteczności programu.– Ten raport kosztował 44–45 mln dolarów. Analizuje miliony dokumentów CIA. Sprawdza, czy jakiekolwiek informacje, jakie CIA uzyskała z tajnych więzień, były użyteczne; czy te techniki, które wykorzystywano przy przesłuchaniach, jak podtapianie czy pozbawianie snu, były rzeczywiście skuteczne, tak jak CIA zapewniała wcześniej niektórych kongresmenów i Biały Dom – powiedział Goldman.Raport został mimo sprzeciwu Republikanów przyjęty przez senacką komisjęwywiadu już w grudniu 2012 roku, ale wciąż ma klauzulę tajności. – Teraz próbują ustalić z CIA, czy będzie można go opublikować. CIA poprawia w nim pewne rzeczy. Oczekuję, że część raportu, zapewne streszczenie, zostanie opublikowana w tym roku, ale nie cały jego tekst – dodał Goldman. Zastrzegł, że nie oczekuje, by z raportu można się było dowiedzieć czegoświęcej na temat Polski i „ulokowanego w Starych Kiejkutach więzienia CIA”.– Nie oczekuję, że raport z nazwy wymieni Polskę, Litwę czy Rumunię, czyMaroko. Będą odnośniki, że dane informacje były uzyskane przez CIA z tychtajnych więzień. Ale wątpię, by powiązali te tajne ośrodki z Polską – stwierdził Goldman.  –Jego zdaniem w ogóle nie należy oczekiwać od władz amerykańskich nowychinformacji czy też potwierdzenia tego, co o więzieniu CIA w StarychKiejkutach napisał. – Ale ja jako dziennikarz dalej będę pisał o tym więzieniu w Polsce – zapewnił. W opublikowanym w czwartek artykule Goldman napisał, że polski wywiad dostałod USA 15 mln dolarów za udostępnienie Amerykanom ośrodka w StarychKiejkutach. Według dziennikarza stał się on „prawdopodobnie najważniejszymspośród tajnych więzień”, w których CIA za pomocą uznanych za torturytechnik, jak podtapianie, przesłuchiwała podejrzanych o terroryzm. Dofinalizacji porozumienia doszło na początku 2003 roku w ambasadzie USA wWarszawie. Dwóch wysokiej rangi urzędników CIA wyniosło z budynku „dwa dużekartony” wypełnione 15 mln dolarów w gotówce, które wcześniej przyleciałyjako przesyłka dyplomatyczna z Niemiec. Z załadowanymi do samochodupieniędzmi agenci pojechali do siedziby polskiego wywiadu, gdzie spotkali się z ówczesnym zastępcą Agencji Wywiadu, pułkownikiem Andrzejem Derlatką i jego dwoma współpracownikami.Artykuł wywołał burzę w Polsce. Ówczesny prezydent Aleksander Kwaśniewskiodmówił komentarza, a ówczesny premier Leszek Miller podtrzymał swewcześniejsze deklaracje, że nie wiedział o sprawie.",,
"Ardanowski: Zabiegam, by do końca roku zalegalizować domową produkcję nalewek","Zabiegam, by do końca tego roku zalegalizować w Polsce rolniczą, domową produkcję nalewek oraz destylatów i okowity – powiedział minister rolnictwa i rozwoju wsi Jan Krzysztof Ardanowski. Zastrzegł, że nie będzie przyzwolenia na bimbrownictwo.","Ardanowski, pytany w programie „Siódma9”, czy przeforsuje ustawę w tej sprawie do końca kadencji, odpowiedział: „Mam zgodę właściwie kluczowych ministerstw, czyli finansów i zdrowia”. – Bardzo o to zabiegam, by do końca tego roku, do końca kadencji, zalegalizować w Polsce rolniczą, domową produkcję nalewek i pod kontrolą w małych gorzelniach produkcję destylatów i okowity – mówił minister rolnictwa. Dodał, że chodzi głównie o śliwowicę, gruszkowicę i wiśniowicę. Dopytywany, czy nie zwiększy to problemu alkoholizmu w Polsce, Ardanowski powiedział, że nie widzi zagrożenia. – Zagrożeniem jest bardzo tanie wino, udające wino – przekonywał. – Wychowanie w trzeźwości to jest budowanie kultury korzystania z alkoholu, a nie wprowadzania jakichś prohibicji, bo to tylko dokładnie odwrotny skutek będzie przynosiło – ocenił minister Ardanowski.",,
Minister gospodarki morskiej: Nord Stream 2 przeczy integracji UE,"Minister gospodarki morskiej i żeglugi śródlądowej Marek Gróbarczyk jest przekonany, że „budowa Nord Stream 2 zostanie zatrzymana”. Jego zdaniem ten gazociąg „przeczy integracji i bezpieczeństwu energetycznemu Unii Europejskiej”.","Projekt Nord Stream 2 to plan budowy nowej dwunitkowej magistrali gazowej z Rosji do Niemiec przez Morze Bałtyckie o mocy 55 mld metrów sześc. surowca rocznie. Gazociąg ma być gotowy do końca 2019 r. Po tym roku Rosja zamierza zaprzestać przesyłania gazu rurociągami biegnącymi przez terytorium Ukrainy. Polska, kraje bałtyckie i Ukraina sprzeciwiają się temu projektowi.Zdaniem Gróbarczyka, Nord Stream 2 przeczy „integracji Unii Europejskiej, co zostało potwierdzone w wielu dokumentach”. Nowa magistrala gazowa w ocenie Gróbarczyka „przeczy samej idei bezpieczeństwa energetycznego Unii, która sama mówi, że nie może następować większa koncentracja dostaw z jednego kierunku”. Problemy prawne z Nord Stream 1Minister wskazał, że „po wybudowaniu drugiej nitki, Rosja będzie dostarczała do Europy 50 proc. tego surowca”.Gróbarczyk przypomniał, że cały czas toczy się sprawa sądowa w sprawie wybudowanego kilka lat temu gazociągu Nord Stream, w którym udziały mają m.in. niemieckie, francuskie i holenderskie firmy. Zarząd Morskich Portów Szczecin i Świnoujście (ZMPSiŚ) zaskarżył w 2011 r. zgodę niemieckiego Federalnego Urzędu ds. Żeglugi Morskiej i Hydrografii (BSH) na ułożenie gazociągu Nord Stream. Sporny odcinek gazociągu położony jest na wodach niemieckich. Polskie porty powołują się na prawo europejskie i międzynarodowe, które gwarantuje wolność żeglugi i dostępność terytorium państw od strony morza.",,
Biedroń zapowiada aborcję na żądanie i likwidację IPN. Oraz „obronę Polski”,"– Zagwarantujemy legalne przerywanie ciąży na żądanie, zlikwidujemy IPN. Będziemy bronić strefy wolności, która nazywa się Polska – oświadczył szef sztabu Lewicy, lider Wiosny Robert Biedroń podczas konwencji ugrupowań lewicowych: SLD, Wiosny i Lewicy Razem, które wspólnie startują w wyborach.","Możliwość zabijania dzieci do 12 tygodnia życia płodowego na żądanie Robert Biedroń określił mianem „piekła kobiet”, które Lewica „w końcu, nareszcie” przerwie. Dodał, że zlikwidowana zostanie klauzula sumienia. Oznacza to przymus udziału w zabójstwie nienarodzonego dziecka.  Szef sztabu Lewicy oświadczył również, że lewica „odpartyjni państwo, spółki publiczne, media publiczne, instytucje kultury oraz spółki Skarbu Państwa”. – Zlikwidujemy Instytut Pamięci Narodowej, Radę Mediów Narodowych i Polską Fundację Narodową – mówił. Lider Wiosny zapewnił także, że „nie ma czegoś takiego jak tęczowa zaraza”. – Jest tylko zaraza nienawiści, która opanowała niektórych polityków i księży. Jeśli czymkolwiek jednak możemy się zarazić, to dzisiaj to pokazujemy, możemy zarażać miłością. I tym będzie zarażała Lewica. Gdy oni chcą tworzyć strefy wykluczające innych, obiecujemy, my będziemy bronić jednej strefy: strefy wolności, która nazywa się Polska.",,
Grzegorz Górny: Gejowskie lobby ma silne wpływy w Watykanie,"- Postulaty lobby gejowskiego coraz częściej padają z ust wpływowych biskupów, a nawet kardynałów. Trudno tego nie wiązać z lobbingiem tzw. lawendowej mafii w Kościele – mówi w rozmowie z portalem tvp.info Grzegorz Górny z tygodnika „Sieci”. Zdaniem publicysty „cały czas pozostaje bez odpowiedzi pytanie, dlaczego najwyższe czynniki w Stolicy Apostolskiej nie reagowały na różne afery seksualne, mimo że do Watykanu napływały alarmujące doniesienia”.","Petar Petrovic: W Watykanie rozpoczęło się spotkanie z udziałem przewodniczących ponad stu episkopatów poświęcone walce z pedofilią w Kościele. Konserwatywni kardynałowie, Walter Brandmueller z Niemiec i Raymond Leo Burke z USA, wezwali szefów konferencji episkopatów, by położyli kres pladze rozpowszechnionego w Kościele „programu homoseksualnego”. Inny niemiecki kardynał  - Gerhard Müller - również zwraca uwagę na uleganie przez ludzi Kościoła homoseksualnemu lobbingowi i podkreśla, że główną przyczyną problemu jest grzech nieczystości. Papież Franciszek podkreślił, że wierni oczekują konkretnych i skutecznych środków przeciwdziałania. Trudno się z tym nie zgodzić. Pytane jednak, jakie wnioski zostaną podczas tego spotkania wyciągnięte?Na konferencji będą się ścierały dwa stanowiska; jedno z nich wyrażają właśnie ci kardynałowie, którzy podkreślają, że główną przyczyną pedofilii w Kościele jest homoseksualizm. Przemawiają za tym wszystkie badania i raporty na ten temat, zarówno te przeprowadzone przez niezależne instytucje naukowe w Stanach Zjednoczonych, w Niemczech, czy Belgii, jak też przez państwowe organy sprawiedliwości, m.in. w Pensylwanii czy Australii. One wszystkie podkreślają, że homoseksualiści stanowią od 75 do 80 proc. sprawców pedofilii wśród duchownych. Ich ofiarami są w przytłaczającej większości chłopcy, a nie dziewczynki. Zauważmy, że homoseksualiści stanowią bardzo nikły odsetek populacji – od jednego do dwóch procent. Mamy więc tu do czynienia z silną nadreprezentacją przedstawicieli tej orientacji seksualnej wśród sprawców pedofilii. Z tego założenia wyszedł również papież Benedykt XVI, który w 2005 r. wydał instrukcję zabraniającą przyjmowania do seminariów i wyświęcania na księży osób nie tylko praktykujących czyny homoseksualne, ale także przejawiających stałą orientację homoseksualną czy też będących zwolennikami kultury gejowskiej. Drugą grupę podczas watykańskiego szczytu stanowią natomiast ci, którzy z całych sił zaprzeczają, jakoby problem pedofilii leżał w homoseksualizmie. Oni z kolei twierdzą, że to jest problem klerykalizmu. Uważają, że w mniejszym stopniu są to nadużycia cielesne, a w większym nadużycia władzy, natomiast sprawa orientacji seksualnej jest przez nich spychana na dalszy plan. Zobaczymy, która opcja zwycięży w Watykanie. Jeżeli bowiem hierarchowie mają wypracować jakieś remedium, to najpierw muszą postawić diagnozę.  W najnowszym tygodniku „Sieci” ostrzega pan, że w kontekście walki z pedofilią winą za jej tuszowanie może zostać obarczony święty Jan Paweł II. Jakie są ku temu przesłanki?  Ataki na pamięć o Janie Pawle II prowadzone były już wcześniej, jednak głównie w środowiskach lewicowych i liberalnych. Teraz dochodzi do nich także w niektórych kręgach katolickich. Opierają się one głównie na hipotezach, domniemaniach, insynuacjach, niedopowiedzeniach. Nikt natomiast nie przedstawił do tej pory żadnego twardego dowodu, jakoby Jan Paweł II tuszował afery pedofilskie. Tymczasem tak jest coraz częściej przedstawiany. Niestety, taki obraz wyłania się także z książki Andrei Tornielliego i Gianniego Valente „Dzień sądu”, która wyszła w listopadzie zeszłego roku. Miesiąc później, w grudniu, Tornielli został mianowany dyrektorem programowym wszystkich mediów watykańskich. Wiadomo też, że 21 lutego planowana jest premiera książki francuskiego autora Frederika Martela, który ma – sądząc z kontrolowanych przecieków i zapowiedzi wydawniczych – także uderzyć w pamięć o Janie Pawle II. Zastanawiająca jest w tym kontekście niedawna anegdota, którą podczas konferencji prasowej na pokładzie samolotu wracającego z Abu Zabi do Watykanu powiedział papież Franciszek. Zasugerował on, że św. Jan Paweł II wiedział o nadużyciach seksualnych w pewnym zgromadzeniu, bo dowody pokazał mu ówczesny kardynał Joseph Ratzinger, a ten miał mu nakazać odłożenie tej sprawy do archiwum.Ta opowieść została rzucona mimochodem, w lekkiej, niezobowiązującej formie, przedstawionej jako anegdota. A ciężar zawartego w niej oskarżenia jest ogromny. Mówimy bowiem o największym skandalu w Kościele w XXI wieku. Ten kontrast bardzo mocno uderzył wielu komentatorów. Zwrócono też uwagę na brak konkretów – o jakie zgromadzenie chodziło, kiedy to miało miejsce, kim była „druga strona”, która pokonała kardynała Ratzingera. Dopiero dwa dni później po tej anegdocie, portal Vatican Insider, który realizuje półoficjalnie politykę informacyjną Watykanu, napisał, że Franciszkowi chodziło o sprawę dotyczącą zgromadzenia Legionistów Chrystusa i jego założyciela Marciala Maciela Degollado. Dla watykanistów to duża zagadka: dlaczego Franciszek wypowiedział te słowa, mimo że nie był w ogóle pytany o Jana Pawła II. Ta anegdota została wpleciona w odpowiedź na zupełnie inne pytanie. Zapewne było to zrobione celowo.Ale dlaczego? Jaki mógłby mieć w tym cel?Myślę, że najbliższa przyszłość przyniesie nam więcej odpowiedzi na tę zagadkę.Wróćmy jeszcze do samego zagadnienia konferencji. W przekazach medialnych dotyczących przypadków molestowania w Kościele dominuje określenie „pedofilia” – dotyczy ona jednak dzieci, a przecież ofiarami wykorzystywania, przede wszystkim chłopców, pada też wielu nastolatków czy dorosłych. O tym jednak w mediach nie słychać. A przecież jest to jawny dowód na to, że są to osoby wykorzystywane przez homoseksualistów. Pierwotnie tematem tej konferencji miała być ochrona dwóch kategorii ofiar: nieletnich i „bezbronnych dorosłych”. Pod mianem bezbronnych dorosłych kryją się albo klerycy, albo młodzi księża, którzy są molestowani przez swoich przełożonych, wykorzystujących zależność służbową. Okazało się jednak, że im bliżej było tej konferencji, tym coraz rzadziej mówiono o bezbronnych dorosłych. W efekcie dwa tygodnie przed konferencją ogłoszono, że tym zagadnieniem jej uczestnicy nie będą się zajmować. Wykreślono to z agendy spotkania. W tym momencie ciśnie się na usta pytanie – dlaczego tak się stało?Tak jak wspomniałem wcześniej, jesteśmy świadkami ścierania się dwóch stanowisk. W Watykanie zwycięża opcja upatrująca źródeł nieszczęść w klerykalizmie, a nie w homoseksualizmie. Tymczasem molestowanie seksualne „bezbronnych dorosłych” to problem, w którym pedofilia nie istnieje. To nadużycia w 100 proc. homoseksualne, które dotyczą kleryków i młodych księży.  A jakie stanowisko w tej sprawie zajmuje papież Franciszek? Franciszek wypowiadał się dużo o klerykalizmie. W żadnym z watykańskich dokumentów nie pojawiła się też wzmianka o homoseksualizmie w kontekście molestowania nieletnich. Tymczasem klerykalizm, rozumiany jako pewna „solidarność korporacyjna” księży, może być jedną z przyczyn tuszowania skandali, ale nie ich powstawania. Tymczasem orientacja homoseksualna ma tu decydujące znaczenie, co pokazują wszystkie raporty i badania. Ile jest prawdy o wpływach tzw. lawendowej mafii w Kościele katolickim, działającej na jej najwyższych szczytach, kryjącej seksualnych przestępców, wpływającej na nauczanie Kościoła? Są fakty, z którymi trudno dyskutować: zatrzymanie za czyny pedofilskie urzędnika watykańskiego arcybiskupa Józefa Wesołowskiego, homoseksualny coming out księdza Krzysztofa Charamsy z watykańskiej kongregacji, aresztowanie podczas gejowskiej orgii z narkotykami w apartamentach watykańskich księdza Luigiego Capozziego. Takie przykłady można mnożyć. One świadczą o tym, że przedstawiciele tej orientacji seksualnej posiadają pewne wpływy w Watykanie. Można więc zapytać, czy te wpływy nie przekładają się na tuszowanie afer. Cały czas pozostaje bez odpowiedzi pytanie, dlaczego najwyższe czynniki w Stolicy Apostolskiej nie reagowały na różne afery seksualne, mimo że do Watykanu napływały alarmujące doniesienia – tak jak choćby w latach 2015-18 w przypadku biskupa Zanchettiego z Argentyny, bliskiego współpracownika Franciszka. Widać też, że coraz częściej przez hierarchów Kościoła podnoszone są postulaty lobby gejowskiego, które wysuwa trzy hasła. Po pierwsze, domaga się zmiany nauczania Kościoła w sprawie homoseksualizmu – chodzi o to, by uznać, że akty homoseksualne nie są grzechem. Po drugie, żeby zaakceptować związki jednopłciowe. Po trzecie, żeby oficjalnie dopuścić do święceń księży homoseksualnych - czyli anulować instrukcję Benedykta XVI. Te postulaty coraz częściej padają z ust wpływowych hierarchów. Trudno tego nie wiązać z lobbingiem tzw. lawendowej mafii w Kościele.",,
Wenezuela: Przewodniczący parlamentu zatrzymany przez wywiad [WIDEO],"Przewodniczący parlamentu Wenezueli Juan Guaido został w niedzielę aresztowany przez służby wywiadowcze i uwolniony po godzinnym przetrzymywaniu. Guaido to polityk, który nawołuje do odsunięcia od rządów prezydenta Nicolasa Maduro.",,,
Krytykował Trumpa i Biały Dom. Brytyjski ambasador w USA rezygnuje,"Brytyjski ambasador w Stanach Zjednoczonych Kim Darroch podał się w środę do dymisji po skandalu związanym z wyciekiem do mediów jego korespondencji dyplomatycznej, w której krytycznie odnosił się do administracji prezydenta Donalda Trumpa.","„Obecna sytuacja sprawia, że jest niemożliwe, abym kontynuował pracę w swojej roli tak, jakbym chciał” – napisał w liście rezygnacyjnym Darroch.W poufnych raportach, które wydostały się z ambasady, znalazła się niekorzystna ocena prezydenta Donalda Trumpa, jaką Darroch przesyłał do brytyjskiego resortu spraw zagranicznych. Pisał między innymi, że Trump jest niekompetentny, a Biały Dom – dysfunkcjonalny, nieprzewidywalny, pochłonięty walkami frakcyjnymi i nieudolny. Wywołało to gwałtowną reakcję amerykańskiego przywódcy.",,
„Niech spełnią się marzenia i plany”. Życzenia od prezydenta i premiera,Prezydent Andrzej Duda i premier Mateusz Morawiecki złożyli internautom życzenia noworoczne. Obydwaj położyli nacisk na realizację planów.,"„Wszystkim Użytkownikom Instagrama i TT życzymy szampańskiej zabawy sylwestrowej i szczęśliwego Nowego 2019 Roku! Spełnienia wszystkich marzeń i realizacji planów!” – napisał przed północą na Twitterze i Instagramie prezydent.Premier Morawiecki życzenia złożył chwilę po godz. 12. „Serdecznie Państwu życzę, żeby ten nowy rok, który właśnie wspólnie przywitaliśmy, był jeszcze lepszy od poprzedniego, również dla Polski. Niech spełniają się wszelkie marzenia i plany. Do siego roku!” – napisał szef rządu.",,
Przybywa zakażeń koronawirusem w Bawarii,"Ministerstwo zdrowia w regionalnym rządzie Bawarii poinformowało, że zakażenie koronawirusem stwierdzono u kolejnych trzech osób z najbliższego otoczenia pierwszego pacjenta. Tym samym liczba osób zakażonych w tym landzie wzrosła do czterech.","Pierwszy w Niemczech przypadek koronawirusa wykryto u 33-latka z okolic miasta Landsberg am Lech. Mężczyzna jest pracownikiem firmy Webasto. Zaraził się na szkoleniu, które prowadziła jego koleżanka z Szanghaju. Z pierwszym niemieckim chorym miało kontakt około 40 osób – poinformowała minister zdrowia Bawarii Melanie Huml.Jak ustalił monachijski dziennik „Merkur” Chinka, od której zaraził się 33-latek, w Niemczech nie miała jeszcze objawów choroby. Pojawiły się dopiero podczas podróży powrotnej na pokładzie samolotu do Chin 23 stycznia.Kierownictwo Webasto pozostawiło pracownikom decyzję, czy do końca tego tygodnia chcą pracować w biurze, czy z domów. Odwołało też delegacje do Państwa Środka na najbliższe dwa tygodnie.Przedsiębiorstwo zatrudnia w 50 filiach na całym świecie ponad 13 tysięcy osób. W Chinach posiada 12 zakładów, w tym dwa w mieście Wuhan, z którego zaczęła rozprzestrzeniać się epidemia koronawirusa.",,
Zmarł ks. Michał Łos. Zakonnik przyjął święcenia w szpitalu,"„Z przykrością zawiadamiamy, że dzisiaj przed południem zmarł Neoprezbiter Zgromadzenia Księży Orionistów ks. Michał Łos FDP” – poinformowali na Facebooku orioniści. Duchowny cierpiał na raka. Miesiąc temu został w trybie przyspieszonym, na łożu szpitalnym, wyświęcony na księdza.","Od maja cała Polska śledziła losy 31-letniego Michała Łosa, Chory na nowotwór, marzył, by odprawić choćby jedną mszę w życiu. Choroba postępowała bardzo szybko, duchowny mógł nie dożyć święceń. W jego sprawie interweniował papież Franciszek. Dzięki temu święcenia odbyły się w trybie przyspieszonym. Ks. Michał otrzymał je 24 maja, na szpitalnym łóżku na oddziale onkologicznym. Święceń udzielił mu bp Marek Solarczyk.  26 maja ks. Michał odprawił w szpitalnym łóżku swoją prymicyjną mszę św. i udzielił błogosławieństwa. Na prymicyjnym obrazku zapisał cytat 2 Tm 2,3: „Bierz udział w trudnościach i przeciwnościach jako dobry żołnierz Chrystusa Jezusa”.7 czerwca, w dniu 31. urodzin ks. Michała, odwiedził go w szpitalu prezydent Andrzej Duda.",,
„Lista Tuska” do Parlamentu Europejskiego. „To przejaw rywalizacji o przywództwo w opozycji”,"– To świadczy o bardzo głębokich podziałach w opozycji. Jest to ewidentnie przejaw rywalizacji Donalda Tuska z Grzegorzem Schetyną o to, kto ma być tym pierwszym w opozycji – powiedział Ryszard Czarnecki w programie „Woronicza 17” TVP Info, komentując informacje o powstaniu listy wyborczej do Parlamentu Europejskiego, której twórcą ma być Donald Tusk.","Jak doniósł serwis gazeta.pl, z najbliższego otoczenia Donalda Tuska wypłynęła informacja o planowanym stworzeniu specjalnej listy wyborczej do europarlamentu. Mieliby startować z niej byli premierzy i prezydenci. Wśród potencjalnych kandydatów wymienia się Bronisława Komorowskiego, Jerzego Buzka, Marka Belkę, Leszka Millera, Hannę Suchocką, Kazimierza Marcinkiewicza czy Ewę Kopacz. Miałoby to zmobilizować tzw. antypisowski elektorat i doprowadzić do klęski Prawa i Sprawiedliwości w wyborach europejskich. Przewodniczący Rady Europejskiej musi podjąć decyzję szybko, bowiem do wyborów został już jedynie rok. Rozważany ma być również wariant, w którym Tusk miałby zostać liderem tej listy i samemu kandydować z listy. Taka decyzja musiałaby spowodować wcześniejszą rezygnację z pełnionej przez Tuska funkcji.",,
Sondaż: PO odzyskała prowadzenie i zdecydowanie wyprzedza zjednoczoną prawicę,"34 procent badanych głosowałoby we wrześniu na Platformę Obywatelską. Od czerwcowego badania PO zyskała 10 punktów procentowych. Przeciwnik partii Donalda Tuska – PiS – odnotował, wspólnie z Solidarną Polską i Polską Razem 28–procentowe poparcie. To 3–punktowy spadek od czerwca, gdy partia Jarosława Kaczyńskiego występowała w sondażu samodzielnie. Ośrodek TNS Polska przeprowadził badanie dla „Wiadomości” TVP1 w dniach 4–5 września, a więc po wyborze Donalda Tuska na przewodniczącego Rady Europejskiej.","W najnowszym badaniu SLD otrzymało 9–procentowe poparcie, wyższe od czerwcowego o 1 punkt. Kongres Nowej Prawicy i Polskie Stronnictwo Ludowe popiera we wrześniu po 5 proc. respondentów. Dla partii Janusza Korwin–Mikkego oznacza to spadek o 5 punktów; poparcie dla partii Janusza Piechocińskiego nie zmieniło się. Na Twój Ruch Janusza Palikota głosowałoby we wrześniu 2 procent badanych, o 2 punkty mniej niż w czerwcu. Po rozpisaniu tych wyników na mandaty układ w Sejmie wyglądałby następująco: 222 mandaty dla PO, 185 – dla PiS i jego koalicjantów, 43 – dla SLD, 9 – dla Nowej Prawicy i 1 – dla PSL. By mieć większość, potrzeba 231 posłów. W sondażu TNS Polska dla „Wiadomości” TVP1 zapytaliśmy także o to,  jak wybór Donalda Tuska na przewodniczącego Rady Europejskiej  wpłynie na postrzeganie Platformy Obywatelskiej przez wyborców. Prawie połowa badanych oceniła, że pozytywnie, 18 proc – że negatywnie. 29 procent badanych uważa, że nic się nie zmieni. Siedem procent nie zajęło stanowiska w tej sprawie.                                                    Preferencje partyjne – dynamika poparcia. Badanie TNS Polska dla Wiadomości TVP1 (fot. TVP) Badanie dla „Wiadomości” TVP1 ośrodek TNS Polska przeprowadził 4–5 września na próbie 1000 Polaków. Osoby, które nie wykluczyły udziałuw wyborach – miały sprecyzowane preferencje lub nie były zdecydowane, której partii przekazać poparcie – stanowiły 759. Badanie objęło preferencje spontaniczne i wspomagane (wspomagane dotyczą osób, któreuprzednio spontanicznie odpowiadały „nie wiem, na którą partię głosować”).",,
Paweł Mucha: Decyzje ws. powierzenia kierowania SN w rękach prezydenta,"– W środę nie mamy już I prezesa Sądu Najwyższego; w związku z niemożnością wyznaczenia przez niego zastępcy mówimy o sytuacji pewnego automatyzmu działania, w którym I prezesa zastępuje prezes SN najstarszy służbą, czyli sędzia Józef Iwulski – powiedział wiceszef Kancelarii Prezydenta RP Paweł Mucha.","Wiceszef Kancelarii Prezydenta RP powiedział, że we wtorek Małgorzata Gersdorf poinformowała Andrzeja Dudę, iż „na czas swojej nieobecności wyznacza na swojego zastępcę” prezesa Izby Pracy i Ubezpieczeń Społecznych SN sędziego Józefa Iwulskiego.– Przy czym w naszym przekonaniu takie wyznaczenie mogło mieć miejsce wczoraj, bo wczoraj pani prezes Gersdorf była I prezesem SN i mogła tego rodzaju czynności podejmować. Natomiast już w dniu dzisiejszym znajduje zastosowanie ta druga część przepisu, czyli mówimy o sytuacji pewnego automatyzmu działania – stwierdził Mucha. Dodał, że w środę I prezesa Sądu Najwyższego „nie mamy”.Wiceszef Kancelarii Prezydenta RP powołał się na art. 14 par. 2 Ustawy o Sądzie Najwyższym: „W czasie nieobecności Pierwszego Prezesa Sądu Najwyższego zastępuje go wyznaczony przez niego Prezes Sądu Najwyższego, a w przypadku niemożności wyznaczenia - Prezes Sądu Najwyższego najstarszy służbą na stanowisku sędziego”.– Tutaj rzeczywiście miała miejsce taka koincydencja, że prezydent wskazał: wprost z przepisu pan sędzia Iwulski. Z drugiej strony pani prezes mówi: +to bardzo dobrze, że jesteśmy tutaj zgodni w sprawach personalnych+. Niezależnie, że jest zupełnie inna podstawa prawna, bo to jest niby ten sam przepis, ale jednak inne jego części, inne normy są z tego przepisu w tym zakresie wyprowadzane – podkreślił Mucha. „Decyzje ws. powierzenia kierowania SN w rękach prezydenta” – Decyzje w sprawie powierzenia kierowania Sądem Najwyższym do czasu powołania I prezesa Sądu Najwyższego są w rękach prezydenta, ale nie są to decyzje, które będą zapadały dzisiaj, czy jutro – powiedział Paweł Mucha.Prezydencki minister wskazywał, że dopóki prezydent nie skorzysta ze swoich uprawnień i nie powoła pełniącego obowiązki I prezesa SN, to - jak wynika z art. 14 ust. 2 ustawy o SN  0 I Prezesa zastępować będzie ten z sędziów prezesów izb, który ma najdłuższy staż sędziowski, „po to, żeby nie było luki, żeby nie było takiego momentu, kiedy nie wiemy, kto zarządza Sądem Najwyższym, kiedy nie wiemy, kto jest uprawniony”.Mucha odniósł się także do art. 111 ust. 4 ustawy o SN, który mówi, że jeżeli stanowisko Pierwszego Prezesa Sądu Najwyższego zostanie zwolnione po wejściu w życie ustawy, prezydent powierzy kierowanie Sądem Najwyższym wskazanemu sędziemu Sądu Najwyższego do czasu powołania Pierwszego Prezesa Sądu Najwyższego.– Jeżeli chodzi o art. 111  0 to jest tak, że te decyzje są w rękach pana prezydenta potencjalnie. Natomiast to nie są decyzje, które będą zapadały dzisiaj, czy jutro – powiedział.",,
Fałszywką w Jarosława Kaczyńskiego. Giertych z Sikorskim promują zdjęcie z lat 70.,"„Białystok, końcówka lat 70-tych. Przyszły naczelnik Polski, z extramocnym w palcach, wybiera się na pochód pierwszomajowy” – napisał na Facebooku Marek Skwarski i załączył zdjęcie pięciu osób, z których jedna przypomina prezesa Prawa i Sprawiedliwości. Designer znany w branży reklamowej, prywatnie zagorzały antyrządowy internauta nie podał źródła opublikowanej fotografii, które uwiarygodniałoby jego wpis. – Pokazałem prezesowi to zdjęcie. On nie zna ani jednej osoby z tej fotografii. Jego twarz została tu wmontowana – powiedział wicerzecznik PiS Radosław Fogiel. Fałszywkę promują w internecie m.in. Radosław Sikorski i Roman Giertych.","Marek Skwarski – rysownik z firmy Maskva PL znany jest w branży reklamowej z niezwykle radykalnych poglądów. Po ostatnich wyborach parlamentarnych, gdy Prawo i Sprawiedliwość osiągnęło rekordowy w III RP wynik wyborczy, zaproponował „podzielenie państwa z granicą na Wiśle”, dodając, że po zachodniej stronie zostałaby „ta mądrzejsza cześć narodu”. Skwarski regularnie na Facebooku publikuje obraźliwe treści wobec jednej strony sceny politycznej, a dzień po wyborach dodając zdjęcie Jarosława Kaczyńskiego napisał, że „konus już kombinuje”. Największą sensację wzbudził jednak post ze zdjęciem z lat 70. (na co wskazuje chociażby ubiór bohaterów i widoczne w tle auto), gdzie na skraju widać człowieka, z prawdopodobnie wklejoną twarzą Jarosława Kaczyńskiego. Źródła zdjęcia nie podano, co jednak nie przeszkodziło blisko 2 tysiącom użytkowników Facebooka ten post udostępnić. Nie brakuje chamskich komentarzy. Do sprawy – w rozmowie z portalem Onet.pl – odniósł się Radosław Fogiel z biura Jarosława Kaczyńskiego. Stwierdził, że prezes PiS nie chodził pod koniec lat 70. na pochody pierwszomajowe, bo „był już wówczas działaczem opozycji antykomunistycznej”. – Pokazałem prezesowi to zdjęcie. On nie zna ani jednej osoby z tej fotografii. Jego zdaniem, to fotomontaż. Jego twarz została tu wmontowana – powiedział wicerzecznik PiS.",,
Organizacje polonijne odcinają się od Stefana Hambury,"„Strategia dla Polski ponad podziałami” to hasło I Światowego Kongresu Polaków, zorganizowanego w piątek w Warszawie z inicjatywy mec. Stefana Hambury. Celem spotkania ma być wypracowanie lepszych mechanizmów współpracy między Polakami na świecie. Europejska Unia Wspólnot Polonijnych i Rada Polonii Świata wydały oświadczenie, w którym odcięły się od tej inicjatywy.","„Brak jakiegokolwiek związku inicjatywy Pana Hambury z organizacjami polonijnymi” - deklaruje Anna Wawrzyszko, wiceprezes Związku Polaków w Niemczech. Podkreśla przy tym, że „Pan Hambura nie ma nic wspólnego z org. na terenie Niemiec”.„Strategia dla Polski ponad podziałami”I Światowy Kongres Polaków został zorganizowany przez Stowarzyszenie Światowy Kongres Polaków, którego prezesem jest mec. Stefan Hambura. Hasłem kongresu jest „Strategia dla Polski ponad podziałami”, a celem spotkania – wypracowanie lepszych mechanizmów współpracy między Polakami na świecie oraz wymiana dotychczasowych doświadczeń w tym zakresie. Organizatora kongresu mec. Hambura zaapelował w piątek, by Polacy na całym świecie „zjednoczyli się ponad podziałami”. – Gdy będziemy współpracować, nie będzie już żadnych »polskich obozów koncentracyjnych«. Nikt sobie na to nie pozwoli, żeby gdzieś coś takiego zostało zapisane czy wypowiedziane. Uważam, że najwyższy czas, ażeby się zjednoczyć i działać wspólnie – mówił w piątek mec. Stefan Hambura.  Postulat zmian w konstytucji Poinformował, że jednym z głównych postulatów Stowarzyszenia jest wprowadzenie takich zmian w konstytucji, które pozwolą na to, by dwudziestu senatorów było wybieranych przez Polonię. – Tylko wtedy będziemy mogli zaktywizować Polaków mieszkających poza granicami Polski. Ich aktywność jest nam bardzo potrzebna – stwierdził Hambura. Celem Stowarzyszenia Światowy Kongres Polaków, jak podano na stronie internetowej, jest utrzymywanie łączności i współpracy Polaków w kraju i za granicą, podtrzymywanie tradycji narodowej, pielęgnowanie polskości, działalność wspomagająca rozwój gospodarczy, rozwój nauki, edukacji, oświaty, a także działalność w zakresie rozwoju kultury, sztuki, ochrony dóbr kultury i tradycji.",,
Hołowni kończą się oszczędności. Liczy na darowizny na kampanię,"– Kampanię prezydencką można finansować z dwóch źródeł – funduszu wyborczego partii i ściśle zalimitowanych darowizn osób fizycznych i na nie liczę – oświadczył Szymon Hołownia. Przyznał, że na obecne działania wydaje oszczędności, na które sam zarobił oraz darowizny od znajomych.","Dziennikarz i publicysta ogłosił 8 grudnia w Gdańsku, że zamierza kandydować na urząd prezydenta w przyszłorocznych wyborach. Zapowiedział także, że po Nowym Roku przedstawi program wyborczy.Pytany w Polsat News skąd ma pieniądze na kampanię wyborczą podkreślił, że kampania jeszcze się nie rozpoczęła, bo nie został ogłoszony termin wyborów prezydenckich. Jak zapewnił, na obecnie prowadzone działania wydaje oszczędności, które zgromadził oraz darowizny.– Znalazło się kilku znajomych, którzy przekazali mi darowiznę w wysokości 4,9 tys. zł, czyli taką kwotę, jaką jedna osoba może przekazać drugiej – mówił Hołownia. Dodał, że obecnie nie prowadzi kampanii wyborczej, ale buduje ruch społeczny.Dopytywany o środki na prowadzenie swojej kampanii wyborczej powiedział, że „te pieniądze mogą pochodzić tylko z jednego źródła, które jest zgodne z prawem – z finansowania społecznościowego”. – Prawo mówi bardzo wyraźnie, że kampanię prezydencką można finansować z dwóch źródeł – funduszu wyborczego partii politycznej i ściśle zalimitowanych darowizn osób fizycznych – na nie liczę – przyznał .",,
Robert Lewandowski kończy 30 lat,"Najlepszy obecnie polski piłkarz Robert Lewandowski kończy 30 lat. Urodziny obchodzi w roku, który akurat nie był dla niego specjalnie udany – występ na mundialu w Rosji okazał się porażką, z Bayernem nie wygrał Ligi Mistrzów i nie stał się bohaterem transferu.","Kariera urodzonego 21 sierpnia 1988 r. w Warszawie zawodnika od początku układała się niemal wzorcowo – na boisku i poza nim. Król strzelców na trzecim poziomie rozgrywkowym w 2007 r., rok później podobny tytuł na zapleczu ekstraklasy (oba w barwach Znicza Pruszków), a w 2010 r. – już jako piłkarz Lecha Poznań – król strzelców ekstraklasy.W styczniu 2009 r. Lewandowski został uznany przez brytyjski „Times” jednym z 50 najbardziej obiecujących graczy świata poniżej 23 lat. Szybko udowodnił, że wybór był nieprzypadkowy, a z każdym kolejnym sezonem wspinał się w hierarchii najlepszych piłkarzy globu. Napastnik, który w 2006 r. kosztował Znicz 5 tys. zł (wcześniej grał w rezerwach Legii), w czerwcu 2010 r. przeszedł z Lecha Poznań do Borussii Dortmund za 4,5 mln euro. Wtedy wydawało się, że „Kolejorz” zrobił świetny interes, ale szybko okazało się, że jeszcze lepiej wyszli na tym Niemcy.Z BVB wywalczył dwa razy mistrzostwo kraju, raz Puchar Niemiec, tytuł najlepszego strzelca Bundesligi (2014), a w maju 2013 r. wystąpił w finale Ligi Mistrzów (porażka 1:2 na Wembley z Bayernem Monachium).Latem 2014 r., na zasadzie wolnego transferu, przeszedł do Bayernu, gdzie kontynuował kolekcjonowanie trofeów: cztery razy mistrzostwo Niemiec, raz Puchar Niemiec i kolejne dwa tytuły króla strzelców tamtejszej ekstraklasy (2016, 2018). Ojciec Lewandowskiego był judoką, grał również w piłkę w Hutniku Warszawa. Mama była siatkarką w pierwszej lidze, w barwach AZS Warszawa. Żona Anna, z którą od ponad roku wychowują córeczkę Klarę, z powodzeniem uprawiała karate, była reprezentantką Polski. Obecnie jest znaną trenerką fitness, specjalistką do spraw żywienia, promującą zdrowy i aktywny tryb życia.Przez wielu ekspertów Lewandowski uznawany jest za napastnika kompletnego. Świetnie odnajduje się na polu karnym, jest doskonale wyszkolony technicznie, silny, bardzo dobrze gra głową i znakomicie wykonuje stałe fragmenty gry.Do perfekcji opanował umiejętność strzelania goli z rzutów karnych, a w reprezentacji Polski stał się również etatowym egzekutorem rzutów wolnych. Na dodatek, dzięki m.in. znakomitemu przygotowaniu gimnastycznemu i profesjonalnemu podejściu do pracy, bardzo rzadko doznaje kontuzji. A jeżeli nawet, to wyłączają go z gry raptem na kilka dni.Kapitan reprezentacjiW drużynie narodowej Lewandowski zadebiutował 10 września 2008 r. w wygranym 2:0 wyjazdowym spotkaniu eliminacji MŚ 2010 z San Marino. Jak w wielu innych inauguracyjnych występach, zdobył bramkę. Do tej pory koszulkę z orzełkiem założył 98 razy i strzelił 55 goli, co czyni go najlepszym strzelcem w historii reprezentacji Polski. Wcześniej rekord należał do Włodzimierza Lubańskiego – 48.Od grudnia 2014 r. pełni funkcję kapitana biało-czerwonych. Półtora roku później dotarł z reprezentacją do ćwierćfinału mistrzostw Europy we Francji, choć na tym turnieju jakoś szczególnie nie błyszczał – zdobył jedną bramkę (w ćwierćfinale z Portugalią).Wśród jego licznych rekordów zwracają uwagę dwa – najszybszy hat-trick w reprezentacji Polski (w ciągu czterech minut w meczu eliminacji ME 2016 z Gruzją w Warszawie), a także pięć goli w ciągu dziewięciu minut w ligowym spotkaniu z Wolfsburgiem we wrześniu 2015 r. Z dorobkiem 45 bramek w Lidze Mistrzów zajmuje dziesiąte miejsce wśród najlepszych strzelców tych rozgrywek. Ponadto jest m.in. najlepszym zagranicznym strzelcem w historii Bayernu. Zajął czwarte miejsce w plebiscycie Złota Piłka FIFA za 2015 r., gdy był to jeszcze wspólny plebiscyt z magazynem „France Football”.Wychowanek Varsovii w ogromnej mierze zapracował na swój bilet na mundial 2018 w Rosji. Z 16 golami został najlepszym strzelcem eliminacji mistrzostw świata w strefie europejskiej. Wiele z tych bramek okazało się kluczowymi, jak choćby w ostatniej sekundzie meczu z Armenią w Warszawie (2:1).Turniej w Rosji okazał się jednak ogromnym rozczarowaniem. Polska zajęła ostatnie miejsce w grupie H, z kadrą rozstał się trener Adam Nawałka, a sam Lewandowski za swoje występy w MŚ zebrał mnóstwo krytyki. W plebiscytach niektórych zagranicznych gazet został wybrany do jedenastki rozczarowań turnieju. Wizerunek warty milionyAle duże pieniądze przynosi mu również rozważne inwestowanie poza boiskiem. Lewandowski promuje produkty wielkich firm – pojawiał się w reklamach m.in. napojów gazowanych, maszynek do golenia, telefonów komórkowych, obuwia sportowego, telewizorów czy garniturów. W 2017 r. tygodnik „Newsweek” poinformował, że jego roczne wpływy z udziału w kampaniach reklamowych szacowane są na 10 mln zł.Lewandowski jest też coraz prężniejszym biznesmenem. Działa m.in. na rynku nieruchomości – jest np. wspólnikiem w firmie budującej apartamentowce na warszawskiej Ochocie. Inwestuje w start-upy (nowe przedsiębiorstwa szukające modelu biznesowego, który zapewniłby im zyskowny rozwój), dom mediowy, a nawet restaurację na jeziorze w Giżycku.Niedawno podpisał również kontrakt ze światowym potentatem marketingu sportowego, który ma się zająć zarządzaniem jego międzynarodowym wizerunkiem. Profil piłkarza na Facebooku obserwuje ponad dziewięć milionów osób.Lewandowski od lat udziela się również charytatywnie i wspiera różne inicjatywy społeczne. W 2014 r. został Ambasadorem Dobrej Woli UNICEF, dołączając – jak informował wówczas PZPN – do takich sportowych sław jak Argentyńczyk Lionel Messi, Anglik David Beckham czy serbski tenisista Novak Djoković.Nie poddaje sięDo pełni szczęścia brakuje sukcesu na wielkiej piłkarskiej imprezie. O tym, że ostatnie miesiące nie były dla Polaka udane, świadczą plebiscyty, których do końca roku będzie coraz więcej. Wiadomo już, że np. nie znalazł się w dziesiątce najlepszych piłkarzy UEFA sezonu 2017/18 (rok temu był dziewiąty).Lewandowski, jak na zawodowca przystało, pokazuje jednak, że nie zamierza się poddawać. Niedawno walnie przyczynił się do wywalczenia przez Bayern Superpucharu Niemiec (trzy gole w wygranym 5:0 meczu z Eintrachtem Frankfurt), a później poprowadził Bawarczyków do awansu do drugiej rundy Pucharu Niemiec (gol w wygranym 1:0 spotkaniu z czwartoligowym Drochtersen/Assel).Mimo ukończenia 30 lat znany z bardzo zdrowego stylu życia polski napastnik utrzymuje świetną formę fizyczną. Przed nim jeszcze wiele plebiscytów. No i świadomość, że np. Portugalczyk Cristiano Ronaldo wywalczył mistrzostwo Europy w wieku dopiero 31 lat...",,
Wielkanocne życzenia od premiera. Narratorem spotu jest dziecko,"– Życzę wszystkim rodakom w kraju oraz Polakom przebywającym z dala od ojczyzny spokojnych, radosnych i rodzinnych Świąt Wielkanocnych - powiedział w nagraniu zamieszczonym na Twitterze premier Mateusz Morawiecki.","Narratorem spotu jest dziecko. Słyszymy, jak odnosi się do pomysłów zaproponowanych w tzw. piątce Kaczyńskiego. Chodzi m.in. o wprowadzenie „500 plus” na pierwsze dziecko, zniesienie podatku PIT dla pracowników do 26. roku życia, wypłatę „trzynastki” w postaci najniższej emerytury dla każdego emeryta. Na koniec filmu premier składa życzenia „wszystkim rodakom w kraju oraz Polakom przebywającym z dala od ojczyzny”.",,
Niemieccy rolnicy protestują przeciw polityce klimatycznej,"Od rana we wtorek niemieccy rolnicy demonstrują w Berlinie przeciw polityce rolnej rządu, która – jak mówią – pod pretekstem ochrony klimatu niszczy gospodarstwa. Niemiecki Bundestag obraduje między innymi nad tak zwanym pakietem rolniczym.","Ponad 5000 ciągników wjechało do Berlina, blokując ulice w centrum miasta. W niektórych miejscach kolumny traktorów jadących w kierunku centrum ciągnęły się przez ponad 20 kilometrów. Przeciwko polityce rolnej protestuje ponad dziesięć tysięcy rolników z całych Niemiec. Twierdzą oni, że restrykcyjna polityka klimatyczna i błędna polityka rolna niemieckiego rządu oraz Unii Europejskiej zagraża ich gospodarstwom i niszczy regionalną produkcję żywności. Policja ostrzega kierowców przed poważnymi ograniczeniami w ruchu w całym mieście. „Trudności mogą się utrzymać przez cały dzień” – poinformowano na Twitterze.",,
Konferencja kobiet biznesu w USA. Patronat objęła pierwsza dama RP,W polskim Konsulacie Generalnym w Nowym Jorku rozpoczęła się trzydniowa konferencja Women Entrepreneurs Power Trip. Kobiety biznesu z krajów Europy Centralnej i USA dyskutować będą o roli kobiet we współczesnym świecie. Patronat nad konferencją objęła Agata Kornhauser-Duda.,"Celem konferencji jest przedstawienie dynamicznie rozwijającego się regionu Europy Centralnej, w szczególności Polski. Przedstawicielki biznesu z Czech, Niemiec, Węgier, Słowacji oraz USA pod przewodnictwem Polski rozmawiać będą o wyzwaniach dla kobiet w świecie biznesu. Podczas inauguracyjnej gali w konsulacie wręczono nagrodę za wyjątkowe osiągnięcia Lydii Sarfati, właścicielce firmy produkującej kosmetyki. Urodzona w Polsce Sarfati podkreśliła, że wykształcenie i szacunek do pracy wyniosła właśnie z naszego kraju. Spotkanie kobiet biznesu odbywa się w Nowym Jorku po raz drugi. Jego organizatorką i pomysłodawczynią jest Agata Golubiewska, żona konsula generalnego Macieja Golubiewskiego.",,
"„Nie ma możliwości, by Unia ukarała nas za nieprzyjmowanie migrantów”","– Nie ma w tej chwili możliwości, by Unia Europejska zastosowała wobec Polski sankcje za nieprzyjmowanie migrantów – podkreśliła w rozmowie z „Super Expressem” premier Beata Szydło. – Unia musi wypracować skuteczną politykę migracyjną, niekończące się przyjmowanie migrantów do Europy nie jest rozwiązaniem – podkreśliła szefowa rządu. Wskazała także na konieczność „korekty” konstytucji.","Szydło zapewniła, że nie przejmuje się straszeniem przez Brukselę. – Obecne groźby, jakie płyną ze strony UE i są kierowane między innymi pod adresem Polski, stanowią próbę zamaskowania błędnych unijnych decyzji i przerzucenia konsekwencji za nie na państwa członkowskie. Szantaż i straszenie nie są tutaj dobrym rozwiązaniem – podkreśliła. – Problemu tego nie rozwiąże przymusowe narzucenie państwom członkowskim rozwiązań dotyczących polityki migracyjnej.– Nasze stanowisko będzie takie – UE musi wypracować dobrą i skuteczną politykę migracyjną, która pomoże ludziom. Rozwiązaniem nie jest niekończące przyjmowanie migrantów do Europy. Przez kilka lat taka polityka migracyjna jest realizowana i nie przynosi efektów – przekonywała.Odnosząc się do wypowiedzi szefa Rady Europejskiej Donalda Tuska, który mówił o konsekwencjach dla Polski, jeśli ta nie będzie uczestniczyć w mechanizmie relokacji, premier stwierdziła, że Tusk udowadnia w ten sposób, iż jego wybór na szefa Rady Europejskiej „był pomyłką i jako szef tego ciała nie koncentruje się na rozwiązywaniu problemu migracyjnego, tylko na walce z polskim rządem i rządem węgierskim”. Zgodny Wyszehrad– To nie jest tak, że Polska sama w tej chwili podnosi problem złej polityki migracyjnej UE, że tylko polski rząd bardzo głośno o tym mówi. Tak naprawdę polityka UE w tej sprawie nie jest realizowana przez zdecydowaną większość państw członkowskich. Dotychczas rozlokowano raptem ok. 10 proc. migrantów, to o czymś świadczy. Jako Polska od samego początku konsekwentnie i z wielką odwagą to podnosiliśmy i nie baliśmy się rozpocząć dyskusji na ten temat. Cały Wyszehrad jest w tej chwili tego samego zdania – dowodziła.Szefowa rządu podkreśliła, że „Polska chce pomagać tym wszystkim, którzy wymagają pomocy”. – Systematycznie zwiększamy pomoc humanitarną, którą realizujemy poprzez projekty w Libanie, Jordanii, Syrii. Projekty te dotyczą konkretnej pomocy medycznej, odbudowy szkół, szpitali czy domów. Realizowane inicjatywy na bieżąco monitorujemy i kontrolujemy wydatkowanie przekazywanych środków. Dzisiaj mogę z pełną odpowiedzialnością powiedzieć, iż nasze działania sprawdzają się i przynoszą konkretne efekty – zapewniła.W ocenie premier, gdyby w Polsce rządziła PO to „naraziłaby nas na zagrożenie dwojakiego rodzaju”. – Po pierwsze, ci ludzie ulegną presji UE i zgodzą się na przymusową relokację. Po drugie, nie pomogą też imigrantom. Oni teraz sami nie wiedzą, czego chcą. Grzegorz Schetyna z dnia na dzień zmienił zdanie, gdy tylko UE tupnęła nogą. Gdy Donald Tusk powiedział o karaniu, Schetyna natychmiast stwierdził, że uchodźców trzeba przyjmować. PO nie jest partią, która byłaby zdolna prowadzić suwerenną politykę migracyjną i suwerenną politykę wobec UE, pokazywać w Brukseli polskie racje. Tak zachowywali się przez osiem lat i widać, że nadal podążaliby w tym kierunku – zaznaczyła. Większość konstytucyjnaSzydło podkreśliła też, że celem jej obozu politycznego w najbliższych wyborach parlamentarnych w 2019 roku będzie większość konstytucyjna. Mówi, że dostrzega obszary, w których obecna ustawa zasadnicza wymaga korekty.Sprecyzowała, że osobiście chciałaby zapisać w konstytucji gwarancje wsparcia dla rodzin i wieku emerytalnego, czyli – jak mówi – „tych projektów, które wprowadziliśmy w życie, a które PO po dojściu do władzy zlikwiduje”.Zdaniem premier nie ma kłopotów z dyscyplinowaniem ministrów, choć – jak podkreśliła – kilkanaście dni temu spotkała się z nimi w sprawie „spójności przekazu, ale też dyscypliny legislacyjnej”.– Moją rolą jest kontrola tego, co się dzieje. Jeśli grupa nie potrafi ze sobą współpracować czy są osoby, które mają inny plan działania, to trzeba się będzie z nimi pożegnać – wyjaśniła, dodając, że obecnie takiego problemu w rządzie nie ma.",,
Agent Tomek na emeryturze!,"Agent Tomasz Małecki vel Tomasz Piotrowski, czyli najsłynniejszy polski przykrywkowiec odchodzi na emeryturę – dowiedziała się TVP Info. To on rozpracowywał posłankę Beatę Sawicką, celebrytkę Weronikę Marczuk-Pazurę i szukał dowodów przeciwko Aleksandrowi Kwaśniewskiemu i jego żonie.",,,
Jarosław Kaczyński do Klubów Gazety Polskiej: Musimy obronić dobrą zmianę,"Wywalczyliśmy dobrą zmianę, a teraz musimy ją obronić – napisał w liście do uczestników V Nadzwyczajnego Zjazdu Klubów Gazety Polskiej prezes Prawa i Sprawiedliwości Jarosław Kaczyński.","„Z dobrą zmianą jest podobnie jak z niepodległością; wywalczyliśmy możliwość jej wprowadzenia w zwycięskich wyborach prezydenckich i parlamentarnych cztery lata temu, a teraz musimy ją obronić – podkreślił prezes PiS Jarosław Kaczyński w liście skierowanym do uczestników V Nadzwyczajnego Zjazdu Klubów Gazety Polskiej, odczytanym w sobotę w Sulejowie przez ministra rolnictwa Jana Krzysztofa Ardanowskiego.„Można powiedzieć, że jesteśmy w połowie maratonu i że przewodzimy stawce, ale też musimy bardzo uważać, by nie pozwolić się wyprzedzić. Rok temu świętowaliśmy setną rocznicę odzyskania przez Polskę niepodległości (...) W tym roku, a zwłaszcza w przyszłym, obchodzić będziemy rocznicę związaną z obroną niedawno co wywalczonej niepodległości - z walką o przetrwanie odrodzonego państwa polskiego i ze zmaganiami, by mogło się ono spokojnie rozwijać” – napisał Kaczyński.Zdaniem prezesa PiS, stawka w nadchodzących wyborach parlamentarnych jest dużo większa, bo nie będzie w nich chodziło tylko o utrwalenie tego, co już dokonało PiS, ale o zapewnienie dalszych możliwości rozwojowych. „O to, by nasza ojczyzna nadal podążała właściwym kursem ku lepszej przyszłości, ku dostatniej, silnej, sprawiedliwej i solidarnej Rzeczypospolitej” – zaznaczył. Przypomniał, że Kluby Gazety Polskiej (KGP) były z nim w najtrudniejszych czasach i zawsze można było na nie liczyć „jak na Zawiszę”. Podkreślił też wkład tego środowiska w walkę o naprawę Rzeczypospolitej – jego zdaniem jest on „po prostu nie do przecenienia”.Członkom KGP podziękował za zaangażowanie w walkę o prawdę o tragedii smoleńskiej i godne upamiętnienie ofiar tej katastrofy. Dziękował również za oddanie sprawie, patriotyzm i poczucie obywatelskiego obowiązku.„Polska musi czuć się dumna, że posiada takie córki i synów” – dodał.Uczestników zjazdu prezes PiS poprosił o jeszcze większą mobilizację w wyborach do Sejmu i Senatu. Jak wyjaśnił, nie mógł skorzystać z zaproszenia na tę imprezę, skierowanego przez prezesa KGP Ryszarda Kapuścińskiego, ponieważ był zajęty obowiązkami związanymi z kampanią wyborczą.Sobota była drugim dniem V Nadzwyczajnego Zjazdu Klubów Gazety Polskiej organizowanego w Sulejowie (Łódzkie). W ramach trzydniowego zjazdu zaplanowano wiele debat m.in. z udziałem polityków, dziennikarzy Strefy Wolnego Słowa i przedsiębiorców, projekcje filmów o tematyce patriotycznej i koncert Jana Pietrzaka.",,
Asia Bibi wciąż przebywa w Pakistanie. Rząd boi się ekstremistów,"Asia Bibi, pakistańska katoliczka, skazana w 2010 r. na karę śmierci za rzekome bluźnierstwo wobec islamu i uwolniona od tego zarzutu przez Sąd Najwyższy, nadal przebywa w Pakistanie. Rząd tego kraju obawia się reakcji islamskich ekstremistów na wieść o tym, że Bibi opuściła kraj.","Premier Imran Khan oświadczył 10 kwietnia, że Asia Bibi nadal jest na terytorium Pakistanu z powodów, które nie mogą być ujawnione w środkach przekazu. Zapowiedział jednocześnie, że będzie ona mogła wyjechać zagranicę w ciągu najbliższych tygodni. Od listopada 2018 r., gdy opuściła więzienie w Multanie, Bibi mieszka z mężem w Karaczi, w nieujawnionym publicznie miejscu, pod silną ochroną; ekstremiści islamscy wielokrotnie grozili jej śmiercią. – Nie potrafimy zrozumieć powodu, z którego nie może ona opuścić kraju – mówi dominikanin o. James Shannan, zaangażowany w dialog międzyreligijny w Lahore. – Wydaje mi się, że rząd chce ostatecznie zamknąć ten rozdział, ale boi się reakcji ekstremistów na wieść o wyjeździe Asii z kraju. Władze czekają na odpowiedni moment, mając nadzieję na dyskretne działanie – uważa Cecil S. Chaudhry, dyrektor wykonawczy Krajowej Komisji ds. Sprawiedliwości i Pokoju. Wyjazd Bibi z Pakistanu byłby postrzegany w tym kraju jako „zwycięstwo Zachodu”, uważanego przez islamskich fundamentalistów za „absolutne zło”, tłumaczy Anne-Isabelle Tollet, autorka książki „Bluźnierstwo”, napisanej razem z Asią. Przypadek Asii Bibi nie jest w Pakistanie odosobniony. Na mocy prawa o bluźnierstwie od 1987 do 2017 r. oskarżono 1534 osoby, w tym 774 muzułmanów, 501 ahmadyjczyków (odłam islamu uważany za heretycki zarówno przez sunnitów, jak i szyitów), 219 chrześcijan, 29 hinduistów i 11 osób należących do innych religii. Obecnie trwają procesy 187 chrześcijan, oskarżonych o profanację Koranu lub bluźnierstwo wobec Mahometa.",,
„Na dobrych relacjach USA z Rosją zyskałby cały świat”,"– Powrót zimnowojennego klimatu utrudnia relacje z Rosją – ocenił ustępujący prezydent USA Barack Obama. Podczas ostatniej konferencji prasowej przed opuszczeniem Białego Domu wskazał, że prezydent Władimir Putin doprowadził do eskalacji antyamerykańskiej retoryki w Rosji.","Obama przypomniał, że sankcje, jakie Stany Zjednoczone nałożyły na Moskwę, były reakcją na atak Rosji na suwerenność i niezależność Ukrainy. Podkreślił przy tym, że w interesie Ameryki leży posiadanie „konstruktywnej relacji z Rosją”, ale zastrzegł, że „konstruktywną współpracę utrudniają obecne rosyjskie władze”.Powrót ducha antagonizmu– Po ponownym objęciu prezydentury przez Władimira Putina nastąpiła eskalacja antyamerykańskiej retoryki. Powrócili do ducha antagonizmu, który żył w czasie zimnej wojny, a to czyni relacje trudniejszymi – zaznaczył.Ustępujący prezydent przyznał również, że „niepokoi go konflikt izraelsko-palestyński, ponieważ jest niebezpieczny dla obu krajów, dla regionu i dla bezpieczeństwa USA”. Obama przyznał, że „kwestia izraelsko-palestyńska” może wybuchnąć, a szansa na wypracowanie porozumienia „może przeminąć”, dlatego ważne było, by Ameryka wysłała stosowny sygnał. – USA nie mogą zmusić stron tego konfliktu do zawarcia pokoju, ale mogą je do tego zachęcać i ułatwiać ten proces – powiedział.Zamierza unikać komentarzyKończący drugą kadencję w Białym Domu polityk zdradził, że po złożeniu urzędu chce unikać komentowania polityki, ale zabierze głos, jeśli zagrożone będą fundamentalne amerykańskie wartości.Wyjaśnił, że nie będzie milczał, jeśli administracja nowego prezydenta Donalda Trumpa będzie usiłowała przeforsować decyzję o deportacji dzieci nielegalnych imigrantów, które wychowały się w USA. – To zasługiwałoby na to, bym zabrał głos – powiedział.",,
"„Opozycja ma prawo protestować, ale to wotum jest zabawne”","– Mamy się czym pochwalić. To są zmiany, które pociągnęły za sobą skutki finansowe bez podnoszenia podatków. Można? Można, jak się uczciwie rządzi – powiedziała w „Gościu Wiadomości” rzeczniczka PiS Beata Mazurek.","Beata Mazurek pytana w TVP Info o piątkowe wotum nieufności wobec rządu stwierdziła, że opozycja ma prawo artykułować swoje potrzeby. Dodała też, że premier Szydło osobiście będzie odpowiadała na zarzuty opozycji podczas debaty nad wotum nieufności dla rządu. – Mamy się czym pochwalić – stwierdziła.– Mimo tego, że nie obniżyliśmy podatków, to wprowadziliśmy mnóstwo zmian przez półtora roku – mówiła i przypomniała, że to nie jest tylko kwestia programu 500 plus. To także podniesienie najniższego wynagrodzenia do 2 tysięcy złotych, podwyższenie najniższej emerytury i renty do 1 tysiąca złotych, bezpłatne leki dla seniorów. – To są zmiany, które pociągnęły za sobą skutki finansowe bez podnoszenia podatków. Można? Można, jak się uczciwie rządzi – przekonywała Mazurek. Jej zdaniem to, co robi opozycja „to tylko awanturnictwo i hucpa polityczna i nie ma nic wspólnego z merytoryczną debatą”. ",,
Zagraniczne media o rekonstrukcji rządu: To próba poprawy stosunków z UE,"Największe światowe agencje prasowe podkreślają, że zmiany w polskim rządzie są prawdopodobnie próbą poprawy stosunków z Unią Europejską. Taką informację podaje na przykład Agencja Reutera.","Według Associated Press polski premier – tu cytat – usunął kontrowersyjnych ministrów spraw zagranicznych, obrony i środowiska przed wyjazdem do Brukseli na rozmowy z najważniejszymi unijnymi urzędnikami. Dziennikarze odnotowują też, że szef polskiego rządu nie zdymisjonował ministra sprawiedliwości, co – w ocenie agencji – jest sygnałem poparcia Morawieckiego dla reformy sądownictwa.   Rekonstrukcję rządu komentują także nasi zachodni sąsiedzi. Największy niemiecki nadawca prywatny, stacja informacyjna n24, określił zmiany w polskim rządzie jako zaskakujące, niespodziewane i bardzo głębokie. Dziennikarze n24 zwracają uwagę, że po rekonstrukcji rząd stał się gabinetem bardziej centrowym i z takim gabinetem Berlinowi czy Brukseli będzie się łatwiej porozumieć.   Pierwsze komentarze pojawiły się także za oceanem. Według „New York Timesa” premier Morawiecki dokonał zmian, ponieważ chciał poprawić wizerunek swojego rządu za granicą. Dziennik zwraca również uwagę, że odwołani ministrowie mieli do tej pory nie najlepsze relacje z przywódcami europejskimi.",,
Rzecznik prezydenta po wizycie w USA: Dla nas bezpieczeństwo nie ma ceny,"Rozumiem, że liczba tysiąca kolejnych żołnierzy USA w Polsce robi wrażenie, ale ważne jest także wzmocnienie jakościowe obecności wojsk USA w Polsce – podkreślił w rozmowie z „Gazetą Polską Codziennie” rzecznik prezydenta Błażej Spychalski. – Dla nas bezpieczeństwo jest bezcenne – zaznaczył.","Spychalski odniósł się do zapisu w deklaracji podpisanej przez prezydentów Andrzeja Dudę i Donalda Trumpa, że tysiąc dodatkowych żołnierzy USA trafi do Polski „w bliskiej przyszłości”. Wskazał, że konkretne daty są ustalone między obiema stronami, ale „nie chciałby o nich mówić”. – Niedługo. To jest kilka miesięcy, to nie jest długo – zaznaczył.Zdaniem rzecznika prezydenta zwiększona obecność wojsk USA jest ważna, ale mowa jest również o zwiększonej obecności jakościowej, czyli sprzętowej. – To jest jednak nieco pomijane – ocenił.– Rozumiem, że liczba tysiąca kolejnych żołnierzy USA w Polsce robi wrażenie, ale ważne jest także wzmocnienie jakościowe obecności wojsk USA w Polsce. To kolejne inwestycje, które powstają w naszym kraju i powodują, że najnowocześniejszego sprzętu amerykańskiego w Polsce będzie więcej, niż jest dzisiaj – wyjaśnił.Trump sugerował wcześniej, że do Polski trafią żołnierze USA, którzy stacjonują w Niemczech. Spychalski wskazał, że nie ma znaczenia, skąd przyjadą Amerykanie. – Wiemy, skąd będą ci żołnierze, ale dla nas najistotniejsze jest to, że będą to żołnierze USA wskazał.",,
Premier: W Jerozolimie prawda przegrała z polityką,W Jerozolimie prawda przegrała z polityką. Powagę uroczystości upamiętniających ofiary Holokaustu zakłócił sam Władimir Putin – ocenił premier Mateusz Morawiecki w „Fakcie”. Miejsce Polski jest po stronie prawdy – dodał.,"„W Jerozolimie prawda przegrała z polityką. Powagę uroczystości upamiętniających ofiary Holokaustu zakłócił sam Władimir Putin. Pojawił się na sali już po pierwszym wystąpieniu prezydenta Izraela, Re'uwena Riwlina, pokazując wszystkim, że nie chodzi o pamięć ofiar, ale właśnie o niego” – napisał premier Mateusz Morawiecki, odnosząc się do wystąpienia prezydenta Rosji podczas V Światowego Forum Holokaustu w Jerozolimie.  „Wszedł na salę, na której jeszcze przed chwilą wyświetlano mapy fałszujące granice przedwojennej Polski, mapy, na których nie zaznaczono odpowiednio terenów zagrabionych przez Stalina” – zauważył premier. Zdaniem Morawieckiego wystąpienie Putina „w porównaniu z jego jawnie kłamliwymi wypowiedziami z ostatnich dni wydawało się łagodne”.  „Jednak mimo zmiany języka, to był ten sam Władimir Putin. Potępiając zbrodnie II wojny światowej, nawet słowem nie wspomniał o tym, że jej źródła sięgają porozumienia Hitlera i Stalina. Potępiając zbrodnie niemieckie, nawet przez chwilę nie zatrzymał się na wojennych zbrodniach sowieckich, z Katyniem na czele” – podkreślił premier. Morawiecki ocenił, że „w Jad Waszem Władimir Putin chciał odebrać Polsce należne jej miejsce w historii II wojny światowej. Ale Polska jest i będzie w niej zawsze obecna” – podkreślił.  Zdaniem premiera „Polska na froncie walki o te najwyższe wartości stoi dziś na pierwszej linii. Nasze miejsce jest pomiędzy tymi, którzy cudem przetrwali horror wojny. Nasze miejsce jest po stronie prawdy!” – wskazał premier.  W Jerozolimie odbyło się V Światowe Forum Holokaustu, z okazji 75. rocznicy wyzwolenia obozu w Auschwitz i Międzynarodowego Dnia Pamięci o Ofiarach Holokaustu. Przybyło na nie ponad 40 szefów państw i rządów. Nieobecny był prezydent RP Andrzej Duda, któremu odmówiono możliwości zabrania głosu. Obchody zorganizowała Fundacja Światowego Forum Holokaustu, we współpracy z Instytutem Jad Waszem i pod patronatem prezydenta Izraela Reuwena Riwlina. Wydarzenie współfinansował związany z Kremlem oligarcha Wiaczesław Mosze Kantor.",,
Anna Dalkowska nowym wiceministrem sprawiedliwości,Anna Dalkowska została powołana na funkcję podsekretarza stanu w Ministerstwie Sprawiedliwości – poinformował rzecznik tego resortu Jan Kanthak. Wiceminister zajmie się m.in. nadzorem i organizacją sądownictwa.,"Wcześniej za sprawy związane z sądownictwem odpowiadał w resorcie sprawiedliwości wiceminister Łukasz Piebiak.  W związku z doniesieniami portalu Onet.pl dotyczącymi jego udziału w akcjach dyskredytacyjnych niektórych sędziów, w końcu sierpnia Piebiak podał się do dymisji. Z artykułów publikowanych w drugiej połowie sierpnia przez Onet wynikało, że ówczesny wiceminister sprawiedliwości Łukasz Piebiak utrzymywał w mediach społecznościowych kontakt z kobietą o imieniu Emilia, która prowadziła akcje dyskredytujące niektórych sędziów, m.in. szefa Iustitii prof. Krystiana Markiewicza. Miało się to odbywać za wiedzą wiceministra. Po tych doniesieniach Piebiak podał się do dymisji i wrócił do pracy w sądzie. Obecnie przebywa na urlopie.",,
Rosja pokazuje militarny potencjał. Dzień Zwycięstwa w Moskwie,"Przez plac Czerwony w Moskwie przemaszerowało ponad 10 tysięcy żołnierzy. Paradą zwycięstwa Rosjanie uczcili 72. rocznicę zwycięstwa nad faszyzmem. Defiladę z trybuny honorowej obserwowali przedstawiciele najwyższych władz państwowych, w tym prezydent Władimir Putin, a także weterani II wojny światowej.","W tym roku, pierwszy raz od ponad 30 lat, nad Moskwą wiszą deszczowe chmury, a temperatura nie przekracza 5 stopni Celsjusza. W swoim wystąpieniu prezydent Władimir Putin nawiązał do „ogromnego wysiłku narodów Europy w walce z faszyzmem” podkreślając, że i współcześnie rosyjska armia jest gotowa do obrony ojczyzny. – Lekcje minionej wojny każą nam być czujnymi i rosyjskie Siły Zbrojne są gotowe odeprzeć każdą potencjalną agresję. Dziś samo życie zmusza nas do podwyższania potencjału obronnego, ale dla efektywnej walki z terroryzmem, ekstremizmem i neonazizmem konieczna jest konsolidacja całej międzynarodowej społeczności – oświadczył Władimir Putin.",,
Jerzy Szmajdziński  pośmiertnie odznaczony,"Polityk, ale przede wszystkim dobry, uczynny i sympatyczny człowiek – tak bliscy wspominają Jerzego Szmajdzińskiego. W Katedrze Polowej Wojska Polskiego zakończyły się uroczystości pogrzebowe wicemarszałka Sejmu. Przed mszą Jerzy Szmajdziński został odznaczony  Krzyżem Komandorskim z Gwiazdą Orderu Odrodzenia Polski. Na ręce małżonki odznaczenie złożył marszałek Sejmu Bronisław Komorowski. Jerzy Szmajdziński spoczął na cmentarzu w Wilanowie.","Mszy św. w Katedrze Polowej WP przewodniczył metropolita gdański abp Sławoj Leszek Głódź.  – Jerzy Szmajdziński był wyrazistą postacią lewicy imimo ideowych różnic, chciał budować harmonię społeczną, w imię dobrawspólnego  – mówił metropolita. Jak podkreślił abp Głódź, Szmajdziński reprezentował spokojny nurt lewicy. WSLD, w którym był wiceprzewodniczącym - przypomniał metropolita - „brałosobisty i czynny udział we wszystkich procesach i inicjatywach, które miałyzmienić lewicę w nowoczesną, europejską partię”.  – Skupiony na problemach społecznych, nie jątrzył i nie ranił. Nie byłagresywnym ideologiem, starającym się przebudować świat na siłę, w myślwłasnych projektów, nie pytając czy ci, których to dotyczy, takiego kierunkuprzemian sobie życzą  – mówił abp Głódź. W jego ocenie, lewicowość w wydaniu Szmajdzińskiego „nie stawała sięsynonimem agresywnego ateizmu i antyklerykalnej neurozy”.  – Był na toczłowiekiem zbyt inteligentnym i pozbawionym ideologicznego zacietrzewienia  –- dodał. I – jak zaznaczył gdański metropolita – „był politykiem, którychciał, mimo ideowych różnic, budować harmonię społeczną w imię wartościnadrzędnych, dobra wspólnego, dobra Polski i jej rozwoju”.  Obok najbliższej rodziny wicemarszałka Szmajdzińskiego – jego żony Małgorzaty i dzieci, we mszy świętej uczestniczyli pełniący obowiązki prezydenta marszałek Sejmu Bronisław Komorowski, a także minister obrony Bogdan Klich, były prezydent Aleksander Kwaśniewski z żoną, generał Wojciech Jaruzelski, wicemarszałek Sejmu Stefan Niesiołowski, były premier Tadeusz Mazowiecki.Bronisław Komorowski mówił, Jerzy Szmajdziński był politykiem, który łączył, a nie dzielił ludzi.  Przybyli też liczni politycy lewicy: szef SLD Grzegorz Napieralski, wiceszefowa Sojuszu Katarzyna Piekarska, b. premierzy: Leszek Miller i Józef Oleksy, europosłowie SLD: Wojciech Olejniczak i Marek Siwiec. Szmajdziński oczami bliskich Jerzy Szmajdziński był ministrem obrony narodowej, wicemarszałkiem Sejmu i jednym z najbardziej rozpoznawalnych dolnośląskich polityków. Jerzy Szmajdziński zginął w katastrofie 10 kwietnia.Jerzy Szmajdziński urodził się we Wrocławiu. Tu w 1975 roku ukończył Akademię Ekonomiczną. – Wyważony i spokojny młody człowiek – tak zapamiętali go koledzy ze studiów. Niezwykle ciepło wspominają Jerzego Szmajdzińskiego duchowni. Miał ogromny wkład w sukces Festiwalu Muzyki Organowej Silesia Sonans.Sam często wolał pozostać w cieniu. Także jako wierny kibic jeleniogórskich drużyn sportowych, na których meczach był częstym gościem. Kiedyś poszedł do spikera i powiedział: proszę mnie już nie przedstawiać, nie wywoływać, ja tu jestem kibicem a nie marszałkiem czy ministrem. Sportową pasję realizował nie tylko na trybunach. Polityczni przeciwnicy drżeli przed starciami z Jerzym Szmajdzińskim... na korcie tenisowym. Ostatnio Jerzy Szmajdziński nie miał wiele czasu na sport. Rozpoczął kampanię prezydencką, planował spotkania i podróże. Zmarł dzień po 58 urodzinach.                                                    Jerzy Szmajdziński                                            Uroczystości pogrzebowe na cmentarzu w Wilanowie",,
Spotkanie papieża z kanclerz Merkel. Tematem m.in. kryzys migracyjny,Papież Franciszek przyjął w sobotę na prywatnej audiencji w Watykanie kanclerz Niemiec Angelę Merkel. Wśród tematów rozmów komentatorzy wymieniają kryzys migracyjny i przyszłość Europy. To szóste spotkanie szefowej niemieckiego rządu z Franciszkiem.,"W przeddzień audiencji u papieża kanclerz spotkała się w siedzibie ambasady niemieckiej w Rzymie z osobami odpowiedzialnymi za centrum ochrony nieletnich, powołane na Papieskim Uniwersytecie Gregoriańskim – poinformował o tym kierujący ośrodkiem jezuita, ksiądz Hans Zollner. Zaangażowany jest on w walkę z pedofilią w Kościele. Watykaniści obserwujący wizytę Merkel podkreślają, że należy sądzić, iż innymi tematami jej rozmowy z Franciszkiem były również porozumienie klimatyczne z Paryża, z którego wycofał się prezydent USA Donald Trump, oraz dialog religijny jako narzędzie zwalczania fundamentalizmu. W czasie rozmowy wspomniany został też zapewne były kanclerz Niemiec Helmut Kohl, który zmarł w piątek. Poprzednie spotkanie papieża z niemiecką kanclerz miało miejsce w marcu br. w związku z nadzwyczajnym szczytem przywódców UE w Rzymie z okazji 60-lecia Traktatów Rzymskich. Wszyscy zostali wtedy przyjęci na audiencji. Obserwatorzy wskazują, że centralnym punktem rozmów był napływ migrantów i uchodźców do Europy. Włoska agencja Ansa przypomina w tym kontekście słowa Franciszka z marca zeszłego roku, gdy powiedział: „Bardzo lubię słuchać narodów i rządzących, którzy otwierają serce i drzwi”.",,
Sąd: Stanisław Piotrowicz ma przeprosić Małgorzatę Gersdorf,Stanisław Piotrowicz ma przeprosić I prezes SN Małgorzatę Gersdorf i sędziego SN Krzysztofa Rączkę za naruszenie ich dóbr osobistych – orzekł Sąd Okręgowy w Warszawie.,"Piotrowicz musi też wpłacić 20 tys. zł zadośćuczynienia na rzecz Stowarzyszenia SOS Wioski Dziecięce. Wyrok jest nieprawomocny.  Orzeczenie zapadło w czwartek w procesie cywilnym, który sędziowie SN wytoczyli byłemu posłowi PiS, obecnie sędziemu Trybunału Konstytucyjnego Stanisławowi Piotrowiczowi w związku z jego słowami o „sędziach, którzy są zwykłymi złodziejami”. Gersdorf i Piotrowicz byli nieobecni podczas publikacji orzeczenia.  – Wypowiedź Stanisława Piotrowicza naruszyła dobra osobiste powodów w postaci ich dobrego imienia i czci – powiedziała w uzasadnieniu wyroku sędzia Agnieszka Rafałko.  Chodzi o wypowiedź Piotrowicza z końca sierpnia 2018 r. Podczas obrad Krajowej Rady Sądownictwa, na których miała ona zarekomendować kandydatów na sędziów Sądu Najwyższego, doszło do protestu demonstrantów reprezentujących ruch Obywatele RP.   Piotrowicz, odnosząc się wówczas do tej manifestacji, powiedział dziennikarzom, że nie może być takiej sytuacji, by garstka niezadowolonych z utraty przywilejów blokowała prace organu konstytucyjnego. Dopytywany, o jakie przywileje chodzi, odpowiedział, że także o to, żeby „sędziowie, którzy są zwykłymi złodziejami, nie orzekali dalej”.  Słowa Piotrowicza wzbudziły oburzenie i sprzeciw części środowiska sędziowskiego. W związku z wypowiedzią byłego posła prezes Małgorzata Gersdorf i sędzia SN Krzysztof Rączka złożyli pozew cywilny o ochronę dóbr osobistych przeciwko Piotrowiczowi. Sędziowie domagali się przeprosin w mediach i wpłaty 50 tys. zł zadośćuczynienia na rzecz Stowarzyszenia SOS Wioski Dziecięce.",,
Prawybory w PO: Dobry i zły glina,"W czwartek kandydaci z PO ruszają w teren w ramach kampanii przed  prawyborami. – Będziemy konkurować o głosy naszych partyjnych kolegów – mówiła Małgorzata Kidawa-Błońska, uśmiechając się do dziennikarzy i... własnych myśli. W rzeczywistości ani ona, ani jej konkurent nie bardzo wierzą w jakiekolwiek zawody. Ot, Grzegorz Schetyna rozpisał role w grze w dobrego i złego glinę. A to ma tyle wspólnego z demokracją, co, widoczny na koszulkach Wałęsy, napis „OTUA” z konstytucją.","Gdyby amerykańscy kandydaci uczestniczący w prezydenckich prawyborach zobaczyli prawybory w Polsce, szczerze by się uśmiali. Za oceanem przez kilka miesięcy rywalizują bratobójczo i na ostro, by jeden z nich mógł dostąpić zaszczytu walki o najważniejszy urząd w państwie. Oczywiście, inne zasady, inna tradycja, inna demokracja. Ciężko jednak nie powstrzymać się od śmiechu, gdy patrzy się na tzw. rywalizację pary kandydatów w Platformie.  W szranki staje bowiem Małgorzata Kidawa-Błońska, kandydatka, która jeszcze w wakacje nie przypuszczała, że będzie ubiegać się o funkcję głowy państwa. Nie wiedziała nawet, z jakiego okręgu wyborczego przyjdzie jej kandydować w wyborach parlamentarnych. Jej przeciwnikiem jest z kolei prezydent Poznania, Jacek Jaśkowiak, kandydat zwany „człowiekiem z koperty”, który przyznaje, że podjął decyzję o tak ważnym kroku dzień przed wysłaniem listu ze zgłoszeniem swojej kandydatury.  Tuż przed rozpoczynającą się kampanią w terenie wicemarszałek stara się budować napięcie. - Nigdy nie ma słodkiej pewności wygranej. Zawsze jest walka, gra, ale jestem przekonana, że moja pozycja jest silna - powiedziała w wywiadzie dla TVN24. Podobne chwyty stosuje też jej rywal w prawyborach, który opowiada, że walka z Kidawą-Błońską będzie dla niego trudniejsza niż potencjalny pojedynek z prezydentem Andrzejem Dudą. Na razie jednak tej „walki” między obojgiem kandydatów nie widać. Na początku jeszcze pani wicemarszałek próbowała wyrażać swoje zaskoczenie wystawieniem jej jakiejkolwiek konkurencji. Ale potem i z tego się wycofała. Zaznaczyła jednak, że wydaje jej się, iż „Jaśkowiak jest bliższy Grzegorzowi Schetynie”. Ta teza obrazowałaby, jak bardzo przewodniczący Schetyna musiał cierpieć, promując ją podczas kampanii w wyborach  parlamentarnych i zapowiadając jako faworytkę w wyścigu do fotela prezydenckiego. Skoro Schetynie bliższa jest postawa prezydenta Poznania, warto się przyjrzeć, jakie role pełnią obydwoje kandydaci. Kidawa-Błońska to wersją demo Platformy. Niemal zawsze z uroczym uśmiechem, ciągle opowiada o zdrowym rozsądku, odpowiedzialności, dobrym wychowaniu czy panowaniu nad emocjami. To kandydatka, która miała pokazać ludzką twarz opozycji, by ta nie kojarzyła się z histerycznymi posłami – Arłukowiczem, Szczerbą i Nitrasem lub agresywnymi Obywatelami RP. Specjaliści od PR przyznali, że wyborcy niezdecydowani, o głosy których toczy się głównie walka, nie chcą już tak aroganckiego tonu debat. Platforma postawiła więc na elegancką panią wicemarszałek, która może niewiele ma do powiedzenia od siebie, ale czego nie dopowie, to dowygląda. A wygląda na osobę opanowaną. W grze Schetyny pełni ona rolę „dobrego gliny”. Postać „złego gliny” w prawyborach odgrywa Jacek Jaśkowiak. Ten z kolei przedstawia się jako polityczny jastrząb, napastliwym tonem z miejsca wskazujący swojego wroga, jakim jest Duda, którego najchętniej postawiłby przed Trybunałem Stanu. Jacek Jaśkowiak zdążył też już przyłączyć się do grupy męczenników III RP. Podkreśla swoje poświęcenie, bo w końcu, jak przyznał równie szczerze: - Nie mam wątpliwości, że w wyborach prezydenckich kampania szczucia będzie przeprowadzona na dużo większą skalę. Będą prowokacje, wykorzystane zostaną służby, będą chwytać się wszelkich metod akceptowalnych i nieakceptowalnych, by Andrzej Duda te wybory wygrał. Mam tego pełną świadomość. I na tym nie poprzestał: - Wiem również, jaką cenę mogą zapłacić moi najbliżsi – mama, synowie. Jest dla mnie jasne, że wychodzę na ring, z którego mogą mnie znieść, bo to nie będzie uczciwa walka. Taka to straceńcza walka miałaby czekać Jacka Jaśkowiaka, gdyby wygrał konkurencję z Małgorzatą Kidawą-Błońską. Jednak, jak powiedziała ta ostatnia, prawybory w PO są po to by, ożywić  partyjne struktury i zrobić lepszy klimat przed wyborami władz partii. W gruncie rzeczy chodzi o grę, a raczej gierkę, zaproponowaną przez Grzegorza Schetynę. Jacek Jaśkowiak może więc spać spokojnie, nic mu nie grozi w wyimaginowanym starciu z prezydentem Andrzejem Dudą.",,
SMS-y od Hofmana w telefonie Ziobry,"„Uprzejmie przypominam, że nie bierzemy udziału w programach radiowych i telewizyjnych z politykami Solidarnej Polski w relacjach jeden na jeden” – wiadomości SMS tej treści wysyła politykom PiS rzecznik partii Adam Hofman. Na antenie TVP Info SMS-a pokazał lider Solidarnej Polski Zbigniew Ziobro.","– Dostałem tego SMS-a od jednego z posłów PiS, który mówił mi, że jest zbulwersowany–  powiedział.",,
PiS niemal łeb w łeb z PO,"Gdyby wybory parlamentarne odbywały się dzisiaj, na PO głosowałoby 35 procent, a na PiS – 34 procent Polaków – wynika z najnowszego sondażu TNS Polska dla programu „Forum” w TVP Info. Trzecie miejsce na podium zajęło SLD, na które swój głos oddałoby 15 procent wyborców.","Jeszcze przed miesiącem na Platformę Obywatelską chciało głosować 42 procent, a na Prawo i Sprawiedliwość – 27 procent wyborców. Ostatni miesiąc nie przyniósł właściwie zmian poparcia dla SLD (wzrost z 14 do 15 proc.). Co ciekawe, mimo konfliktu Janusza Palikota  z Wandą Nowicką oraz zamieszania w związku z próbą odwołania jej z funkcji wicemarszałka Sejmu, poparcie dla RP nawet nie drgnęło w porównaniu z ub. miesiącem (6 proc.). Tego nie można już powiedzieć o PSL – poparcie dla tej partii spadło z 6 do 3 procent. Identyczne poparcie ma wg sondażu TNS Polska Solidarna Polska i Nowa Prawica. 1 procent badanych chce głosować na inne ugrupowania.Zdaniem politologa prof. Henryka Domańskiego z Polskiej Akademii Nauk na spadek poparcia dla PO nie miało wpływu ani ostatnie zamieszanie wokół stanowiska wicemarszałka Sejmu i próby zastąpienia Nowickiej Anną Grodzką, ani nawet niedawne głosowanie, w którym Sejm zdecydował, że nie będzie pracował nad przepisami o związkach partnerskich.– Najsilniejszy wpływ na oceny wyborców ma moim zdaniem ich poczucie zagrożenia w związku ze słabymi wynikami gospodarczymi kraju i rosnącym bezrobociem, a nie ostatnie wydarzenia w Sejmie. Co ciekawe, wygląda na to, że Platformie wcale nie pomogły sukcesy negocjacyjne w związku z pozyskanie dla Polski funduszy unijnych – mówi prof. Domański. Jego zdaniem dzieje się tak, ponieważ Polacy mają wysokie oczekiwania wobec ekipy Donalda Tuska i najpewniej uznali, że walka o te pieniądze jest obowiązkiem rządu. – Batalia o unijne fundusze nie przyniosła wzrostu notowań PO również dlatego, że Polacy nie orientują się w szczegółach tych negocjacji i nie wiedzą dokładnie, co oznacza dla nich wynik tych rozmów  – uważa prof. Domański. Komentując słaby wynik PSL,  politolog podkreśla, że fakt znalezienia się tej partii poniżej progu wyborczego może być wynikiem błędu losowego, a nie odzwierciedleniem preferencji wyborczych.  – W PSL nie wydarzyło się bowiem nic, co mogłoby wpłynąć na spadek notowań tej partii – podkreśla Domański.Najnowszy sondaż TNS Polska przynosi też oceny pracy rządu, Sejmu i prezydenta. 2 proc. Polaków ocenia bardzo dobrze pracę ekipy Donalda Tuska, 28 proc. – raczej dobrze. Raczej źle prace rządu ocenia 33 proc., a bardzo źle – 32 proc. badanych. Swojego zdania nie miało 5 proc. respondentów. Również tylko 2 procent Polaków ocenia bardzo dobrze pracę Sejmu, a 16 proc. – raczej dobrze. 44 procent badanych ocenia pracę parlamentu raczej źle, a 30 proc. – bardzo źle. 8 procent nie miało zdania. Zdecydowanie lepsze są notowania  prezydenta Bronisława Komorowskiego. Jego pracę bardzo dobrze ocenia 17 procent Polaków, a dobrze - 49 procent. Raczej źle ocenia pracę prezydenta 14 proc. badanych, bardzo źle – 10 proc. respondentów. Co dziesiąty badany nie miał zdania na ten temat.– Rząd Platformy nie odstaje od ocen innych rządów, które tracą poparcie w miarę rządzenia, choć trzeba przyznać, że poparcie dla tego gabinetu jest dość stabilne – podkreśla prof. Domański. – Sejm zawsze ma gorsze notowania. Jest to wynikiem rozczarowania Polaków do demokracji w całości, a parlament jest przecież taką demokracją w pigułce. Uważamy, że polityk ma być wzorem, a parlamentarzyści, którzy w porównaniu z premierem i prezydentem mają najmniejszy dystans do wyborców, pokazują, że na tym wzorze są rysy. W tym kontekście oczywiste jest, że prezydent Bronisław Komorowski jako polityk niedostępny, którego otacza tajemnicza aura władzy, nie angażujący się w codzienne spory, oceniany jest najlepiej   – mówi portalowi tvp.info prof. Henryk Domański.Sondaż przeprowadzono telefonicznie w dniach 13-14 lutego 2013 r.na grupie 1000 dorosłych Polaków.",,
Prezydent Andrzej Duda przybył do Szwajcarii. Weźmie udział w Światowym Forum Ekonomicznym,"Prezydent Andrzej Duda w poniedziałek wieczorem przybył do Szwajcarii, gdzie od wtorku do czwartku weźmie udział w Światowym Forum Ekonomicznym w Davos. Zaplanowano m.in. rozmowy z szefem NATO i prezydentem Brazylii oraz otwarcie polskiego pawilonu „Polish House”.","– Tegoroczna wizyta prezydenta na Światowym Forum Ekonomicznym w Davos będzie służyć promocji Polski, jako konkurencyjnego miejsca do inwestowania, zwłaszcza w obszarze nowych, innowacyjnych technologii oraz do zaprezentowania głównych inicjatyw politycznych Polski na forum międzynarodowym, których podejmujemy się w 2019 roku: zwiększenia wojskowej obecności sojuszniczej w Polsce, pokojowej konferencji bliskowschodniej, inicjatywy Trójmorza, polskich działań w ramach ONZ – mowił wcześniej szef gabinetu prezydenta Krzysztof Szczerski.Pobyt w Davos prezydent rozpocznie od spotkania z przedstawicielami biznesu na zaproszenie Banku Pekao S.A.. Następnie Andrzej Duda weźmie udział w panelu dyskusyjnym poświęconym „Czwartej Rewolucji Przemysłowej na Rynkach Wschodnich”. Kolejnym punktem wizyty będzie spotkanie prezydenta z prezesem Procter&Gamble Europa Loiciem Tasselem.Wczesnym popołudniem we wtorek prezydent Duda otworzy polski pawilon „Polish House”, który będzie przestrzenią promującą polski biznes oraz polskie inwestycje. Wewnątrz pawilonu odbędzie się też promująca Polskę „Polish Night”. Spotkania i panele dyskusyjneKolejnym punktem wizyty prezydenta tego dnia będzie spotkanie z prezesem World Economic Forum Klausem Schwabem a następnie rozmowa z dyrektorem Chongping Sokon Industry Group Co, chińskiej firmy z zakresu elektromobilności, Johnem Zhang Zhengpingiem. Po tych rozmowach prezydent spotka się też z twórcą star–upów w Izraelu Yossim Vardim.We wtorek wieczorem prezydent weźmie udział w obiedzie wydawanym przez szefa Światowego Forum Ekonomicznego Klausa Schwaba.",,
"„Polsko, oto Matka twoja” – Msza w intencji ofiar katastrofy smoleńskiej","– Świat, w którym przyszło nam żyć nienawidzi Kościoła Chrystusowego, bo są ludzie, którzy za swój cel życia wybrali nie dobro i miłość, ale kłamstwo i nienawiść – powiedział ksiądz Bogdan Bartołd podczas mszy świętej w intencji ofiar katastrofy smoleńskiej w Archikatedrze Świętego Jana w Warszawie. We mszy uczestniczyły rodziny, przedstawiciele rządu, parlamentarzyści, samorządowcy oraz mieszkańcy stolicy. 10 sierpnia 2019 r. przypada 112. miesięcznica katastrofy.","Proboszcz Archikatedry, ksiądz Bogdan Bartołd nawiązał w homilii do symboli związanych z Matką Bożą.  – Co usłyszał książę Mieszko I, gdy na swoich ziemiach umieszczał Krzyż Chrystusa, a obok Krzyża Jezusa stanęła Maryja. Jezus, pewnie patrząc na naszą ziemię, powiedział: Niewiasto, oto dziecko Twoje. Polsko, oto Matka twoja. I od tej chwili naród polski zaprosił Matkę Bożą do siebie. I Matka Boża od tej chwili obecna jest pośród nas – mówił ks. Bartołd.  Niestety, jak wskazał celebrans, dziś wiele środowisk profanuje jej wizerunek. Jak mówił, są to środowiska, które propagują zło.  Nienawiść do Kościoła – Świat, w którym przyszło nam żyć nienawidzi Kościoła Chrystusowego, bo są ludzie, którzy za swój cel życia wybrali nie dobro i miłość, ale kłamstwo i nienawiść – podkreślał. duchowny. Ksiądz Bogdan Bartołd mówił też, że Matka Boża jest symbolem takich wartości, jak dobro, piękno, ciepło, rodzina, czy macierzyństwo. Zaznaczył jednocześnie, że takie wartości w dzisiejszym świecie próbuje się niszczyć.",,
SLD ogłasza „Lewicowy dekalog zdrowotny”,"Lider SLD Leszek Miller zaprezentował „Lewicowy dekalog zdrowotny”. Jest to dziesięciopunktowy program naprawy systemu ochrony zdrowia w Polsce, m.in. przez zagwarantowanie 7 proc. PKB na opiekę zdrowotną.","Miller i b. minister zdrowia, poseł SLD Marek Balicki przedstawili program z okazji obchodzonego w niedzielę Międzynarodowego Dnia Zdrowia. Hasło Dekalogu brzmi: „Przywrócić odpowiedzialności państwa za ochronę zdrowia obywatelek i obywateli. Więcej solidarności, więcej równości, więcej sprawiedliwości”.Autorzy dokumentu odwołują się do rekomendacji Światowej Organizacji Zdrowia (WHO), która zaleca państwom, by podejmowały działania zmierzające do tworzenia możliwości i osiągnięcia potencjału zdrowotnego przez wszystkich obywateli. „Oznacza to konieczność sprawiedliwego podziału zasobów ochrony zdrowia, zapewnienia równości szans oraz sprawiedliwości w opiece przysługującej w przypadku chorób” – przypomina rekomendację Sojusz. Zasada solidarności Dekalog to podstawowe założenia do opracowywanego programu SLD w dziedzinie zdrowia, proponowane kierunki zmian oraz sposób ochrony służby zdrowia przed polityką rządu i jej efektami – podkreślają autorzy.Program SLD zakłada m.in. obywatelskie prawo do opieki zdrowotnej – objęcie ubezpieczeniem zdrowotnym wszystkich Polaków na zasadzie solidarności, zwiększenie poziomu finansowania opieki zdrowotnej ze środków publicznych do 7 proc. PKB – średniej unijnej.W kolejnych punktach lewicowego dekalogu znalazły się m.in. rozwój opieki nad osobami starszymi – tworzenie form opieki dziennej i oddziałów geriatrycznych oraz naprawa podstawowej opieki zdrowotnej, przez wzmocnienie roli lekarzy rodzinnych i uregulowany ustawowo, wydajny i przyjazny dla pacjentów model tej opieki. SLD chce też wprowadzić ryczałt na leki – po przekroczeniu przez pacjenta w danym kwartale określonego poziomu wydatków na leki, za kolejne pobierana byłaby jedynie opłata ryczałtowa. W opinii Sojuszu pozwoli to na większy dostęp pacjentów do leków. Szpitale nie dla zysku SLD chce też zmiany metod finansowania opieki zdrowotnej przez zniesienie limitów przyjęć i skuteczny monitoring wydatków. Według SLD  ze środków publicznych finansowane miałyby być te szpitale, które działają w formule non profit, zgodnie z zasadą ze zdrowotnego dekalogu lewicy – „szpitale dla ludzi, nie dla zysku”.Lewica chce też o połowę zwiększyć liczbę miejsc na uczelniach medycznych, by poprawić w przyszłości dostęp do służby zdrowia aż do osiągnięcia średniej liczby pielęgniarek i lekarzy na poziomie średniej przyjmowanej w Unii Europejskiej. Zgodnie z dekalogiem zdrowotnym lewicy powinny powstać regionalne sieci szpitali publicznych, w ramach których liczba i rodzaj łóżek szpitalnych dostosowana byłaby do lokalnych potrzeb.W dekalogu SLD znalazł się też punkt zobowiązujący placówki opieki zdrowotnej finansowane ze środków publicznych do przestrzegania zasad świeckiego państwa.",,
Tusk narzeka na smog. Poseł PiS: wyrok TSUE podsumował pana sukcesy w tym zakresie,"„Pozwalam sobie podesłać wyrok TSUE, który podsumował Pana sukcesy (2007-2015) w zakresie czystego powietrza” – napisał na Twitterze poseł PiS Waldemar Buda, oznaczając Donalda Tuska. W lutym 2018 r. Trybunał Sprawiedliwości UE orzekł, że w czasach rządów PO Polska łamała prawo UE, dopuszczając do nadmiernych, wieloletnich przekroczeń stężeń pyłu PM10 zawieszonego w powietrzu. Mimo to w trakcie niedawnego wystąpienia Tusk mówił, że poziom skażenia powietrza jest alarmujący.","3 maja na Uniwersytecie Warszawskim przewodniczący Rady Europejskiej miał wystąpienie, w którym poruszył m.in. sprawę czystości powietrza. – 50 tys. ludzi w Polsce umiera rocznie z powodu smogu, właściwie bezpośrednio. Miasto wielkości Sieradza znika co roku – mówił Tusk. – Dzisiaj sobie uświadomiłem, że to jest niezwykle dziwna forma patriotyzmu: sprowadzać rosyjski węgiel z Donbasu, finansować imperialne pomysły prezydenta Putina, które zagrażają naszemu bezpośredniemu sąsiadowi i przyjacielowi, Ukrainie, i dawać mu 3,5 mld zł rocznie za ten węgiel z okupowanej części Ukrainy, i truć tym rosyjskim węglem polskie dzieci – dodawał były premier. Wcześniej w Polskim Radiu Katowice wypowiedź Tuska komentował także Grzegorz Tobiszowski, wiceminister energii. Jak mówił, węgiel z Donbasu to surowiec dobrej jakości, którego nie używa ani polska energetyka, ani odbiorcy indywidualni, których paleniska nie są przystosowane do spalania takiego paliwa. – Jedynie przez niektóre podmioty w Polsce, ale prywatne – chcę to bardzo mocno podkreślić – jest on wykorzystywany do chemii. Ale podmioty Skarbu Państwa, polska energetyka czy nawet odbiorcy indywidualni nie korzystają z tego węgla, bo nawet nie mają przystosowanych ku temu palenisk. Ten węgiel pojawia się jako transport do Niemiec, (...) Polska z tym nie ma nic wspólnego – zapewniał polityk.",,
Trump w rozmowie z Dudą: Stany Zjednoczone zawsze staną w obronie Polski,"Prezydent Andrzej Duda odbył rozmowę telefoniczną z amerykańskim prezydentem elektem Donaldem Trumpem. Dyrektor Biura Prasowego kancelarii prezydenta Marek Magierowski poinformował, że Duda przekazał rozmówcy gratulacje w związku ze zwycięstwem w wyborach prezydenckich w USA.","Prezydent Duda zaprosił Donalda Trumpa do złożenia wizyty w Polsce, a prezydent-elekt zaprosił polskiego prezydenta do Stanów Zjednoczonych. – Będziemy poszukiwać terminów dla takiego spotkania albo w Stanach, albo w Polsce – powiedział prezydencki minister Krzysztof Szczerski. Polski prezydent pogratulował Trumpowi zwycięstwa w wyborach prezydenckich i wyraził wdzięczność za jego spotkanie z przedstawicielami Polonii w trakcie kampanii oraz przychylne słowa o Polsce - poinformowała w komunikacie Kancelaria Prezydenta.Donald Trump – podała prezydencka kancelaria – zapewnił polskiego prezydenta, iż ceni polską społeczność w USA i jej wkład w rozwój amerykańskiego społeczeństwa i amerykańskiej gospodarki. – Podkreślił znaczenie Polski jako sojusznika USA i dodał, że za jego administracji Polska może liczyć na Stany Zjednoczone w każdym aspekcie dwustronnej współpracy – czytamy w komunikacie. „Polska jest cenionym sojusznikiem” Minister Szczerski pytany, czy zapewnienia ze strony amerykańskiego prezydenta-elekta dotyczyły także decyzji warszawskiego szczytu NATO, odparł, iż Trump „podkreślał, że Polska jest cenionym przez niego sojusznikiem Stanów Zjednoczonych i zapewnił o dobrej współpracy polsko-amerykańskiej za jego prezydentury”.  Wola rozmowy była obopólna – powiedział Szczerski pytany, z czyjej inicjatywy odbyła się środowa rozmowa telefoniczna. Szczerski ocenił rozmowę jako ciepłą i przyjacielską.  Donald Trump, który 8 listopada zwyciężył w wyborach prezydenta USA, obejmie ten urząd 20 stycznia 2017 r.Po ogłoszeniu wyników głosowania w Stanach Zjednoczonych Trump odbył już wiele rozmów telefonicznych ze światowymi przywódcami. Rozmawiał już między innymi z prezydentem Rosji Władimirem Putinem i Ukrainy Petro Poroszenką.",,
Pomoc rzeczowa zamiast gotówki. Niemiecki polityk chce zniechęcić migrantów,"Sekretarz generalny współrządzącej w Niemczech CSU Markus Blume chce migrantom ubiegającym się o azyl przekazywać pomoc rzeczową zamiast gotówkowej.  Nie ukrywa, że takie działania powinny zmniejszyć migrację do Niemiec.","– Natychmiast musimy ograniczyć migracje, dlatego należy obniżyć atrakcyjność Niemiec jako kraju docelowego – powiedział Blume w wywiadzie dla niedzielnego „Welt am Sonntag”.  Jego zdaniem wysokie zasiłki, wypłacane w gotówce, są głównym powodem tego, że większość migrantów wybiera Niemcy jako kraj docelowy.              – Znaczna część tych pieniędzy nie jest wydawana zgodnie z przeznaczeniem, gdyż jest wysyłana przez migrantów do ich krajów pochodzenia i musimy z tym skończyć – powiedział Blume.              Polityk CSU ponownie podkreślił, że od pierwszego sierpnia łączenie rodzin migrantów, nie posiadających statusu uchodźcy, będzie ograniczone i wyniesie jedynie do tysiąca członków rodzin miesięcznie.",,
Platforma nie reaguje na sprawę Neumanna. Tylko „puste groźby”,"Mija piąty dzień bez reakcji PO w sprawie szefa klubu PO-KO Sławomira Neumanna; Polacy mają prawo, aby wszystkie partie stosowały się do wysokich standardów – powiedział w środę poseł PiS Marcin Horała. Poinformował, że nie otrzymał jeszcze od Neumanna zapowiadanego pozwu.","W minionym tygodniu CBA poinformowało o złożeniu zawiadomienia do prokuratury po kontroli oświadczeń majątkowych posła PO-KO Sławomira Neumanna. Według portalu wPolityce.pl, zawiadomienie trafiło do Prokuratury Okręgowej w Jeleniej Górze. Z informacji portalu wynika, że kontrola CBA dotyczyła prawdziwości i prawidłowości oświadczeń o stanie majątkowym z lat 2013-18, złożonych przez Sławomira Neumanna jako posła i jako wiceministra zdrowia (2012-2015). Trwała ona od września 2018 r. do czerwca 2019 r.Neumann miał nie wpisać do oświadczenia jednego z samochodów – kupionej przez żonę mazdy 3 z 2014 r. Ponieważ Neumannowie mają wspólnotę majątkową, samochód powinien być w jego oświadczeniach – wynika z ustaleń CBA cytowanych przez portal.W związku z tymi doniesieniami, w ubiegłym tygodniu, podczas piątkowej debaty w Sejmie, poseł PiS Marcin Horała wezwał do dymisji szefa klubu PO-KO Sławomira Neumanna.W trakcie środowej konferencji prasowej, PiS przedstawił krótki spot, opierający się na publikacjach medialnych, w którym Neumannowi zarzuca się m.in. brak wpisania samochodu do oświadczenia majątkowego czy osiągnięcie korzyści majątkowych w wysokości 13,5 mln zł. – To jest już piąty dzień bez reakcji (szefa PO) Grzegorza Schetyny, bez reakcji PO. PiS stosuje bardzo wysokie standardy zachowania w działalności publicznej do siebie, ale uważamy, że Polacy mają prawo, żeby wszystkie inne partie, również PO do takich standardów się stosowała – mówił Horała.",,
Awaria w Warszawie. Kolejne spotkanie sztabu kryzysowego i obrady w MPWiK,"Po godz. 7.30 w Kancelarii Prezesa Rady Ministrów rozpoczęło się posiedzenie sztabu kryzysowego, w którym bierze udział m.in. prezydent Warszawy Rafał Trzaskowski. Władze rządowe i samorządowe mają rozmawiać o awarii w oczyszczalni „Czajka”.","Jak poinformował w czwartek szef KPRM Michał Dworczyk, premier Mateusz Morawiecki podjął decyzję o budowie alternatywnego rurociągu, którym ścieki z lewobrzeżnej Warszawy zostaną przerzucone na prawy brzeg, aby trafiły do oczyszczalni „Czajka”. Ma on zostać zbudowany w porozumieniu z władzami stolicy. – Wojsko będzie tu odgrywało zasadniczą rolę w budowie mostu pontonowego, przez który zostanie przerzucony ten by-pass – dodał szef KPRM. Z kolei prezydent stolicy zaprosił przedstawicieli rządu do spotkania w siedzibie MPWiK ws. alternatywnych pomysłów powstrzymania awarii. „Badamy alternatywne pomysły powstrzymania awarii. Jutro (w piątek – przyp. red.) w MPWiK spotykamy się w tej sprawie ze specjalistami z całego kraju. Zapraszam również przedstawicieli rządu. Każdy pomysł będzie dalej analizowany. Opcje bez udziału wojska wydają się bardziej racjonalne” – napisał Trzaskowski.",,
PJN do wyborów pod własnym szyldem,"– Pójdziemy do wyborów parlamentarnych pod własnym szyldem – zapowiedziała w piątek szefowa klubu PJN Joanna Kluzik-Rostkowska. Ucięła w ten sposób spekulacje, że politycy jej ugrupowania zasilą listy innej partii. 4 czerwca odbędzie się zjazd krajowy ugrupowania Polska Jest Najważniejsza.","– Nie rozproszymy się na listach PO i PSL – zapewniła szefowa PJN po posiedzeniu swojego klubu. Od kilku dni media spekulowały, jakoby politycy PJN prowadzili rozmowy o starcie z list wyborczych innych partii.Joanna Kluzik-Rostkowska powiedziała w piątek w radiowej Trójce, że nie wyobraża sobie, aby z częścią członków klubu swego ugrupowania przeszła na inne listy wyborcze. Posłanka oświadczyła, że PJN nadal nie zgadza się, aby polska polityka była „walką podstarzałych gladiatorów”. Dodała, że jest to „jedyne ugrupowanie, które otwiera Polakom oczy i odważnie mówi o takich sprawach, jak reforma finansów publicznych”. Zdaniem Kluzik-Rostkowskiej, przywódcy największych ugrupowań – Donald Tusk i Jarosław Kaczyński – są zwróceni w przeszłość, a scena polityczna jest zabetonowana.Joanna Kluzik-Rostkowska powiedziała, że jej ugrupowanie ma pół roku na przekonanie wyborców do swego programu. Posłanka podkreśliła, że nadszedł czas na rozmowę o konkretnych problemach, takich jak emigracja młodych ludzi. Według ostatniego badania TNS OPOB, PJN może liczyć na poparcie 2 proc. wyborców.",,
Nord Stream 2 nie może czekać. Niemcy naciskają na Danię,"Berlin już nie udaje, że budowany wraz z Rosją gazociąg Nord Stream 2 to jedynie, jak przez lata utrzymywała kanclerz Angela Merkel, projekt ekonomiczny, a nie polityczny, jak od samego początku przekonywała Polska i kraje Europy Środkowo–Wschodniej. Gazociąg ten jest tak głęboko sprzeczny z zasadami unijnymi i stoi w opozycji do „solidarności europejskie” – że sens jego budowy podważała nawet Komisja Europejska. Niemcy jednak niewzruszenie prą do przodu z jego budową i wykorzystują swoje wpływy w UE, by wymusić jego kontynuowanie. Teraz z niemieckimi naciskami muszą mierzyć się Duńczycy, którzy nie wydali do tej pory zgody na budowę gazociągu na swoich wodach terytorialnych.","W zeszłym roku Dania zażądała przedstawienia alternatywnej trasy budowy NS2, poza swoimi wodami terytorialnymi, czym spowalnia jego budowę i uderza w jego rentowność. Układający dziennie 3-4 km rur tworzących NS2 – statek Solitaire – powinien na początku października dotrzeć z budową do duńskich wód. W związki z tym Berlin i Moskwa wzmacniają naciski na Kopenhagę, która jest postrzegana jako jedyna „przeszkoda” w przyspieszeniu prac nad i tak opóźnioną inwestycją. Jeśli trzeba będzie wyznaczyć alternatywną trasę omijającą duńskie wody, to, według Nord Stream 2 AG, budowa NS2 może się opóźnić o osiem miesięcy i kosztować dodatkowe 600 mln euro. Dlatego też niemiecki wiceminister gospodarki i energii Andreas Feicht w liście do deputowanych do Bundestagu napisał, że rząd oczekuje, że Kopenhaga wkrótce zatwierdzi alternatywną trasę dla gazociągu. Niemieckie władze są przekonane, że projekt zostanie jednak ukończony w tym roku, chociaż sam Gazprom przyznawał wcześniej, że nie uda się osiągnąć tego terminu. Berlin stoi również na stanowisku, że do 31 grudnia, czyli docelowego terminu otwarcia gazociągu, Rosji i Ukrainie uda się osiągnąć porozumienie gazowe, gdyż obecne wygasa do końca tego roku. Moskwa zdaje sobie sprawę, że nie uda jej się ominąć do tego czas Ukrainy budowaną wspólnie z Niemcami rurą, co oznacza, że pozycja Kijowa w negocjacjach wzrośnie i nie można już go będzie szantażować zakręceniem kurka. Tym bardziej, że Ukraińcy przygotowali się na kolejny szantaż Kremla i zgromadzili duże zapasy tego surowca. Przez lata, zarówno oni, jak i inne kraje regionu, zdążyli się przekonać, w jaki sposób Rosja wykorzystuje swoją pozycję gazowego monopolisty. Niedawno premier Mateusz Morawiecki porównał te praktyki do „przystawienia pistoletu do głowy”. Podczas wtorkowego spotkania w Wilnie szef polskiego rządu wraz ze swoim litewskim odpowiednikiem Sauliusem Skvernelisem wskazali na zagrożenia płynące z budowy NS2.  - Polska i Litwa stoją na bardzo podobnym stanowisku, że budowa Nord Stream 2 zagraża bezpieczeństwu energetycznemu tej części Europy, a w szczególności powoduje sytuację, że zwiększa się zagrożenie na Ukrainie oraz zwiększają się możliwości monopolizowania dostaw gazu, a tym samym też dyktatu cenowego ze strony Gazpromu – podkreślał Mateusz Morawiecki. Co więcej, pod koniec sierpnia  PGNiG zamówiło LNG z USA i odsprzedo go pośrednikowi ukraińskiemu – ERU Trading, z którym ma już podpisaną umowę gazową. Surowiec tego rodzaju można słać już przez istniejące połączenie gazowe w Hermanowicach. To jednak dopiero początek. Już teraz można by w ten sposób dostarczać Ukrainie większe porcje LNG, jednak należy rozbudować przepustowość gazociągów na kierunku Śląsk – Podkarpacie. Jak podkreślał prezes PGNiG Piotr Woźniak, ma do tego dojść najpóźniej do 2021 roku. Celem polskiego rządu jest budowa gazociągu Baltic Pipe – który połączy norweskie złoża gazu poprzez Danię, pod dnem Morza Bałtyckiego, z Polską – do 2022 roku, a także rozbudowanie gazoportu w Świnoujściu. Z końcem 2022 roku wygasa długoterminowy kontrakt na dostawy gazu z Gazpromem. Wtedy Polska będzie mogła całkowicie uniezależnić się od dostaw ze Wschodu i przejdzie na dostawy z Północy. To zaś daje nam tak oczekiwane bezpieczeństwo energetyczne i wzmacnia przy okazji sojusze z USA, krajami regionu i państwami-partnerskimi. Takiego komfortu nie mają Niemcy, które starają się realizować swoją decyzję o rezygnacji z energii atomowej i węgla. Pomimo tego, że promują się jako kraj dążący do korzystania jedynie z „zielonej energii”, to wykorzystują najwięcej „czarnego złota” w Europie. Berlin tłumaczy, że potrzebuje NS2, by zwiększyć import rosyjskiego gazu, gdyż w niedalekiej przyszłości niemieckiej gospodarce zabraknie dostaw z Holandii, Norwegii i własnych złóż krajowych. Współpraca Niemiec z Rosją przy realizacji tego projektu konfliktuje Berlin nie tylko z partnerami z naszej części Europy, ale również z Waszyngtonem, który ostrzega przed nałożeniem sankcji na firmy realizujące ten projekt. A o tym, że administracja Donalda Trumpa nie rzuca słów na wiatr, świadczą restrykcje nałożone na Iran, które uderzyły też w europejskie firmy prowadzące tam swoje interesy. O tym, że nielicząca się z opinią innych polityka Berlina wobec NS2 może się na nim zemścić, przestrzegał niedawno były minister finansów, a obecnie  przewodniczący Bundestagu Wolfgang Schäuble. Jego zdaniem ignorowanie obaw partnerów z naszej części Europy „nie było wizytówką niemieckiej polityki i zniszczyło zaufanie” jej partnerów. Na bezsens tego projektu wskazywała również niedawno w gazecie „Die Zieit” Margrethe Vestager, wyznaczona na nową wiceprzewodniczącą Komisji Europejskiej, dotychczasowa komisarz ds. konkurencji. – Europa potrzebuje infrastruktury gazowej. Gaz jest elastycznym paliwem kopalnym i podstawowym wsparciem energii odnawialnej, ale na Morzu Bałtyckim istnieje już rurociąg, który prowadzi z Rosji do Niemiec, a mianowicie gazociąg Nord Stream 1 – podkreśliła. Vestager przypomniała, że już w przypadku Nord Stream próbowano zwiększyć ustępstwa poprzez udostępnienie zwiększonej przepustowości lądowej odnogi Nord Stream – gazociągu OPAL. Niedawna decyzja TSUE w sprawie OPAL-u mocno uderzyła w interesy Rosji i Niemiec. Sąd w Luksemburgu orzekł bowiem, że zgoda KE z 2016 roku na większe wykorzystanie tego gazociągu przez Gazprom została wydana z naruszeniem zasady solidarności energetycznej i dlatego jest nieważna. W efekcie rosyjski koncern  zmniejszył dostawy surowca tą drogą. Oznacza to dla niego kolejne straty, które w połączeniu z dodatkowymi wydatkami związanymi z opóźnieniem projektu NS2, pogarszają sytuację finansową koncernu. Niedawno agencja Interfax podała za anonimowym źródłem, że Gazprom zwiększył kwotę pożyczek, zaplanowaną na ten rok 2,4–krotnie do 725 mld rubli, czyli 11 mld dolarów. Ewentualne ominięcie terytorium duńskiego przez NS2 będzie oznaczać kolejny wzrost kosztów projektu, który był pierwotnie szacowany na 11 mld dolarów. Problemy Gazpromu i opóźnienia w budowie NS2 to dobre informacje dla Polski i krajów regionu. Miejmy nadzieję, że Dania nie ulegnie niemiecko-rosyjskim naciskom i w dalszym ciągu będzie hamować ten projekt. Niemcy tymczasem po raz kolejny pokazują swoje prawdziwe oblicze – kraju wykorzystującego UE i swoją dominację w Europie do realizacji  partykularnych celów i nieliczącego się ze zdaniem państw, które zaliczają do grona sojuszników. Petar Petrović Autor jest dziennikarzem Polskiego Radia.",,
Irańsko-amerykański szczyt w Wiedniu? Austria proponuje organizację negocjacji,"Przewodniczący Austriackiej Partii Ludowej Sebastian Kurz zaprasza przywódców Stanów Zjednoczonych i Iranu na rozmowy do Wiednia. W dzisiejszym wywiadzie dla niemieckiego „Bild am Sonntag” polityk powiedział, że jest gotowy do szybkiego zorganizowania irańsko-amerykańskiego szczytu.","Sebastian Kurz podkreślił w rozmowie z niemieckim „Bild Am Sonntag"", że Wiedeń jest zawsze dostępny jako miejsce ewentualnych amerykańsko-irańskich negocjacji.   Odnosząc się do ataku przeprowadzonego przez siły USA w Bagdadzie, Sebastian Kurz powiedział, że działania Stanów Zjednoczonych były odpowiedzią na irańskie prowokacje. „Zabójstwo generała było reakcją na wcześniejsze działania Iranu”– powiedział szef partii ludowej. Przypomniał, że Austria posiada odpowiednie doświadczenie, bo już organizowała negocjacje w sprawie umowy nuklearnej z Iranem.    Sebastian Kurz przyznaje w niemieckim dzienniku, że obecnie żadna ze stron nie wspomina co prawda o negocjacjach, ale jedynym sposobem na uniknięcie dalszej eskalacji konfliktu są rozmowy dyplomatyczne. Niemieckie media bardzo pozytywnie oceniają austriacką propozycję.    Austriacka Partia Ludowa i partia Zielonych pozytywnie zakończyły rozmowy koalicyjne. Kanclerzem nowego rządu zostanie ponownie Sebastian Kurz.",,
Papież spotkał się z cyrkowcami z Kuby. Nagranie podbija internet,Przed papieżem i zebranymi wiernymi w Watykanie wystąpiła grupa cyrkowców z Kuby. W krótki program artystyczny zaangażował się nawet sam Franciszek.,,,
Banki podwyższają opłaty dla małych i średnich przedsiębiorstw,"Rosną stawki podstawowych usług bankowych dla mikro-, małych i średnich przedsiębiorstw. „Puls Biznesu” wskazuje, że składa się na to wiele przyczyn.","Narodowy Bank Polski opublikował raport dotyczący cen podstawowych usług bankowych dla firm z sektora MŚP. Wynika z niego, że ceny większości takich usług w ciągu ostatniego roku wzrosły. Zdaniem ekspertów to dopiero początek.W raporcie można również wyczytać, że przedsiębiorcy prowadzący jednoosobową działalność za rachunek rozliczeniowy płacą obecnie średnio 14,38 zł miesięcznie, o 14 groszy więcej niż rok temu. Natomiast przelew zlecany w oddziale kosztuje 10,21 zł, o 10 groszy więcej. Droższa jest także wpłata gotówkowa w placówce i transakcje dokonane we wpłatomatach. Nie zmieniła się stawka za przelew internetowy.Małe i średnie firmy za prowadzenie rachunku płacą średnio natomiast 43,94 zł miesięcznie, o 2,22 zł więcej niż rok temu. Droższy jest również przelew, zarówno ten zlecany w oddziale, jak i przez internet.",,
Zuckerberg czarował konserwatystów gałązką oliwną,"Szef Facebooka spotkał się z grupą wpływowych konserwatystów amerykańskich. Spotkanie, do którego doszło z inicjatywy Zuckerberga, było odpowiedzią na doniesienia, jakoby pracownicy giganta społecznościowego cenzurowali bądź celowo nisko pozycjonowali treści konserwatywne.","W poniedziałek popularna strona Gizmodo opublikowała wywiad z byłym pracownikiem Facebooka. Sugerował on, iż w trakcie doboru tematów do sekcji trendów pomijane były tematy konserwatywne, a promowane „progresywne”. Zuckerberg odrzucił oskarżenia, choć przyznał, iż strona przy doborze informacji nie korzysta z algorytmu opartego o popularność, lecz tematy wyznaczane są przez edytorów. Propozycja pokojowaŚrodowe spotkanie, które odbyło się w kalifornijskiej siedzibie spółki, miało być przysłowiową gałązką oliwną.  „Dzisiejszego popołudnia odbyłem spotkanie z tuzinem czołowych konserwatystów by upewnić się, że Facebook pozostanie platformą dla wszystkich idei z całego spektrum politycznego” – napisał po spotkaniu na swoim profilu Zuckerberg. „Dolina Krzemowa ma reputację ostoi liberalizmu. Jednak społeczność Facebooka liczy ponad 1,6 miliarda ludzi o różnym pochodzeniu i poglądach ideologicznych – od liberalizmu, po konserwatyzm z wszystkim pomiędzy” – stwierdził.  „Zbudowaliśmy Facebooka, by był platformą dla wszystkich idei. Sukces naszej społeczności zależy od tego, by każdy czuł się swobodnie, publikując cokolwiek by chciał. Nie ma większego sensu dla naszej misji czy naszego interesu, byśmy tłumili treści polityczne czy uniemożliwiali komukolwiek zobaczenie tego, co dla tej osoby jest najważniejsze” – argumentował Zuckerberg. Lista gościNa spotkaniu z dyrektorem Facebooka pojawić się mieli najbardziej wpływowi konserwatywni liderzy opinii. Zaproszeni zostali m. in.: konserwatywny komentator radiowy Glenn Beck, prezenterka Fox News Dana Perino, doradca Mitta Romneya Zac Moffatt, prezydent American Enterprise Institute Arthur Brooks, prezydent Heritage Foundation Jim DeMint czy doradca Donalda Trumpa Barry Bennett. Wiadomo, że kilka osobistości odmówiło udziału w spotkaniu, w tym Matthew Schlapp, przewodniczący American Conservative Union, który w oświadczeniu napisał: „Nie będziemy uczestniczyć w tym spotkaniu. Wiemy, że jedno spotkanie nie rozwiąże wszystkich znanych problemów”.Konserwatywne nadzieje„To byłoby interesujące spojrzeć mu w oczy, gdy się tłumaczy i zwycięstwo dla wszystkich głosów, jeśli uda się dojść do porozumienia i szczerego zaufania dla tego potężnego narzędzia” – napisał na swoim profilu z kolei uczestnik spotkania Glenn Beck. „Wprawdzie to prywatny biznes i wspieram ich prawo do prowadzenia go bez ingerencji rządu, jednak wspaniałym by było, gdyby narzędzie takie jak Facebook niezależnie zdecydowało się wspierać wolność wypowiedzi i wolność zrzeszania jako swoją zasadę korporacyjną” – podsumował konserwatywny radiowiec.",,
„Niewystarczająco pomocna”. USA rozczarowane reakcją Europy na zabicie Sulejmaniego,Za „niewystarczająco pomocną” uznał sekretarz stanu USA Mike Pompeo reakcję państw europejskich na zabicie przez siły amerykańskie irańskiego generała Kasema Sulejmaniego.,"W wywiadzie dla telewizji Fox Pompeo poinformował, że spędził ostatnie dni na rozmowach z partnerami USA w regionie Bliskiego Wschodu. Jak ocenił, „wszyscy byli fantastyczni”. – Ale rozmowy z naszymi partnerami w innych miejscach nie były aż tak dobre – zauważył.  – Szczerze mówiąc, Europejczycy nie byli tak pomocni, jak chciałbym, by byli. Brytyjczycy, Francuzi i Niemcy, wszyscy muszą zrozumieć, że to, co zrobiliśmy, co zrobili Amerykanie, pozwoliło uratować ludzkie istnienia też w Europie – dodał.  Pozytywne komentarze Pompeo – jak utrzymuje „Guardian” – odnoszą się prawdopodobnie do Izraela, Arabii Saudyjskiej oraz Zjednoczonych Emiratów Arabskich. Z władzami tych państw Pompeo konsultował się po ataku na Sulejmaniego. Pozostawać miał z nimi też w kontakcie w dniach poprzedzających operację.",,
Zofia Romaszewska: Podpis prezydenta pod ustawami o sądownictwie bardzo prawdopodobny,"– Powiem prezydentowi, że jest dobrze – to, co nam się udało osiągnąć w tej atmosferze – powiedziała w RMF FM Zofia Romaszewska po przyjęciu przez sejmową komisję sprawiedliwości prezydenckich projektów ustaw o KRS i Sądzie Najwyższym z poprawkami PiS-u.","– Tę wersję bym przyjęła, bo oni się już wszyscy poumawiali, jest to polityczny konsensus – powiedziała Zofia Romaszewska. Kluczowe warunki Andrzeja Dudy zostały spełnione. Skarga nadzwyczajna nie została okrojona, a członkowie KRS-u są wybierani przy udziale wszystkich partii.– Pan prezydent znacznie mniej ustąpił, muszę powiedzieć, że chapeau bas, myślałam, że będzie gorzej – dodaje Romaszewska. – Myślę, że chyba już wszystko wszyscy grzecznie zrobią – powiedziała doradczyni prezydenta.Z informacji reportera RMF FM wynika, że poprawki rządzących, które pojawią się w dalszym toku prac, nie zmienią już w znaczący sposób tych ustaw. Sejmowa komisja sprawiedliwości zakończyła prace nad prezydenckim projektem o Sądzie Najwyższym. Przyjęła wszystkie zgłoszone poprawki PiS. W środę drugie czytanie tego projektu, a także przyjętego we wtorek projektu o Krajowej Radzie Sądownictwa.",,
"Koza Trzaskowskiego, nostra Neumanna, paragon Budki","Im bliżej wyborów tym więcej się dzieje. Abdulowi zdechły kozy, Budka pokazał paragon, Neumann nagrał polską wersję „Ojca chrzestnego”. Czy wyborcy opozycji to jakoś wytrzymają i 13 października będą bronić Platformy jak niepodległości?","Sobota. Holland pozbywa się mężczyznPrzedostatnia sobota kampanii wyborczej to tradycyjnie już konwencja tematyczna PiS. W Opolu politycy partii rządzącej mówili o zdrowiu. Minister Łukasz Szumowski zaprezentował „Piątkę dla zdrowia”. Propozycje PiS na drugą kadencję to: dwukrotny wzrost nakładów – do 160 mld zł w 2024 r., wprowadzenie Funduszu Modernizacji Szpitali, pakiety badań kontrolnych dla każdego Polaka, koordynowana opieka nad seniorami i osobami niesamodzielnymi w każdym powiecie oraz miliard złotych na najnowocześniejsze centrum onkologii w Europie. – My nie mamy zamiaru wprowadzać nikogo w błąd. Postęp będzie szybki, ale ten cel ostateczny to jest cel, który musimy rozłożyć na lata. Zrealizujemy go,  doprowadzimy do tego, że służba zdrowia będzie na europejskim poziomie – mówił prezes PiS Jarosław Kaczyński.Opozycja również w sobotę nie próżnowała.  – Nasze państwo coraz bardziej przypomina kraje Ameryki Łacińskiej– dzieliła się swoimi wrażeniami z podróży po Polsce kandydatka Koalicji Obywatelskiej na premiera Małgorzata Kidawa-Błońska. Hanna Gronkiewicz-Waltz, była wielokadencyjna prezydent Warszawy uznała, że za awarię „Czajki” odpowiada PiS i śp. Lech Kaczyński. Jerzy Hardie-Douglas, kandydat Koalicji Obywatelskiej do Sejmu w okręgu koszalińskim przekazał w całą Polskę informację, że  jest zwolennikiem małżeństw homoseksualnych i zwolennikiem adopcji dzieci przez takie pary, a także ograniczonej eutanazji. Dobrze, że w tym ostatnim punkcie kandydat jakoś chce się jednak ograniczać, ale i tak powiało grozą. Niedziela. Kasprzak jak HerodTrudno sobie wyobrazić świat polityki bez mężczyzn. Po części jednak można się zgodzić w z feministkami. Rzeczywiście, bez niektórych osobników płci brzydkiej polska polityka byłaby piękniejsza. Byli prezydenci Lech Wałęsa, Aleksander Kwaśniewski oraz Bronisław Komorowski napisali list otwarty, w którym zwrócili się do „przedstawicieli demokratycznej opozycji kandydujących do Senatu spoza wspólnej listy trzech opozycyjnych ugrupowań”. Zaś przedstawiciel „demokratycznej opozycji”, Paweł Kasprzak, lider Obywateli RP i kandydat na senatora w Warszawie, ogłosił, że jest za aborcją dopuszczalną nawet w 8-9 miesiącu ciąży. W ósmy czy dziewiątym miesiącu ciąży, zamiast skomplikowanego zabiegu, łatwiej już poczekać na poród i dopiero zabić dziecko. Podobne rozwiązanie prawne wprowadził już w czasach Chrystusa król Herod, który nakazał zabijać nowonarodzone dzieci, nota bene chłopców. Może Kasprzak dogada się w tej materii z Agnieszką Holland i będzie forsował taki przepis w senacie. Wolność aborcji z zabójstwem narodzonego dziecka włącznie i likwidacja mężczyzn w jednej uchwale, to bardzo progresywne. Poniedziałek. Odszedł marszałek senior Kornel MorawieckiW wieku 78 lat, w wyniku ciężkiej choroby, zmarł marszałek senior Kornel Morawiecki, legendarny przewodniczący „Solidarności Walczącej”, ojciec premiera Mateusza Morawieckiego. Już w 1968 roku wystąpił przeciwko władzom PRL, uczestnicząc w wydarzeniach marcowych. W 1982 roku po rozłamie w podziemnej „Solidarności” stanął na czele „Solidarności Walczącej”, która stała się najbardziej radykalną i bardzo mocno zakonspirowaną organizacją w latach 80. Był jednym z najbardziej poszukiwanych przez SB działaczem podziemia i jednocześnie najskuteczniej ukrywającym się przed bezpieką. Aresztowano go dopiero w listopadzie 1987 i zmuszono do wyjazdu za granicę. W obecnej kadencji był najstarszym posłem w Sejmie RP. – Kornel Morawiecki za swoją niezłomną postawę zapłacił ogromną cenę. Mocno trzymał się swoim zasad a jednocześnie pozostawał otwarty na innych ludzi, nawet tych o bardzo odmiennych poglądach – mówił Agencji Informacyjnej działacz “Solidarności Walczącej” Grzegorz Gorczyca. Wtorek. Kozy Trzaskowskiego, paragon BudkiRafał Trzaskowski zaliczył już awarię „Tramwaju różnorodności”, awarię spalarni w „Czajce”, potem awarię kolektora ścieków, w efekcie którego różnorodnością z warszawskiej kanalizacji zostało zalane pół Polski. Teraz wyszła na jaw awaria kóz. Mało kto w ogóle wiedział, że Warszawa ma swoje kozy. Ale skoro takie ma, to pod rządami Trzaskowskiego musiały się zepsuć. Zepsuły się tak bardzo jak „Czajka”, czyli nie żyje już połowa stada. Ale to i tak dopiero połowa prawdy. Dalej jest jeszcze bardziej interesująco. Kozy miał wypasać niejaki Abdul, uchodźca z Dagestanu, w świetle polskiego prawa poligamista (ma trzy żony). Za prawo do wypasu kóz na wyspie na Wiśle Abdul nic nie musiał płacić Warszawie. Wręcz przeciwnie, to Warszawa jeszcze mu płaciła – prawie sto tysięcy złotych!Drodzy rolnicy, jest biznes. Jak chcecie wypasać swoje krowy czy owce na polu sąsiada, to musicie mu za to zapłacić. Ale jak przywieziecie swoje stado do Warszawy, to Warszawa wam zapłaci, i to spore pieniądze. Zwłaszcza jeśli jesteście z Dagestanu. Mimo wszystko nie wiadomo czy w praktyce na tym zarobicie, bo tak się nieszczęśliwie składa, że kozy Abdula pozdychały. Być może dlatego, że piły wodę z Wisły. Trwa dochodzenie, Abdul czuje się niewinny, bo kozami kazał się opiekować bezdomnemu, a ten nawet jeździł z nimi tramwajem. Takie rzeczy – tylko w Warszawie. I również w Warszawie odbyła się w studiu Telewizji Polskiej debata przedwyborcza. Władysław Kosiniak-Kamysz z PSL, Jacek Wilk z Konfederacji, Borys Budka z PO i Andrzej Rozenek z SLD rzucili się na Jacka Sasina z PiS. Sasin przetrwał atak i nawet prowadził kontrofensywę, ale gole do swoich bramek strzelali sami przeciwnicy. Pięknego samobója strzelił Władysław Kosiniak-Kamysz, który nie tylko nie znał wysokości dopłaty do hektara (reprezentuje póki co znów PSL, więc mógłby jednak wiedzieć…), nie wiedział też kiedy i kto ostatnio negocjował wysokość tych dopłat (PO i PSL). Ale najlepszy strzał do własnej bramki oddał z drugiej połowy boiska Borys Budka. Już stał w polu karnym Sasina, już wydawało się, że piłka leci na bramkę PiS… Słynny już paragon Budki, „paragon hańby” okazał się hańbą Budki grającego chorobą dziecka, a lek za tysiąc złotych okazał się refundowany i kosztuje 3,20… Środa. Lewica dla UB- Jest nam przykro, że pacjenci są wykorzystywani w debacie politycznej – powiedział dyrektor Centrum Zdrowia Dziecka Marek Migdał. To właśnie paragon zakupu leku dla dziecka leczonego w CZD w TVP przedstawił poseł Borys Budka. – Nagle okazuje się, że problem leczenia tego dziecka jest w tej chwili dyskutowany politycznie. Nikt nie patrzy na to, że uratowaliśmy życie temu dziecku, że od czterech lat skutecznie je leczymy – mówił Marek Migdał.Głosów potępiających Borysa Budkę, już nie za sam fakt zafałszowania obrazu debaty, ale za nieetyczne zagranie, było więcej. W tym tonie wypowiadał się m. in. Robert Telus, polityk PiS: – Chcę potwierdzić to jako ojciec, który wychowywał i wychowuje 10 dzieci; chcę powiedzieć to jako ojciec, który zmagał się z wielka chorobą dziecka, które odeszło. Dla mnie to, co zrobił Budka, wykorzystując chore dziecko do kampanii wyborczej, jest po prostu hańbą. To co on zrobił jest skandalem. Wiele osób może nazwać skandalem także kolejne posunięcie Lewicy: „Pakt dla mundurowych”, który zakłada m.in. cofnięcie ustawy dezubekizacyjnej odbierającej część świadczeń emerytom mundurowym. Koszt przywrócenia świadczeń można przecież zawsze zrekompensować sobie ograniczeniem lub likwidacją programu 500+. Czwartek. Kozy zjadły warszawskie 500+?Że niby opozycja nic nie zabierze z tego, co dał PiS? Urząd miejski w Warszawie już dziś ma trudności z wypłatą przelanych na konta rządowych pieniędzy na dzieci. Wojewoda mazowiecki zlecił kontrolę w warszawskim ratuszu, ponieważ władze miasta twierdziły, że dostają za mało pieniędzy od rządu i apelowały o zwiększenie dotacji. Strona rządowa odpowiadała, że pieniądze wypłacane są na czas i w odpowiedniej wysokości, a wina leży po stronie miasta. Być może pieniądze zjadły warszawskie kozy, które widziano w tramwaju. Mogły dojechać na plac Bankowy i w poszukiwaniu zlikwidowanej już strefy relaksu wpaść do ratusza i  wyjeść pieniądze z konta. Mamy nadzieję, że wojewoda szybko wyjaśni, co się dzieje w urzędzie kierowanym przez Rafała Trzaskowskiego… Piątek. Taśmy NeumannaA co się działo w Tczewie w 2017 roku dowiedzieliśmy się z nagrań opublikowanych przez TVP Info. Usłyszeliśmy na nich Sławomira Neumann, instruujący działacza PO w Tczewie: - Na wybory idą głosować ludzie, którzy g***o się interesują. Nie wiedzą, kto jest. I będą widzieli w Polsce atakowanych niepisowskich prezydentów z aktami oskarżenia – tłumaczył Neumann. Pogardliwe opinie polityk wypowiadał nie tylko o wyborcach Platformy, ale również Komitecie Obrony Demokracji. Zapewniał, że przynależność partyjna stanowi idealną osłonę, również w procesach sądowych: – Pamiętaj: jedna zasada jest dla mnie święta, k***a. Naucz się tego, jak będziesz o czymkolwiek rozmawiał. Jak będziesz w Platformie, będę cię bronił, k***a, jak niepodległości. Jak wyjdziesz z Platformy, to masz problem – mówi na nagraniu Neumann, posługując się soczystym językiem w stylu szefa Cosa Nostra. Teraz problem ma nie tylko Neumann, ale i cała Platforma, która nie wie, jak sobie poradzić ze skandalicznymi wypowiedziami lidera gdańskiej listy KO do parlamentu. Do wyborów został już tylko tydzień, ale wszystko wskazuje, że będzie jeszcze sporo emocji.",,
USA chcą podnieść taryfy na auta z UE,Departament Handlu przedstawił Białemu Domowi projekt rekomendacji dotyczących wprowadzenia 25-procentowych taryf celnych na produkty motoryzacyjne sprowadzane z państw Unii Europejskiej.,"Przygotowany projekt powstał na podstawie artykułu 232 amerykańskiej ustawy o rozwoju handlu (US Trade Expansion Act) z 1962 r. Przepis pozwala na wprowadzenie wyższych taryf celnych w przypadku „zagrożenia interesów bezpieczeństwa narodowego”.Zalecenia dotyczące bezpieczeństwa narodowego dla amerykańskiego przemysłu samochodowego przechodzą proces przeglądu pomiędzy agencjami i zostaną omówione na cotygodniowym spotkaniu wysokich urzędników administracji prezydenta Donalda Trumpa. Już w czerwcu Trump zagroził Brukselii wprowadzeniem 20-procentowych ceł na samochody z Unii Europejskiej. Oświadczył, że cła ochronne wejdą w życie, jeśli Unia Europejska nie zniesie barier handlowych na amerykańskie produkty.Prezydent od dawna narzeka na deficyt USA w handlu zagranicznym. Doprowadziło to do nakładania kolejnych ceł między Stanami Zjednoczonymi a Chinami.",,
"Prezydent: Od 30 lat cieszymy się państwem, które staje się coraz zamożniejsze","Od 30 lat cieszymy się prawdziwie wolnym państwem, które staje się coraz zamożniejsze, które w coraz większym stopniu dba o obywatela, o jego możliwości poprzez zrównoważony rozwój kraju – powiedział w Rypinie w województwie kujawsko-pomorskim prezydent Andrzej Duda.","Prezydent w Rypinie wziął udział w uroczystości nadania nazwy skwerowi „100-lecia Odzyskania Niepodległości”, a także wspólnie z mieszkańcami śpiewał pieśni patriotyczne.Duda podkreślił, że jest coś niezwykle ważnego i głębokiego w wieczornych spotkaniach 11 listopada podczas których wspólnie śpiewa się pieśni patriotyczne. Mówił, że jest to nawiązanie do kultury i tożsamości naszych przodków w czasach, kiedy Polska była pod zaborami.– Cieszę się, że w kolejną rocznicę odzyskania przez Polskę niepodległości, już 101. Kiedy od 30 lat cieszymy się rzeczywiście prawdziwym, wolnym, niepodległym, suwerennym państwem, kiedy możemy ten 11 listopada zupełnie swobodnie świętować, bo przecież komuniści tego zabraniali – zaznaczył.Coraz częściej ludzie spotykają się po to, żeby być razem wieczorem, żeby wspomnieć tamte czasy, żeby tym samym oddać hołd wielkiej niepodległościowej tradycji, która trwała w sercach, w duszach także na ustach w postaci patriotycznej pieśni – dodał prezydent .Podkreślił, że rocznica odzyskania niepodległości to wielkie, radosne święto odrodzonej Polski, która powstaje z popiołów, która wraca na mapę i ma wielką nadzieję wspaniałego rozwoju.",,
"„Wprowadzanie programów, na które nie godzą się rodzice, nie może mieć miejsca”","– Należy pokazać prezydentowi stolicy, że taka afirmacja seksualności, czy wprowadzanie programów, na które nie godzą się rodzice, nie może mieć miejsca – powiedziała wicepremier Beata Szydło, komentując podpisaną przez Rafała Trzaskowskiego deklarację LGBT+.","W połowie lutego prezydent Warszawy Rafał Trzaskowski podpisał deklarację LGBT+. Dokument zakłada działania w takich obszarach, jak bezpieczeństwo, edukacja, kultura i sport, administracja, a także praca. W dziedzinie edukacji w deklaracji zapowiedziano m.in. wprowadzenie edukacji antydyskryminacyjnej i seksualnej w każdej szkole, uwzględniającej kwestie tożsamości psychoseksualnej i identyfikacji płciowej, zgodnej ze standardami i wytycznymi Światowej Organizacji Zdrowia (WHO). Odnosząc się do tego na antenie TVP Beata Szydło stwierdziła, że „to w tej chwili jedna z najbardziej bulwersujących spraw, wymagająca rozsądnego podejścia do tego problemu”. Jej zdaniem należy „pokazać Trzaskowskiemu i nie tylko jemu, ale też wszystkim, którzy uważają, że taka afirmacja seksualności czy wprowadzanie programów, na które nie godzą się rodzice, nie może mieć miejsca”. Szydło oceniła również, że „to idzie w bardzo złym kierunku”. Zwróciła uwagę na „z jednej strony – demoralizację, a z drugiej afirmację”. – Szkoła ma być tolerancyjna; ma uczyć tolerancji, ale tolerancji i mądrego podejścia do różnych tematów, natomiast nie może się to odbywać wbrew rodzicom – podkreśliła wicepremier. W odniesieniu do zapowiadanego protestu rodziców przeciwko założeniom deklaracji LGBT+ Beata Szydło oceniła, że „jeśli dzisiaj rodzice czują się zaniepokojeni, to mają prawo to wyrażać”.",,
Czysta ropa trafi na Białoruś pod koniec kwietnia. Do Polski – w połowie maja,Czysta ropa trafi na granicę Rosji i Białorusi pod koniec kwietnia – powiedział dyrektor Biełnaftachimu Andrej Rybakou. Do Polski czysty surowiec trafi mniej więcej dwa tygodnie po dotarciu do granicy z Białorusią – ocenił wiceminister energetyki Rosji Paweł Sorokin.,"W czasie piątkowych negocjacji operatorzy rurociągu Przyjaźń z Białorusi, Rosji, Polski i Ukrainy rozmawiali o rozwiązaniu problemu skażonej ropy, płynącej z Rosji tym rurociągiem.– Określono terminy, kiedy na Białoruś dotrze jakościowa ropa – pod koniec kwietnia trafi na granicę, a potem do rafinerii w Mozyrzu – powiedział Rybakou. – Liczymy, że w maju uda nam się przywrócić pełny wymiar produkcji rafinerii, w tym także na eksport – dodał.Według wiceministra Sorokina, który wypowiadał się po zakończeniu negocjacji, czysta ropa trafi do Mozyrza na początku maja.Z kolei do Polski czysty surowiec powinien trafić po około dwóch tygodniach od momentu dotarcia do Unieczy w obwodzie briańskim, niedaleko granicy z Białorusią. Zanieczyszczenie ropy celowym działaniem Rosjanie oświadczyli, że zanieczyszczenie surowca było celowym działaniem, miejsce wprowadzenia zanieczyszczenia zostało już ustalone i wszczęto w związku z tym sprawę karną.– „Zanieczyszczenie było celowe i odbyło się na prywatnym terminalu Samaratransnieft, który przyjmuje ropę od kilku małych producentów – powiedział w piątek dziennikarzom w Moskwie Igor Diomin, rzecznik Transnieftu.– Wszczęto sprawę karną. W biurach kilku prywatnych firm w Samarze trwają czynności śledcze w celu ustalenia, czy miały one związek z tym, co zaszło – dodał Diomin.W piątek w białoruskiej stolicy odbyły się rozmowy operatorów rurociągu Przyjaźń z Białorusi (Homeltransnafta – Drużba), Ukrainy (Ukrtransnafta), Polski (PERN S.A.) i Rosji (Transnieft).Od 19 kwietnia rurociągiem Przyjaźń na Zachód przez Białoruś płynie zanieczyszczona ropa – w surowcu odnotowano przekroczenie norm chlorków organicznych. Białoruś już mówi o stratach rzędu 100 mln dol. Tamtejsze rafinerie ogrаniczyły produkcję paliw o 50 proc. Tranzyt ropy wstrzymały PERN oraz ukraińska Ukrtransnafta.",,
Austria pozywa Niemcy do Trybunału Sprawiedliwości UE,"Austria pozywa Niemcy do Trybunału Sprawiedliwości UE za plany wprowadzenia opłat za korzystanie z autostrad, które obciążą tylko cudzoziemców – poinformował w czwartek austriacki minister transportu Joerg Leichtfried.","Niemieckim kierowcom – zgodnie z planem Berlina – opłaty te mają być refundowane w formie ulg podatkowych.– To pośrednia dyskryminacja ze względu na narodowość – oświadczył Leichtfried. Dodał, że orzeczenie Trybunału Sprawiedliwości UE w tej sprawie pokaże, „czy w Europie rządzi prawo silniejszego, czy siła prawa”. Orzeczenia Trybunału strona austriacka oczekuje w przyszłym roku lub na początku 2019 r., jeszcze zanim opłaty w Niemczech zaczną obowiązywać, co planowane jest na 2019 r. Decyzja BundestaguNiemiecki Bundestag przyjął w marcu br. poprawki do ustawy o pobieraniu opłat od samochodów prywatnych za użytkowanie autostrad i dróg krajowych w Niemczech, uwzględniając rozwiązania wynegocjowane przez rząd w Berlinie z Komisją Europejską. Wprowadzone poprawki to efekt kompromisu wypracowanego w listopadzie 2016 r. przez KE i niemieckiego ministra transportu Alexandra Dobrindta. Porozumienie to przewiduje, że Niemcy, podobnie jak inni kierowcy, będą musieli kupować winiety, ale dostaną zniżkę w podatku drogowym, która będzie dodatkowo powiązana ze spełnianiem norm ekologicznych. Merkel za opłatamiAgencja dpa zwraca jednak w czwartek uwagę, że kwestia opłat może jeszcze stać się w Niemczech punktem spornym w negocjacjach koalicyjnych. Zieloni i FDP są przeciwko wprowadzaniu opłat, podobnie jak Lewica i Alternatywa dla Niemiec. SPD uważa, że opłaty nie powinny dotyczyć pojazdów o masie poniżej 7,5 tony. Szefowa CDU, kanclerz Angela Merkel opowiada się za opłatami i podkreśla, że nie będą one stanowiły obciążenia dla żadnego niemieckiego kierowcy. Czechy, choć też nie są zadowolone z niemieckich planów, nie przyłączą się jednak do skargi Austrii. Powiedział o tym w czwartek agencji dpa rzecznik czeskiego ministerstwa transportu. Oświadczył, że strona czeska będzie obserwować sytuację i rozważy ewentualne podjęcie jakichś kroków. Premier Czech Bohuslav Sobotka uznał, że niemiecki plan wprowadzenia opłat jest „nie całkiem fair”. Zarazem – jak wskazuje agencja dpa – czescy politycy z różnych obozów przestrzegają przed pogarszaniem relacji z Niemcami – najważniejszym partnerem handlowym Czech.",,
Marek Jakubiak odchodzi z Kukiz'15,"Poseł Marek Jakubiak podjął decyzję o odejściu z klubu Kukiz'15. 
– Życzę mu wszystkiego dobrego przy zakładaniu jego partii, ale muszę powtórzyć, że nie ma zgody na użycie nazwy Kukiz'15 czy K'15, czy jakiegokolwiek hasła wyborczego Kukiz'15 – skomentował Paweł Kukiz.","Przed tygodniem klub Kukiz'15 opuścił Jakub Kulesza, który przystąpił do partii Wolność Janusza Korwin-Mikkego, co wywołało krytyczne wobec m.in. Jakubiaka wpisy lidera ruchu Pawła Kukiza. Wcześniej z klubu odszedł Adam Andruszkiewicz. Jakubiak w ubiegły piątek na Twitterze życzliwie wyraził się o obu posłach. Kukiz zareagował wpisem: „Marek! Idź za nimi, skoro im dobrze życzysz!”.Kwestia subwencji?Paweł Kukiz zapytany o spodziewane odejście Jakubiaka z klubu Kukiz'15 przyznał, że o całej sprawie dowiedział się od osób trzecich. – Rozumiem, że Jakubiak nie mógł się pogodzić z tym, że Kukiz'15 nie będzie partią polityczną i nie będzie pobierał subwencji z budżetu państwa – stwierdził lider ruchu Kukiz'15.– Życzę mu wszystkiego dobrego przy zakładaniu jego partii, ale muszę powtórzyć, że nie ma zgody na użycie nazwy Kukiz'15 czy K'15, czy jakiegokolwiek hasła wyborczego Kukiz'15 – zaznaczył Paweł Kukiz.Na początku tygodnia Jakubiak mówił PAP, odnosząc się do sytuacji ugrupowania Kukiz'15, że „kręcenie się naokoło niewydolnej organizacji pod tytułem stowarzyszenie, może spowodować tylko i wyłącznie pogorszenie sytuacji”. – Ja to po prostu zorganizuję Kukiz'15 i będzie partią. Jak ktoś nie chce być w partii, to będzie w stowarzyszeniu – stwierdził wówczas. Dopytywany, czy partia i stowarzyszenie będą działały pod wspólnym szyldem, powiedział: „Oczywiście. Ja sobie nie wyobrażam Kukiz'15 bez Pawła Kukiza”. Poseł zaprzeczył na antenie Polsat News, że zamierza założyć partię polityczną. – Tych partii jest mnóstwo całe. Co po następnej partii? – zwrócił uwagę. Jak dodał, chce zorganizować coś na wzór „federacji”. – Nie mam interesów w rozdrabianiu centrum polityki polskiej, ja bym wolał połączyć kilka partii, niż robić nową partię – zapowiedział.– Jeżeli mi się uda coś zbudować, dla Pawła Kukiza zawsze tam miejsce będzie. On jest notorycznie zaproszony, to jest mój Paweł Kukiz, ja nie wiem, co się z nim dzieje po prostu – zapewnił Jakubiak.Telefony do kolegówPolityk mówił również o tym, że według niego w najbliższą niedzielę, podczas ciszy wyborczej, miał zostać wyrzucony z klubu. – Przedwczoraj (w środę) dowiedziałem się, że w imieniu Pawła Kukiza jeden z posłów wykonuje telefony do moich kolegów z klubu poselskiego, każąc im okazywać się lojalnością wobec Pawła Kukiza w sytuacji wniosku o wyrzucenie mnie z klubu Kukiz'15 – powiedział Jakubiak.",,
Europa wkrótce rozwiąże problem migracji. Zobowiązanie Merkel,"Angela Merkel zaakceptowała termin, który minister spraw wewnętrznych i lider CSU Horst Seehofer wyznaczył na znalezienie europejskiego rozwiązania w polityce migracyjnej – informuje DPA. Szef CSU dał kanclerz Niemiec czas do końca czerwca. Merkel ostrzegła jednocześnie CSU przed sporem kompetencyjnym w rządzie.","– Forsowana przez CSU ewentualna decyzja o zawracaniu migrantów na granicy bez konsultacji z partnerami z UE należy do kompetencji kanclerza – oświadczyła szefowa niemieckiego rządu w poniedziałek,  na wspólnej z Seehoferem konferencji prasowej w Berlinie.   Bawarski polityk miał wyznaczyć czerwcowy termin podczas spotkania zarządu CSU w Monachium. Jednocześnie – w ocenie niemieckich mediów – polityk złagodził na nim swoje stanowisko w sporze migracyjnym z kanclerz. Lider CSU miał powiedzieć, że będzie działał „krok po kroku” w swoim planie dotyczącym migracji. Zaznaczył, że zostanie on wykonany, jeżeli nie dojdzie do porozumienia w ramach UE.  Seehofer groził wcześniej pominięciem Merkel w rozwiązywaniu kwestii zaostrzenia przepisów polityki migracyjnej. Szef CSU ostrzegał również, że może „rozkazać” straży granicznej, by ta zaczęła odrzucać wnioski osób ubiegających się o azyl, które zarejestrowały się w innych państwach UE. Jego słowa portal dpa ocenia jako „wycofanie się z ultimatum”.",,
Dworczyk: Sędziowie SN złamali konstytucję w kilku punktach,Uchwała Sądu Najwyższego zmierza do podważenia podstawowych zasad ustrojowych państwa. Dędziowie SN złamali w kilku punktach konstytucję. Premier nie mógł pozostać wobec tego obojętny – mówił w poniedziałek szef kancelarii premiera Michał Dworczyk.,,,
O. Kolbe patronem ziemi oświęcimskiej. „Jego postać powinna wskazywać nam drogę”,"Św. Maksymilian Kolbe został ogłoszony patronem ziemi oświęcimskiej. Podczas uroczyści 77. rocznicy śmierci męczennika, które we wtorek odbyły się w byłym niemieckim KL Auschwitz, dekret Kościoła odczytał gwardian klasztoru franciszkańskiego w Harmężach o. Piotr Cuber.","O. Piotr, inicjator uznania św. Maksymiliana za patrona, powiedział, że zabiegało o to wiele środowisk. – Wpierw uzyskały zgodę starostwa. Zarząd powiatu wystąpił później o to do biskupa diecezji bielsko-żywieckiej. Wniosek uzyskał akceptację Episkopatu Polski i przez nuncjaturę trafił do Watykanu. Po jego rozpatrzeniu prefekt Kongregacji Kultu Bożego i Dyscypliny Sakramentów kard. Robert Sarah podpisał odpowiedni dekret – powiedział o. Cuber.Dekret został odczytany przed mszą św., której w 77. rocznicę śmierci św. Maksymiliana przy bloku 11 w byłym obozie Auschwitz przewodniczył metropolita krakowski abp Marek Jędraszewski. Uczestniczyły w niej setki wiernych, w tym m.in. rodzina św. Maksymiliana, Joanna i Marek Woźniakowie, a także byli więźniowie Auschwitz.Bezpośrednio przed uroczystością wicepremier Beata Szydło powiedziała dziennikarzom, że św. Maksymilian jest wrośnięty w oświęcimską ziemię poprzez swoje męczeństwo i przez to, że tu – w niemieckim obozie Auschwitz – dał świadectwo największej wartości: bezgranicznej i bezinteresownej miłości do drugiego człowieka. – Oddał swoje życie za innego człowieka. To wielki testament dla współczesnych. Postać św. Maksymiliana powinna wskazywać nam drogę. Nią powinniśmy podążać – mówiła.Wicepremier przypomniała, że honorowym obywatelem tej ziemi jest też św. Jan Paweł II. – Teraz mamy szczególnego patrona – św. Maksymiliana. Dla ziemi oświęcimskiej takie dwie postaci wielkich Polaków to wielkie wyróżnienie, ale i zobowiązanie – dodała. „Kto nienawidzi swego brata, jest już zabójcą”–Jeśli Jezus nauczył nas miłości, oddając życie, to jego uczeń musi wejść na tę drogę. My także – pisze św. Jan – winniśmy oddać życie za braci. Ale wtedy, kiedy to poznanie Chrystusa przestaje być czysto teoretyczne, a staje się istotą codzienności (...), odkrywa się niezwykła przestrzeń bycia chrześcijaninem. Św. Jan pisał, że przechodzimy od śmierci do życia, bo miłujemy braci. Z tego wynikają konsekwencje: ci, który odrzucają chrześcijaństwo, trwają w śmierci, bo nie miłują. Każdy, kto nienawidzi swego brata, jest już zabójcą – mówił metropolita krakowski abp Marek Jędraszewski w homilii podczas mszy św.Metropolita krakowski wskazywał, że czas obozowy dla o. Maksymiliana i innych więźniów był okresem szczególnej refleksji nad losem i przeznaczeniem. – Z tej refleksji wydobywa się stwierdzenie, którym Maksymilian podzielił się ze współwięźniem (...) kilka tygodni przed śmiercią: nienawiść nie jest siłą twórczą; jest nią miłość! Miał na pewno na względzie to, w jaki sposób trzeba tu odpowiadać na tak przerażające zło doświadczane niemal każdej godziny – zaznaczył. Poświęcenie o. M. KolbegoRajmund Kolbe urodził się w 1894 r. W 1910 r. wstąpił do zakonu franciszkanów i przyjął imię Maksymilian Maria. Był założycielem największej męskiej wspólnoty zakonnej XX w. i twórcą największego w Polsce wydawnictwa prasy i książki religijnej w Niepokalanowie koło Warszawy, założycielem ruchu maryjnego pod nazwą „Rycerstwo Niepokalanej”.Franciszkanin został deportowany do Auschwitz z więzienia na Pawiaku 28 maja 1941 r. Dwa miesiące później z obozu uciekł więzień Zygmunt Pilawski. Za karę zastępca komendanta Karl Fritzsch zarządził apel. Wybrał dziesięciu więźniów i skazał ich na śmierć głodową. Wśród nich był Franciszek Gajowniczek, który bardzo rozpaczał. O. Maksymilian wyszedł z szeregu i poprosił Fritzscha, by wybrał jego. Esesman zgodził się.Kolbe po dwóch tygodniach męki wciąż żył. 14 sierpnia 1941 r. został uśmiercony przez niemieckiego więźnia-kryminalistę Hansa Bocka, który wstrzyknął mu zabójczy fenol.",,
"Gawkowski o Schetynie: przekroczył czerwoną linię, upokorzył zwykłego Rosjanina","– Szef MSZ Grzegorz Schetyna przekroczył czerwoną linię, która w dyplomacji jest nieprzekraczalna. Upokorzył zwykłego Rosjanina – powiedział w programie „Gość poranka” w TVP Info Krzysztof Gawkowski. Sekretarz generalny SLD odniósł się w ten sposób do ostrych wypowiedzi szefa polskiej dyplomacji na temat m.in. miejsca obchodów zakończenia II wojny światowej. –  To oznacza dla Polski izolację w (stosunkach – red.) z największym partnerem na wschodzie – ocenił Gawkowski, który podkreślił, że jest zwolennikiem racjonalizacji stosunków z Rosją.","Grzegorz Schetyna powiedział w styczniu  w Polskim Radiu, że  „to Pierwszy Front Ukraiński i Ukraińcy wyzwalali (Auschwitz)”.  Poprał też pomysł Bronisława Komorowskiego, by rocznicę zakończenia II wojny światowej zorganizować na Westerplatte.  – Dlaczego wszyscy przyzwyczailiśmy się tak łatwo, że to Moskwa jest miejscem, gdzie czci się zakończenie działań wojennych? – pytał w wywiadzie dla radia RMF. Jego wypowiedzi wywołały  w Rosji oburzenie.  „Zwykły Rosjanin uważa, że Polacy obrażają jego uczucia” – Odpowiedzialność za państwo to relacje i z Ukrainą, i ze Stanami Zjednoczonymi, i z Federacją Rosyjską. Nie może być tak, że Polska marnuje swoją szansę na budowanie pozycji w regionie dlatego, że Grzegorz Schetyna rzuca jakieś słowa, „bon mociki”, które wydają się niczym w Polsce, a (…) zwykły Rosjanin uważa, że Polacy obrażają jego uczucia – powiedział  Krzysztof Gawkowski. –  Schetyna upokorzył zwykłego Rosjanina, a nie prezydenta Federacji Rosyjskiej, stąd bierze się cały problem. Jeżeli Schetyna dzisiaj uważa, że min. Siergiej Ławrow usiądzie do jakichkolwiek rozmów, to grubo się myli.  A to oznacza dla Polski  izolację (w stosunkach – red.) z jego największym partnerem na wschodzie  – mówił gość TVP Info.  „Schetyna umęczył polską dyplomację” Jak ocenił sekretarz generalny SLD,  Grzegorz Schetyna „umęczył polską dyplomację”. –  Zapętał jej linę na szyi i zastanawia się teraz, czy puścić ten stołeczek. Może okaże się jeszcze że stracimy kark na tych relacjach – powiedział. Podkreślił, że jest za „racjonalizacją stosunków z Rosją”. –  Mamy rozmawiać z  Putinem.  Francois Hollande i Angela Merkel są za sankcjami, a potrafią rozmawiać.  Jeżeli my tego nie potrafimy robić, to oznacza fiasko polityki zagranicznej, a za nie jest odpowiedzialny i Schetyna i prezydent Bronisław Komorowski – mówił Krzysztof Gawkowski.                                                teraz odtwarzaneOgórek nie rozmawia z dziennikarzami? „Będą setki odpowiedzi, tysiące pytań” Ogórek nie rozmawia z dziennikarzami? „Będą setki odpowiedzi, tysiące pytań”Kandydatka SLD na prezydenta Magdalena Ogórek zapewniła na sobotniej konwencji wyborczej, że w sytuacji konfliktu nie wahałaby się zatelefonować do prezydenta Władimira Putina.   Gawkowski zapytany, dlaczego kandydatka Sojuszu, skłonna do rozmowy z rosyjskim prezydentem, nie chce spotykać się z dziennikarzami, powiedział: „to Magdalena Ogórek zdecyduje, kiedy będzie przeprowadzała kolejne swoje wypowiedzi medialne”.Zapewnił jednak, że w najbliższych 90 dniach będą „setki odpowiedzi, tysiące pytań”.  – Jestem przekonany, że wszyscy będą usatysfakcjonowani. Magdalena Ogórek to dzisiaj kandydatka zmiany: pozytywnej, energetycznej, jaka popłynęła ciepłą, czerwoną mocą z Ożarowa na całą Polskę – podkreślił.",,
Rozbito nielegalny serwis z filmami. Straty dystrybutorów sięgają milionów złotych,"24-letni białostoczanin przez cztery lata prowadził witrynę internetową, nielegalnie udostępniającą filmy i seriale. Większość użytkowników płaciła za dostęp do treści. Straty dystrybutorów filmowych policja szacuje na ponad 3 mln zł.","O zatrzymaniu właściciela i jedynego administratora tej strony internetowej poinformował w piątek zespół prasowy podlaskiej policji. W mieszkaniu tego mężczyzny został zabezpieczony sprzęt komputerowy, kopie serwerów, portfele sprzętowe kryptowalut, do tego 42 tys. zł w gotówce. Kolejnych prawie 180 tys. zł zablokowano na jego rachunkach bankowych. Jak powiedział PAP szef nadzorującej to śledztwo Prokuratury Rejonowej Białystok-Północ prok. Maciej Płoński, zarzut dotyczy działalności w okresie od września 2015 roku do początku października 2019 roku, polegającej na rozpowszechnianiu, bez stosownych uprawnień, ponad 10 tys. utworów audiowizualnych. Śledczy zarzucają 24-latkowi, że stworzył i skonfigurował program komputerowy, za pomocą którego pobierał pliki z filmami z zewnętrznych serwisów hostingowych, po czym umieszczał je na wykupionych przez niego serwerach i rozpowszechniał, oferując użytkownikom swego portalu (przez te lata działającemu pod kilkoma nazwami) możliwość odtwarzania tych filmów w zamian za uiszczenie opłaty. – Z aktualnych ustaleń wynika, że ze strony korzystało ok. 300 tys. użytkowników, z czego zdecydowana większość miała tzw. dostęp premium. Polegało to na tym, że co miesiąc wpłacali ustalone opłaty za korzystanie z tej strony – powiedział TVP Info prok. Płoński. Jak dodał , mężczyzna „spowodował tym straty nie mniejsze niż 3 mln 75 tys. zł na szkodę podmiotów, do których należały prawa autorskie do tych utworów”. Prok. Płońki wskazał że przedmiotem śledztwa będzie m.in. to, ile na nielegalnej działalności 24-latek zarobił.24-latek przyznał się do zarzucanego mu czynu i rozpoczął współpracę z organami ścigania. Wobec podejrzanego zastosowane zostało wysokie zabezpieczenie majątkowe. Przy takim zarzucie z ustawy o prawie autorskim i prawach pokrewnych - gdy sprawca uczynił sobie z przestępczego procederu stałe źródło dochodu - grozi do 5 lat więzienia.",,
Z Warszawy do Wrocławia w dwie godziny. W 2030 roku ruszy kolej dużych prędkości,"– Naszym celem jest, aby linia „Y” od Warszawy do Wrocławia i Poznania była zbudowana do 2030 roku. Oznaczać to będzie budowę około 470 kilometrów nowej linii kolejowej – zdeklarował Piotr Malepszak, członek zarządu spółki CPK odpowiedzialny za komponent kolejowy. Nowa trasa połączy stolicę, Centralny Port Komunikacyjny i Łódź z Wrocławiem i Poznaniem.","Spółka CPK podjęła współpracę z państwowymi kolejami francuskimi, SNCF, w zakresie doradztwa w projektowaniu kolei dużych prędkości. We Francji pociągi tego typu – TGV – kursują od 1981 r. 16 stycznia Komisja Europejska zatwierdziła unijne dofinansowanie usługi konsultacyjnej SNCF.  – Będziemy współpracować z najbardziej doświadczonymi kolejarzami, będzie to kooperacja w celu zdobycia know-how. Ale omówione zostaną możliwości współpracy dużych producentów z polskimi podmiotami, w zakresie konkretnych rozwiązań technicznych – wyjaśnił Piotr Malepszak.  – W pierwszej kolejności zajmiemy się odcinkami linii kolejowych, które są w sieci bazowej TEN-T. Do ich realizacji zobowiązuje nas Komisja Europejska i mamy bardzo dużą szansę na ich znaczące dofinansowanie ze środków unijnych. Realizacja linii „Y” jest zarazem zasadna z punktu widzenia potoków podróżnych i możliwości przeniesienia podróżnych z aut do pociągów, zarówno w podróżach dalekobieżnych, jak i poprawy połączeń regionalnych oraz poprawy przepustowości dla ruchu towarowego – mówił Malepszak. Obecnie koszty budowy KDP nieco wzrosły. – Nasza analiza zakłada koszt rzędu 60 milionów złotych za kilometr linii dwutorowej. To koszt porównywalny z budową kilometra drogi ekspresowej, które obecnie są procedowane – poinformował Piotr Malepszak. W przyszłym roku spółka CPK ogłosi pierwsze przetargi na dokumentację projektową nowych linii kolejowych, w tym elementy „Ygreka”.  Jak wyjaśnił Malepszak, priorytetem są odcinki „których realizacja dawałaby dużą funkcjonalność dla poprawy ruchu kolejowego także na liniach istniejących i efekty dla pasażerów i przewoźników w skróceniu czasu przejazdu” takie jak odcinek Warszawa Zachodnia - Bełchów i Sieradz - Czernica Wrocławska.",,
Będzie ustawa skierowana przeciw związkom jednopłciowym?,"Prawo i Sprawiedliwość rozważa przyjęcie ustawy gwarantującej ochronę prawną małżeństwa, jako związku kobiety i mężczyzny. Dokument przygotowują posłowie PiS wspólnie z konserwatywnym Instytutem na rzecz Kultury Prawnej Ordo Iuris – informuje w środę „Rzeczpospolita” i „Nasz Dziennik”.","Projekt ma wykluczyć między innymi możliwość stosowania przepisów prawa, w jakim reguluje ono związki partnerskie osób tej samej płci. Zakłada m.in. likwidację wprowadzonych w 2014 r. zaświadczeń o stanie cywilnym, które mogą być wykorzystywane do zawierania związków jednopłciowych za granicach, w krajach które wprowadziły taką możliwość. Autorzy projektu chcą też zlikwidować pojęcie „wspólnego pożycia” z Kodeksu karnego. Powołując się na ten zapis Sąd Najwyższy pod koniec lutego wydał orzeczenie korzystne dla par jednopłciowych – potwierdził, że mogą one odmówić składania zeznań obciążających partnera.Scenariusz włoskiPosłowie PiS i działacze Instytutu na rzecz Kultury Prawnej Ordo Iuris chcą też uniknąć włoskiej drogi do wprowadzenia jednopłciowych związków partnerskich. Trybunał Praw Człowieka w Strasburgu orzekł, że brak takiej regulacji jest sprzeczny z europejską konwencją praw człowieka, a w lutym włoski senat przyjął prawo dające taką możliwość homoseksualistom. W Polsce pięć par w porozumieniu z organizacjami gejowskimi złożyły w urzędach stanu cywilengo wnioski o zawarcie małżeństwa. Zgody nie otrzymało, a jeśli na drodze sądowej także usłyszą odmowę, wystąpią do Trybunału w Strasburgu. „Polowanie na czarownice”Współautor projektu mecenas Tymoteusz Zych podkreśla, że w Polsce są środowiska, które zabiegają o instytucjonalizację związków jednopłciowych. Jego zdaniem, polskie władze powinny zapobiegać takim działaniom albo znacznie utrudnić realizację takiego scenariusza.Dokument znalazł się już na biurku szefa klubu PiS Ryszarda Terleckiego. Ugrupowanie ma zdecydować, czy trafi on pod obrady Sejmu. Przeciwni są działacze LGBT. – Istnieją kraje, w których można mieć kilka żon. Jednak posłom PiS poligamia nie przeszkadza. W swojej nowelizacji chcą uniemożliwić tylko uznawanie związków osób tej samej płci – komentuje w rozmowie „Rzeczpospolitą” Tomasz Szypuła.– Chodzi o polowanie na czarownice i stygmatyzowanie osób LGBT – dodaje działacz.",,
Papież ucałował stopy prezydenta i wiceprezydentów. Apelował o braterstwo i dialog,"Papież schylił się, ukląkł i pocałował stopy przywódców Sudanu Południowego. Politycy przybyli do Stolicy Apostolskiej na zaproszenie papieża. Uczestniczą w dwudniowych rekolekcjach w intencji pokoju w ich kraju.","Papież pocałował stopy prezydenta republiki Salvy Kiira Mayardita oraz wiceprezydentów nominatów: Rieka Machara i Rebeki Nyandeng De Mabior.  W spotkaniu w watykańskim Domu św. Marty, gdzie mieszka Franciszek, uczestniczył też między innymi anglikański arcybiskup Canterbury Justin Welby.  Wcześniej w przemówieniu do liderów kraju, pogrążonego w głębokim kryzysie i ubóstwie, Franciszek mówił, że pokój jest możliwy, i prosił ich, by podjęli wszelkie starania, aby do niego doprowadzić.  – Będę niestrudzenie powtarzać, że pokój jest możliwy. Ale ten wielki dar Boży jest jednocześnie mocnym zaangażowaniem ludzi odpowiedzialnych za swój naród – powiedział.  Papież apelował o braterstwo i solidarność wobec każdego członka narodu, o dialog, negocjacje i przebaczenie.",,
"Rzecznik archidiecezji warszawskiej: Trzeba modlić się w intencji człowieka, który stracił życie","Doszło do bardzo brutalnego napadu. Trzeba modlić się przede wszystkim w intencji człowieka, który stracił życie, jak również wspierać duchowo jego rodzinę – powiedział rzecznik archidiecezji warszawskiej ks. Przemysław Śliwiński, odnosząc się do zabójstwa w kościele na Muranowie.","W czwartek na plebanii kościoła św. Augustyna na stołecznym Muranowie napastnik zaatakował mężczyznę. Kiedy na pomoc poszkodowanemu ruszył ksiądz, też został zaatakowany. Po reanimacji pokrzywdzony mężczyzna został przewieziony do szpitala, gdzie zmarł.Jak powiedział ks. Śliwiński, do zdarzenia doszło przed godziną 17 w przedsionku domu parafialnego. Mężczyzna, który był wcześniej u spowiedzi u jednego z księży, został zaatakowany, kiedy opuszczał plebanię.Według ks. Śliwińskiego napastnik nie używał noża. – To był rękoczyn – poinformował duchowny. Dodał, że na miejscu pojawił się ksiądz, który usłyszał krzyk ofiary.– Kiedy ksiądz zobaczył, co się dzieje, natychmiast zadzwonił na pogotowie. W tym czasie sam został zaatakowany – wyjaśnił rzecznik archidiecezji.Poinformował, że ksiądz nie odniósł żadnych obrażeń i nie przebywa w szpitalu. Jak ocenił ks. Śliwiński, duchowny „jest w szoku”. Dodał, że ofiara jest ojcem jednego z księży pracujących w archidiecezji warszawskiej.",,
Były wiceminister przyznał się do zabicia syna,"Hideaki Kumazawa, były japoński wiceminister rolnictwa, leśnictwa i rybołówstwa, w środę, w pierwszym dniu procesu, przyznał się do zabicia swojego syna, 44-letniego Eiichiro – informuje agencja Kyodo.","Kumazawa jest oskarżony o to, że 1 czerwca br. zadał swojemu synowi wielokrotne ciosy nożem w szyję, doprowadzając do jego śmierci wskutek znacznej utraty krwi.  Zdaniem japońskiej prokuratury były wiceminister obawiał się o swoje bezpieczeństwo, gdyż jego syn, mieszkający z rodzicami, już wcześniej zachowywał się w sposób agresywny, a kilka dni przed zabójstwem w domu doszło do awantury.  Jak pisze Kyodo, Kumazawa zaplanował zabójstwo syna. Oskarżony zostawił karteczkę z napisem: „Myślę, że nie ma innego wyjścia”. Po zaatakowaniu syna zadzwonił na policję i zgłosił sprawę. Jak pisze Kyodo, podczas aresztowania Kumazawa powiedział, że obawiał się, że jego syn może kiedyś zrobić krzywdę dzieciom – podobnie jak napastnik, który kilka dni wcześniej zaatakował nożem uczennice na przystanku w Kawasaki. Zginęły wtedy dwie osoby, a 18 zostało rannych. Sprawca odebrał sobie życie.   Obrona mówiła w środę, że u Eiichiro zdiagnozowano schizofrenię i zespół Aspergera, a oskarżony „wspierał swojego najstarszego syna i opiekował się nim”. – Nagle został zmuszony do tego, żeby go zabić, bo uznał, że w przeciwnym wypadku sam zostanie zabity – powiedział prawnik Kumazawy.  Kumazawa został wiceministrem obrony w 2001 r. Ustąpił ze stanowiska w 2002 r. w związku z krytyką, wobec tego, jak ministerstwo reagowało na pojawienie się przypadków gąbczastej encefalopatii bydła (BSE), potocznie znanej jako choroba szalonych krów. W latach 2005-2008 był ambasadorem Japonii w Czechach.  Sprawa, jak pisze Kyodo, budzi w Japonii ogromne zainteresowanie ze względu na dużą liczbę tzw. hikikomori, czyli osób w wieku od 40 do 64 lat, które odcinają się od kontaktów społecznych. Władze szacują, że w Japonii takich ludzi jest nawet 613 tys.",,
Oficjalne wyniki w Lubelskiem. PiS przejmuje władzę w sejmiku,"Prawo i Sprawiedliwość zdobyło 18 mandatów w 33-osobowym sejmiku woj. lubelskiego. Koalicja Obywatelska będzie miała siedmiu radnych, Polskie Stronnictwo Ludowe także siedmiu, a SLD Lewica Razem uzyskała jeden mandat – wynika z oficjalnych wyników podanych przez Wojewódzką Komisję Wyborczą w Lublinie.","Na PiS głosowało 44,04 proc. wyborców, PSL otrzymał 19,30 proc. głosów, KO – 18,18 proc., a SLD Lewica Razem – 5,8 proc.Mandatów nie uzyskali m.in.: KWW Bezpartyjni Samorządowcy, KW Razem, KW Partia Zieloni, KW Ruch Narodowy RP. W wyborach startowało 12 komitetów.Cztery lata temu PiS zdobył 13 mandatów, PSL – 12, PO – 7, a SLD – 1 mandat.",,
Sąd: opinia opata bazyliki nieistotna ws. ekshumacji gen. Franco,"Hiszpański Sąd Najwyższy orzekł, że opinia opata bazyliki w mauzoleum wojny domowej w Dolinie Poległych nie ma znaczenia dla ekshumacji generała Francisco Franco. Stanowisko sądu jest odpowiedzią na wątpliwości rodziny generała, która nie zgadza się na przeniesienie jego szczątków.","We wniosku potomkowie Franco zadali szereg pytań, dotyczących werdyktu SN z 24 września, umożliwiającego rządowi Hiszpanii dokonanie ekshumacji dyktatora i przeniesienie zwłok poza mauzoleum hiszpańskiej wojny domowej (1936-39) w Dolinie Poległych. W orzeczeniu sędziowie SN stwierdzili, że nie istnieją już bariery prawne, które uniemożliwiałyby ekshumację Franco. Zaznaczyli, że nieistotna jest też opinia opata bazyliki, w której znajduje się grób byłego premiera Hiszpanii.Orzeczenie SN pojawia się kilkanaście godzin po oświadczeniu wydanym przez opata klasztoru w Dolinie Poległych ojca Santiago Canterę. W liście do rządu Pedra Sancheza duchowny odmówił zgody na ekshumację Franco. Hiszpański benedyktyn napisał, że władze świeckie nie mają prawa do podejmowania działań na „terenie podległym Kościołowi bez odpowiednich zezwoleń władz kościelnych”. „Bazylika jest miejscem świętym (...), nad którym pieczę sprawują władze kościelne. Decyzja sądu uderza w zasadę wolności wyznania” – napisał o. Cantera w liście adresowanym do wicepremier Carmen Calvo. Jurysdykcja kościelnaBenedyktyn zaznaczył, że Sąd Najwyższy nie może wypowiadać się w kwestiach i co do miejsc podlegających jurysdykcji kościelnej. „Tym samym opactwo nie udostępni bazyliki” – napisał o. Cantera na temat ewentualnych prac przy ekshumacji Franco.Pismo opata jest odpowiedzią na list wysłany przez Calvo do Cantery z prośbą o zgodę na przeniesienie generała na położony w podmadryckim El Pardo cmentarz Mingorrubio. Wicepremier przypomniała w piśmie o wydaniu zgody na ekshumację przez sędziów Sądu Najwyższego.Wprawdzie pod koniec września przedstawiciele Konferencji Episkopatu Hiszpanii stwierdzili, że władze kościelne nie zablokują ewentualnej ekshumacji Francisco Franco, ale uzależniły przeniesienie zwłok generała od decyzji opata Santiago Cantery, „zgodnej z jego sumieniem”.",,
Prezydent: Polscy harcerze zrobili wiele dla odzyskania niepodległości,"Z okazji Dnia Myśli Braterskiej prezydent Andrzej Duda spotkał się z przedstawicielami organizacji harcerskich. – Polscy harcerze wiele zrobili dla odzyskania niepodległości. Ginęli, żeby ją odzyskać i utrzymać – powiedział.","Podczas uroczystości w Pałacu Prezydenckim Andrzej Duda wręczył harcerzom medale z okazji 100-lecia odzyskania niepodległości.– Polscy harcerze ginęli, żeby tę niepodległość utrzymać, ginęli potem, żeby ją odzyskać. Ruch harcerski jako taki powinien zostać odznaczony właśnie medalem odzyskanej niepodległości, bo harcerze przyczynili się do tego – mówił prezydent.Podziękował również harcerzom – przedstawicielom Polonii, którzy przyjechali na uroczystość m.in. z Litwy, Ukrainy i ze Stanów Zjednoczonych.– To taki dowód przywiązania do Rzeczypospolitej, do ruchu harcerskiego jako ruchu braterstwa, przyjaźni, bardzo widoczny. Ogromnie się cieszę i jest to dla mnie wielki zaszczyt, że mogłem druhnom i druhom wręczyć te odznaczenia, medale odzyskanej niepodległości – powiedział prezydent.Dzień Myśli Braterskiej to święto przyjaźni obchodzone co roku przez harcerzy i skautów na całym świecie w rocznicę urodzin twórcy skautingu Roberta Baden-Powella.",,
„Będziemy jednym z liderów w regionie”. Ambitne plany PKO BP,"– Za 10 lat PKO Bank Polski będzie nie tylko liderem bankowości w Polsce, ale także jednym z liderów bankowości na rynku środkowoeuropejskim pod względem wielkości, zysku netto czy rozwoju technologicznego – zapowiedział prezes PKO BP Zbigniew Jagiełło.","W „Pulsie Biznesu” Jagiełło wyjaśnił, że strategia banku zakłada kontynuację cyfryzacji usług bankowych, „czyli procesu, w którym udało się nam już wiele osiągnąć”.  „Mamy najlepszą na świecie aplikację mobilną, mamy też dobre relacje z klientami i te dwie kwestie: cyfryzacja oraz jakość obsługi będą przez następnych 5-10-15 lat najważniejsze z punku widzenia rozwoju banku” – ocenił prezes.  „W moim przekonaniu zmierzamy do modelu, który nazwałbym bankiem autonomicznym i jestem przekonany, że szybciej w Polsce powstanie w pełni autonomiczny bank niż w pełni autonomiczny samochód” – powiedział. „Bank autonomiczny wszystko zrobi za klienta, którego zaangażowanie i czas będą ograniczone do minimum. Na razie mówimy o prostych produktach i usługach, ale z czasem, wraz z rozwojem sztucznej inteligencji, całość obsługi i relacji klient-bank zostanie zautomatyzowana” – wyjaśnił Jagiełło.  „W PKO Banku Polskim pracujemy obecnie nad interfejsem głosowym naszej aplikacji i chcemy udostępnić tę usługę w przyszłym roku. Aplikacja zaoferuje to, czego klient może oczekiwać podczas spotkania z doradcą w fizycznym oddziale czy dzwoniąc na infolinię. IKO, nasza aplikacja mobilna, stanie się najważniejszym i podstawowym sposobem kontaktu z bankiem i podstawowym miejsce podejmowania decyzji przez klienta” – dodał.",,
Plany rezydencji prezydenta w sieci,Kancelaria Bronisława Komorowskiego jako załącznik do ogłoszenia przetargowego dotyczącego remontu opublikowała w internecie szczegółowe plany jednego z budynków wchodzących w skład rezydencji prezydenckiej w Wiśle – dowiedział się portal tvp.info. – To zachęta dla potencjalnych terrorystów – ostrzega były szef GROM gen. Roman Polko.,,,
Unijne źródło podało datę rozpatrzenia przez TSUE pytań prejudycjalnych SN,"Trybunał Sprawiedliwości UE na 12 lutego 2019 r. zaplanował rozpatrzenie pytań prejudycjalnych, które skierował do niego polski Sąd Najwyższy  – poinformowało unijne źródło dyplomatyczne.","Chodzi o pytania prejudycjalne, które Sąd Najwyższy przesłał do Trybunału Sprawiedliwości Unii Europejskiej 2 sierpnia. Strona polska i wszystkie zainteresowane udziałem w tej sprawie państwa – jak podało źródło – dostały czas do 20 listopada na zgłaszanie uwag. Sprawa ma zostać rozpatrzona w trybie przyspieszonym. W postanowieniu z 2 sierpnia Sąd Najwyższy wystosował pięć pytań prejudycjalnych do TSUE i zawiesił stosowanie trzech artykułów ustawy o SN określających zasady przechodzenia sędziów tego sądu w stan spoczynku. Pytania zostały zadane na tle rozpoznawanej przez SN sprawy, która „dotyczyła obowiązku opłacania składek ubezpieczeń społecznych w sytuacji, kiedy Polak ma firmę w Czechach albo na Słowacji”. W powiększonym składzie orzekającym w tamtej sprawie znalazł się jeden sędzia, który przekroczył już 65. rok życia i co do którego trwała procedura związana z przeniesieniem go w stan spoczynku lub ewentualnym umożliwianiem mu dalszego orzekania. Wystosowane w związku z tym pytania dotyczą zasady niezależności sądów i niezawisłości sądów jako zasad prawa unijnego w kontekście nowej ustawy o SN oraz unijnego zakazu dyskryminacji ze względu na wiek. W końcu sierpnia prokurator generalny Zbigniew Ziobro skierował wniosek do Trybunału Konstytucyjnego w sprawie regulacji, na podstawie których SN zawiesił niektóre przepisy nowej ustawy o SN. Jak wtedy przekazano, prokurator generalny uznał, że skierowanie przez SN pytań prejudycjalnych do TSUE oraz zawieszenie stosowania niektórych przepisów ustawy o SN to „rażące przekroczenie kompetencji” przez SN. Z kolei w pierwszej połowie września SN wystosował do TSUE dwa kolejne pytania prejudycjalne. Zapytał m.in. czy Izba Dyscyplinarna SN jest sądem niezależnym i niezawisłym w rozumieniu prawa europejskiego. 19 września natomiast SN wystosował trzy kolejne pytania prejudycjalne w sprawie m.in. niezależności sędziów SN. W odniesieniu do wszystkich tych pytań SN również wystąpił o zastosowanie trybu przyspieszonego. Niezależnie od SN pytania prejudycjalne do TSUE w sprawie niezawisłości sędziowskiej w kontekście wprowadzanych w Polsce zmian oraz gwarancji niezależnego postępowania dyscyplinarnego wobec sędziów zadały również w ostatnim czasie Sąd Okręgowy w Łodzi i Sąd Okręgowy w Warszawie.",,
Wałęsa wzywa Niemcy do prowadzenia Europy,Lech Wałęsa wezwał Niemcy na wiecu Europejskiej Partii Ludowej (EPL) w Monachium do przewodzenia Europie i przygotowywania Starego Kontynentu na nowe czasy. Były prezydent poparł kandydaturę chadeka Manfreda Webera na szefa Komisji Europejskiej.,"Wałęsa był jednym z zagranicznych gości wydarzenia zorganizowanego w Międzynarodowym Centrum Kongresowym w stolicy Bawarii, z której pochodzi Weber. Obecność pokojowego noblisty, który został przywitany przez ponad 2 tys. głównie niemieckich polityków długą owacją na stojąco, była utrzymywana do samego końca w tajemnicy.  Były prezydent wręczył Weberowi plakat z napisem „Solidarność” i swoim wizerunkiem z czasów opozycji w PRL. W przemówieniu podkreślał, że rozwiązania, które obowiązywały w Europie i na świecie do końca XX wieku, nie pasują do obecnej epoki.  – Największe szanse doprowadzenia w Europie do porozumienia, do jedności, do rozwoju – tak się złożyło – mają Niemcy, wolałbym, żeby to była Polska, ale los dał to Niemcom. Proszę was, weźcie odpowiedzialność za Europę. Zacznijcie proponować rozwiązania – mówił.  Jak przekonywał, przyjechał do Niemiec jako „zaniepokojony rewolucjonista”, tłumacząc: „los nam nie wybaczy, jeśli pozwolimy demagogom przekonywać narody do złych rozwiązań”.  Wałęsa wyraził opinię, że Niemcy powinny doprowadzić do wielkiej debaty i „zabrać argumenty” populistom. Zwracając się do goszczącej na konwencji kanclerz Niemiec Angeli Merkel, Wałęsa powiedział, że do tej pory Niemcy „pięknie” prowadzili swój kraj i UE, ale „trochę za mało odważnie”. – Chciałbym, żebyście prowadzili dalej i Niemcy, i Europę – oświadczył.  Wspominając czasy sprzed upadku komunizmu, przypomniał pojawiające się wówczas opinie, że opozycja demokratyczna nie ma żadnych szans, bo tylko broń atomowa może zmienić układ sił na świecie. – A jednak wystarczyło, że byliśmy solidarni – zaznaczył. – Dziś proszę Niemców: Niemcy muszą wziąć odpowiedzialność za losy Europy i przygotować rozwiązania na każdą okoliczność. Tworzyliśmy UE i inne organizacje w innym czasie i innych warunkach; warunki się zmieniają i musimy dopasować struktury – dodał.  Jak zaznaczył, zniesienie granic czy powstanie technologii przerastających państwa narodowe prowokują pytania o to, jaki powinien być fundament nowego świata. Wałęsa, który pod marynarką miał koszulkę z napisem „konstytucja”, podkreślał, że najpierw trzeba zgodzić się co wartości, a dopiero potem w oparciu o nie organizować wolny rynek.",,
Papież beatyfikował siedmiu męczenników czasów komunizmu,W ostatnim dniu wizyty w Rumunii papież Franciszek przewodniczył w mieście Blaj w Siedmiogrodzie beatyfikacji siedmiu greckokatolickich męczenników – biskupów czasów komunizmu. „Przeciwstawili się oni niewolniczemu systemowi ideologicznemu” – mówił papież.,"„W tym smutnym okresie życie wspólnoty katolickiej było poddane surowej próbie przez reżim dyktatorski i ateistyczny. Wszyscy biskupi i wielu wiernych Kościoła greckokatolickiego i Kościoła katolickiego obrządku łacińskiego byli prześladowani i więzieni” – przypomniał Franciszek w homilii.W trakcie liturgii błogosławionymi zostali ogłoszeni przez papieża biskupi, którzy byli torturowani i więzieni przez komunistyczne władze za swą wiarę. Jednym z nich jest mianowany przez papieża Pawła VI w 1969 roku kardynałem biskup Iuliu Hossu (1885-1970). Pozostali nowi błogosławieni to: Valeriu Traian Frentiu (1875-1952), Vasile Aftenie (1899-1950), Ioan Suciu (1907-1953), Tit Liviu Chinezu (1904-1955), Ioan Balan (1880-1959) i Alexandru Rusu (1884-1963).W homilii papież przestrzegał: „gdy w centrum, zamiast ludzi, stawiamy interesy partykularne, etykietki, teorie, abstrakcje i ideologie”, zaślepiają one wszystko i wszystkich. Mówił też o „zniesławianiu”, „wydalaniu i unicestwianiu tych, którzy nie mogli się bronić”. – Myślimy szczególnie o siedmiu biskupach grekokatolickich, których z radością ogłosiłem błogosławionymi. W obliczu gwałtownego ucisku reżimu okazali wzorową wiarę i miłość dla swojego ludu. Z wielką odwagą i męstwem wewnętrznym zgodzili się na ciężkie uwięzienie i wszelkiego rodzaju znęcanie się, by nie zaprzeć się przynależności do swego umiłowanego Kościoła – dodał. Franciszek podkreślił: ci męczennicy wiary „przywrócili i pozostawili narodowi rumuńskiemu cenne dziedzictwo, które możemy podsumować w dwóch słowach: wolność i miłosierdzie”.– Nowi błogosławieni, cierpieli i poświęcali swoje życie, przeciwstawiając się niewolniczemu systemowi ideologicznemu, stosującemu przymus wobec podstawowych praw osoby ludzkiej”.Następnie Franciszek mówił o pojawiających się obecnie nowych ideologiach, które według niego „w subtelny sposób starają się nam narzucić i wykorzenić nasz lud z najbogatszych tradycji kulturowych i religijnych”.Wyjaśnił: „Są to kolonizacje ideologiczne, które lekceważą wartości osoby, życia, małżeństwa i rodziny i propozycjami alienującymi, równie ateistycznymi jak w przeszłości, wyrządzają szkodę zwłaszcza naszej młodzieży i dzieciom pozostawiając ich bez korzeni”. Wtedy, ostrzegł, że ludzie wykorzystywani są i traktowani jak zwykłe przedmioty. Papież wezwał wiernych, by „walczyli podobnie, jak błogosławieni” z pojawiającymi się nowymi ideologiami.",,
Tysiące osób gromadzą się na rondzie Dmowskiego,"Na rondzie Dmowskiego zgromadziły się tysiące osób, które po godz. 15 wyruszą w X edycji Marszu Niepodległości. Jego uczestnicy przejdą Alejami Jerozolimskimi, mostem Poniatowskiego, następnie ul. Wybrzeże Szczecińskie między Wisłą a Stadionem Narodowym aż na błonia przy Stadionie Narodowym.","Licznie zgromadzeni uczestnicy przybyli na marsz z flagami Polski oraz transparentami z patriotycznym hasłami. Widać na nich napisy takie jak „Bóg, Honor i Ojczyzna” oraz „Warto być Polakiem”. Na czele Marszu Niepodległości znajdują się także flagi Młodzieży Wszechpolskiej. Wśród uczestników są m.in. przedstawiciele historycznych organizacji rekonstrukcyjnych oraz grupy motocyklowe.W okolicy Pałacu Kultury i Nauki, ronda Romana Dmowskiego i przy wejściu do metra powstało biało-czerwone miasteczko. Uczestnicy wydarzenia mogli w ostatniej chwili kupić flagi, kokardy i inne symbole narodowe.W związku z marszem część centrum, w tym Aleje Jerozolimskie oraz ul. Marszałkowska, jest wyłączona z ruchu. O utrudnieniach komunikacyjnych w stolicy informują na swoich stronach internetowych Zarząd Dróg Miejskich oraz Związek Transportu Miejskiego. Więcej informacji o sytuacji komunikacyjnej w stolicy można uzyskać pod adresem: http://www.ztm.waw.pl/.X Marsz Niepodległości organizowany jest pod hasłem „Miej w opiece Naród cały!” pochodzącym z pieśni maryjnej „Z dawna Polski Tyś Królową”. Jego organizatorzy podkreślają, że polska tożsamość narodowa jest nierozłączna z wiarą katolicką.",,
„Nie ma zagrożenia dla koalicji. To teatr”,"– Proszę się nie dać nabrać na swoisty teatr, który się na naszych oczach rozgrywa. Koalicjanci się straszą wzajemnie, potrząsają groźnie dziobami, może nawet kły pokazują, ale to jest tylko i wyłącznie spektakl – tak lider SLD Leszek Miller komentował w TVP Info zamieszanie wokół głosowania nad referendum w sprawie sześciolatków.","Przed piątkowym głosowaniem nad referendum w sprawie sześciolatków, przewodniczący SLD przekonuje, że rzekome zgrzyty w koalicji to tylko pozory. – Nie sądzę, żeby koalicja miała się rozpaść. Upewnia mnie w tym wypowiedź ważnego polityka PSL, zdaje się, że był to minister Marek Sawicki, który powiedział, że skoro nie łączy koalicji żaden program, to może rzeczywiście warto przestać się męczyć. Ale to jest bardzo ważne. Może skoro nie ma wspólnego programu, to warto sobie zadać pytanie, a cóż w takim razie łączy tę koalicję? Jedyna logiczna odpowiedź jest taka: łączą ją korzyści z wykonywania władzy  – przekonywał Leszek Miller. –  Skoro nie program a władza, to co najmniej przez dwa lata ta koalicja będzie trwać  – dodał. Miller pytany o analogię sytuacji w PO do czasów jego rządów, mówił, że jego rząd miał „lepsze współczynniki”. Polityk stwierdził, że kluczowy dla upadku SLD nie był konflikt na linii Miller–Kwaśniewski, ale rozbicie partii, co – jego zdaniem – dziś grozi rządzącej partii. Lider SLD pytany o ewentualną współpracę z Kwaśniewskim, który dał się uwieść Januszowi Palikotowi, przewodniczący odparł: – Myślę, że Aleksander Kwaśniewski już zrozumiał, że to był niedobry wybór. Ja nigdy nie posunę się w krytyce Aleksandra Kwaśniewskiego poza pewną granicę, bo ja doceniam jego wpływ na polską politykę. Z Aleksandrem Kwaśniewskim zawsze możemy współpracować  – zaznaczył Leszek Miller, mówiąc, że nie wie, co tkwi w duszy jego „szorstkiego przyjaciela”.",,
"„Nie mamy dużej przychylności mediów, więc jesteśmy skazani na inne działalności kampanijne”","– W mniejszych miastach i miasteczkach ludzie znają bezpośrednio i bardzo dobrze kandydatów, bo to często ich sąsiedzi. I tam rola mediów jest znacznie mniejsza. W dużych miastach nie sposób znać bezpośrednio kandydatów i rola mediów jest znacznie większa. Nie mamy dużej przychylności mediów, więc jesteśmy skazani na inne działalności kampanijne – tak wicemarszałek Senatu Adam Bielan (PiS) komentował w „Gościu Wiadomości” problemy PiS ze „zdobyciem” dużych miast w wyborach samorządowych.","Według Adama Bielana Zjednoczona Prawica ma większe szanse na zwycięstwo w miastach i miasteczkach niż największych aglomeracjach miejskich, które od lat są bastionami PO. – W mniejszych miastach i miasteczkach ludzie znają bezpośrednio i bardzo dobrze kandydatów, bo to często ich sąsiedzi. I tam rola mediów jest znacznie mniejsza. W dużych miastach nie sposób znać bezpośrednio kandydatów i rola mediów jest znacznie większa. Nie mamy dużej przychylności mediów, więc jesteśmy skazani na inne działalności kampanijne – wyjaśniał. Polityk nie krył, że w wyborach do wielu sejmików Zjednoczona Prawica musi liczyć tylko na siebie i nie innego wyjścia jak zdobycie samodzielnej większości. – Jeżeli pojawiają się ugrupowania, które będą chciały zmian np. w woj. dolnośląskim czy śląskim, to możemy zbudować większość – zaznaczył.",,
Szefernaker o zniesieniu wiz do USA: potrzebny był w Polsce dobry gospodarz,W zniesieniu wiz do USA duża jest zasługa prezydenta Andrzeja Dudy i rządu PiS – dobrych gospodarzy – ocenił w sobotę wiceszef Ministerstwa Spraw Wewnętrznych i Administracji Paweł Szefernaker. Skomentował on zapowiedź prezydenta USA Donalda Trumpa o włączeniu Polski do programu ruchu bezwizowego.,"Prezydent USA Donald Trump poinformował w piątek, że podpisał zgodę na włączenie Polski do Programu Ruchu Bezwizowego, na mocy którego w celach turystycznych i biznesowych można wjechać do Stanów Zjednoczonych na 90 dni.Wiceszef MSWiA Paweł Szefernaker proszony w sobotę w RMF FM o komentarz w tej sprawie, powiedział: „W Polsce potrzebny był dobry gospodarz, by sprawę domknąć”. Dodał, że „jest wiele takich spraw, w życiu publicznym, które rząd PiS domyka”.Jak zaznaczył, to „za rządów PiS polskie linie lotnicze rozpoczęły dużą – trwającą dwa lata – akcję składania wniosków wizowych”. Szefernaker podkreślił też znaczenie dyplomacji. Przypomniał, że w ostatnim czasie podpisano wiele umów międzynarodowych, a także odbyło się wiele dwustronnych spotkań.W ocenie wiceministra zapowiedź Trumpa to „kamień milowy”. Szefernaker dodał, że zanim Polacy będą mogli podróżować do USA bez wiz, muszą jeszcze zostać przeprowadzone pewne procedury, ale są one po stronie amerykańskiej.",,
Nowaja Gazieta: Rosja utknęła w latach 60. XX wieku,"Według „Nowej Gaziety”, Rosja technologicznie i mentalnie utknęła w latach 60. XX wieku. Rosyjski dziennik przeanalizował sytuację na rynku nowoczesnych technologii i doszedł do wniosku, że w tej sferze Moskwa pozostaje daleko w tyle za Waszyngtonem i Pekinem.","„Nowaja Gazieta” skoncentrowała się na niedawnych zapowiedziach Władimira Putina, który oświadczył, że Rosja przygotowuje narodowy program rozwoju w sferze sztucznej inteligencji. Dziennik zwrócił uwagę, że światowi liderzy w tej dziedzinie odeszli już od modelu, w którym nowoczesne technologie rozwijano najpierw z myślą o armii, a później dostosowywano je do potrzeb cywilów. „Nowaja” wskazuje, że coraz częściej nowe technologie powstają z myślą o usprawnieniu codziennego życia. – Z żalem stwierdzam, że myśmy nie dostrzegli tej zmiany i zachowujemy się tak, jakby wciąż był 1960 r. – stwierdza cytowany przez gazetę ekspert Wasilij Burow. Dalej „Nowaja” porównuje wydatki, jakie ponoszą na rozwój nowoczesnych technologii Moskwa i Pekin, podkreślając, że Chiny zaplanowały do 2020 r. wydawać na tę sferę około 70 mld dolarów, a Rosja zaplanowała zwiększenie wydatków do 420 mln dolarów. Pismo podaje również, że Rosja odstaje od światowej czołówki w sferze wdrażania nowoczesnych technologii. – Technologie są, ale z ich komercjalizacją jest duży problem – podkreśla dziennik.",,
Kwaśniewski: SLD gotowe do współrządzenia,"Platforma musi pokazać swój plan na cztery lata, a nie liczyć jedynie na anty-PiS – mówi „Gazecie Wyborczej” były prezydent Aleksander Kwaśniewski. Zdaniem Kwaśniewskiego SLD ma spore szanse i predyspozycje do tego, by po jesiennych wyborach stworzyć koalicję z PO.","- SLD jest dziś na dobrej drodze, żeby być partnerem w rządzeniu i w modernizacji. Jest partią demokratyczną, proeuropejską, a również ze względu na młodych ludzi, którzy nim zarządzają – nowoczesną, interesującą dla wyborców - twierdzi były prezydent.  Nie widzi zaś niczego dobrego w ewentualnym porozumieniu SLD z PiS:  – O ile w PiS koalicję z SLD można by tłumaczyć chęcią rewanżu na Tusku, o tyle z punktu widzenia wyborcy SLD byłaby ona zabójcza –  ostrzegł.  Kwaśniewski twierdzi, że „SLD przeszło już swój czyściec”  – Sześć lat jest w opozycji. Obiektywnie może zyskać –  dodał. Były prezydent podkreśla, że partia Grzegorza Napieralskiego to partia czterdziestolatków, którzy „dojrzeli do tego, żeby wchodzić w struktury władzy”.  Pytany Kwaśniewski zapewnia, że w kwestiach światopoglądowych SLD nie będzie upodobniało się do Janusza Palikota, jednakże nadal będzie opowiadało się za rozdziałem Kościoła od państwa.   – Zapowiedź wycofania się z konkordatu była jedynym nieodpowiedzialnym postulatem. To populizm. Aborcja, czy in vitro są do dyskusji. Ale nie sądzę, żeby przesunęli się na pozycje bardziej radykalne, nie będzie na to wewnętrznej zgody –  oświadczył Kwaśniewski.   Były prezydent zapowiada, że nie weźmie udziału w kampanii Sojuszu, ale „pomoże niektórym przyjaciołom.” Dopytany potwierdza, że będzie to m.in. Ryszard Kalisz.  Pytany czy możliwa jest po wyborach koalicja wszystkich przeciw PO, Kwaśniewski odpowiedział, że „można sobie wyobrazić taką sytuację, że PO ma gorszy wynik niż cztery lata temu, czyli około 30 proc., i nawet o pół procent wygrywa z PiS. I wtedy wszyscy powiedzą, że PO choć dostała najwięcej głosów, poniosła moralną porażkę, bo wiele głosów straciła – trzeba traktować to jako wotum nieufności, dlatego trzeba stworzyć rząd bez PO”.  – O ile w PiS koalicję z SLD można by tłumaczyć chęcią rewanżu na Tusku, o tyle z punktu widzenia wyborcy SLD byłaby ona całkowicie niezrozumiała i zabójcza. I myślę, że to dziś najbardziej powściąga liderów SLD –  dodał były prezydent.  – Kaczyńskiemu udało się przekonać ok. 30 proc. głosujących Polaków do koncepcji IV RP, którą ja uważam za fałszywą, do fałszywej analizy dotyczącej naszej pozycji w Europie, stosunków z Rosją i Niemcami. Nie mogę zaakceptować państwa PiS, budowania więzi społecznych na zasadzie nieufności, podejrzliwości, tego, co kiedyś Kaczyński powiedział w debacie ze mną, że on co prawda wziął Samoobronę do rządu, ale za każdym ministrem wysłał dwóch agentów CBA, żeby szukali haków na tych ludzi –  powiedział Kwaśniewski.  – Dziś  Polska za sprawą Jarosława Kaczyńskiego jest bardziej podzielona niż w 1989 r. czy w 1990 r., gdy Lech Wałęsa ogłosił wojnę na górze, czy w 1995, gdy wygrałem wybory z Wałęsą, i w 2003 przed wejściem do UE –  podkreślił.  Pytany czy proponowana przez premiera Tuska polityka małych kroków wystarczy, odpowiedział, że „po 20 latach reform i opinii, że wszystkie koszty, jakie ponosimy, są związane z reformami, proponowanie spokojnej polityki nie jest złe”. Pytanie brzmi jednak, na ile te małe kroki składają się w odczuwalne zmiany po czterech latach.  – W gospodarce udało się ominąć rafy związane z kryzysem. Ale gdy mówimy o infrastrukturze, kolei, OFE i nie robi to wrażenia głęboko przemyślanej koncepcji na przyszłość, to widać, że metoda małych kroków się nie sprawdza –  dodał.",,
"Premier Johnson:  to nie jest koniec, lecz jest to początek","– Najważniejszą rzeczą, którą chciałbym dzisiaj powiedzieć jest to, że to nie jest to koniec, lecz jest to początek. To jest moment kiedy zaczynamy coś nowego, kiedy podnosi się kurtyna i zaczynamy działać, zaczynamy coś nowego – powiedział premier Wlk. Brytanii Boris Johnson w wieczornym orędziu. Dziś o północy Wielka Brytania formalnie opuści Unię Europejską. Specjalny zegar przy Downing Street odmierza czas do brexitu, który nastąpi o północy czasu środkowoeuropejskiego, a o 23 czasu londyńskiego.","Wyjście Wielkiej Brytanii z UE to konsekwencja referendum przeprowadzonego 23 czerwca 2016 r., w którym za takim rozwiązaniem opowiedziało się 52 proc. głosujących.– Chcemy, aby był to początek nowej ery przyjaznej współpracy między UE a pełnej energii Wielką Brytanią – powiedział szef brytyjskiego rządu w przemówieniu wygłoszonym na godzinę przed wyjściem kraju ze Wspólnoty.– Dzisiaj wychodzimy z Unii Europejskiej. Dla wielu osób to zadziwiający moment i wiele z nich uważało, że to nigdy nie nastąpi. Jest oczywiście wiele osób, które mają poczucie niepewności i straty. Jest oczywiście  trzecia grupa, może i największa, która zaczęła się zastanawiać czy ta cała polityczna batalia kiedykolwiek się skończy. Rozumiem oczywiście wszystkie te uczucia, ale moją pracą, pracą mojego rządu było to, by kraj szedł na przód wspólnie – powiedział szef brytyjskiego rządu. Najważniejszą rzeczą, którą chciałbym dzisiaj powiedzieć jest to, że nie jest to koniec, lecz jest to początek. To jest moment kiedy zaczynamy coś nowego, kiedy podnosi się kurtyna i zaczynamy działać, zaczynamy  coś nowego. Chodzi o wykorzystanie nowych możliwości, chodzi o to abyśmy wykorzystali naszą suwerenność i wprowadzali zmiany, których chcą nasi obywatele – podkreślił Johnson w nagraniu zamieszczonym w mediach społecznościowych. Specjalny zegar przy Downing Street odmierza czas do brexitu, który nastąpi o północy czasu środkowoeuropejskiego, a o 23 czasu londyńskiego. To już ostatnie minuty Wielkiej Brytanii i Irlandii Północnej we wspólnocie 28 państw. Przed Brytyjczykami jedenaście miesięcy okresu przejściowego, w czasie którego dopinane będą szczegóły takie jak np umowa celna. To pierwsze państwo, które występuje ze Wspólnoty. W Unii Europejskiej pozostaje 27 krajów, a Wielka Brytania będzie tzw. „krajem trzecim”. Do końca roku potrwa okres przejściowy, w którym obie strony uregulują relacje dwustronne, także handlowe. Brytyjskie flagi znikają z urzędów  w Brukseli Flagi w Z rzędu flag państwowych ustawionych wewnątrz siedziby Rady Europejskiej w Brukseli, na kilka godzin przed brexitem, usunięto wieczorem flagę Wielkiej Brytanii.  „Dwojgu urzędnikom – mężczyźnie i kobiecie – zajęło mniej niż minutę zdjęcie flagi. Zdjęli ją, złożyli dwa razy w prostokąt i wyszli bez komentarza –- informują agencje. Brytyjskie flagi usunięto także sprzed budynków Parlamentu Europejskiego w Brukseli i Strasburgu. Wielka Brytania opuszcza po 47 latach Unię Europejską. A to oznacza zmiany. Te widoczne na pierwszy rzut oka – jak zmniejszenie populacji UE o 66 mln obywateli, czy skurczenie się unijnego terytorium o 5,5 proc. A także te dalekosiężne, geopolityczne, takie które w dniu Brexitu trudno jeszcze przewidzieć. Jedno jest pewne – to pierwszy raz w historii, kiedy jakiekolwiek państwo opuszcza wspólnotę i wraca do pełnej suwerenności. Polacy bezpieczniPolacy mieszkający w Wielkiej Brytanii nie muszą martwić się o swoją najbliższą przyszłość. Wyjście Wielkiej Brytanii z Unii Europejskiej nie oznacza, że z dniem pierwszego lutego stracą możliwość przebywania na wyspach brytyjskich. Wszystko pozostanie na dotychczasowych zasadach, bo w życie wejdzie umowa o okresie przejściowym. Ta będzie obowiązywała do końca roku. Przez ten czas Unia Europejska musi z Wielką Brytanią wynegocjować warunki współpracy, które wejdą w życie 1 stycznia 2021 roku. – Wszyscy obywatele UE w Wielkiej Brytanii i Brytyjczycy we Wspólnocie zachowają swoje prawa, które mieli do tej pory – mówi Jonatthan Knott, ambasador Wielkiej Brytanii w Polsce.– Mam dobre wieści dla obywateli UE, tych, którzy dziś mieszkają w Zjednoczonym Królestwie (…). Mogą tam pozostać do końca życia na niezmienionych warunkach – zaznaczyła w rozmowie z TVP Info Ursula von der Leyen.Komunikat w tej sprawie wydało także Ministerstwo Spraw Zagranicznych.",,
"Miasto bezpieczne jak stolica. Warszawa wygrywa, bo prawie nie ma słabych stron","Warszawa zwyciężyła w rankingu miast bezpiecznych i otwartych Europolis. Na podium znalazł się także Kraków i Rzeszów. Twórcy rankingu wzięli pod uwagę nie tylko dane o przestępczości, ale także bezpieczeństwo socjalne, komunikacyjne i sytuację obcokrajowców w mieście.","Raport Europolis „Bezpieczne i otwarte miasta”  Polskiej Fundacji imienia Roberta Schumana i Fundacji Konrada Adenauera przygotowany został przez Politykę Insight. W rankingu badano 66 miast na prawach powiatu na podstawie 44 wskaźników.  Kolejne miejsca, po Warszawie, zajmują Kraków, Rzeszów, Poznań i Trójmiasto.  Rafał Dymek, dyrektor Fundacji Schumana podkreśla, że w większości tych kategorii stolica nie była liderem, ale sukces zagwarantował jej brak słabych stron. Dyrektor przyznał, że sami twórcy raportu byli zaskoczeni takim wynikiem, bo intuicyjnie sądzili, że najbezpieczniejsze okażą się małe miasta. Dodał, że Warszawa w żadnej kategorii wyraźnie nie przoduje, ale też nic nie ciągnie jej w dół, jak to się działo w przypadku innych miast.",,
"Caster Semenya ma zostać uznana za „mężczyznę, który się identyfikuje jako kobieta”","Biegaczka Caster Semenya, zwyciężczyni biegu na 800 m kobiet na olimpiadzie w Rio de Janeiro w 2016 r., powinna być klasyfikowana jako „biologiczny mężczyzna, który identyfikuje się jako kobieta. Tak będą rekomendować w przyszłym tygodniu Trybunałowi Arbitrażowemu ds. Sportu prawnicy IAAF. O sprawie informuje brytyjski „The Times”.","Rozprawa, jaka toczy się przed Sportowym Sądem Arbitrażowym w Lozannie, może stanowić przełom w kwestii zawodników z tzw. „różnicami rozwoju seksualnego” i wpłynąć na zasady, na jakich startują w zawodach sportowcy uznający się za kobiety.  Prawnicy Międzynarodowego Stowarzyszenia Federacji Lekkoatletycznych (IAAF) będą przekonywać, że Semenya, a także inne zawodniczki z „różnicami rozwoju seksualnego”, które zostały przebadane, powinny być klasyfikowane jako „biologiczni mężczyźni, którzy określają swoją tożsamość jako kobiety.” W finałowym biegu na 800 m w Rio de Janeiro obok reprezentującej RPA Semenyi startowały jeszcze dwie zawodniczki „z bardzo wysokim poziomem testosteronu”, z Burundi i Kenii, które zajęły odpowiednio drugie i trzecie miejsce. Wśród zawodniczek pozbawionych tej cechy najlepsza była Kanadyjka Melissa Bishop (sklasyfikowana jako czwarta), następnie Polka Joanna Jóźwik i Lynsey Sharp z Wielkiej Brytanii (sklasyfikowane jako piąta i szósta).",,
"Czarzasty o politykach PiS: arogancja, pewność siebie i buta powoduje, że się dostaje po głowie","– Czym Barbara Nowacka różni się kompetencyjnie od nagłaśnianej bez przerwy liderki PiS-u Beaty Szydło, czy od premier Ewy Kopacz, która ze swoim rządem zdecydowała po dwóch miesiącach, że w szkołach będą drożdżówki? – pytał w programie „Gość Poranka” TVP Info Włodzimierz Czarzasty, przekonując do nowej liderki Zjednoczonej Lewicy. Polityk skrytykował przy okazji przedwyborcze wypowiedzi polityków Prawa i Sprawiedliwości.","Gość TVP Info przypomniał, że w niedzielę Zjednoczona Lewica przedstawi kandydata na premiera. Nie potwierdził, czy zgodnie i jednogłośnie w jego ugrupowaniu postawiono na Barbarę Nowacką. Porównywał ją jednak z czołowymi postaciami politycznej konkurencji. – Czym Barbara Nowacka różni się kompetencyjnie od nagłaśnianej bez przerwy liderki PiS-u Beaty Szydło, czy od premier Ewy Kopacz, która ze swoim rządem zdecydowała po dwóch miesiącach, że w szkołach będą drożdżówki? – pytał Czarzasty. „Mamy możliwość rozwoju”–  Różnimy się z Platformą Obywatelską sondażami w ten sposób, iż nam rośnie, a im spada (…). Mamy możliwość  rozwoju, PO ma potencjał do tego, żeby się zwijać – komentował przedwyborcze prognozy.   Polityk lewicy skrytykował również polityków PiS. – Proszę posłuchać, co mówią, jak są przekonani, że wygrają na pewno, zastanawiają się tylko, czy to będzie większość konstytucyjna. Arogancja, pewność siebie i buta powoduje to, że się dostaje po głowie – przekonywał Czarzasty.  – Jestem w tym wiarygodny, jeżeli chodzi o butę. Pamiętam SLD, które miało 42 proc. Dlatego dostaliśmy po łapach dosyć mocno. Teraz możemy w sposób spokojny i z dystansem zabiegać o głosy wyborców. Wiemy, co to znaczy być głupi, ale wiemy również, co to znaczy zmądrzeć – podkreślił. Papież Franciszek bliższy lewicy    Czarzasty był pytany także o akcję „Świecka szkoła” .  – Nie wyrzucenie religii ze szkół, tylko powrót religii do kościołów był jednym z naszych pierwszych postulatów, jeśli chodzi o akcje społeczne, dotyczące początków kampanii – mówił.  Gość TVP Info podkreślił, że nie chodzi o „walkę z wiarą, bo wśród ludzi lewicy jest dużo osób wierzących”. Zaznaczył, że idea świeckiego państwa jest ważna w różnych kontekstach, również w kwestii, „obywateli, którzy do nas napłyną”. Państwo świeckie musi mieć określony stosunek zarówno do chrześcijaństwa, jak i islamu.   – Różne są lewice na świecie. Są takie, które odnoszą się w sposób ciepły do Kościoła. Ciekawe pytanie. Do jakiego? Kościół, który jest proponowany przez papieża Franciszka. Te rozwiązania w wielu sprawach są bliskie lewicy. Na przykład sprawa tego, co robić z rozwodnikami. Jak rozwiązać kwestię dzieci, które rodzą się poza małżeństwem.  W tej chwili w Polsce stanowią 30 procent. Platforma Obywatelska tego nie zauważa – mówił Czarzasty.  – Trudno popierać rzeczy, które mówi polski episkopat, jeżeli nie zgadza się z nimi papież Franciszek – dodał.",,
Ambasador USA: Nie zgadzamy się na Nord Stream 2,"Amerykański ambasador w Polsce Paul W. Jones podkreśla, że Stany Zjednoczone podtrzymują krytykę gazociągu Nord Stream 2. Zdaniem przedstawiciela Stanów Zjednoczonych projekt drugiej nitki gazociągu zwiększy uzależnienie od jednego dostawcy. To z kolei ograniczy dywersyfikację, a tym samym – ograniczy energetyczne bezpieczeństwo Europy.","Zdaniem Jonesa niezależność energetyczna jest ważnym elementem bezpieczeństwa państwa, a jej brak oznacza uzależnienie od konkretnego dostawcy. – Niezależność energetyczna jest częścią naszego bezpieczeństwa, dywersyfikacja źródeł oznacza bezpieczeństwo energetyczne. W tym kontekście jasne jest, że Nord Stream 2 jest projektem, na który Stany Zjednoczone się nie zgadzają. Uważamy, że zwiększy on uzależnienie od jednego dostawcy, za pośrednictwem jednego kanału, co ograniczy dywersyfikację i tym samym bezpieczeństwo – twierdzi Paul W. Jones w rozmowie z TVN24. Ambasador deklaruje pomoc USA państwom europejskim w dziedzinie bezpieczeństwa energetycznego – Stany Zjednoczone podejmują bardzo aktywne działania w Polsce i w całym regionie, także w ramach inicjatywy Trójmorza, która jest bardzo ważnym czynnikiem zintensyfikowania współpracy na wschodniej flance dzięki wolnorynkowemu przepływowi źródeł i rodzajów energii – zapewnił Jones. Poinformował, że Stany Zjednoczone są na etapie badania możliwości wsparcia dla dywersyfikacji dostaw gazu w Europie. – Uważnie analizujemy kroki, które możemy podjąć, by wesprzeć dywersyfikację, a nie działania prowadzące do energetycznego uzależnienia – stwierdził Jones.",,
Neonazistka Beate Zschaepe skazana na dożywocie,"Wyższy Sąd Krajowy w Monachium skazał w środę na dożywotnie więzienie neonazistkę Beate Zschaepe za współudział w 10 zabójstwach, popełnionych w latach 2000-2007 na terenie Niemiec przez Narodowosocjalistyczne Podziemie (NSU).","43-letnia kobieta oskarżona była o współudział w zamordowaniu ośmiu tureckich drobnych przedsiębiorców i jednego greckiego restauratora oraz niemieckiej policjantki. Członkowie NSU dokonali ponadto 15 napadów na banki i dwóch zamachów bombowych. Zschaepe była przez niemal 14 lat partnerką życiową członków NSU Uwe Mundlosa i Uwe Boehnharda w czasach, gdy popełniali zbrodnie - zdaniem prokuratury - z motywów rasistowskich. Twierdziła, że nic nie wiedziała o planach zamachów. Mundlos i Boehnhard popełnili w listopadzie 2011 roku samobójstwo, otoczeni przez policję w przyczepie kempingowej po nieudanym napadzie na bank w Eisenach. Po śmierci swoich kompanów Zschaepe podpaliła ich wspólne mieszkanie w Zwickau w Saksonii, ostatnim miejscu pobytu trojga terrorystów, i oddała się w ręce policji.",,
Prezydent: Nic mi nie wiadomo o współpracy z firmą Facebook,"– Nic mi na ten temat absolutnie nie wiadomo, żebyśmy my w tym zakresie jakąś szczególną współpracę podjęli z jakąś zagraniczną firmą. Pierwsze słyszę. To jest jakiś fake news – powiedział prezydent Andrzej Duda pytany o doniesienia firmy Facebook, która twierdzi, że była „nieodzownym elementem” zwycięstwa Andrzeja Dudy w wyborach prezydenckich w 2015 roku.","Firma Facebook, na którą powołuje się dziennik „The Guardian”, poinformowała, że była „nieodzownym elementem” zwycięstwa Andrzeja Dudy w wyborach prezydenckich w 2015 roku.W tekście pojawia się także firma Cambridge Analytica zajmująca się konsultingiem politycznym, która miała wykorzystywać dane wyborców w celu przewidywania ich decyzji wyborczych i wpływania na nie. Prezydent Andrzej Duda poproszony o komentarz zapewnił, że nic nie wie o współpracy z tą firmą. – Nigdy wcześniej o niej nie słyszałem. To jest jakiś fake news. Oczywiście w czasie kampanii prezydenckiej  mój sztab korzystał z Facebooka. Wszyscy o tym wiedzieli, którzy się tymi sprawami interesują. Osobiście korzystałem z Twittera. Natomiast nic mi na ten temat absolutnie nie wiadomo, żebyśmy my w tym zakresie jakąś szczególną współpracę podjęli z jakąś zagraniczną firmą. Pierwsze słyszę – powiedział prezydent Duda i dodał, że można zapytać o to także jego współpracowników z ówczesnego sztabu wyborczego.",,
Orban nie wyklucza nowej struktury partyjnej w PE,"Premier Węgier Viktor Orban nie wykluczył ewentualności stworzenia nowej struktury partyjnej w Parlamencie Europejskim, jeśli Europejska Partia Ludowa nie zmieni kierunku, w jakim podąża.","Orban ocenił, że EPL traci wpływy i przesuwa się zanadto w kierunku liberalno-lewicowym, co trzeba zmienić. Według niego w ciągu najbliższych tygodni powinno stać się jasne, czy rządzący na Węgrzech Fidesz zdoła wpłynąć na kierunek zmian w EPL. Pytany o to, jakie inne partie mogłyby należeć do nowej grupy w PE, premier Węgier odparł, że właśnie wrócił z wizyty w Warszawie. Orban rozmawiał we wtorek z premierem Mateuszem Morawieckim i prezesem Prawa i Sprawiedliwości Jarosławem Kaczyńskim.",,
„Można obronić dzieci przed zapisami Karty LGBT”,- Podpisana przez prezydenta Warszawy Rafała Trzaskowskiego Karta LGBT stanowi zapowiedź działań ograniczających wolność ludzi; wprowadza indoktrynację od pierwszych lat życia - przekonuje w rozmowie z portalem tvp.info dr Tymoteusz Zych z Instytutu Ordo Iuris.,"Podpisanie przez prezydenta Warszawy Rafała Trzaskowskiego Deklaracji „Warszawska polityka miejska na rzecz społeczności LGBT+”, zwaną Kartą LGBT, spotyka się z lawiną krytycznych głosów. Co oznacza jej wprowadzenie w życie? To jest dokument, który zawiera szereg bardzo groźnych rozwiązań. One będą budziły daleko idący sprzeciw z perspektywy wolności człowieka, już nie mówiąc o perspektywach takich jak dobro dziecka czy zasada równego traktowania. Karta LGBT narzuca pewien ideologiczny kanon poprawności, który ma być przestrzegany przez nie tylko urzędników urzędu miasta, ale też przez przedsiębiorców i wszystkich innych kontrahentów władz Warszawy.  Najgłośniej w mediach mówi się o wprowadzeniu do warszawskich szkół zajęć z edukacji seksualnej według standardów WHO.Warto podkreślić, że standardy WHO są przedmiotem powszechnej krytyki. Znajdują się w nich zapisy m.in. o zabawach w lekarza, gdy dzieci mają mniej niż cztery lata. Do dzieci od czterech do sześciu lat dedykowane są tematy dotyczące masturbacji. W wieku pomiędzy sześcioma a dziewięcioma latami mowa jest o antykoncepcji i „seksie w internecie”, a od dziewiątego do 12. roku życia o różnych zachowaniach seksualnych – o ich przyjmowaniu i akceptowaniu. To są sprawy budzące największy sprzeciw rodziców, psychologów i pedagogów.  Na jakiej zasadzie prezydent Trzaskowski może wprowadzić te zajęcia do szkół?Brakuje tutaj podstawy prawnej. Można nawet domniemywać, że dojdzie do uzurpacji kompetencji prezydenta. Prezydent Trzaskowski nie ma żadnego wpływu na program nauczania – jest on ustalany przez Ministra Edukacji Narodowej. Na program wychowawczy też nie ma wpływu – kształtowany jest on w szkole z udziałem dyrekcji i rodziców. Zawarte jest to w przepisach ustawy oświatowej – artykuły 57 i 58. Pojawia się pytanie, czy takie kwestie leżą w kompetencjach prezydenta Warszawy?Kiedy były wprowadzane zajęcia, które nominalnie miały dotykać mowy nienawiści, to podłożono pod nią homofobię jako sprzeciw wobec postulatów ruchu LGBT, jako np. niedopuszczalną formę opresji wobec dzieci poprzez stwierdzenie, że „chłopcy nie chodzą w spódniczkach”. Te absurdalne zajęcia zostały nakazane przez prezydenta Trzaskowskiego szkołom. Jego pracownicy wysłali e-maile do szkół, w których zobowiązali dyrektorów do przeprowadzenia zajęć. W ogóle nie było napisane, na jakiej podstawie prawnej to się dzieje, w jakim trybie. To było najprawdopodobniej złamanie przepisów prawa oświatowego. To, co w tej chwili zapowiedział prezydent Trzaskowski, wskazuje na to, że nie tylko nie schodzi z tej drogi, ale chce ją kontynuować.  A na jakiej podstawie prawnej mają działać w szkołach tzw. latarnicy?Też tego nie wiadomo. „Latarnik” ma być w zamierzeniu rzecznikiem popierającym osoby, u których dopatrzy się preferencji LGBT i ma takie osoby „popierać”. To ewidentnie funkcja o charakterze politycznym. Nie wiadomo dokładnie, na czym miałoby polegać to „popieranie”. Nie wiadomo, dlaczego faworyzowanie ma jedynie rozwiązywania konfliktów przez faworyzowanie jednej strony. To jest nieracjonalne podejście. Pamiętajmy, że propozycja wprowadzenia „latarnika” pojawia się w sytuacji, gdy w szkołach brakuje pedagogów i psychologów. Co mogą zrobić rodzice, którzy sprzeciwiają się takim zajęciom dla ich dzieci?Rodzice mają szereg możliwości, by bronić swoich dzieci. Można złożyć stosowne oświadczenie – jest ono dostępne na stronie Instytutu Ordo Iuris – i ono powinno być respektowane. Jeżeli dochodzi do łamania norm prawnych, można też złożyć zawiadomienie do kuratorium. Na razie nie wiemy, czy podczas zajęć będzie łamane prawo, czy też nie. Jeśli do zajęć dojdzie, dobrze by było, żeby wprowadzić jakieś mechanizmy monitoringu. Wiemy o tym, jak wyglądają tego typu zajęcia choćby w Niemczech czy w Holandii. Te materiały są zresztą dostępne w internecie, zostały przetłumaczone ku przestrodze przez niektóre organizacje na język polski. Wiemy, że niektóre z przewidywanych w tych materiałach działań wręcz graniczą z naruszeniem prawa karnego. Nie znaczy to oczywiście, że w Polsce będzie ten model dokładnie w takiej formie wdrażany. WHO operuje na pewnym poziomie ogólności, ale nawet na tym poziomie można stwierdzić, że jest to gruntownie niezgodne z polskim systemem konstytucyjnym z podstawami prawa oświatowego i przede wszystkim dobrem dziecka.Można podpisywać petycję przeciwko tej szkodliwej karcie, która stanowi zapowiedź działań ograniczających wolność ludzi i dopuszczalną przestrzeń debaty publicznej, wprowadzającej indoktrynację od pierwszych lat życia na stronie https://www.maszwplyw.pl/.Wątpliwości prawne budzi też Karta różnorodności, dotycząca wyróżniania urzędników miejskich i przedsiębiorców afirmujących działania LGBT.Ona została wdrożona wcześniej przez kilka zagranicznych firm w Polsce. Na stronie internetowej tego dokumentu znajduje się informacja, że został on przygotowany m.in. przez Kampanię Przeciwko Homofobii, Feminotekę i aktywistę politycznego Krzysztofa Śmiszka. Karta ta ma za zadanie wdrożyć tzw. zarządzanie różnorodnością. Mamy tu więc odejście od zasady równego traktowania na rzecz tzw. zarządzania różnorodnością ze względu na orientację psychoseksualną, styl życia i tożsamość płciową. To pojęcie – zarządzanie różnorodnością – nie występuje w polskim systemie prawnym. Ewidentnie nie chodzi tutaj o brak dyskryminacji, tylko o pozytywne uwzględnienie pewnych przesłanek, w tym orientacji psychoseksualnej, w takich procesach jak rekrutacja, awanse, ustalaniu stawki wynagrodzeń. Wprost jest tam napisane, że w tych procesach ma zaistnieć zarządzanie różnorodnością. Jest duża literatura na ten temat. Czyli rozumiem, że celem ma być promowanie pewnych grup?To jest trochę zmieniona i bardziej kompleksowa wersja pewnej akcji afirmacyjnej, czyli przyznawania punktów i preferencji na rzecz grup, które zostały uznane za wymagające w jakiś sposób dowartościowania. Zarządzanie różnorodnością zakłada, że te wszystkie preferencje dla określonych grup mają być przyznawane nie tylko ze względu na ich własne interesy, ale ze względu na dobro firmy. Próbuje się tworzyć przekonanie, że jeżeli zagwarantuje się pewną liczbę homoseksualistów w gronie zarządzającym, decyzyjnym, to wówczas będą one działały lepiej. Oczywiście nie jest to poparte żadnymi wynikami badań. Jak to ma się do mechanizmów awansów w urzędzie miasta?Nie będą one się już się opierały wyłącznie na kryteriach merytorycznych, gdyż jednym z kryteriów przy awansie mają być zachowania seksualne osoby. Zagadką jest, jak prezydent Trzaskowski będzie chciał to pogodzić z kodeksem pracy, którego jeden z artykułów zakazuje dyskryminacji ze względu na m.in. przekonania polityczne, religijne, bezwyznaniowość czy też na orientację seksualną. Również wielką zagadką jest, jak pogodzić rozwiązania dotyczące klauzul antydyskryminacyjnych. Jeszcze nie wiemy dokładnie jak będą one wyglądać, ale można się spodziewać, że będą one narzucały ideologiczne założenia wszystkim podmiotom współpracującym z warszawskim ratuszem.  Od tego będzie zapewne uzależniona współpraca miasta stołecznego Warszawy i podległych mu jednostek z przedsiębiorcami, przy przetargach, w funkcjonowaniu zamówień publicznych. Dotyczyć to będzie zapewne też współpracy z organizacjami pozarządowymi, dofinansowanie ich czy udostępniania im lokali.A jak będzie definiowana kwestia dyskryminacji? Jeżeli klauzula antydyskryminacyjna będzie sformułowana ogólnikowo, to po tym, jak kilka tygodni temu prezydent Trzaskowski definiował „mowę nienawiści”, dzisiaj możemy się domyślać, jak będzie definiował kwestię dyskryminacji. Można się spodziewać, że wszyscy, którzy nie zgadzają się ze skrajną lewicą, albo będą wykluczeni w swoich miejscach pracy, albo, jak napisano w tym materiale, poniosą bliżej niezdefiniowane w dokumencie sankcje. Jakie to będzie miało efekty?Doprowadzi to do sytuacji, że wszyscy przedsiębiorcy, którzy będą chcieli współpracować z miastem, wszystkie organizacje pozarządowe, kontrahenci, będą za wszelką cenę unikali wypowiadania się na pewne tematy, chyba że te wypowiedzi będą zbieżne ze poglądami politycznymi prezydenta miasta.Rozmawiał Petar Petrović.Autor jest dziennikarzem Polskiego Radia. TWÓJ BIEG TROPEM WILCZYMBieg Tropem Wilczym doczekał się już siódmej odsłony. Pierwszy z nich zgromadził grupę 50 zapaleńców. W tym roku 3 marca na kilku kontynentach pobiegnie 75 tysięcy ludzi. Wielu z nich po raz kolejny upamiętni w ten sposób Żołnierzy Wyklętych. Jeśli macie wspomnienia z Biegu, które dla Was są wyjątkowe napiszcie o nich, przyślijcie nam zdjęcia i filmiki obrazujące Wasze wrażenia. Przechowujmy pamięć o naszych bohaterach i pochwalny się, że umiemy oddawać im hołd w każdy dostępny nam sposób.",,
„Polish Holocaust”. Bulwersujący film nawołujący do zerwania przez USA relacji z Polską,"Amerykańska organizacja Ruderman Family Foundation opublikowała w internecie dwuminutowy film, w którym namawia do podpisania petycji do amerykańskiego rządu w sprawie „zerwania relacji z Polską”. Aktorzy uczestniczący w nagraniu używają wcześniej niespotykanego terminu „Polish Holocaust”, który sugeruje polską odpowiedzialność za zagładę Żydów w trakcie II wojny światowej.","Na końcu filmu proponuje się odbiorcy podpisanie petycji do amerykańskiego rządu w sprawie „zerwania relacji z Polską”. W petycji na stronie neverdeny.org jest napisane: „W imieniu 6 mln Żydów Stany Zjednoczone muszą zawiesić relacje z Polską”. Akcji towarzyszy nagłówek „Polsko, nigdy nie pozwolimy na negowanie Holocaustu”.Uczestnicy filmu z nowelizacji ustawy o Instytucie Pamięci Narodowej wyciągają szereg błędnych wniosków. „Pójdę do więzienia za to, co teraz robię”, „Żadne polskie więzienie mnie nie przeraża”, „Po tym, jak 3,5 mln Żydów zostało zamordowanych w Polsce, w tym setki tysięcy dzieci, Polska uchwaliła nowe prawo a ja pójdę do więzienia”. Ruderman Family Foundation to fundacja założona przez amerykańskich Żydów, która zajmuje się głownie wzmacnianiem współpracy między USA a Izraelem.Szef polskiej dyplomacji Jacek Czaputowicz nie sądzi, aby rząd Stanów Zjednoczonych ulegał wpływom petycji. Minister przebywa w Nowym Jorku na briefingu Rady Bezpieczeństwa ONZ. Podczas krótkiego spotkania z polskimi dziennikarzami przyznał, że wie o internetowej kampanii, ale jego zdaniem sprawa wymaga spokojnego podejścia.Historyk Jerzy Targalski w komentarzu dla portalu tvp.info ocenił, że obecną sytuację w pogarszających się relacjach Polska-Izrael wykorzystuje Rosja. – Wykorzysta to do budowy z jednej strony partii prorosyjskiej i antysemickiej, a z drugiej – do pokazania światu, że Polacy to antysemici, więc dajcie nam ich we władanie – powiedział. Dziennikarz TVP Michał Rachoń na Twitterze również zwrócił uwagę na szerszy aspekt sporu. Napisał, że film jest elementem presji wobec USA, aby wycofać z Polski swoje wojska. Stwierdził również, że fundacja odpowiadająca za produkcję szkalującego filmu wcześniej w czasie kampanii prezydenckiej w USA wspierała Hilary Clinton. Apel do Polonii Gość programu „O co chodzi” Marek Jakubiak z ruchu Kukiz'15 komentując kolejny rozdział konfliktu wokół nowelizacji ustawy o IPN, podkreślił, że często ma kontakt z Polakami mieszkającymi w Stanach i zachodniej Europie. – A jest was miliony. Czas na was – powiedział. Jego zdaniem w USA także trzeba rozpocząć kampanię. – Trzeba bronić własnej ojczyzny tam nie tu – powiedział. – My się nie możemy z mediami przebić do Stanów Zjednoczonych. Więc czas na te 10 mln Amerykanów polskiego pochodzenia – powiedział Jakubiak. Chodzi o pieniądze– Myślę, że głośny głos reparacyjny w stosunku do Niemiec wywołała niepokój u Żydów – stwierdził gość programu i dodał, że na tym tle pojawił się niepokój w Izraelu. – Bo tam tylko o pieniądze chodzi tak naprawdę – dodał.   Poseł Kukiz'15 przywołał tu powiedzenie, że jak nie wiadomo o co chodzi to chodzi o pieniądze. – Izrael ma ciągotki do pieniędzy. A szczególnie do pieniędzy, których nie ma, a chciałby mieć. Wiemy doskonale, że nowojorskie koła żydowskie czy Światowy Kongres Żydów również mają bardzo wielką chrapkę na stosowanie odpowiedzialności zbiorowej w Polsce: zapłaćcie nam za odszkodowania. Nie wiem, czy to przejdzie – ocenił.                                                teraz odtwarzaneJakubiak: czas na te 10 mln Amerykanów polskiego pochodzenia",,
PE krytykuje Polskę za edukację seksualną. Biedroń współautorem rezolucji,"W PE przygotowano rezolucję krytykującą Polskę za projekt dotyczący edukacji seksualnej – podało w piątek biuro europosła Roberta Biedronia (Wiosna) w Brukseli. Eurodeputowani wzywają polski parlament, by nie przyjął nowelizacji Kodeksu karnego.","Projekt przesłało biuro europosła Biedronia, które poinformowało, że w dokumencie eurodeputowani „skrytykowali Polskę za ostatnie kroki mające na celu zakazanie, kryminalizację i stygmatyzację edukacji seksualnej”. Projekt rezolucji, którego współautorem jest Biedroń, poparły – jak podało biuro – „wszystkie największe frakcje w Parlamencie Europejskim (chadecy, socjaliści, liberałowie i Zieloni)”.Pod dokumentem podpisali się: Elżbieta Łukacijewska (PO) w imieniu grupy EPL, Irene Tolleret, Soraya Rodriguez Ramos i Ramona Strugariu w imieniu grupy Odnowić Europę, Evelyn Regner, Robert Biedroń, Tudor Ciuhodaru w imieniu frakcji Socjalistów i Demokratów, Silvia Modig w imieniu grupy Zjednoczona Lewica Europejska - Nordycka Zielona Lewica (GUE) oraz Terry Reintke w imieniu Zielonych.„Przez działania PiS-u Polska po raz kolejny stawiana jest na wokandzie Parlamentu Europejskiego. Odbudowanie pogarszającej się reputacji naszego kraju w Europie będzie trudnym zadaniem, ale ja lubię wyzywania. Wraz z moim ugrupowaniem zawsze będziemy walczyć o to, żeby Polki i Polacy nie musieli żyć w ciemnogrodzie, który próbuje wykreować (poseł Jarosław – red.) Kaczyński” – poinformował lider Wiosny Robert Biedroń, cytowany w przesłanym komunikacie. Treść projektu i wypowiedź Biedronia skrytykował europoseł Ryszard Czarnecki (PiS). – Można odnieść wrażenie, że rezolucja ma charakter ideologiczny, a Parlament Europejski nie powinien być zakładnikiem ideologii – powiedział.Jak dodał, „umiędzynarodawianie spraw wewnętrznych Polski i Polaków nie służy wizerunkowi kraju”. – Niektórzy politycy są pod tym względem recydywistami. Przypomnę, że cztery miesiące temu pan Biedroń wysłał maila do stu kilkudziesięciu parlamentarzystów, wzywając, aby nie głosować na Polaków do prezydiów komisji, w tym na Beatę Szydło, Witolda Waszczykowskiego, Zdzisława Krasnodębskiego i na mnie. Wydaje się, że niczego się nie nauczył – ocenił.Czarnecki krytykował też fakt, że pod projektem rezolucji podpisała się europosłanka Łukacijewska. – Mam wrażenie, że niektórzy nie chcą uznać wyniku demokratycznych wyborów w Polsce. Polecam im lekcję demokracji – powiedział. W projekcie jego autorzy podkreślają, że „proponowane przepisy nie tylko penalizują świadczenie kompleksowej edukacji seksualnej, ale również łamią międzynarodowe standardy oraz zobowiązania Polski w tym zakresie”. Autorzy projektu wyrażają „głębokie zaniepokojenie niezwykle niejasnymi, szerokimi i nieproporcjonalnymi przepisami proponowanego projektu ustawy, które de facto mają na celu kryminalizację rozpowszechniania edukacji seksualnej wśród nieletnich i której zakres potencjalnie zagraża wszystkim osobom, a zwłaszcza edukatorom seksualnym, w tym nauczycielom, pracownikom służby zdrowia, autorom, wydawcom, organizacjom społeczeństwa obywatelskiego, dziennikarzom i rodzicom lub opiekunom prawnym karą do trzech lat więzienia za nauczanie o ludzkiej seksualności, zdrowiu i życiu intymnym”.Projektodawcy „potępiają ostatnie wydarzenia w Polsce mające na celu dezinformację, piętnowanie i zakaz edukacji seksualnej, w szczególności surową, nieodpowiednią i błędną treść uzasadnienia przewidzianego w ustawie”. Autorzy „wzywają też polski parlament do powstrzymania się od przyjęcia proponowanej ustawy oraz do zapewnienia młodym ludziom dostępu do kompleksowej edukacji seksualnej”.Projekt wzywa Radę UE (państwa członkowskie) do zajęcia się tą sprawą „i innymi zarzutami dotyczącymi naruszenia praw podstawowych w Polsce w kontekście bieżących wysłuchań Rady w sprawie sytuacji w Polsce w ramach procedury art. 7 ust. 1 Traktatu o Unii Europejskiej”.Jak informuje Wiosna, głosowanie nad rezolucją odbędzie się 14 listopada na minisesji plenarnej w Brukseli. Pusta sala W październiku europosłowie PiS, PO i Wiosny starli się w PE w Strasburgu w debacie na temat projektu dotyczącego edukacji seksualnej w Polsce. Parlamentarzyści PiS przekonywali, że to projekt obywatelski, który penalizuje pedofilię, a opozycja, że uderza on w edukację seksualną.Debata została zorganizowana na wniosek grupy Socjalistów i Demokratów, do której należy partia Wiosna. Uczestniczyło w niej niewielu posłów, sala praktycznie była pusta.",,
Radosław Sikorski kupił dyplom za 10 funtów,"W swoich notach biograficznych szef MSZ Radosław Sikorski podaje, że posiada dwa dyplomy ukończenia studiów na Oksfordzie: Bachelor of Arts i Master of Arts. Tyle, że ten drugi jest rodzajem pamiątki, nie wiąże się z koniecznością dodatkowych studiów i żeby go otrzymać, wystarczy zapłacić uczelni dziesięć funtów – ustalił portal tvp.info.","Na większości brytyjskich uczelni Master of Arts jest stopniem przewyższającym Bachelor of Arts. W przełożeniu na polskie realia można je porównać do magistra i licencjata. Uniwersytet Oksfordzki to jednak jedna z nielicznych brytyjskich uczelni, gdzie ta zasada nie obowiązuje. Stopnie wyższe niż Bachelor of Arts nazywają się tam Master of Philosphy, Master of Letters i Master of Science.  Master of Arts jest dyplomem czysto pamiątkowym. – Otrzymanie dyplomu Master of Arts nie jest równoważne z ukończeniem studiów wyższego stopnia – mówi portalowi tvp.info rzeczniczka Uniwersytetu Oksfordzkiego Clare Woodcock.  – Każdy posiadacz dyplomu Bachelor od Arts może wystąpić o Master of Arts w siedem lat po immatrykulacji. Za wydanie dyplomu uczelnia pobiera niewielką opłatę w wysokości 10 funtów. Master of Arts jest elementem dziedzictwa uczelni i nawiązuje do czasów, gdy studia trwały właśnie siedem lat – dodaje. Radosław Sikorski o posiadaniu dyplomu Master od Arts informuje we wszystkich swoich notach biograficznych: w serwisie internetowym Kancelarii Premiera, Ministerstwa Spraw Zagranicznych i Sejmu. Pisze też o tym na swojej prywatnej stronie internetowej. Portal tvp.info dotarł do kopii tego dyplomu. Wynika z niej, że Sikorski wystąpił o otrzymanie Master of Arts w 1993 roku, czyli już po swoim powrocie z Wielkiej Brytanii do Polski. Dlaczego w notach biograficznych informuje o posiadaniu pamiątkowego dyplomu? – Inni absolwenci Oksfordu też piszą o tym w swoich CV – wyjaśnia rzecznik MSZ Piotr Paszkowski. – Proszę pamiętać, że Oksford to jedna z najlepszych uczelni na świecie, a już samo uzyskanie stopnia Bachelor of Arts umożliwia rozpoczęcie studiów doktoranckich – dodaje.Innego zdania są jednak posłowie opozycji. Uważają, że Radosław Sikorski wykorzystuje powszechną w Polsce opinię, że dyplom Master of Arts odpowiada studiom wyższego stopnia. – Jeżeli te informacje są prawdziwe, byłby to skandal. Okazałoby się, że minister nie przestrzega żadnych zasad przejrzystości w informowaniu o poziomie swojego wykształcenia – komentuje poseł SLD prof. Tadeusz Iwiński.  – Trochę przypomina to sprawę Aleksandra Kwaśniewskiego, który podawał, że ma wyższe wykształcenie, a w rzeczywistości nie ukończył studiów – dodaje. Również zdaniem posła PiS Zbigniewa Girzyńskiego, szef MSZ wprowadza opinię publiczną w błąd. – Wychodzi na to, że z jego wykształceniem jest podobnie jak z polityką zagraniczną: wszystko na pokaz – komentuje.                                                    Kopia dyplomu Radosława Sikorskiego                                            Kopia dyplomu Radosława Sikorskiego",,
"Gosiewski, Karpiniuk, Walentynowicz i inni...","W całym kraju odbywały się pogrzeby 15 ofiar katastrofy prezydenckiego samolotu Tu-154. Rodziny i przyjaciele pożegnali m.in. Przemysława Gosiewskiego, Sebastiana Karpiniuka, Macieja Płażyńskiego, Aleksandra Szczygłę, Annę Walentynowicz, Janusza Zakrzeńskiego.",  ,,
"CBOS: PiS – 28 proc., PO – 22 proc.","Gdyby wybory parlamentarne odbyły się w październiku, wygrałoby je Prawo i Sprawiedliwość z 28-proc. poparciem. Platforma Obywatelska uzyskałaby 22 proc. Do Sejmu dostałoby się jeszcze SLD – 8 proc. i PSL – 6 proc. – wynika z sondażu CBOS.","W porównaniu z wrześniem poparcie dla PiS wzrosło o 5 pktproc.; dla Platformy spadło o 3 pkt proc.; dla SLD spadło o 2 pkt proc.; dla PSL poparcie się nie zmieniło – podał CBOS.Progu wyborczego nie przekroczyłyby m.in. Ruch Palikota – 4 proc., NowaPrawica Janusza Korwin-Mikkego – 4 proc. i Solidarna Polska – 2 proc.  Jak podaje CBOS, powyższe odpowiedzi dotyczą osób, które deklarują udział wwyborach. Frekwencja wyborcza wyniosłaby - według sondażu - 57 proc.Badanie zostało przeprowadzone w dniach 3-9 października na liczącej 1066osób reprezentatywnej próbie losowej dorosłych Polaków.",,
"„Polacy zapamiętają, kto nam próbował szkodzić za granicą”","– Polska jest krajem wolnym od antysemityzmu i rasizmu. Ci, którzy mówią inaczej, po prostu rozmijają się z prawdą  – powiedziała premier Beata Szydło w wywiadzie dla portalu wPolityce.pl.","Szefowa rządu odniosła się w ten sposób do stwierdzeń, jakie padły dziś w Strasburgu podczas debaty w Parlamencie Europejskim na temat sytuacji w Polsce. Nawiązując do debaty Beata Szydło mówiła, że „kolejna fala ataków” na Polskę wynika z tego, że   „przykład Polski jest bardzo groźny dla europejskich elit”.– Państwo, do tej pory podporządkowane interesom silnych graczy, staje się coraz bardziej podmiotowe. Pod rządami Prawa i Sprawiedliwości owoce wzrostu gospodarczego przestają być transferowane za granicę i do wąskich grup interesu w kraju. Trafiają, za to do zwykłych obywateli  – uważa premier. Szydło zapowiedziała, że szerzej do tego tematu odniesie się podczas piątkowego szczytu Unii Europejskiej w Goeteborgu, poświęconego  sprawom społecznym.– Partie słabnące w sondażach dla swoich partykularnych interesów politycznych próbują wywołać wrażenie poparcia dla swoich działań w Europie. Ale Polacy widzieli, że debata nad praworządnością w Polsce toczyła się przy niemal pustej sali  – mówi szefowa rządu.",,
Piotrowicz o sprawie Pikula. „Współpracowałem z nim i z jego adwokatem”,"Wrogowie pojawili się wtedy, kiedy stałem się twarzą reformy wymiaru sprawiedliwości. Od tej pory przystąpiono do niesamowitego ataku na mnie, by mnie zniesławić, poniżyć. Naruszyłem interesy establishmentu III RP – powiedział w rozmowie z portalem tvp.info Stanisław Piotrowicz wybrany na sędziego Trybunału Konstytucyjnego. Piotrowicz odparł też zarzuty ze strony Antoniego Pikula („jedynka” na liście wyborczej KO), który twierdzi, że prawnik nigdy mu nie pomógł. – Pikul nie został w ogóle skazany. Miał sprawę umorzoną i to jest moja w dużej mierze zasługa – mówi.","Antoni Pikul, radny sejmiku województwa podkarpackiego z list Platformy Obywatelskiej i kandydat tej partii w wyborach do parlamentu powiedział kilka lat temu, że Stanisław Piotrowicz nie udzielił „żadnej pomocy” jemu ani innym osobom związanym z „Solidarnością”. W ten sposób Pikul odniósł się do słów posła PiS Bogdana Rzońcy, który zapewniał, że Pikul mówił o Piotrowiczu jako o prokuratorze same pozytywne słowa. – Nie wiem, co na to powiedzieć, to przecież obrzydliwe – mówił Pikul. Dodał, że w czasie stanu wojennego on stał po jednej stronie, natomiast prokurator Piotrowicz po drugiej. Teraz sprawę Pikula przywołują niektóre media w kontekście wyboru Stanisława Piotrowicza na sędziego Trybunału Konstytucyjnego. W rozmowie z portalem tvp.info Piotrowicz odpiera zarzuty polityka Platformy Obywatelskiej i opowiada, jak dokładnie wyglądała sprawa sprzed 30 lat. – Pan Pikul przez trzydzieści lat mówił o mnie dobrze w środowisku jasielskim; mówił o tym, ile mi zawdzięcza. Świadkowie tych słów żyją, warto ich o to zapytać – zaznacza nasz rozmówca.Podkreśla, że ta wiedza jest w Jaśle powszechna. – Trzeba zacząć od tego, że Pikul nie został w ogóle skazany. Tak się go przedstawia, jakby został skazany, jakbym ja go oskarżał… nic z tych rzeczy. Pikul miał sprawę umorzoną i to jest moja w dużej mierze zasługa – stwierdził Piotrowicz. Dodaje, że to przede wszystkim dlatego, że on tego śledztwa nie prowadził. – Ale przedstawia się mnie dziś jako tego, który przeciwko Pikulowi śledztwo prowadził. Nic podobnego. Ja w tej sprawie wykonałem jedną czynność, która tę sprawę rozwaliła. I ja protokołem z tej czynności dysponuję, otrzymałem go z IPN – zapewnia.Jak dodaje, za sporządzenie tego protokołu poniósł konsekwencje, bo zorientowano się, że wszedł we współpracę z adwokatem Pikula. – A jego adwokatem był nieznany mi wówczas mecenas Stanisław Zając, późniejszy wicemarszałek Sejmu – mówi Piotrowicz. – Wspólnie z jego obrońcą – inicjatywa wyszła ode mnie, to ja szukałem adwokata Pikula – pojechałem do zakładu karnego, gdzie przebywał Pikul. Wcześniej z tą sprawą nie miałem nic wspólnego. Inny prokurator z Jasła ją prowadził – mówi. Jak tłumaczy,  wysłano go na delegację, przedstawiono akta sprawy, żeby sporządził akt oskarżenia. – Takie było polecenie szefa, ja nie chciałem tego zrobić. Chciałem powołać biegłego – licząc, że będzie przyzwoity – i on dostarczy argumentów, by te sprawę umorzyć – mówi.Dodaje, że szef prokuratury nie wyraził na to zgody. – Wręcz przeciwnie, naskoczył na mnie. Wydał polecenie służbowe, a ja pomyślałem że mogę pomóc Pikulowi w inny sposób  – przesłucham go tak, by to, co chciałem, by powiedział biegły, wcisnąć w jego usta – twierdzi Piotrowicz. – Znalazłem jego adwokata. Po wyjściu z aresztu Pikul mówił tak. Prokurator pisał protokół i na głos mówił, co pisze. Adwokat przytakiwał głową, a ja siedziałem i nic nie mówiłem, chociaż to były moje wyjaśnienia – relacjonuje. Piotrowicz opowiada, że kiedy wrócił z protokołem do szefa prokuratury, ten się wściekł, „dostał piany na ustach”. – Wyrzucił mnie z prokuratury, napisał na mnie paszkwil do prokuratora wojewódzkiego. I ta delegacja została przerwana przed czasem – opowiada. – By mnie dalej pognębić, przygotowano akt oskarżenia. Mnie już nie było w Jaśle. Przyjechał do mnie pracownik sekretariatu, bo szef polecił podpisać to oskarżenie. Wtedy już nie miałem problemu, by go podpisać, bo wiedziałem, że jest nieskuteczny wobec tego, co zrobiłem wcześniej – tłumaczy nasz rozmówca. Dalej dodaje, że Sąd Wojewódzki w Krośnie wrócił wtedy sprawę prokuraturze. – I na tym zakończył się mój udział. Na skutek mojego protokołu. Podobnie sąd wojskowy umorzył tę sprawę, przez protokół ją rozwalający – zaznacza. – Dlaczego Pikul zmienił narrację? Był »jedynką« PO na Podkarpaciu w wyborach do sejmiku województwa, te wybory wygrał. Teraz kandydował do Sejmu na posła PO. To jest klucz. To są ważne fakty, które mogą rzucić światło na to, dlaczego Pikul przeszedł do ataku na mnie – ocenia wybrany do TK Piotrowicz. Zaznacza, że dzięki jego czynności – jedynej, jak podkreśla, jaką wykonał w sprawie – ostatecznie umorzono postępowanie przeciwko Pikulowi, a on sam „poniósł z tego tytułu konsekwencje”.",,
"Fogiel: Nie kwestionujemy wyniku wyborów, zawsze godzimy się z wyrokami demokracji","– Nie kwestionujemy wyniku wyborów, zawsze godzimy się z wyrokami demokracji, ale jeśli Kodeks wyborczy daje taką możliwość, postanowiliśmy z niej skorzystać dla rozwiania wszelkich wątpliwości – powiedział w TVP Info zastępca rzecznika PiS Radosław Fogiel. Odniósł się w ten sposób do złożenia przez PiS protestów wyborczych.","W poniedziałek poinformowano, że PiS złożył do Sądu Najwyższego protesty wyborcze dotyczące wyników wyborów w sześciu okręgach w wyborach do Senatu. Protesty dotyczą okręgów: nr 12 (jeden z okręgów w woj. kujawsko-pomorskim), nr 75 (jeden z okręgów w woj. śląskim), nr 100 (jeden z okręgów w zachodniopomorskiem) i trzech okręgów w Wielkopolsce: nr 92, 95 i 96.Fogiel powiedział we wtorek w TVP Info, że PiS zgłaszając protesty wyborcze skorzystało z prawa przysługującego każdemu komitetowi wyborczemu, ponieważ – dodał – „przy analizie wyników do Senatu w kilku okręgach okazało się, że zachodzą równocześnie dwie przesłanki, tzn. różnica głosów między kandydatami jest bardzo niewielka, a poza tym mamy większy niż średni poziom głosów nieważnych”.– Tych głosów nieważnych w tych okręgach było więcej, niż wynosiła różnica między kandydatami, więc uznaliśmy, zresztą to było też oczekiwanie lokalnych działaczy, lokalnych struktur, że tutaj należy ponownie przeliczyć głosy, żeby mieć absolutną pewność, żeby później przez cztery lata nie było żadnej wątpliwości co do prawomocności mandatu jednego czy drugiego senatora – powiedział. W poniedziałek wieczorem poseł-elekt Piotr Borys (KO) zapowiedział, że Koalicja Obywatelska prawdopodobnie złoży dwa lub trzy protesty wyborcze dotyczące wyborów do Senatu. Chodzi m.in. o okręg nr 2 (Legnica).Fogiel pytany, czego PiS spodziewa się po decyzji Sądu Najwyższego ws. protestów wyborczych powiedział, że głównym oczekiwaniem jest to, że otrzymają w pełni potwierdzone, niepodważalne i nie budzące wątpliwości wyniki głosowania i wyborów. – Co na pewno przyczyni się in plus do jakości życia politycznego, debaty politycznej w przeciągu najbliższych czterech lat – dodał.Sąd Najwyższy rozpatruje wniesione protesty w składzie trzech sędziów nowo utworzonej Izby Kontroli Nadzwyczajnej i Spraw Publicznych SN w postępowaniu nieprocesowym i wydaje opinię w formie postanowienia. Po rozpoznaniu wszystkich protestów – na podstawie sprawozdania z wyborów przedstawionego przez PKW oraz opinii ws. protestów – SN rozstrzyga o ważności wyborów. Rozstrzygnięcie ma formę uchwały podjętej w składzie całej Izby Kontroli Nadzwyczajnej i Spraw Publicznych nie później niż w 90. dniu po wyborach.",,
UE oficjalnie zaakceptowała przedłużenie brexitu. „To może być ostatni raz”,"27 krajów członkowskich Unii Europejskiej zaakceptowało formalnie we wtorek przedłużenie procesu wyjścia Wielkiej Brytanii ze Wspólnoty do końca stycznia 2020 roku. Przewodniczący Rady Europejskiej Donald Tusk zaznaczył, że to przedłużenie „może być ostatnie”.","„Do moich brytyjskich przyjaciół: UE27 formalnie zaakceptowała przedłużenie. Może być ono ostatnie. Proszę, wykorzystajcie ten czas jak najlepiej” – napisał Tusk na Twitterze. „Chcę też pożegnać się z wami, jako że moja misja dobiega końca. Będę trzymał za was kciuki” – dodał szef RE, którego kadencja wygasa z końcem listopada. Decyzja unijnej „27” została sformalizowana w procedurze pisemnej za porozumieniem z Wielką Brytanią. Jak podkreślono w komunikacie Rady UE, przedłużenie brexitu ma dać więcej czasu na ratyfikację umowy o wystąpieniu Zjednoczonego Królestwa ze Wspólnoty. Wyjście może nastąpić wcześniej niż na koniec stycznia. Możliwe daty to 1 grudnia 2019 r. lub 1 stycznia 2020 r., jeżeli obie strony ratyfikują wcześniej porozumienie. „Rada Europejska stanowczo stwierdza, że wyklucza jakiekolwiek ponowne otwarcie umowy o wystąpieniu w przyszłości i przypomina, że wszelkie jednostronne zobowiązania, oświadczenia lub inne działania Zjednoczonego Królestwa powinny być zgodne z literą i duchem umowy o wystąpieniu i nie mogą utrudniać jej wdrażania” – czytamy w deklaracji. Przypomniano w niej również, że w okresie przedłużenia procesu wyjścia Zjednoczone Królestwo pozostaje państwem członkowskim UE z wszystkimi prawami i obowiązkami określonymi w traktatach i tym samym ma obowiązek zaproponowania kandydata na członka nowej Komisji Europejskiej.",,
Janusz Wojciechowski kandydatem Polski na komisarza Unii Europejskiej,"Janusz Wojciechowski jest kandydatem Polski na komisarza rolnictwa Unii Europejskiej. Kandydatura Wojciechowskiego pojawiła się po tym, jak z ubiegania się o to stanowisko zrezygnował szef gabinetu prezydenta Krzysztof Szczerski. Informację potwierdził rzecznik rządu Piotr Mueller.","Krzysztof Szczerski zrezygnował z ubiegania się o stanowisko komisarza UE po tym, jak otrzymał propozycję objęcia teki ds. rolnictwa.  – W polityce trzeba być uczciwym; jeśli pojawiła się propozycja objęcia teki komisarza ds. rolnictwa dla Polski, a ja rolnictwem się nie zajmowałem, to uważam, że uczciwe jest, żeby to miejsce odstąpić komuś, kto może objąć je w sposób odpowiedzialny – powiedział Szczerski.  – Na swoje miejsce zaproponowałem Janusza Wojciechowskiego – dodał prezydencki minister. – Pan minister Szczerski do tej pory nie zajmował się obszarem (rolnictwa), w związku z tym podjął taką decyzję. Pan premier Mateusz Morawiecki bardzo ją docenia i traktuje ją w sposób konstruktywny i propaństwowy – powiedział rzecznik rządu w poniedziałek na briefingu prasowym przed KPRM.  –Mueller przekazał, że nowym kandydatem Polski na komisarza Unii Europejskiej będzie Janusz Wojciechowski - wieloletni poseł do PE, były prezes Najwyższej Izby Kontroli, przez wiele lat członek komisji rolnictwa w PE. Rzecznik rządu podkreślił, że Wojciechowski jest osobą, która swoim doświadczeniem zawodowym oraz politycznym była skupiona na sprawach rolnych. – Te ustalenia zostały podjęte i ta kandydatura zostanie przedstawiona do Komisji Europejskiej – zapowiedział.  – Cieszymy się, ponieważ ta decyzja o objęciu teki rolnej - jeżeli ona zostanie ostatecznie zaakceptowana - to będzie bardzo, bardzo dobra decyzja dla Polski, ponieważ ten obszar funkcjonowania jest dla nas bardzo ważny, budżet unijny na poziomie całej UE w tym obszarze jest bardzo wysoki – podkreślił Müller.",,
Kalisz buduje „Dom wszystkich – Polska”,"„Dom wszystkich – Polska” – taką nazwę nosi stowarzyszenie, które zakłada Ryszard Kalisz. Były polityk SLD zapowiada, że chce działać m.in. na rzecz osób wykluczonych. Stowarzyszenie ma, w ramach inicjatywy Europa Plus, współtworzyć obywatelską listę do PE.","Kalisz powiedział, że w jego nową inicjatywę obywatelską postanowiło na razie zaangażować się kilkaset osób. Na konferencji prasowej zapowiedział działanie na rzecz osób wykluczonych, mniejszości narodowych, rasowych, seksualnych, na rzecz „wszystkich ludzi, którzy chcą żyć normalnie (...) i robić to, co uważają za słuszne, a nie szkodzi innym obywatelom”.Odnosząc się do wyborów do Parlamentu Europejskiego, Kalisz przekonywał, że obywatelska lista do PE powinna być tworzona przez siły lokujące się na lewicy i w centrum. Za filary inicjatywy Europa Plus Kalisz uznał – obok tworzonego przez siebie stowarzyszenia – Ruch Palikota oraz Socjaldemokrację Polską. Kolejnym takim filarem – mówił – może stać się Stronnictwo Demokratyczne. Za „niezbędne” Kalisz uznał zaangażowanie SLD w tworzenie listy obywatelskiej do PE.– W Polsce jest zarejestrowanych ponad 80 tysięcy stowarzyszeń. Rozumiem, że przybędzie jeszcze jedno – tak do konferencji prasowej Kalisza odniósł się wcześniej szef SLD Leszek Miller. Podkreślił też, że Sojusz już wielokrotnie oświadczał, iż nie będzie „żadną częścią składową” Europy Plus. – Proszę nas już o to nie pytać, bo sprawa jest przesądzona – dodał Miller.",,
Rakowski: PO dla służby zdrowia miało jedno rozwiązanie – prywatyzację i „kręcenie lodów”,"– We wszystkich programach PiS w centrum stoi zawsze człowiek. Człowiek, któremu ma się żyć po prostu lepiej. Natomiast po drugiej stronie, w tej alternatywie, którą prezentuje PO – w tym wypadku, jeśli chodzi o naprawę służby zdrowia – mieliśmy do czynienia z jednym tylko rozwiązaniem, czyli z prywatyzacją służby zdrowia, na której będzie robiony „lód”, jak to mówiła p. Sawicka – stwierdził w programie „Strefa starcia Tomasz Rakowski. Kandydat do Sejmu RP z listy PiS w Gdańsku komentował  propozycję „5 dla zdrowia”, przedstawioną przez liderów PiS na konwencji w Opolu.","– Po tej stronie mamy partię, ugrupowanie, które jest skuteczne, które już dowiodło swoimi programami i swoim działaniem, że jest w stanie realizować trudne reformy. Po drugiej stronie zaś mamy ludzi, którzy na pracy publicznej i władzy, do której dochodzą, chcą robić interesy tylko dla siebie i w centrum stawiają człowieka, ale człowieka PO – przekonywał kandydat.",,
Trump: Dzięki Janowi Pawłowi II miliony ludzi mogą żyć w wolności,Pielgrzymka Jana Pawła II do Polski zmieniła bieg historii – ocenił w oświadczeniu prezydent USA. Biały Dom opublikował przesłanie Donalda Trumpa w związku z 40. rocznicą pielgrzymki papieża Polaka do ojczyzny.,"„Tego dnia czcimy 40. rocznicę historycznej mszy Jana Pawła II, która miała miejsce 2 czerwca 1979 roku w Warszawie i rozpoczęła 9-dniową wizytę, która zmieniła bieg historii” – napisano w oświadczeniu.„Wspominając długą walkę polskiego narodu przeciwko komunizmowi, musimy potwierdzić, że miliony ludzi mogą żyć w wolności dzięki papieżowi św. Janowi Pawłowi II i jego niezwykłemu życiu – wyznawcy Jezusa Chrystusa i mistrza w walce o ludzką godność i wolność religijną” – czytamy w przesłaniu prezydenta USA.„40 lat temu w swojej homilii św. Jan Paweł II wystosował potężne przesłanie nadziei do tłumów zebranych w Warszawie, do całej Polski i tego całego świata”.2 czerwca 1979 r., Karol Wojtyła po raz pierwszy odwiedził Polskę jako papież Jan Paweł II. Pielgrzymka, która w dużym stopniu zapoczątkowała też rozpad systemu komunistycznego, wywołała w kraju nieopisany entuzjazm i równie wielkie obawy władz.",,
Banki nie zawsze mogą kserować dowód osobisty,Banki nie zawsze mogą kserować dowód osobisty – przypomina w komunikacie Prezes Urzędu Ochrony Danych Osobowych. Prawo bankowe nie pozwala bankom wykonywać kserokopii i skanów dowodów osobistych klientów przy zakładaniu konta bankowego czy do zbadania zdolności kredytowej.,"Zdaniem Prezesa Urzędu Ochrony Danych Osobowych (UODO) banki nie zawsze mogą kserować dowód osobisty. – Art. 112b ustawy Prawo bankowe nie pozwala bankom wykonywać kserokopii i skanów dowodów osobistych klientów, żeby np. założyć konto bankowe czy zbadać zdolność kredytową klienta – wskazuje. – Wystarczy wówczas spisanie danych z dokumentów tożsamości – dodaje. Sporządzenie kopii dowodów tożsamości jest legalne jedynie wtedy, kiedy wynika to wprost z przepisów rangi ustawy. „Tymczasem art. 112b Prawa bankowego pozwala przetwarzać do celów prowadzonej działalności bankowej informacje zawarte w dokumentach tożsamości osób fizycznych, ale nic nie mówi o tym, że banki mogą sporządzać kopie dowodów tożsamości” – czytamy w komunikacie. Takie stanowisko przedstawił prezes UODO w odpowiedzi na pismo prezesa Związku Banków Polskich, które pod wpływem jednego z komunikatów na stronie internetowej Urzędu poprosiło o analizę regulacji w tym zakresie. W odpowiedzi prezes Urzędu wskazuje, że kopiowanie dokumentów tożsamości niemal przy każdej czynności budzi wątpliwości organu nadzorczego. Dlatego prezes UODO stanowczo sprzeciwia się takiej praktyce przy każdej czynności. Prezes UODO w swojej odpowiedzi do prezesa ZBP wskazuje, że w niektórych sytuacjach kopiowanie np. dowodów osobistych jest legalne. – Podstawę do sporządzania kopii dokumentów tożsamości stanowią przepisy ustawy z dnia 1 marca 2018 r. o przeciwdziałaniu praniu pieniędzy i finansowaniu terroryzmowi. Z tym, że jest to możliwe w określonych w tej ustawie przypadkach takich, jak np. przeprowadzanie transakcji okazjonalnej o równowartości 15 tys. euro lub większej albo przypadkach, gdy zachodzi podejrzenie prania pieniędzy lub finansowania terroryzmu – podkreśla. Zaznacza jednak, że możliwość kopiowania dokumentów tożsamości w przypadkach określonych w tej ustawie nie jest równoznaczna z takim obowiązkiem po stronie banków. – Ponadto za każdym razem, gdy bank na podstawie art. 34 ustawy o przeciwdziałaniu praniu pieniędzy i finansowania terroryzmu zamierza skopiować dokument tożsamości, to decyzje o tym powinien poprzedzić analizą i zweryfikowaniem, czy rzeczywiście taka czynność jest niezbędna, zgodnie z zasadami celowości i minimalizacji, o których mowa w art. 5 ust. 1 lit b i c RODO, czyli ogólnego rozporządzenia o ochronie danych osobowych – wskazuje.",,
Prawnik Norweżki ubiegającej się o azyl: norweski system ochrony dzieci budzi zastrzeżenia,"Norweski system ochrony dzieci, jego nadmierny interwencjonizm, budzi liczne zastrzeżenia nie tylko społeczności międzynarodowej, ale również wśród Norwegów – ocenił prawnik Norweżki ubiegającej się o azyl w Polsce, mec. Jerzy Kwaśniewski.","Uciekła z krajuW związku z zagrażającą utratą drugiego dziecka, Norweżka w maju zdecydowała się opuścić swój rodzinny kraj i zamieszkać w Polsce. 31 sierpnia Garmo złożyła wniosek o azyl.Jak poinformował Kwaśniewski, w uzasadnieniu wskazano naruszenie art. 8 Europejskiej Konwencji Praw Człowieka, który mówi o prawie do poszanowania życia prywatnego i rodzinnego. Ponadto wskazano „na mechanizm stałego naruszania przez Norwegię międzynarodowych gwarancji w zakresie sprawiedliwego procesu i poszanowania dla życia rodzinnego, co przekłada się na bezpośrednie zagrożenie dla kobiety i jej córki w przypadku powrotu do Norwegii”.– Żeby to wykazać, powołujemy bardzo licznych świadków, w tym uznanych ekspertów z zakresu psychologii i pedagogiki, jednych z sygnatariuszy listu 200 norweskich ekspertów żądających reformy systemu Barnevernet – podkreślił Kwaśniewski.Dodał, że system, z którym zetknęła się Silje Garmo, budzi niezwykle liczne zastrzeżenia nie tylko społeczności międzynarodowej, ale też zastrzeżenia wewnątrz Norwegii. – Norwegowie, szczególnie w ostatnich latach, dostrzegają nadmierny interwencjonizm systemu ochrony dzieci – uważa Kwaśniewski.– Pani Garmo jest z wykształcenia prawnikiem i politologiem, doskonale wiedziała, że jeżeli ma szukać schronienia w państwie, które będzie realizowało gwarancję poszanowania dla życia rodzinnego, powinna wybrać Polskę – tłumaczył, pytany, dlaczego kobieta przyjechała do naszego kraju.– Strona norweska na razie nie upomina się o panią Garmo, ale mamy świadomość, że może to wkrótce nastąpić – dodał. Potwierdził, że Norweżka zamierza zostać w Polsce na stałe. „Strona norweska na razie nie upomina się o panią Garmo, ale mamy świadomość, że może to wkrótce nastąpić” – dodał. Potwierdził, że Norweżka zamierza zostać w Polsce na stałe.Garmo – jak podkreślił prawnik – nie rezygnuje z walki o opiekę nad starszą córką. „Na chwilę obecną pani Garmo musiała dokonać najtrudniejszego wyboru, bo musiała wyjechać z Norwegii i utrudnić sobie te bieżące kontakty z córką, ale alternatywą była utrata drugiego dziecka” – powiedział.Podkreślił, że Norweżka wywodzi się z „dobrze sytuowanej rodziny, należącej do norweskich elit”, jej ojciec był przez wiele lat dyplomatą i członkiem parlamentu. „Problem nie polega więc na braku środków do życia, problem polega na tym, że jej pozostanie w ojczyźnie zagrażałoby rozbiciem jej rodziny, z naruszeniem przysługujących jej, gwarantowanych międzynarodowo praw” – podkreślił Kwaśniewski.Jak przypomina Urząd do Spraw Cudzoziemców, decyzję o udzieleniu azylu wydaje UdSC po uzyskaniu zgody ministra spraw zagranicznych. Decyzja o udzieleniu azylu jest wydawana, gdy spełnione są jednocześnie dwie przesłanki: cudzoziemcowi należy zapewnić ochronę lub gdy przemawia za tym ważny interes RP, a szef MSZ wyrazi na to zgodę. Rozpatrzenie wniosku trwa do 6 miesięcy.Azylu nie należy mylić z inną formą ochrony międzynarodowej, czyli statusem uchodźcy. Kwestie dotyczące m.in. osiedlania się uchodźców w kraju bezpiecznym reguluje prawo międzynarodowe, w szczególności Konwencja genewska z 1951 roku. Zgodnie z nią, cudzoziemcowi nadaje się status uchodźcy, jeżeli na skutek uzasadnionej obawy przed prześladowaniem z powodu rasy, religii, narodowości, przekonań politycznych lub przynależności do określonej grupy społecznej nie może lub nie chce korzystać z ochrony własnego kraju.",,
"Gdańszczanie bez zniżek na Lotosie, za to z rabatami w firmie powiązanej z Nord Stream 2","Gdański Urząd Miasta oferuje mieszkańcom szereg zniżek na różnego rodzaju usługi i zakupy, z których gdańszczanie mogą korzystać dzięki tzw. karcie mieszkańca. W jej ramach pominięto jednak stacje Grupy Lotos, nawiązano natomiast współpracę z firmą powiązaną z tajemniczym kapitałem związanym z budową Nord Stream 2 – podaje radiogdansk.pl.","Jak czytamy w artykule, państwowa spółka zapewnia, że jest zainteresowana współpracą z ratuszem prezydent Aleksandry Dulkiewicz, pod warunkiem, że ten usunie z oferty konkurencyjne podmioty. Magistrat z kolei zaznacza, że propozycję do Lotosu wysyłał.  Karty mieszkańca ze strony gdańskiego ratusza nadzoruje tamtejsza Organizacja Turystyczna. Jej przedstawiciele zapewniają, że koncentrują się na korzyściach dla mieszkańców.  – My to wszystko analizujemy przez pakiet korzyści, jaki dany partner może zaoferować mieszkańcom, a nie przez jego kapitał. Co ważne, współpracujemy z wieloma firmami z kapitałem zagranicznymi – komentuje w rozmowie z radiogdansk.pl rzecznik prasowy Urzędu Miasta Michał Brandt.   Zaproszenie Lotosu do współpracy miało zostać wysłane w 2017 roku mailem. Paliwowa spółka podkreśla jednak, że takiej wiadomości nie otrzymała, mimo wielokrotnej weryfikacji tego tematu.  – Takie zaproszenie powinno trafić do zarządu Grupy LOTOS albo do spółki córki LOTOS Paliwa. Nie mamy oferty urzędników w naszej ewidencji. Jesteśmy poważną spółką skarbu państwa, do której zapytania trzeba kierować drogą oficjalną, ale nie e-mailem. Wysyłka więc musiała być pełna luk, jak gdański Budżet Obywatelski – powiedział Adam Kasprzyk, rzecznik prasowy Grupy LOTOS, cytowany przez radiogdansk.pl. Poseł PiS Kacper Płażyński nie tak dawno w Sejmie mówił, że nastawienie włodarzy Gdańska, w tym obecnie urzędującej prezydent Aleksandry Dulkiewicz jest takie, że „w 2017 roku miasto Gdańsk z nikim innym, tylko z Lukoilem zawarło umowę na rabaty w ramach karty mieszkańca na terenie Trójmiasta”.   Firma Amic Energy powstała po sprzedaży rosyjskiego Lukoilu, który „oberwał” na sankcjach po zajęciu przez Rosję Krymu. W 2015 roku stacje pod szyldem Lukoil przejął właśnie austriacki Amic Energy, a w lutym 2016 roku firma ogłosiła chęć przejęcia także stacji w Polsce, na Litwie i Łotwie.  „Na powiązania z rosyjską firmą wskazują osoby pracujące dla Amica, np. Robert Nowek. Ponadto kontrolę operacyjną nad stacjami benzynowymi na Litwie i Łotwie mają sprawować spółki Luktarna i Viada Baltija, kojarzone z kierownictwem Lukoil Baltija. Jak donosił Puls Biznesu, również menedżerowie Amic Energy to w części ludzie związani w przeszłości z austriackim koncernem OMV, który współpracuje z rosyjskim podmiotami na wielu polach – wymiana aktywów z Gazpromem, zainteresowanie OMV promowanym przez Rosję projektem Nordstream 2” – wyjaśnia radiogdansk.pl.",,
Fogiel: Związków partnerskich nie będzie,"PiS stawia jasną granice, związków partnerskich nie będzie; nie jesteśmy wrogiem tego, by osoby żyjące razem miały pewne prawa m.in. w zakresie dziedziczenia, ale to można uregulować na gruncie cywilno-prawnym, bez podważania fundamentów – oświadczył wicerzecznik PiS Radosław Fogiel.","– Jesteśmy jako Polska w sytuacji, że wiele niekorzystnych trendów, które obserwowaliśmy na Zachodzie, lewicowo-liberalnych, które stanowią atak na podwaliny społeczeństwa jakie znamy, na rodzinę, rzeczywiście do Polski nie dotarło – powiedział w poniedziałek w TVP Radosław Fogiel. Odpowiedział w ten sposób na pytanie, czy zapowiedzi Jarosław Kaczyńskiego, że PiS będzie broniło rodziny, oznaczają, że w Polsce ma miejsce wojna ideologiczna.– Z jednej strony jest sytuacją, że trzeba zachować tę korzystną sytuację, z drugiej strony oczywiście są tacy, którzy bardzo by chcieli, żeby w Polsce działo się tak jak na Zachodzie, by zamiast „ojciec-matka” w dokumentach urzędowych używać sformułować „rodzic1-rodzic2” – dodał zastępca rzecznika prasowego PiS.Pytany, czy PiS po wyborach „zbliży się do tematu” związków partnerskich, podkreślił, że PiS stawia „bardzo jasną granicę: nie będzie realizacji tego, co publicystycznie nazywa się właśnie planem (wiceprezydenta Warszawy Pawła) Rabieja, który został wyłuszczony w ten sposób, że: najpierw związki partnerskie, później tzw. małżeństwa homoseksualne, a na koniec adopcja dzieci”.– Związków partnerskich nie będzie. Nie jesteśmy wrogiem tego, żeby osoby żyjące razem, funkcjonujące razem, niezależnie od tego, co jest tego przyczyną, jakie są ich osobiste uwarunkowania – miały pewne prawa. Podnosi się chociażby temat dziedziczenia czy wizyt u lekarza, ale to wszystko można uregulować na gruncie cywilno-prawnym, bez konieczności podważania pewnych fundamentów – ocenił wicerzecznik Prawa i Sprawiedliwości.",,
Sawicki: Schetyna zamyka drogę do dalszych rozmów z PSL; widać wybrał drogę „PO i na lewo”,– Moim zdaniem lider PO Grzegorz Schetyna mówiąc o pójściu do wyborów z konserwatystami i lewicą zamyka drogę do dalszych rozmów z PSL; widać wybrał drogę „PO i na lewo” – ocenił poseł Polskiego Stronnictwa Ludowego Marek Sawicki.,"Schetyna przekonywał, że nie można powiedzieć ponad 5 mln ludzi, którzy oddali głos na Koalicję Europejską: rozejdźcie się, trzeba się podzielić. – To jest absurd; oczywiste jest przecież, że lepiej budować od 38,5 proc. niż od zera. To truizm. Dlatego do wyborów idziemy jako Koalicja Obywatelska, prawdziwie obywatelska –  mówił szef PO. Jak zaznaczył, to nie będzie koalicja tylko partii „ani zlepek politycznych interesów”. – W Koalicji Obywatelskiej znajdzie się miejsce dla konserwatystów i lewicy, dla wierzących i niewierzących, dla ludzi z miast i wsi, bo przepustką do Koalicji Obywatelskiej jest tylko przyzwoitość i zdrowy rozsądek – podkreślił Schetyna. – Widać (Schetyna) wybrał drogę: „PO i na lewo”. Oczywiście to porządkuje scenę polityczną, my będziemy budowali umiarkowane centrum – zapowiedział polityk PSL.Sawicki podkreślił, że PSL zdecydowało się budować koalicję wokół wartości konserwatywno-chrześcijańskich. – Jeśli PO chce się bardziej zbliżyć do progresywnych (wartości) lewicy, też nie widzimy do tego przeszkód – zaznaczył poseł PSL.Jak dodał, zawiązany na wybory europejskie projekt Koalicji Obywatelskiej z udziałem PO, Nowoczesnej, SLD i PSL się skończył wraz z tamtymi wyborami i ludowcy nie deklarowali jego kontynuacji. Zaznaczył, że stało się tak dlatego, że „oś kampanii, wokół której była prowadzona, nie była taka, na jaką PSL się umawiało, a projekt nie odniósł sukcesu”.",,
Sekretarz stanu USA: Będziemy negocjować ws. rozmieszczenia naszych wojsk w Iraku,"Sekretarz stanu Mike Pompeo powiedział, że Stany Zjednoczone będą negocjować z wybranymi irackimi przywódcami ewentualne lokalizacje dla rozmieszczenia swoich wojsk. W ubiegłym tygodniu iracki parlament zarządzał od rządu, by ten wypowiedział krajom sojuszniczym prawo do utrzymywania swoich wojsk na terytorium kraju.","Rezolucja stanowiła efekt gniewu szyickiej większości w obliczu zgładzenia irańskiego generała Kasema Sulejmaniego. Podczas spotkania ze studentami uniwersytetu Stanford Mike Pompeo oświadczył, że „to, jaki będzie status amerykańskich wojsk, zostanie rozstrzygnięte wewnątrz Iraku”. – Będziemy współpracować z wybranymi irackimi liderami, tak, by znaleźć właściwe lokalizacje – dodał sekretarz stanu. Polityk zaapelował również do rządu irackiego, by wyciągnął konsekwencje wobec osób, które naruszają suwerenność kraju, a także grup, które nie są lojalne wobec rządu w Bagdadzie.",,
Witold Bańka nowym szefem Światowej Agencji Antydopingowej,"Minister sportu Witold Bańka został wspólnym kandydatem wszystkich kontynentów na szefa WADA – Światowej Agencji Antydopingowej. Wyboru dokonano podczas posiedzenia Rady Fundacji (WADA) w Montrealu. Ostateczne głosowanie ma się odbyć podczas kongresu WADA w Katowicach, jednak już teraz wiadomo, że 1 stycznia 2020 r.  polski minister zostanie prezydentem agencji.","– Dzisiaj rządy zadecydowały, kto jest wspólnym kandydatem, kto będzie przyszłym prezydentem Światowej Agencji Antydopingowej, więc w Katowicach to już będzie zatwierdzenie formalne podczas posiedzenia zarządu Światowej Agencji Antydopingowej, ale tak naprawdę to dzisiaj wszyscy podjęli decyzję, kto od stycznia 2020 r. obejmie tę funkcję – powiedział Witold Bańka w rozmowie z TVP Info.  Minister sportu i turystyki wskazał, że to funkcja bardzo zaszczytna, ale i bardzo odpowiedzialna. – To obok Międzynarodowego Komitetu Olimpijskiego najważniejsza na świecie organizacja sportowa –wyjaśnił elekt. We wpisie na twitterze podkreślił, że to bardzo ważny tekst dla całej Polski.",,
Politycy o „Tęczowym piątku”: Szkoła nie powinna być w ten sposób indoktrynowana,"– Uważam, że takie zajęcia powinny się odbywać zdecydowanie poza szkołą. Szkoła nie była i nie powinna być w ten sposób indoktrynowana – powiedział w TVP Info Tomasz Jaskóła z Kukiz’15.
Dodał, że o takich zajęciach powinni zdecydować rodzice dzieci lub sami uczniowie, jeżeli są odpowiednie dojrzali. W programie „Woronicza 17” politycy dyskutowali o akcji przeciwko homofobii w szkołach – „Tęczowy piątek”.","W piątek w ponad 200 szkołach w Polsce przeprowadzona została kampania przeciw homofobii pod nazwą „Tęczowy piątek”. W tych placówkach odbyły się lekcje, których głównym tematem były „akceptacja i otwartość na uczniów i uczennice LGBTQI”. Szkoły, które podjęły tę inicjatywę otrzymały zestaw materiałów edukacyjnych, plakaty i „tęczowe gadżety”.W programie „Woronicza 17” na antenie TVP Info politycy dyskutowali o przeprowadzonej akcji oraz o tym, jaki może mieć ona wpływ na rzeczywistość w Polsce.– Ja nie puściłbym dzieci do szkoły, gdybym wiedział, że taka lekcja będzie. Ja je uczę tolerancji samodzielnie i to wystarczy – powiedział poseł Kukiz’15 Tomasz Jaskóła.   Zdaniem posła Adama Andruszkiewicza z Wolnych i Solidarnych sprawy seksualności powinny pozostać w domach. – Myślę, że jestem, tak jak większość Polaków, reprezentantem poglądów, że sprawy seksualne, sprawy intymne powinny pozostać w domu, tzn. mnie nie interesuje kto z kim spędza wieczór i kogo kocha. To sprawa czysto prywatna każdego Polaka. Sprawy seksualne nie powinny być absolutnie przenoszone do szkół, a tym bardziej nie powinny być imputowane dzieciom – powiedział Andruszkiewicz. Jak zaznaczył, nie interesuje go, kto co robi w domu. – Ale z dala od dzieci – ostrzegł Andruszkiewicz. – Sposób przeżywania własnej seksualności jest czymś intymnym i nie powinien być przedmiotem żadnych manifestacji ulicznych, ani przedmiotem wykładów szkolnych i przedmiotem jakiś innych publicznych przedsięwzięć – oznajmił senator Jan Filip Libicki z PSL, odnosząc się do piątkowej akcji. Senator z PSL uważa, że w Polsce jesteśmy na początku drogi, by poprzez akcje podobne do tej z ubiegłego piątku zmierzać do tego, żeby zalegalizować małżeństwa homoseksualne i adopcję dzieci przez te małżeństwa. – Na to nie można się zgodzić, ze względu na dobro dziecka – powiedział Libicki. Także Paweł Sałek z kancelarii prezydenta uważa, że szkoła nie jest miejsce na tego typu wydarzenia. – To promowanie pewnej ideologii – stwierdził. Zdaniem europosła PiS Ryszarda Czarneckiego takie akcje nie były przewidziane w żadnych podstawach programowych, ani żadna tego typu akcja nie została formalnie zgłoszona. Czarnecki ocenił też skuteczność piątkowej akcji. – Klęska. Bardzo niewielka ilość szkół wzięła w niej udział – wskazał. Jego zdaniem powodowane to było „bardzo zdrową reakcją opinii publicznej w Polsce wśród dziennikarzy i rodziców. Czarnecki uważa jednak, że mimo niepowodzenia „Tęczowego piątku”, kolejne próby organizacji podobnych akcji będą miały miejsce w przyszłości. – Jesteśmy Polską wolnych Polaków. Wolność i tolerancja to nasze cechy od wieków. Kiedy w innych państwach były stosy, to w Polsce stosów nie było. Jeśli patrzeć na kwestię przemocy w tym obszarze, to kraje europy zachodniej biją nas na głowę. Nie można ze szkoły robić terenów wojny ideologicznej. Szkoła powinna być z tego absolutnie wykluczona. Kreowanie podziałów wśród dzieci względem tego jest absolutnie nie do przyjęcia – powiedział Czarnecki. Do akcji „Tęczowy piątek” odniosła się również Anna Maria Żukowska z SLD. – Akcja miała marginalny charakter, bo być może pojawiła się jakaś fala zastraszenia, ale pamiętajmy, że często to była prośba samych uczniów, żeby taką akcję w szkołach zorganizować  – stwierdziła. ",,
Prezydent Andrzej Duda ma spotkać się z marszałkiem Senatu,"W poniedziałek ma się odbyć spotkanie prezydenta Andrzeja Dudy z marszałkiem Senatu, Stanisławem Karczewskim. Tematem rozmów mają być między innymi powstające prezydenckie projekty ustawy o sądownictwie.","W minionym tygodniu Stanisław Karczewski mówił, że prace Senatu nad prezydenckimi projektami mają ruszyć jeszcze w tym miesiącu, lub w październiku. Jak podkreślał wtedy, głównym tematem dzisiejszych rozmów z prezydentem będzie referendum konstytucyjne, ale zapewnił, że pojawi się też kwestia nowych ustaw o sądownictwie po prezydenckim wecie.24 lipca Andrzej Duda zawetował ustawy o Krajowej Radzie Sądownictwa i Sądzie Najwyższym. Argumentował to między innymi nadmiernymi – jego zdaniem – kompetencjami ministra sprawiedliwości, zapisanymi w ustawach. Równocześnie zapowiedział przygotowanie swoich projektów w ciągu dwóch miesięcy od weta.",,
"Wicemarszałek Gosiewska o zakazie wjazdu do Rosji: Wiem, czego boi się Putin","Wicemarszałek Sejmu Małgorzata Gosiewska powiedziała, że zakaz wjazdu do Rosji jest odwetem za jej działalność na rzecz demokracji na wschodzie Europy. Sprawę uznania jej za persona non grata przez władze w Moskwie skomentowała podczas pobytu w Chicago.","Małgorzata Gosiewska podkreśliła, że spodziewała się takiego kroku ze strony rosyjskich władz. Jej zdaniem ma to związek z tym, że od wielu lat wspiera siły prodemokratyczne w Rosji. – Wiem czego boi się prezydent Putin. Przede wszystkim boi się prawdy, a ja tę prawdę głoszę – powiedziała wicemarszałek Sejmu. Jako „dziwną” określiła formę, w której dowiedziała się o zakazie wjazdu do Rosji. Stało się to na granicy polsko-białoruskiej. O decyzji rosyjskich władz poinformował ją podczas szczegółowej kontroli pracownik białoruskich służb granicznych. Po tym incydencie rosyjski MSZ potwierdził decyzję, odpowiadając na pytanie Polskiego Radia.",,
Zajrzyj za kulisy wielkiej debaty politycznej. Już tylko godziny dzielą nas od starcia liderów partyjnych w TVP,"Dokładnie o godz. 20 w studiu numer 1 przy ul. Woronicza rozpocznie się debata między politykami ugrupowań, które zarejestrowały komitety wyborcze. Trwają ostatnie prace związane z przygotowaniem sali na najważniejsze wydarzenie polityczne przed niedzielnymi wyborami.","W trwającej 100 minut debacie weźmie udział ośmiu polityków. Ponownie zmierzą się premier Ewa Kopacz oraz kandydatka PiS na premiera Beata Szydło. Zobaczymy również: Pawła Kukiza (Kukiz'15), Barbarę Nowacką (Zjednoczona Lewica), Janusza Piechocińskiego (Polskie Stronnictwo Ludowe), Janusza Korwin-Mikkego (KORWiN), Ryszarda Petru (.Nowoczesna) oraz Adriana Zandberga (Partia Razem).Debata liderów zostanie podzielona na trzy części. Politycy pochylą się na sprawami społeczno-gospodarczymi, polityką zagraniczną i bezpieczeństwem oraz wizją i ustrojem kraju. Gospodarzem będzie Diana Rudnik, dziennikarka „Wiadomości” oraz TVP Info. Towarzyszyć jej będą Grzegorz Kajdanowicz z TVN i Jarosław Gugała z Polsatu.Transmisja w TVP1 i TVP Info, relacja na portalu tvp.info i Twitterze pod #debata.                                                teraz odtwarzaneDebata liderów w TVP Info",,
Szef MSZ o wizycie Merkel: Chcemy rozwijać relacje,"– Cieszymy się z wizyty kanclerz Niemiec Angeli Merkel, chcemy rozwijać dobre relacje, jesteśmy gotowi, aby działać na rzecz umocnienia Unii Europejskiej i wspólnie artykułować interesy naszej części regionu – zadeklarował minister spraw zagranicznych Jacek Czaputowicz.","Minister był pytany na konferencji prasowej w Brukseli o wizytę w Warszawie kanclerz Niemiec Angeli Merkel. – To bardzo ważna wizyta, bo ona pokazuje to, co ja wiem jako minister spraw zagranicznych, że mamy świetne stosunki Niemcami od dłuższego czasu – powiedział Czaputowicz. Przypomniał, że spotkał się ze swoim niemieckim odpowiednikiem w styczniu i w marcu. Jeśli chodzi o wizytę kanclerz Niemiec – zaznaczył – dochodzi do niej dopiero teraz, bo dopiero teraz ukonstytuował się nowy rząd niemiecki. Czaputowicz ocenił, że stosunki polsko-niemieckie są dobre. – Polska jest ważnym partnerem dla Niemiec, możemy to też wyczytać w umowie koalicyjnej, w programie rządowym, i mamy nadzieję, że teraz jest czas, by konkretne działania podejmować. One nie były podejmowane, bo trzeba było poczekać, aż Niemcy podejmą decyzje dotyczące kształtu własnego rządu – podkreślił szef MSZ.– Jesteśmy gotowi działać na rzecz umocnienia UE, na rzecz umocnienia czterech swobód, zasad, które obowiązują, jesteśmy gotowi rozwijać dwustronne stosunki, artykułować interesy naszej części regionu, razem z Niemcami, być może razem z Francją – mówił Czaputowicz. Według niego „trzeba próbować znaleźć jakieś rozwiązanie, jeśli chodzi o ten kształt UE”, bo to jest najważniejsze wyzwanie, jakie stoi przed Unią.Nord Stream 2 a relacje polsko niemieckieSzefa MSZ pytano, czy jego zdaniem sprawy gazociągu Nord Stream 2, praworządności w Polsce i reparacji mogą skomplikować polsko-niemieckie relacje. – Jeśli chodzi o Nord Stream 2, stoimy na stanowisku, że to projekt geopolityczny, po stronie Niemiec bardziej ekonomiczny. Zobaczymy, czy wydarzenia w Wielkiej Brytanii nie zmienią nastawienia niemieckiego – powiedział Czaputowicz. Zapowiedział, że w kwestii praworządności „na pewno będziemy rozmawiali na ten temat, prezentować nasze argumenty”. – Co do reparacji, strona niemiecka już się zgodziła, że wspólna techniczna komisja mogłaby już pracować nad tą kwestią, więc tu nie ma jakiejś większej różnicy zdań – powiedział minister.",,
Potrącił kobietę i przejechał po jej nogach. Potem uciekł [WIDEO],"Kamery monitoringu zarejestrowały dramatyczne zdarzenie w jednym z miast na wschodzie Rosji. Na nagraniu widać, jak kierowca samochodu osobowego potrąca starszą kobietę, po czym przejeżdża jej po nogach. Poszkodowana trafiła do szpitala z ciężkimi obrażeniami.","Do zdarzenia doszło w poniedziałek rano w mieście Angarsk. Na nagraniu z monitoringu widać, jak samochód marki suzuki wjeżdża z impetem na chodnik, potrącając pieszą. Kierowca nie udzielił poszkodowanej pierwszej pomocy, a uciekając z miejsca wypadku przejechał po jej nogach. W międzyczasie z samochodu wysiadł pasażer, który również nie pomógł kobiecie. Filmik ze zdarzenia został opublikowany w mediach społecznościowych, gdzie wywołał oburzenie wśród internautów.Jak poinformował we wtorek rzecznik lokalnej policji, podejrzany został już zatrzymany. W jego zidentyfikowaniu pomógł jeden ze świadków wypadku, który spisał numer rejestracyjny pojazdu. Sprawcą okazał się 34-letni bezrobotny. Aresztowano go tymczasowo na 15 dni. W toku śledztwa zostanie podjęta decyzja o wszczęciu przeciwko niemu odpowiedniego postępowania karnego. 34-latek ma zostać m.in. poddany badaniom, które ustalą, czy podczas wypadku znajdował się pod wpływem środków odurzających. Poszkodowaną jest 64-letnia emerytka. Kobieta przebywa obecnie w szpitalu ze złamaną nogą i miednicą.",,
"Spotkania z Gasiuk-Pihowicz w urzędach publicznych. Posłanka tłumaczy, że nie łamie prawa","„Gdzie jutro możemy się spotkać?” – napisała na Twitterze Kamila Gasiuk-Pihowicz, z listy wyborczej do Sejmu Koalicji Obywatelskiej, zapraszając na spotkania w trzech urzędach publicznych. Grafika oznaczona została hashtagiem #wybory2019 i podpisana jako materiał Komitetu Wyborczego. Mimo, że agitacja w urzędach jest zabroniona, w rozmowie z portalem tvp.info posłanka przekonuje, że prawa nie złamała.","Kamila Gasiuk-Pihowicz poinfomrowała na Twitterze, że w czwartek z jej udziałem odbędą się trzy spotkania wyborcze – pierwsze z nich w urzędzie gminy w Korytnicy, drugie w urzedzie miejskim w Węgrowie, a ostatnie w urzędzie miejskim w Grębkowie. Spotkania zaplanowano kolejno na godz. 11, 12:30 i 14.",,
Napad na bank z… pistoletem na wodę i  „strzykawką z AIDS” [WIDEO],"Mężczyzna napadał na banki w Izraelu z pistoletem na wodę, do którego dołożył strzykawkę. Straszył, że zawiera ona krew z AIDS, którą zarazi pracowników, jeżeli nie dostanie pieniędzy. Podejrzany został zatrzymany przez policję.","Rzecznik policji poinformował, że 24-latek dwukrotnie dokonał napadu na placówki banku pocztowego. 20 stycznia zamaskowany mężczyzna wszedł do banku w centrum Beer Szewy i wręczył pracownikowi kartkę z żądaniem wydania pieniędzy. Wskazano, że roiło się w nim od błędów językowych. „Napad dać mi pieniądze szybko ukłuję cię z zakrwawioną igłą jestem chory na AIDS” – poinformował napastnik.Chwilę po tym jak przestępca zbiegł, pracownicy banku wezwali policję. Funkcjonariusze nie zdołali go schwytać i następnego dnia doszło do kolejnego napadu, tym razem w dzielnicy Meitar. Tam jednak przebywali policjanci po cywilnemu, którzy obezwładnili napastnika.Podejrzany – 24-letni nielegalny imigrant z Jordanii – został aresztowany i w czwartek w Sądzie Okręgowym w Beer Szewie usłyszał zarzuty.",,
Przewodniczący rosyjskiej Dumy przyłapany na oszustwie,"Przewodniczący Dumy Państwowej Wiaczesław Wołodin wziął udział w głosowaniu, choć w tym czasie był w innym mieście – podał portal informacyjny Meduza. Polityk przewodniczący pracom niższej izby parlamentu figuruje na liście głosujących za przyjęciem projektu ustawy o tzw. izolacji internetu. Jak ustalili dziennikarze, w tym czasie Wiaczesław Wołodin znajdował się w obwodzie saratowskim oddalonym od Moskwy o 800 km.","Projekt ustawy o izolacji internetu Duma Państwowa przyjęła większością 320 głosów, przy 15 przeciwnych. Dokument zakłada rozbudowę wewnętrznych segmentów rosyjskiego internetu tak, aby w razie konieczności można było odciąć dostęp do globalnej sieci. Władze Rosji tłumaczą, że chodzi o bezpieczeństwo kraju, a opozycja podkreśla, iż jest to kolejny element ograniczania wolności słowa w Rosji. Część niezależnych komentatorów widzi w tym „przygotowania do ewentualnego konfliktu zbrojnego”. Na liście głosujących za przyjęciem ustawy figuruje nazwisko przewodniczącego izby Wiaczesława Wołodina. Portal Meduza ustalił, że polityk znajdował się w tym czasie 800 km od Moskwy. Meduza przypomina, że praktyka głosowania „za kogoś” jest w Dumie Państwowej zakazana, a obowiązkiem deputowanego jest odpowiednie chronienie kart elektronicznych, które umożliwiają udział w głosowaniu.",,
Potrzeba nam więcej Jędraszewskich. Rewolucji nie zatrzyma się staniem z boku,"Gwałtowny atak środowisk liberalno-lewicowych na arcybiskupa Marka Jędraszewskiego to ostrzeżenie, by nikt nie ośmielił się sprzeciwić ich agendzie. Każdy, kto będzie podważał ich stanowisko wobec ideologii LGBT, gender czy też „zielonej religii” zostanie publicznie zlinczowany. Tu nie ma miejsca na dyskusję, bo orężem jest medialna pałka, a w walce z „faszystą” wszelkie środki są dozwolone. Świadomość ta nie może jednak zniechęcać do działania. Stawką jest bowiem nasze dziś i nasze jutro.","Jeszcze nie ostygły klawiatury lewicowo-liberalnych publicystów, aktywistów i rzeczników szeroko rozumianych środowisk LGBT, feministycznych, antyfaszystowskich itd., jeszcze nie wybrzmiały do końca ostatnie epitety, słowa krytyki i oburzenia sympatyzujących z nimi polityków, równie zażarcie co i oni broniących homoideologii, gdy arcybiskup Jędraszewski stał się ofiarą kolejnej, tym razem „ekologicznej” nagonki.  Zarówno wcześniejszy atak, jak i obecny, pokazuje, że nie o debatę tu chodzi, pokonanie przeciwnika siłą argumentów, ale jedynie o jego zastraszenie i zniszczenie.  Ostrzeżenia abp Jędraszewskiego przed zagrożeniem, jakie dla cywilizacji chrześcijańskiej niesie ideologia LGBT, były w ostatnim czasie najmocniej w tej sprawie brzmiącym głosem Kościoła.  Gdy podczas mszy świętej z okazji 75. rocznicy wybuchu powstania warszawskiego mówił on, że „czerwona zaraza już nie chodzi po naszej ziemi, ale pojawiła się nowa, neomarksistowska, chcąca opanować nasze dusze, serca i umysły. Nie czerwona, ale tęczowa”, a w późniejszych wypowiedziach podkreślał, że ideologia LGBT, podobnie jak bolszewizm i nazizm, ma na celu dotarcie do serc i umysłów ludzi, by „doprowadzić nas do zupełnie nowego odczytania siebie i świata” - to dawał dowód jednoznacznego sprzeciwu wobec nowej rewolucji, która odnosi gigantyczne sukcesy na świecie, a w ostatnim czasie stara się również wejść i do Polski. Podkreślał również w rozmowie z „Naszym Dziennikiem”, że jest to „pogańska ideologia”, gdyż „odrywa nas od prawdy o człowieku i wprowadza na tory, w których jako ludzie tracimy swoją tożsamość wyrastającą z samej naszej struktury biologicznej, określającej nas czy to jako kobiety, czy jako mężczyzn”. Abp Jędraszewski odsłonił też sposoby wpływania środowisk LGBT na społeczeństwo, które, manipulowane, ma przyjmować jego cele. Zwracał uwagę, że ideologia gender ukrywana jest pod hasłami takimi jak: „tolerancja”, „mowa nienawiści”, „równość”, „takie same prawa dla wszystkich”, „stop przemocy”, a przy tym uważa ona za swego największego wroga moralne nauczanie Kościoła. Zaznaczył przy tym, że to kolejny punkt łączący ideologię LGBT z nazistowską i bolszewicką, które również zwalczały go jako swojego pierwszego przeciwnika.  – Ich walka z chrześcijaństwem zawsze odbywała się w połączeniu z określonym językiem. Używanym pojęciom nadawano zupełnie nową treść, wprowadzając zamęt i poprzez kłamliwe słowa zabijając w ludziach ducha prawdy – wskazał arcybiskup.  Jego ostrzeżenia były mocnym, konkretnym i bezpośrednim głosem – i zostały potraktowane przez środowiska apologetów ideologii gender, jako na tyle poważne zagrożenie, że trzeba było wytoczyć przeciwko największe armaty. Fala hejtu, wulgarnych epitetów, oskarżeń, szyderstw przekroczyła wszelkie granice, a sam abp Jędraszewski stał się dla nich uosobieniem wroga. Hierarcha ten nie powiedział jednak ani jednego słowa, które byłoby sprzeczne z nauczaniem Kościoła w tym temacie. Ale wypowiedział je bez uogólniania, zdecydowanie, odnosząc się do rzeczywistości i konkretnych działań tychże środowisk. Fala ataków nie złamała go, nie spowodowała, że złagodził swoje stanowisko, uciekł w inne, bezpieczne tematy. Wprost przeciwnie, ostatnie jego słowa o zagrożeniach wynikających z ekologizmu znów wzbudziły wściekłość mainstreamu, a i wielu polityków pozwoliło sobie na przekroczenie granic wszelkiej przyzwoitości.  W trakcie bożonarodzeniowego wywiadu dla Telewizji Republika abp Jędraszewski ocenił, że ekologizm to zjawisko bardzo niebezpieczne. – To jest sprzeczne z tym wszystkim, co jest zapisane w Biblii, począwszy od pierwszych rozdziałów Księgi Rodzaju, gdzie jest wyraźnie mowa o cudzie stworzenia świata przez Boga – stwierdził arcybiskup.  Dodał przy tym, że szwedzka aktywistka, nastolatka Greta Thunberg, „staje się już jakby wyrocznią dla wszystkich sił politycznych, społecznych, jak należy myśleć i w konsekwencji, jak należy postępować”. Hierarcha pokazał też źródło współczesnej „zielonej religii”, promowanej przez lewicowo-liberalne media jako zwykłe dbanie o przyrodę, zwierzęta itd. Odnosząc się do manifestu podpisanego przez Thunberg, którego jedną z tez ma być to, że patriarchat jest przyczyną globalnego ocieplenia, hierarcha ocenił, że jest „(…) to powrót do Engelsa i do jego twierdzeń, że małżeństwo to kolejny przejaw ucisku, a w imię równości trzeba zerwać z całą tradycją chrześcijańską, bez której my - Europejczycy - nie zrozumiemy się, bo jesteśmy w niej wychowywani od tysiącleci”.  Powiedział również, że pojawiła się „jakaś nowa forma totalitaryzmu”, która nie polega na tym, że „kogoś się fizycznie eliminuje, ale na pewno duchowo próbuje się zdegradować”.  – Przecież głosi się, że najlepsza przysługa, jaką można oddać Ziemi, to wyginięcie ludzkiego gatunku, gdyż nie będzie wtedy kogoś, kto by na przykład powodował efekt cieplarniany – powiedział arcybiskup.  Tylko kompletny ignorant mógłby uważać, że słowa te oznaczają, że jest on przeciwny dbaniu o przyrodę, zwierzęta itd. Jednak, tak właśnie było to komentowane zarówno przez rzeszę maistreamowych publicystów i aktywistów, jak i wielu polityków, którzy wiedzą, że już teraz można ogrzać się przy „zielonym” ciepełku i liczą, że w najbliższej przyszłości będzie to jeszcze bardziej korzystne.  Skala wypisywanych i wypowiadanych głupot, złośliwości, jawnych manipulacji była tak duża, że ciężko potraktować je jako godne podjęcia dyskusji. Od samego początku były one pełne złej woli. Celem było ukrycie rzeczywistego zagrożenia wynikającego z ekologizmu, zakładającego całkowite przekształcenie naszego życia i samego człowieka w ramach radykalnej lewicowej ideologii. Wiele z komentarzy, wraz z chyba najbardziej znanym wpisem wiceprezydenta Warszawy Pawła Rabieja, który odesłał abp Jędraszewskiego „do diabła”, należy uznać za przekroczenie wszelkich barier i jawne nawoływanie do nienawiści. To jednak nie spowodowało, że arcybiskup przestał wypowiadać się w tej sprawie, co było celem podstawowym wymierzonej w niego kampanii. Wprost przeciwnie, podczas rozpoczynającej Nowy Rok mszy św. w bazylice oo. franciszkanów w Krakowie mówił, że zadaniem ludzkości jest, by „ten wielki skarb, jakim jest świat, nie został przez nieodpowiedzialność człowieka zniszczony” i podkreślał, że powinniśmy patrzeć na całe bogactwo stworzonego świata „z taką odpowiedzialnością i z taką miłością”, z jaką powoływał go do istnienia Bóg.  – Prawdziwe nawrócenie ekologiczne zaczyna się od naszego synostwa wobec Boga, który stworzył nas na swój obraz i swoje podobieństwo, i kazał nam czynić Ziemię poddaną sobie. To znaczy, żebyśmy umieli na tę Ziemię, na całe bogactwo stworzonego świata patrzeć z taką odpowiedzialnością i z taką miłością, z jaką On powoływał ten świat do istnienia – mówił abp Jędraszewski.  Słowa te, jak można się było spodziewać, nie spotkały się z żadną refleksją rzeczników „zielonej religii”, tak jak jego wcześniejsze wypowiedzi dotyczące zagrożeń wynikających z ideologii LGBT nie stały się przyczynkiem do dyskusji, a jedynie do szkalowania.  To pokazuje, jak potrzebne jest dziś formułowania jasnych stanowisk w sprawach światopoglądowych, reprezentowanie punktu widzenia katolickiego, konserwatywnego, czy wreszcie zdroworozsądkowego. Tak, by Polacy byli świadomi tego, jakie wybory są przed nimi stawiane.  Dlatego należy dziękować abp. Jędraszewskiemu za jego postawę i mobilizować się do równie odważnych deklaracji.  Tylko taka postawa daje nadzieję na odparcie lewackiej rewolucji, której celem jest całkowite zmienienie naszego życia i relacji społecznych.  Petar Petrović  Autor jest dziennikarzem Polskiego Radia",,
Konflikt na linii Trump - dziennikarze przybiera na sile,"Prezydent USA Donald Trump nasilił wojnę z mediami, podnosząc konflikt na nowy poziom – ocenił opiniotwórczy portal „Politico”. Skomentował w ten sposób zapowiedź prezydenta, że nie weźmie udziału w tegorocznym Bankiecie Stowarzyszenia Korespondentów przy Białym Domu, i jego nakaz bojkotu imprezy przez członków swojej administracji. Działania te potępiło wiele redakcji.","Bankiet zaplanowano na sobotę wieczór. „Chociaż dla większości Amerykanów uroczysta gala w stolicy USA, Waszyngtonie może nie mieć większego znaczenia, to jednak jest to nieprzyjazny gest wobec środowiska dziennikarskiego, które od miesięcy planowało tę imprezę” – oceniła Eliana Johnson z „Politico”.Zdaniem Briana Steltera, komentatora krytykowanej przez Trumpa telewizji CNN, bojkot Bankietu Stowarzyszenia Korespondentów przy Białym Domu „jest kolejnym atakiem prezydenta na media”. Stelter wyraził taką opinię w CNN w środę.Frustrację części mediów wywołał nie tyle fakt, że Trump już po raz trzeci z rzędu nie pojawi się na spotkaniu dziennikarskiej i towarzyskiej śmietanki USA, jakim jest doroczny bankiet korespondentów, ale to, że zakazał w tym roku członkom rządu i personelowi Białego Domu udziału w tym wydarzeniu.– Nie wiem, kogo prezydent chce ukarać zakazem udziału administracji w bankiecie. Mimo retoryki prezydenta reporterzy mają dobre stosunki z wieloma osobami z obecnej administracji – powiedziała brytyjskiemu „The Mirror” Julie Mason, dziennikarka należąca do Stowarzyszenia Korespondentów przy Białym Domu.Dziennikarz radiowy Bill Press, autor programu radiowego „Bill Press and Friends Show” stwierdził, że wydany przez Trumpa zakaz udziału w bankiecie jest wyjątkowo małostkowy – „nawet jak na Trumpa”. Wypowiedź Pressa zacytował konserwatywny portal internetowy „The Caller”. Woli wiec wyborczyTrump zapowiedział, że zamiast brać udział w nudnej imprezie, weźmie raczej udział w wiecu przedwyborczym w stanie Wisconsin. Prezydentowi wtórował szef jego kampanii wyborczej Brad Parscale, który porównał na Twitterze galę korespondentów akredytowanych w Białym Domu do pełnej wzajemnych pochwał ceremonii wręczenia nagród w Hollywood.Olivier Knox – dziennikarz radia satelitarnego Sirius XM i prezes Stowarzyszenia Korespondentów przy Białym Domu – spokojnie przyjął kolejny afront ze strony prezydenta Donalda Trumpa. – Spodziewam się przyjemnego wieczoru, który będzie dla nas świętem pierwszej poprawki i wielkich dziennikarzy: dawnych, obecnych i przyszłych – przekonywał. Jego wypowiedź o świętowaniu wolności słowa zagwarantowanej właśnie pierwszą poprawką do konstytucji USA zacytował w środę dziennik „The Washington Post”.Bankiety założonego w 1914 r. Stowarzyszenia Korespondentów przy Białym Domu są organizowane od roku 1924. Tradycyjnie gośćmi honorowymi bankietów organizowanych w ostatnią sobotę kwietnia byli urzędujący prezydenci i wiceprezydenci Stanów Zjednoczonych, deputowani, członkowie gabinetu i sędziowie Sądu Najwyższego. Pierwszym prezydentem, który wziął udział w bankiecie stowarzyszenia, był Calvin Coolidge. Od 1924 r. gośćmi honorowymi bankietu było piętnastu prezydentów Stanów Zjednoczonych.",,
Przykleił sobie sztuczny wąs i napadł na znajomego. Kolega rozpoznał go po głosie,"Policjanci zatrzymali 34-latka, który z pistoletem pneumatycznym poszedł do mieszkania znajomego i zażądał 100 tys. zł. Mężczyzna, by nie zostać rozpoznanym, założył okulary i przykleił sobie sztuczny zarost.","Jak poinformowała w środę policja, sprawca skrupulatnie przygotował się do rozboju. Zostawił kamerę na korytarzu, aby obserwować, kto wchodzi i wychodzi z mieszkania. Miał też przy sobie opaski zaciskowe i taśmy do skrępowania przyszłej ofiary. Kiedy mieszkaniec Pragi-Północ otworzył mu drzwi, zauważył, że napastnik trzyma w ręku pistolet pneumatyczny do złudzenia przypominający ostrą broń.Pomiędzy mężczyznami doszło do szarpaniny, w trakcie której przestępca uderzył swoją ofiarę w głowę. Padły również strzały, a 34-latek zażądał wydania pieniędzy - 100 tysięcy złotych.- Po tych słowach zgłaszający rozpoznał głos mężczyzny i zauważył, że ma on przyczepiony sztuczny zarost. Okazało się, że mężczyźni wcześniej pracowali razem - relacjonuje sierż. szt. Irmina Sulich z Komendy Rejonowej Policji VI. Wtedy zdemaskowany napastnik uciekł.Śledczy szybko wpadli na jego trop. Został zatrzymany tego samego dnia w Żukowie (pow. sochaczewski, woj. mazowieckie). 34-latek usłyszał zarzut dokonania rozboju z użyciem niebezpiecznego przedmiotu w postaci pistoletu pneumatycznego. Sąd zastosował wobec niego dozór policyjny oraz zakaz zbliżania się do pokrzywdzonego. Grozi mu kara więzienia nie krótsza niż 3 lata.",,
Zmarł protojerej Wsiewołod Czaplin. Rosyjski duchowny chwalił Stalina i agresję na Ukrainę,"W wieku 51 lat zmarł w Moskwie Wsiewołod Czaplin, prawosławny duchowny, którzy w latach 2009-2015 pełnił funkcję rzecznika rosyjskiej Cerkwi prawosławnej. Czaplin słynął budzących kontrowersje wypowiedzi. Wojnę z Ukrainą nazywał „misją cywilizacyjną”, bronił Stalina. Jednocześnie wzywał do moralnego odrodzenia.","Protojerej Czaplin zmarł nagle 26 stycznia. Duchowny zasłabł, siedząc na ławce przed cerkwią pod wezwaniem św. Teodora Studyty; był proboszczem tamtejszej parafii. W latach 2009-2015 Czaplin był przewodniczącym Synodalnego Wydziału ds. Relacji Cerkwi ze Społeczeństwem, pełnił funkcję rzecznika prasowego Rosyjskiej Cerkwi Prawosławnej. Czaplin był znany ze swoich bardzo konserwatywnych poglądów. Odnotowując jego śmierć, większość mediów niezależnych w Rosji oceniała, że był osobą „niejednoznaczną” i „kontrowersyjną”. Komentatorzy zwracają uwagę na to, „można było się z nim nie zgadzać”, ale jako oponent wzbudzał szacunek i był barwną postacią. W 2014 r. duchowny bronił wkroczenia rosyjskich wojsk na Ukrainę, nazywając je „misją pokojową i cywilizacyjną”. Był krytyczny wobec Zachodu, wzywał do moralnego odrodzenia, bronił Stalina i przekonywał, że Rosja, by być wielką, potrzebuje rządów silnej ręki, zaś on sam „nie widzi nic złego w zabijaniu wrogów wewnętrznych”.",,
„Obecność wojsk USA w Polsce nie łamie zobowiązań NATO wobec Rosji”,"Dziś w Polsce stacjonuje, ale na zasadzie rotacyjnej, ponad 3 tys. amerykańskich żołnierzy. Ideałem byłaby duża jednostka obecna na stałe, z pełną infrastrukturą. Wszystko zależy od dalszych rozmów ekspertów wojskowych i politycznych – powiedział w rozmowie z „Rzeczpospolitą” minister spraw zagranicznych Jacek Czaputowicz. W jego ocenie obecność stałych baz amerykańskich „wydaje się prawdopodobna”.","Szef polskiej dyplomacji zastrzał, że „nikt we wspólnocie euroatlantyckiej nie myślałby o przesuwaniu wojsk NATO na wschód, gdyby nie wydarzenia choćby w 2014 r. na Ukrainie”. – Właśnie w związku z tym Polska dąży do tego, by więcej wojsk USA stacjonowało w tej części Europy. I najlepiej na stałe – wyjaśnił. Dopytywany, czy wiadomo, kiedy to będzie, odpowiedział, że „prawdopodobnie pierwsze decyzje zapadną wiosną przyszłego roku” i wskazał, że „proces decyzyjny w USA jest wielopoziomowy”.– Parę miesięcy temu przedłożyliśmy Amerykanom projekt powstania takiej bazy. Zapowiedzieliśmy, że jesteśmy gotowi zainwestować od 1,5 do 2 mld dolarów w jej powstanie, w budowę infrastruktury na naszym terytorium, choć system dalszego finansowania pozostaje kwestią otwartą – mówi. – Biały Dom i Departament Stanu uznały, że taki projekt jest uzasadniony i dla Ameryki politycznie użyteczny – zaznaczył.– USA podejmują samodzielnie decyzje, biorąc pod uwagę sytuację międzynarodową, interes USA i swoich sojuszników. Wojskowi muszą ocenić wiele aspektów militarnych z tym związanych"" - zastrzegł. – Ta ocena jest raczej pozytywna, bo ewentualna baza w Polsce wymiernie zwiększa potencjał obronny NATO, jego zdolność do odstraszenia – przekonywał Czaputowicz. – Pozostaje także rzecz najważniejsza: stanowisko Kongresu USA. Demokraci i republikanie postrzegają Rosję jako zagrożenie, więc również przychylnie odnoszą się do naszych postulatów. Ten proces trwa – dodał.",,
Rosjanie przewieźli Sawczenko do nowego aresztu. Proces lotniczki odbędzie się w... Doniecku,"Na czwartek zaplanowano przesłuchanie Nadii Sawczenko, oskarżonej o rzekome zabicie dwóch rosyjskich dziennikarzy. Odbędzie się ono w Doniecku w obwodzie rostowskim na południu Rosji. Od soboty ukraińska lotniczka przebywa w nieodległym od tego miasta Nowoczerkasku.","Ostatnio nie było wiadomo gdzie przebywa Sawczenko. Jeden z jej adwokatów twierdził, że trafiła do aresztu w Rostowie nad Donem, drugi, Ilja Nowikow, przekonywał że została przewieziona do Nowoczerkaska.Apel rzeczniczki praw człowiekaW jej sprawie zapytanie do władz wysłała rosyjska rzeczniczka praw człowieka Ełła Pamfiłowa. Władze mają bowiem wyznaczony termin, gdy powinny poinformować o przewiezieniu więźnia z jednego zakładu do drugiego.– W związku z tym, że jej adwokaci podają prasie sprzeczne i niedokładne informacje, chciałam sprecyzować: Nadia Sawczenko jest w drodze, trafi do obwodu rostowskiego w sobotę wieczorem. Będzie umieszczona w areszcie w Nowoczerkasku – poinformowała Pamfiłowa.Nie przyznaje się do winyUkraince zarzuca się „współsprawstwo w zabójstwie dwóch i więcej osób motywowanym nienawiścią do grupy społecznej i popełnionym przez grupę osób po uprzedniej zmowie”. Oskarżona jest także o „usiłowanie zabójstwa osób cywilnych, które mogły ucierpieć z powodu ostrzału artyleryjskiego”, w trakcie tego ostrzału miała bowiem naprowadzać na cel ogień moździerzy. Kolejny zarzut to nielegalne przekroczenie granicy.Lotniczka nie przyznaje się do winy.Za czyny, o które jest oskarżona, grozi dożywocie, ale w rosyjskim prawie taka kara nie jest stosowana wobec kobiet. W tej sytuacji sędzia może maksymalnie skazać ją na 25 lat więzienia.O uwolnienie Sawczenko niejednokrotnie apelowała do Rosji Unia Europejska. Bezskutecznie.",,
Andrzej Duda: Zbrodnia w Piaśnicy to jedna z odsłon ludobójstwa na polskich elitach,"Zbrodnia w Piaśnicy to jedna z odsłon ludobójstwa, jakiego nazistowskie Niemcy dopuściły się na polskich elitach – napisał w niedzielę w liście do uczestników uroczystość ku czci pomordowanych w Lesie Piaśnickim w latach 1939-1940 – prezydent Andrzej Duda.","– W pierwszych miesiącach wojny wymordowano tysiące polskich uczonych i nauczycieli, zakonnic i księży, lekarzy i prawników, działaczy społecznych, urzędników, artystów, przedsiębiorców, weteranów, harcerzy. Wszystkich, którzy mogli w jakikolwiek sposób zagrozić niemieckiej dominacji rozumianej jako całkowite podporządkowanie innych narodów – napisał prezydent w liście odczytanym przez prezes „Rodziny Piaśnickiej” Małgorzatę Śliwicką podczas uroczystości w Lesie Piaśnickim k. Wejherowa w województwie pomorskim. Prezydent podkreślił, że „w przekonaniu mocodawców tego nieludzkiego barbarzyństwa miało ono zepchnąć Polaków do roli wiecznych niewolników”.  – Uznano, że po niemal tysiącu lat naszych dziejów, po latach świetności pierwszej Rzeczypospolitej, po serii powstań narodowych i ponad stu latach dążeń do odzyskania niepodległości uda się złamać naszego ducha i podciąć nam skrzydła, tak żebyśmy już nigdy więcej nie podźwignęli się z upadku""– ocenił prezydent RP.",,
W Sądzie Najwyższym orzeka Kontakt Operacyjny Służby Bezpieczeństwa,"Sędzia Sądu Najwyższego Eugeniusz Wildowicz był kontaktem operacyjnym Służby Bezpieczeństwa – ujawnili reporterzy programu „Minęła 20”. Orzekał 25 stycznia 2018 r., czyli już po liście rzecznika prasowego Sądu Najwyższego. Michał Laskowski twierdził, że w SN nie ma agentów.","Zarejestrowany 4 września 1987 r. w Wydziale „C” WUSW Białystok przez Pion III SB RUSW w Sokółce jako KO (Kontakt Operacyjny) ps. „Gienek”. W dniu 27 stycznia 1990 r. zdjęto go z ewidencji. Materiały operacyjne zostały zniszczone „we własnym zakresie” przez jednostkę rejestrującą SB, na której stanie znajdowała się powyższa rejestracja. Według IPN jako KO określano osobę udzielającą potajemnie SB informacji „wyrażającą chęć i mającą możliwości informowania SB o dostrzeganych wrogich i szkodliwych społecznie faktach i zjawiskach”. Kategoria KO w Służbie Bezpieczeństwa została formalnie wprowadzona Instrukcją 1970a. Od takiego kontaktu nie wymagano składania pisemnego zobowiązania do współpracy ani pisemnych doniesień. Mimo takiego sformułowania instrukcji operacyjnej, sytuującej „kontakt” jako kategorię współpracy o niższym niż TW stopniu, w praktyce KO byli niejednokrotnie pełnowartościowymi współpracownikami SB. Oprócz tego ze względu na brak wymogu dokonania formalnego werbunku, była to forma współpracy nawiązywanej najczęściej z członkami PZPR.",,
"„Miller, Lewandowski i Kalinowski walczyli o budżet dla Polski”","Dzisiaj nie ma szansy na to, żeby Polska siedziała przy głównym stole w UE i żebyśmy mogli mieć przekonanie, że nasz głos jest słuchany – mówił w Opolu lider PO Grzegorz Schetyna. Obecnie grozi nam zabranie środków europejskich za łamanie praworządności i europejskich zasad – wskazał.","Schetyna mówił – podczas konwencji wyborczej okręgu dolnośląsko-opolskiego Koalicji Europejskiej – że Polska w ciągu 30 lat osiągnęła bardzo wiele i otrzymała miano „prymusa Europy”. Pytał, w jakim miejscu nasz kraj jest obecnie.– Dzisiaj jesteśmy na etapie utraty tego wszystkie, co budowały pokolenia polityczne przed nami. Po 1989 r. każda kadencja każdego rządu, każda kadencja Sejmu ułatwiała i otwierała nam możliwość dojścia do bezpiecznej drogi do NATO i Unii Europejskiej. Ale dzisiaj jesteśmy w innym miejscu – dzisiaj to wszystko, co zostało zbudowane tracimy – stwierdził lider PO.Według niego tracimy m.in. wpływ na budżetu Unii Europejskiej. – Dzisiaj możemy tylko wspominać, jak nasi negocjatorzy – najpierw Jarosław Kalinowski, Leszek Miller wtedy, kiedy przystępowaliśmy do UE, a później Janusz Lewandowski, Jan Olbrycht walczyli o budżet dla Polski – wskazał.Jak ocenił, ten sukces nie ma kontynuatorów. – Nie ma szansy na to, żebyśmy dzisiaj mogli – tak jak wtedy – siedzieć przy głównym stole, mieć przekonanie, że w Brukseli, w Berlinie i w Paryżu, we wszystkich stolicach naszego kontynentu, to właśnie tam nasz głos jest słuchany (…) i UE nie decyduje bez polskiego głosu – zaznaczył Schetyna.",,
Rośnie napięcie na Morzu Południowochińskim. Chińczycy przejęli sprzęt marynarki USA,"Chiński okręt zajął na wodach międzynarodowych Morza Południowochińskiego podwodnego drona ze statku oceanograficznego należącego do marynarki wojennej USA – informuje w piątek Reuters, powołując się na anonimowego przedstawiciela sektora obronności USA.","Stany Zjednoczone wystosowały w tej sprawie notę protestacyjną i zażądały zwrotu zajętego drona. Strona chińska potwierdziła otrzymanie noty, ale nie odpowiedziała na nią – powiedział rozmówca Reutersa.Według tego źródła incydent wydarzył się 15 grudnia w rejonie na północny zachód od filipińskiej zatoki Subic Bay, kiedy amerykańska jednostka oceanograficzna USNS Bowditch miała właśnie podjąć drona. Chińskie roszczenia     Chiny roszczą sobie prawa do kluczowych rejonów i wysp na Morzu Południowochińskim, co doprowadziło do sporu z Filipinami, a także z Wietnamem, Malezją, Tajwanem i Brunei. Przez akwen ten prowadzą ważne szlaki żeglugowe; ocenia się, że wartość transportowanych nimi towarów sięga 5 bln dolarów rocznie.   W ostatnich latach Chiny rozpoczęły intensywne prace przy sztucznym powiększaniu powierzchni wysp wchodzących w skład spornego archipelagu Spratly na Morzu Południowochińskim. Waszyngton kwestionuje roszczenia Pekinu do tego akwenu.W środę amerykański think tank AMTI specjalizujący się w analizie działań na wodach terytorialnych krajów Azji ostrzegł, że zdjęcia satelitarne wskazują, iż na wyspach utworzonych na Morzu Południowochińskim chińskie władze instalują systemy obronne. Na wyspach tych powstały już pasy startowe, których długość dowodzi, że przeznaczone są dla lotnictwa wojskowego. CSIS ostrzegł też na początku roku, że na archipelagu Spratly Chiny mogą budować nowy system radarowy.  Nowe obiekty na archipelagu    Na zdjęciach satelitarnych widać, że na należącej do archipelagu rafie Cuarterona powstają wieże radarowe. Według think tanku AMTI, powiązanego z waszyngtońskim Centrum Studiów Strategicznych i Międzynarodowych (CSIS), wiele wskazuje, że na sztucznych wyspach nadbudowanych na rafach Fiery Cross, Mischief i Subi w archipelagu Spratley mają być rozlokowane systemy przeciwlotnicze i antyrakietowe.Dzień później chińskie ministerstwo obrony oświadczyło, że rozmieszczenie systemów obronnych na wyspach wchodzących w skład archipelagu Spratly było zgodne z prawem i uzasadnione. Pekin twierdzi, że instalacje powstające na wyspach i rafach Morza Południowochińskiego przeznaczone są głównie na potrzeby cywilne oraz podkreśla, że wyspy archipelagu Spratly „są terytorium Chin”.",,
Problem z opłatkiem na radzie miejskiej. Jest alternatywa,"Radni Prawa i Sprawiedliwości zorganizują własne spotkanie opłatkowe w przerwie ostatniej sesji Rady Miasta w tym roku, która zaplanowana jest na 12 grudnia – poinformował szef klubu radnych PiS Cezary Jurkiewicz. Jak podkreślił, na spotkanie będzie mógł przyjść każdy, kto ma na to ochotę.","W zeszłym tygodniu Wyborcza.pl opublikowała informację, że podczas sesji Rady Warszawy poprzedzającej Święta Bożego Narodzenia nie odbędzie się spotkanie opłatkowe. – Odbędzie się 17 grudnia. Kto będzie chciał, to przyjdzie - powiedziała przewodnicząca rady miasta Ewa Malinowska-Grupińska (KO). Dodała też, że „będzie to stricte samorządowe spotkanie, bez udziału duchownych”.  Przeciw decyzji Malinowskiej-Grupińskiej zaprotestowali radni Prawa i Sprawiedliwości. List w tej sprawie napisał radny Dariusz Lasocki, podkreślając m.in., że spotkania opłatkowe były spotkaniami przy modlitwie i stole, a przede wszystkim „spotkaniami ludzi życzliwych sobie i zatroskanych o sprawy Warszawy”. „Polska kultura – co zapewne Pani przyzna – karmi się również tradycją, a w tym przypadku tradycją Świąt Bożego Narodzenia. Nie można Świąt tych odseparować od ich religijnego i transcendentnego charakteru” – napisał w liście do przewodniczącej Rady Warszawy.  O zorganizowaniu własnego „opłatka” szef klubu PiS Cezary Jurkiewicz poinformował przed czwartkową sesją Rady Miasta.  – Już tydzień temu podczas konwentu zapowiedziałem, że klub PiS wykorzysta swoją możliwość, poprosi o przerwę w Radzie 12 grudnia i podczas tej przerwy w trakcie Rady klub radnych PiS zorganizuje spotkanie opłatkowe dla wszystkich, którzy chcą być z nami – powiedział.",,
Wicepremier Szydło liderką wyborów. Prawie pół miliona głosów,"471 tys. głosów, najwięcej ze wszystkich kandydatów w całej Polsce, zdobyła Beata Szydło. Urzędująca wicepremier otwierała listę Prawa i Sprawiedliwości w okręgu numer 10. To województwa: małopolskie i świętokrzyskie. PiS uzyskał tu blisko 53 proc. głosów, bezwzględną większość. Koalicja Europejska, której w regionie przewodziła Róża Thun, zdobyła 31 proc. głosów, a jej liderka – 251 tys. (dane z sondaży exit polls).","Beata Szydło w każdych wyborach, począwszy od 2005 r. zdobywała mandat poselski – zawsze z listy Prawa i Sprawiedliwości. Po ostatnich, w 2015 r., kiedy to partia Jarosława Kaczyńskiego zdobyła bezwzględną większość, posłanka z Małopolski została szefową rządu. Urząd ten sprawowała od listopada 2015 r. do grudnia 2017 r., kiedy to została wicepremier i przewodniczącą Komitetu Społecznego Rady Ministrów w gabinecie Mateusza Morawieckiego. Teraz zadebiutuje jako deputowana do Parlamentu Europejskiego.",,
O CETA: Polska chce mieć swojego reprezentanta w sądzie inwestycyjnym,"– Umowa CETA jest znacznie korzystniejsza od obecnie obowiązującej  umowy handlowej z Kanadą – przekonywał na antenie TVP Info Jerzy Kwieciński, wiceminister rozwoju. Jak wyjaśnił, budząca kontrowersje instytucja sądu arbitrażowego obowiązuje właśnie dzisiaj. –  W umowie CETA jest wprowadzony nowy tryb postępowania w rozstrzyganiu sporów – sąd inwestycyjny, który jest rozwiązaniem pośrednim pomiędzy arbitrażowym – dla nas mało korzystnym, a sądem powszechnym. Będziemy zabiegać, żeby nasz reprezentant był jednym z sędziów orzekających – mówił minister. – Proszę nam dać jeszcze kilka dni czasu – odparł na pytanie, czy rząd umowę podpisze. – W najbliższy wtorek będzie rada ds. handlu na poziomie ministrów, jeszcze będzie szczyt, na którym spotkają się szefowie rządów i dopiero później podpisanie umowy przez UE – wymieniał.","Umowa CETA zakłada zniesienie niemal wszystkich ceł i barier pozataryfowych oraz liberalizację handlu usługami między Unią Europejską a Kanadą. Porozumienie ma być zawarte w październiku podczas szczytu UE-Kanada. W przyszłym tygodniu (we wtorek) zgodę na tymczasowe stosowanie CETA mają dać państwa członkowskie UE, później ma to zrobić Parlament Europejski.  Głównym celem umów jest pobudzenie wymiany handlowej i inwestycyjnej po obu stronach Atlantyku, a także zniesienie większości ceł i barier pozataryfowych. Przeciwnicy porozumień twierdzą, że CETA to „młodsza siostra TTIP”, która m.in. „tylnymi drzwiami” wprowadzi do UE żywność GMO.",,
"Prezes PiS: Wydaje się, że po wyborach PE będzie inaczej skonstruowany","– Wydaje się, że po majowych wyborach Parlament Europejski będzie nieco inaczej skonstruowany niż przedtem – powiedział w poniedziałek w Polskim Radiu Szczecin prezes PiS Jarosław Kaczyński. Jak ocenił, może to być konstrukcja „oparta na dotychczasowej koalicji, bardzo przesuniętej w lewo”.","– Tutaj toczą się dwa spory – podkreślił Kaczyński, zapytany, czy w ramach nadchodzących wyborów toczy się spór o przyszłość Europy. – Z jednej strony jest to jednak także spór o przyszłość Polski, bo te wybory będą miały pewne znaczenie dla kolejnych wyborów (parlamentarnych). A te kolejne wybory będą już na pewno sporem o przyszłość Polski. Więc my w żadnym razie nie uważamy, byśmy się mylili, mówiąc, że to jest już dzisiaj spór o przyszłość Polski – zaznaczył Kaczyński.– Wydaje się, że po tych wyborach Parlament (Europejski) będzie nieco inaczej skonstruowany niż przedtem – ocenił prezes PiS. Według niego możliwe, iż będzie to „konstrukcja oparta na dotychczasowej koalicji, ale bardzo przesuniętej w lewo, bo razem z komunistami i zielonymi”.– A być może konstrukcja będzie jakaś inna i wtedy może się otworzyć droga dla umiarkowanych reformatorów Unii Europejskiej, czyli dla Europejskich Konserwatystów i Reformatorów – powiedział Kaczyński. Jego zdaniem „z całą pewnością” po wyborach „to, co było dotąd, w jakiejś mierze się zmieni”. Jak zaznaczył, „zmieniają się także relacje między państwami”. – Państwa, które do tej pory zgadzały się na drugorzędność, nawet na pewne formy dyskryminacji, czyli te kraje nowe, przestają się na to zgadzać i to też jest zupełnie nowy element – powiedział prezes PiS. Według niego wszystko to składa się na „pakiet”, który może w istotny sposób zmienić Unię Europejską „na dobre”.Kaczyński przypomniał, że PiS „kilkanaście lat temu” zdecydowało się na poparcie wejścia do UE, dostrzegając wówczas, że „bardzo wyraźnie przeważają jednak pozytywy”. – A przedtem jeszcze, kiedy istniało EWG, byliśmy pierwszą partią, tylko w wydaniu Porozumienie Centrum, która domagała się wejścia Polski do Unii Europejskiej – mówił.– I my w dalszym ciągu uważamy, że musimy tam być, tylko że jednocześnie uważamy, że możemy się przeciwstawić, nawet w pojedynkę - (...) obronić się przed tą ofensywą, którą my nazywamy „ofensywą antykultury” i że możemy zachować w Polsce to, co jest naszą tradycją, to, co jest w naszym najświętszym przekonaniu normalnością i wreszcie to wszystko, co buduje naszą wolność – powiedział prezes PiS.Jak dodał, PiS nie chce „pozwolić na to, żeby Unia wyszła poza traktaty o Unii Europejskiej i o funkcjonowaniu Unii Europejskiej”. – Przekraczanie granic traktatowych rzeczywiście ma miejsce, ale sądzimy, że obronimy się przed tym – podkreślił.– Sądzimy, że chociaż jesteśmy gotowi bronić się sami, jesteśmy gotowi być taką wyspą wolności w Europie, to jednocześnie wydaje się, że będziemy mieli sojuszników i to wcale licznych, wcale mocnych i to w dwóch przekrojach, tym państwowym i tym partyjnym – ocenił Kaczyński. Jak podkreślił, Polska „nie tylko w słowach, ale też realnie wybija się na niepodległość”, m.in. dlatego, że „społeczeństwo jest zamożniejsze”. Zdaniem Kaczyńskiego istnieje „opór wewnętrzny”, który czasem wynika „z inspiracji zewnętrznych”, a czasem „z różnego rodzaju ambicji” czy też „starć interesów grupowych”, który „utrudnia nam rozwój”. – Jednym z naszych celów jest złamanie tego mechanizmu, głównie lobbystycznego, który prowadzi do tego, że projekty są realizowane znacznie później niż mogłyby być realizowane – zadeklarował lider PiS.Zapytany, czy widzi zagrożenie ze strony amerykańskiej ustawy 447, dotyczącej zwrotu mienia żydowskiego, pozbawionego spadkobierców, odpowiedział: „Nie widzę takiego zagrożenia”.– Ale warto było powiedzieć, że niczego płacić nie będziemy, bo nie ma ku temu ani podstaw prawnych, ani podstaw moralnych. I myśmy to powiedzieli nie ze strachu przed Kukizem, bo nie mamy żadnego powodu się akurat tej formacji bać, tylko po prostu dlatego, że ta kampania, która była przeciw nam prowadzona, przede wszystkim przez tzw. Konfederację wymagała jakiejś reakcji i wyjaśnienia tej sprawy – zaznaczył Kaczyński. Dodał, że „bywają różne naciski” ze strony amerykańskiej, a także „z bardzo różnych innych stron”, ale „akurat nie w tej sprawie”.Kaczyński podkreślił, że „żądania wobec Polski” nie mają „cienia jakiejkolwiek podstawy”. – Bo to nie myśmy pozbawili majątku Żydów – zaznaczył. Dodał, że „to są żądania o to, żebyśmy my oddawali za to, co zostało przez Niemców całkowicie zniszczone”.– Myśmy to odbudowali, a teraz mamy jeszcze za to zapłacić. To jest po prostu niebywała wręcz bezczelność i w ogóle nie bierzemy tego pod uwagę – podsumował Kaczyński.",,
Lider Konfederacji o żołnierzach USA w Polsce: Zdrada!,"– Mówili o bezpieczeństwie narodowym ludzie, którzy jego gwarancji upatrują w sprowadzaniu wojsk obcych na terytorium Rzeczypospolitej. I to jest zdrada, ale wysoka izba oswoiła się z tą fałszywą doktryną bezpieczeństwa narodowego do tego stopnia, że nikt nie reaguje – powiedział w trakcie debaty po exposé premiera Mateusza Morawieckiego Grzegorz Braun, poseł koła parlamentarnego Konfederacji.","– Mówili tu o obronie życia ludzie, którzy zamietli pod dywan sprawę bezpieczeństwa życia ludzkiego – mówił Braun. Poseł nazwał „zdradą” sprowadzanie obcych wojsk na terytorium Polski, nawiązując do faktu obecności tu wojsk amerykańskich. – Wysoka izba oswoiła się z tą fałszywą doktryną bezpieczeństwa narodowego do tego stopnia, że nikt nie reaguje – dodał. Braun krytycznie odniósł się też do kandydatury Tadeusza Kościńskiego na ministra finansów. Nazwał go „anonimowym dla polskiej opinii publicznej kolegą premiera”. – To jest obraza wysokiej izby, proponować takiego ministra – powiedział. Wcześniej, jeszcze przed rozpoczęciem exposé premiera, Braun wszedł na mównicę sejmową, zapowiadając wniosek formalny. Marszałek Sejmu Elżbieta Witek zwróciła się wtedy do niego, by opuścił mównicę, a następnie zwróciła mu uwagę, że zakłóca obrady. Jednocześnie do Brauna podszedł poseł PiS Marek Suski, a następnie także jeden z liderów Konfederacji Janusz Korwin-Mikke. Poseł Konfederacji podtrzymywał jednak zamiar zgłoszenia wniosku formalnego. Przekonywany przez obu, ostatecznie zszedł z mównicy. Wcześniej jednak podał rękę premierowi, który wszedł na trybunę sejmową, i przywitał się z nim, mówiąc „cześć”.",,
U wybrzeży Antarktydy powstanie największy na świecie rezerwat morski,Po wielu latach negocjacji udało się osiągnąć porozumienie w sprawie utworzenia u brzegów Antarktydy największego na świecie rezerwatu morskiego. Zgodziły się na to 24 kraje oraz Unia Europejska.,"Historyczne porozumienie zostało zawarte w piątek w Hobart na australijskiej wyspie Tasmania. Stało się możliwe po wycofaniu sprzeciwu przez Rosję, która długo blokowała realizację projektu. Gigantyczny obszar chroniony obejmie 12 proc. Oceanu Antarktycznego i będzie miał 1,55 mln kilometrów kwadratowych. Żyje tam ponad 10 tysięcy gatunków ryb, ssaków i ptaków. Całkowity zakaz połowów ryb będzie obowiązywał na obszarze 1,1 mln km kw.",,
PiS z dwukrotnie wyższym poparciem niż PO. Sześć partii w Sejmie,"Na 248 mandatów w Sejmie mogłoby liczyć Prawo i Sprawiedliwość gdyby wybory odbyły się dziś – wynika najnowszego sondażu wyborczego, przeprowadzonego przez pracownię Estymator dla portalu DoRzeczy.pl. W izbie niższej znalazłoby się jeszcze pięć partii.","Partia rządząca cieszy się poparciem 42,8 proc. Polaków. Drugie miejsce zajmuje Platforma Obywatelska (22,2 proc.), zaś trzeci jest ruch Kukiz'15 (9,1 proc.). Do Sejmu weszłyby jeszcze Nowoczesna (8,4 proc.), PSL (5,8 proc.) i SLD (5,4 proc.). Poza parlamentem znalazłyby się: partia Razem (3,2 proc.) i Wolność (1,2 proc.). Inne ugrupowania mają poparcie na poziomie 1,9 proc. Takie wyniki oznaczałyby, że PiS mógłby liczyć na 248 miejsc w Sejmie, PO wprowadziłaby 114 posłów, ruch Pawła Kukiza – 40, Nowoczesna – 28, PSL – 18, a SLD – 11. Jeden mandat przypadłby natomiast mniejszości niemieckiej.",,
Lech Wałęsa chwali Putina i oznajmia: Nam bliżej do Moskwy niż do Nowego Jorku,"Były prezydent RP Lech Wałęsa żałuje, że nie udało mu się naprawić stosunków polsko-rosyjskich. W rozmowie z prokremlowskim portalem Sputnik zauważył, że „gdyby miał więcej rozmów z Putinem”, pewne rzeczy mógłby wytłumaczyć. „Dałoby się go przekonać, bo to mądry człowiek” – oznajmił Wałęsa i dodał, że „nam bliżej do Moskwy niż Nowego Jorku”.","Lech Wałęsa mówił w rozmowie z szerzącym dezinformację rosyjskim  portalem o dobrych stosunkach z Borysem Jelcynem, wskazując, że udało mu się przekazać swoje pomysły. Były prezydent RP uważa, że gdyby został wybrany na drugą kadencję to udałoby mu się naprawić relacje Polski z Rosją. „Z Jelcynem (były prezydent Rosji) byśmy naprawdę ułożyli dobrze stosunki z Rosją.  Ja miałem plany i z nim by się dało. To był człowiek otwarty. I byśmy naprawdę mieli inne stosunki, bo my musimy mieć dobre stosunki” – oznajmił. Wałęsa dodał, że koncepcja niestety upadła, bo przez pewność przegrał  wybory i nie zdążył tego zrealizować.Zdaniem byłego prezydenta „Rosja przyzwyczajona jest do supermocarstwa” i nie umie odnaleźć się w nowej rzeczywistości. „Ja Jelcynowi wytłumaczyłem i on mnie zrozumiał” – oznajmił.Lech Wałęsa uważa, że Putinowi też dałoby się wiele rzeczy wytłumaczyć. „Gdybym ja miał więcej rozmów z Putinem, to też dałoby się mu to wytłumaczyć. Dałoby się go przekonać” – powiedział i dodał, że prezydent Rosji „to mądry człowiek”.",,
Zamach na Heydricha. Czesi upamiętnili cichociemnych,"Setki osób oddały w Pradze hołd spadochroniarzom, którzy w maju 1942 r. wykonali wyrok na zastępcy protektora Czech i Moraw Reinhardzie Heydrichu. Na chodniku przed kościołem św. Cyryla i Metodego wmurowano nowe tablice pamiątkowe.","Czeska armia w Wielkiej Brytanii wyszkoliła i zrzuciła m.in. na teren Protektoratu Czech i Moraw w sumie 108 cichociemnych. Najpoważniejszą akcją, którą przeprowadzili, był zamach na Heydricha. Operacja nazwana „Anthropoid” kosztowała życie dwóch bezpośrednich zamachowców – Jana Kubisza i Josefa Gabczika – a także pięciu innych czechosłowackich spadochroniarzy. Korzystali oni ze schronienia w cerkwi św. Cyryla i Metodego w Pradze, ale zostali zdradzeni przez jednego ze swoich dotychczasowych współtowarzyszy broni. Walczyli z Niemcami przez kilkanaście godzin. Część z nich popełniła samobójstwo.Na chodniku przed cerkwią obok nazwisk tych, którzy zginęli, pojawiło się nazwisko młodego członka organizacji Sokol, Jana Milicza-Zelenki, który współpracował ze spadochroniarzami z Londynu. 18-latek popełnił samobójstwo dzień przed ich śmiercią, gdy gestapo zagroziło jego rodzinie. Częścią nowego obiektu pamięci jest także kod QR na ścianie cerkwi, który umożliwia użytkownikom mobilnych aplikacji na dowiedzenie się więcej o operacji cichociemnych i o czechosłowackim ruchu oporu.Historycy, którzy wypowiadali się w czeskiej telewizji i radiu, ocenili, że dzięki akcji czechosłowackich cichociemnych w 1942 r. rządy brytyjski i francuski definitywnie zmieniły podejście do układu monachijskiego z 1938 r. Dzięki tej zmianie możliwy stał się powojenny powrót Czechosłowacji do granic sprzed 1938 r.Agencja CTK przypomniała, że Heydrich był najwyższym urzędnikiem nazistowskich Niemiec na terenie Protektoratu Czech i Moraw. Został tam wysłany z zadaniem złamania czeskiego oporu i przygotowania planów likwidacji całego narodu. Gdy w wyniku zamachu zmarł 4 czerwca 1942 r., Niemcy ogłosili w Protektoracie stan wojenny, zaczęły się masowe wyroki śmierci i egzekucje.",,
Lider Zielonych: Nie potrafię wymienić osiągnięć ekologicznych PO,Nie jestem w tej chwili w stanie wymienić ekologicznych osiągnięć Platformy Obywatelskiej – powiedział przewodniczący Zielonych Marek Kossakowski. Jego partia dołączyła przed kilkoma dniami do Koalicji Europejskiej przez wyborami do europarlamentu.,"W niedzielę liderzy PO Grzegorz Schetyna, PSL Władysław Kosiniak-Kamysz, Nowoczesnej Katarzyna Lubnauer, SLD Włodzimierz Czarzasty oraz współprzewodniczący Zielonych Małgorzata Tracz i Marek Kossakowski podpisali deklarację o powołaniu Koalicji Europejskiej. – Powołujemy Koalicję Europejską po to, żeby bronić Polskę przed siłami antyeuropejskimi, przed tymi, którzy osłabiają, niszczą polską pozycję w Unii Europejskiej – oświadczył lider PO Grzegorz Schetyna. „Tylko silna Polska w Unii Europejskiej jest gwarantem naszego bezpieczeństwa, dobrobytu i rozwoju” – czytamy w deklaracji.Marek Kossakowski, którego partia zdecydowała się dołączyć do koalicji, został zapytany w Polsat News o osiągnięcia Platformy Obywatelskiej w zakresie ekologii. – Nie jestem w tej chwili w stanie ich wymienić. Myślmy o przyszłości – odpowiedział lider Zielonych.",,
Zakaz grillowania i palenia świeczek na balkonach. A co z papierosami?,"Rząd Rosji przyjął poprawki do przepisów przeciwpożarowych, zgodnie z którymi na balkonach mieszkań, w pokojach hotelowych i domach studenckich od 1 października zabronione będzie używanie otwartego ognia, w tym grillowanie.","Rosyjskie media zastanawiają się, czy zakaz obejmuje też palenie tytoniu. W nowych przepisach nie podano ścisłej definicji „otwartego ognia”, więc nie wiadomo, czy zakaz dotyczy palenia w ogóle, czy tylko podpalania papierosa przy użyciu zapalniczki czy zapałek. O wyjaśnienie tej kwestii do ministerstwa ds. sytuacji nadzwyczajnych zwrócił się portal RBK. Media podkreślają, że zabronione będzie też zapalanie świeczek na balkonach. Niezależna telewizja Dożd przypomina, że w 2017 roku Sąd Najwyższy Rosji zasądził mieszkańcowi Nowosybirska odszkodowanie za to, że jego sąsiad zadymił mu mieszkanie, paląc w swojej loggii.",,
Szef MSZ Niemiec: USA rezygnują z roli gwaranta ładu na świecie,"Szef MSZ Niemiec Sigmar Gabriel powiedział we wtorek, że wobec wycofywania się USA z roli gwaranta ładu międzynarodowego Niemcy i Europa powinny zdefiniować swe interesy i bardziej aktywnie ich bronić. Podkreślił znaczenie Rosji dla światowego bezpieczeństwa.","– Stany Zjednoczone pod wodzą (prezydenta) Donalda Trumpa wycofują się obecnie z roli niezawodnego gwaranta ukształtowanego przez Zachód ładu międzynarodowego, co przyspiesza zmiany globalnego układu (sił) i ma bezpośredni wpływ na niemieckie i europejskie interesy – powiedział Gabriel podczas konferencji zorganizowanej w Berlinie przez Fundację Koerbera. Polityk SPD kieruje komisarycznie resortem spraw zagranicznych do czasu powstania nowego rządu. Gabriel zwrócił uwagę, że w otoczeniu Trumpa panuje „spory dystans wobec Europy”, którą postrzega się „jako konkurenta, a nawet, jeśli chodzi o gospodarkę, jako przeciwnika”.  – Świat przestał być dla USA globalną wspólnotą, a stał się areną, ringiem, gdzie narody, organizacje pozarządowe i przedsiębiorstwa walczą o własne korzyści. USA nie są już odpowiedzialne za statykę, za sklepienie areny, lecz są wojownikami walczącymi na ubitej ziemi – mówił niemiecki socjaldemokrata. Dominacja USA przechodzi do historii?Zdaniem Gabriela proces oddalania się USA od Europy nie ogranicza się do Trumpa, lecz postępować będzie także po jego odejściu, co zmusza Niemcy i Europę do większej aktywności w świecie. – Globalna dominacja USA powoli przechodzi do historii – ocenił Gabriel. Zaznaczył, że wycofując się z kolejnych regionów świata, USA „pozostawiają próżnię, w którą wchodzą inne kraje, w tym Rosja i Chiny”. Bezpieczeństwo w Syrii tylko z RosjąOdnosząc się do roli Rosji, Gabriel zaznaczył, że anektując Krym i mieszając się do spraw wschodniej Ukrainy, Rosja „zakwestionowała ład międzynarodowy”. – Pomimo to Rosja pozostaje sąsiadem Europy, i to sąsiadem bardzo wpływowym, co widać na przykładzie Syrii. Bezpieczeństwo i stabilność możliwe są na dłuższą metę tylko z Rosją, a nie przeciwko niej – mówił Gabriel.Jak podkreślił, powstrzymanie grożącego obecnie atomowego wyścigu zbrojeń możliwe jest tylko przy współpracy USA, Rosji i Chin. Kluczowe znaczenie ma jego zdaniem pozyskanie Moskwy do działań przeciwko zbrojeniom. – Rolą Niemiec jest utrzymywanie kanałów dialogu i szukanie możliwości rozmów także w trudnych czasach – wyjaśnił Gabriel. W jego ocenie „wielkim postępem” byłoby porozumienie z Rosją w sprawie misji ONZ we wschodniej Ukrainie. Polityka zagraniczna w rękach SPD?Za „wielki postęp” uznał gotowość Rosji do udziału w takiej misji, ponieważ dotychczas Moskwa sprzeciwiała się umiędzynarodowieniu konfliktu. – Oferta pod adresem Rosji jest jasna: po wdrożeniu trwałego rozejmu Europejczycy mogą pomóc w odbudowie Donbasu i rozpocząć pierwsze kroki w kierunku zniesienia sankcji – powiedział szef MSZ Niemiec. Gabriel zastrzegł, że Niemcy nie mogą prowadzić polityki wschodniej na własną rękę, lecz musi to być koniecznie „wspólna polityka europejska”. – Niemcy mogą kształtować skuteczną politykę wschodnią tylko wtedy, gdy będą w niej uczestniczyć nowi partnerzy w NATO z Europy Środkowej i Wschodniej, z ich specyficznymi historycznymi doświadczeniami, które różnią się od naszych – powiedział Gabriel. Jeżeli w Niemczech powstanie koalicyjny rząd CDU/CSU i SPD, resort spraw zagranicznych pozostanie prawdopodobnie w ręku socjaldemokratów.",,
„Timmermans kontynuuje kampanię przeciw Polsce”,Timmermans kontynuuje pozbawioną traktatowych podstaw kampanię przeciw Polsce – powiedział poseł do Parlamentu Europejskiego Marek Jurek (Prawica RP). Wiceprzewodniczący Komisji Europejskiej przyjechał do Warszawy na spotkanie z partią Wiosna Roberta Biedronia.,"– Timmermans, wykorzystując swoje stanowisko, uparcie prowadzi kampanię przeciwko Polsce, mimo że rządy europejskie nie chciały na Radzie Europejskiej (RE) podjąć wniosku złożonego przez Komisję – stwierdził w niedzielę europoseł pod warszawskim klubem Palladium, gdzie wiceprzewodniczący Komisji Europejskiej Frans Timmermans odbywał spotkanie z partią Wiosna Roberta Biedronia.Jurek zaznaczył, że po to, żeby stwierdzić, że w jakimś kraju istnieje choćby ryzyko naruszenia zasad demokracji, potrzeba wspólnego oficjalnego stanowiska czterech piątych państw w RE. Dodał, że „pan Timmermans najwyraźniej nie chce przyjąć tego stanowiska do wiadomości, stawiając swoją osobistą politykę ponad prawo UE, które jasno określa Radę Europejską jako jedyny organ kompetentny rozpatrzeć jego wniosek”. Polityk Prawicy RP stwierdził, że to Timmermans, wspierany przez Guy Verhofstadta, „lekceważy traktaty europejskie i zasady prawa europejskiego”. Dodał, że „brexit jest sygnałem ostrzegawczym, z którego oni nie wyciągnęli żadnych wniosków”. W niedzielę do Warszawy przyjechał z wizytą wiceprzewodniczący Komisji Europejskiej, kandydat socjalistów na szefa tej komisji Frans Timmermans. Spotkał się z liderem Wiosny Robertem Biedroniem i wziął z nim udział w planowanej „europejskiej burzy mózgów” – debacie w warszawskim klubie Palladium, poświęconej m.in. kwestiom przyszłości UE i praworządności w Polsce.",,
Korea Południowa zapłaci więcej za stacjonowanie U.S. Army,"Amerykańscy i południowokoreańscy urzędnicy podpisali krótkoterminową umowę podnoszącą opłaty, jakie ponosi Korea Południowa za stacjonowanie. Poprzednia umowa wygasła, a Donald Trump zażądał od Seulu zwiększenia nakładów.","Zgodnie z nowym porozumieniem, które musi jeszcze zostać zaakceptowane przez południowokoreański parlament, koszty, jakie ponosi Seul, wzrosną w stosunku do 2018 r. o 70 mld wonów (ok. 237 mln zł) i wyniosą w tym roku 1,03 bln wonów (ok. 3,5 mld zł).  – To był bardzo długi proces, w ramach którego jednak ostatecznie udało się osiągnąć sukces – oświadczyła minister spraw zagranicznych Korei Południowej Kang Kiun Wha. Za kilka miesięcy najprawdopodobniej rozpocznie się kolejna tura negocjacji, ponieważ o ile poprzednie umowy podpisywano na pięć lat, obecna będzie obowiązywać tylko rok.  Starszy doradca Departamentu Stanu USA ds. negocjacji i umów w zakresie bezpieczeństwa Timothy Betts oświadczył, że pieniądze to tylko niewielki, ale istotny element wsparcia sopjuszu obu państw ze strony Seulu. – Rząd Stanów Zjednoczonych dostrzega wielki wkład Korei Południowej w nasz sojusz oraz w utrzymywanie pokoju i stabilności w regionie – oświadczył Betts.  Obie strony przeprowadziły od marca 2018 r. dziesięć rund rozmów, którym towarzyszyły ponawiane wielokrotnie wezwania Trumpa do wyraźnego zwiększenia przez Seul swojego wkładu finansowego. Urzędnicy południowokoreańscy twierdzą, że starali się ograniczyć obciążenie do 1 bln wonów i jednocześnie wynegocjować co najmniej trzyletni okres ważności umowy. Po poprzednim szczycie USA-KRLD, który odbył się w czerwcu 2018 r. w Singapurze prezydent USA oświadczył, że wstrzymuje wspólne amerykańsko-południowokoreańskie manewry wojskowe, ponieważ są one zbyt drogie, a ich koszty ponosi głównie Waszyngton. Większe manewry faktycznie zawieszono, choć dalej przeprowadzano ćwiczenia na mniejszą skalę, co wzbudzało krytykę mediów z Północy.  Około 70 proc. finansowego wkładu Południowej Korei pokrywa koszty płac około 8,7 tys. południowokoreańskich pracowników – administracyjnych, technicznych i innych – w bazach wojskowych USA. Pod koniec 2018 r. amerykańskie dowództwo ostrzegało, że jeśli porozumienie nie zostanie osiągnięte, od połowy kwietnia 2019 r. pracownicy ci mogą zostać wysłani na przymusowy urlop. Wojska amerykańskie stacjonują w Korei Południowej od czasów wojny koreańskiej w latach 1950-53. Obecnie przebywa tam 28,5 tys. żołnierzy USA.",,
„Poroszenko musi zadeklarować gotowość dialogu z Rosją”,"– Myślę, że jednym z głównych zadań prezydenta Ukrainy jest deklaracja gotowości dialogu z Rosją. Spodziewam się, że Petro Poroszenko wyjdzie z nią wkrótce – komentował w TVP Info wybory na Ukrainie Aleksander Kwaśniewski. Były prezydent ostrzegł jednocześnie: – Wierzmy, że Ukraińcy nie popełnią błędu pomarańczowej rewolucji, a liderzy wykażą się odpowiedzialnością i postarają się działać wspólnie. Gdyby nastąpiła recydywa pomarańczowej rewolucji i doszło do podziałów na szczytach władzy ukraińskiej, Rosjanie wykorzystają to bezwzględnie.","Według nieoficjalnych wyników w wyborach prezydenckich na Ukrainie, zwyciężył oligarcha Petro Poroszenko, który uzyskał 55,9 proc. poparcia. Zdaniem Aleksandra Kwaśniewskiego, Petroszenko „jest człowiekiem o bardzo dużym doświadczeniu politycznym, ponieważ w tej polityce działa już sporo czasu: był ministrem spraw zagranicznych, ministrem gospodarki, sekretarzem rady bezpieczeństwa narodowego i prezesem banku centralnego”. Ma zaufanie ludzi – To jednocześnie udana kariera biznesowa. Myślę, że dla wielu Ukraińców to było tak: on już ma swoje pieniądze więc nie będzie pokus korupcyjnych czy innych – wyjaśniał Kwaśniewski. –  Z drugiej strony oligarcha może mieć kłopoty w rządzeniu. Dlatego, że inni oligarchowie będą orientować się na niego, że będzie w jakimś sensie chronił ich interesy. Natomiast przy tak wielkich zróżnicowaniach na Ukrainie, obawiam się, że ta niechęć społeczna wobec ludzi bogatych, a szczególnie oligarchów rośnie i on będzie musiał się też z tym zmierzyć – dodał. Według byłego prezydenta, najważniejsze jest, że nowy prezydent Ukrainy został wybrany już w pierwszej turze. – Jeżeli ten wynik jest prawdziwy, to jest to znakomity mandat, nikt takiego nie miał. I co jest ważne, oszczędzamy trzy tygodnie takiego pojedynku bardzo ostrego między Julią Tymoszenko a Poroszenką – podkreślił. Początek stabilizacji Kwaśniewski ostrzegał jednocześnie, że sytuacja na Ukrainie wciąż jest skomplikowana. – Na pewno Ukrainie po tych wielu miesiącach kryzysu potrzeba stabilności. I ten prezydent z demokratycznym mandatem to jest pierwszy punkt stabilności. To budowanie musi iść dalej, trzeba moim zdaniem rozszerzyć formułę rządu i doprosić ludzi ze wschodu. Ten wschód musi wiedzieć, że jest tej nowej Ukrainie potrzebny – mówił. Do najważniejszych zadań nowego przywódcy Ukrainy Kwaśniewski zaliczył: demilitaryzację oddziałów separatystów i zwolenników Majdanu i wprowadzenie w życie reform. – Ważne jest aby wykorzystać te pieniądze, które są z MFW i rzeczywiście podjąć się reform, które z jednej strony są wielką nadzieją dla Ukrainy, a z drugiej strony będą wielce niepopularne, bo wymagają sporo wyrzeczeń. Wierzmy, że Ukraińcy nie popełnią błędu pomarańczowej rewolucji, czyli liderzy Poroszenko, Jaceniuk, Tymoszenko, Kliczko, że wykażą się odpowiedzialnością i postarają się działać wspólnie. Bo gdyby nastąpiła recydywa Pomarańczowej Rewolucji, czyli podziały na szczytach władzy ukraińskiej, to Rosjanie to bezwzględnie wykorzystają – ostrzegał. CZYTAJ TAKŻE  Exit polls: prawie 56 proc. dla Poroszenki. Nie będzie II tury?",,
Szkocja nie poddaje się ws. UE. „Będziemy poszukiwać drogi powrotnej”,"Niepodległa Szkocja może w „relatywnie krótkim” czasie wejść do Unii Europejskiej – przekonywała w poniedziałek wieczorem Nicola Sturgeon, szefowa autonomicznego rządu szkockiego i liderka Szkockiej Partii Narodowej (SNP).","„Rozumiemy warunki, które musielibyśmy spełnić, oraz dyskusje, które należałoby przeprowadzić. Ale jeśli będziemy w sytuacji, w której Szkocja zostanie wypchnięta z Unii Europejskiej, wówczas będziemy poszukiwać drogi powrotnej” – mówiła Sturgeon w rozmowie ze stacją BBC, która rozpoczęła serię przedwyborczych wywiadów z przywódcami głównych brytyjskich partii politycznych.Sturgeon przekonywała też, że Szkocja mogłaby zostać przyjęta do UE używając funta szterlinga - co tymczasowo planuje SNP - choć przed referendum niepodległościowym w 2014 r. partia ta mówiła co innego. „Utworzylibyśmy bank centralny i wymaganą do tego infrastrukturę, to byłoby częścią dyskusji, jaką przeprowadzilibyśmy z UE, ale nie jest prawdą, że przed przystąpieniem do Unii Europejskiej musielibyśmy ustanowić niezależną walutę” – oświadczyła Sturgeon.Szkocka premier nie potrafiła też w przekonujący sposób odpowiedzieć, w jaki sposób niepodległa Szkocja zamierza osiągnąć nadwyżkę budżetową (przedstawiona przed referendum mapa drogowa przewidywała zgromadzenie sporych rezerw walutowych przed docelowym przyjęciem euro), skoro obecnie ma deficyt budżetowy, który byłby najwyższy w UE - ok. 7 proc. PKB.Jak wyjaśniała, niepodległa Szkocja „dążyłaby do nadwyżki budżetowej”, co byłoby łatwiejsze gdyby pozostała w UE, bo wtedy notowałaby wyższy wzrost gospodarczy niż będąc poza nią.",,
"„Kto sieje wiatr, budzi psychopatów”","– Tak jak po Smoleńsku pośpieszono się z zarzutami, tak od wczoraj w podobny sposób wykorzystuje się morderstwo w Łodzi – powiedział na antenie TVP Info były premier Leszek Miller (SLD). – To będzie sprzyjać eskalacji napięcia – dodał.","Były premier odniósł się do wtorkowych wydarzeń w biurze PiS w Łodzi. Uzbrojony mężczyzna zastrzelił Marka Rosiaka, asystenta europosła PiS Janusza Wojciechowskiego. Ciężko ranił też innego z pracowników biura. Krzyczał, że nienawidzi PiS.Zdaniem Leszka Millera, takich zdarzeń może być więcej. – Kto sieje wiatr, budzi psychopatów – powiedział. – Coraz częściej będą pojawiać się agresywne określenia. Wczorajszy dzień był charakterystyczny. Nie mieliśmy pojednawczych gestów, tylko próbę wykorzystywania tragedii do celów politycznych – mówił b. premier.Miller dodał, że „polscy politycy niczego się nie nauczyli”. – W ich przekonaniu ostry konflikt się opłaca. Skoro część wyborców nie głosuje na partię, ale przeciw drugiej, opłaca się kopanie podziałów – wyjaśnił. – Do agresywnego stylu polskiej polityki wszyscy zdążyli się przyzwyczaić. Trudno będzie to zmienić – ocenił.Zdaniem byłego szefa rządu, trudno jest wskazać moment, kiedy zaczęła się brutalizacja polskiej polityki. – To jest cała sekwencja zdarzeń. W Polsce została przekroczona pewna grani-ca, gdzie jest spór na słowa. Zaczęto używać określeń, które mówią o zniszczeniu przeciwnika politycznego – ocenił. Dodał, że winę ponoszą też media. – Gdy w studio walczą dwaj adwersarze, oglądalność jest większa. Jest ogólne wrażenie, że jak ostro, to się zyskuje poklask. Że można dzięki temu częściej pojawiać się w telewizji i zyskać uznanie w oczach kolegach – podsumował.",,
"Franciszek: Dajmy się sprowokować świętym; to oni wygrali, a nie świat","Papież Franciszek powiedział w uroczystość Wszystkich Świętych, że jest to „święto rodziny”. „Jesteśmy zjednoczeni ze wszystkimi świętymi, nie tylko z tymi najbardziej znanymi, ale także z tymi z sąsiedztwa” – mówił papież wiernym.","Podczas modlitwy „Anioł Pański” Franciszek podkreślił, że „święci są blisko nas, to nasi najprawdziwsi bracia i siostry”. To święci zapraszają na drogę szczęścia wskazaną w Ewangelii – dodał. Papież zwrócił uwagę na sprzeczność. – Ewangelia mówi: błogosławieni ubodzy, podczas gdy świat mówi: błogosławieni bogacze. Ewangelia mówi: błogosławieni łagodni, podczas gdy świat mówi: błogosławieni przemożni – zauważył Franciszek. – Ewangelia mówi: błogosławieni niewinni, zaś świat mówi: błogosławieni przebiegli i hulaki. Ta droga błogosławieństw, świętości, zdaje się prowadzić do porażki – zaznaczył papież. I od razu przypomniał, że to „jednak święci trzymają w rękach gałązki palmowe, czyli symbol zwycięstwa”. – Wygrali oni, a nie świat. I zachęcają nas do tego, by wziąć ich stronę – powiedział. Franciszek wezwał wiernych do refleksji. – Po której jesteśmy stronie – po stronie nieba czy ziemi? Żyjemy dla Boga czy dla nas samych, dla wiecznego szczęścia czy dla jakiegoś zaspokojenia obecnie? – pytał.",,
"„Zmieniają słowa, ale nie melodię”; Kwaśniewski śpiewa hymn ZSRR i Rosji [WIDEO]","– Chcę, byście zrozumieli, jakim krajem jest Rosja. Ona może zmieniać słowa, ale nie zmieni melodii – powiedział w miniony weekend b. prezydent Aleksander Kwaśniewski, a następnie zaśpiewał hymny ZSRR i Rosji (melodia jest ta sama, zmieniły się słowa). – Rosja stara się przywrócić supermocarstwo, jakim kiedyś był Związek Radziecki. Politycy z Europy i Stanów Zjednoczonych powinni zdawać sobie z tego sprawę - mówił Kwaśniewski. Polityk był gościem Konferencji Jałtańskiej Strategii Europejskiej, która – ze względu na sytuację na Krymie – odbyła się w tym roku w Kijowie.","Konferencja odbywa się od 2004 roku, a tematem są działania na rzecz zbliżenia Ukrainy z Unią Europejską. W tegorocznej, 11. edycji, uczestniczyło wielu wybitnych polityków i ekspertów. Wśród zaproszonych był m.in. były premier Wielkiej Brytanii Tony Blair, przywódca Tatarów krymskich Mustafa Dżemilew, były minister spraw zagranicznych Niemiec Joschka Fischer, mer Kijowa Witalij Kliczko, premier Ukrainy Arsenij Jaceniuk, prezydent tego kraju Petro Poroszenko i minister spraw zagranicznych Pawło Klimkin.",,
Jest porozumienie ws. dyrektywy dotyczącej Nord Stream 2,"Przedstawiciele Parlamentu Europejskiego, Rady Unii Europejskiej i Komisji Europejskiej porozumieli się w Strasburgu ws. projektu nowelizacji dyrektywy gazowej, który dotyczy gazociągu Nord Stream 2. Porozumienie kończy wielomiesięczny impas w pracach nad projektem dyrektywy. Rozmowy toczyły się od końca 2017 roku.","KE przedstawiła projekt nowelizacji dyrektywy w październiku 2017 r. Przewidywał on, że podmorskie części gazociągów przebiegających przez terytorium UE będą w całości podlegały przepisom restrykcyjnego unijnego trzeciego pakietu energetycznego. W rezultacie projekt stałby się mniej rentowny.Ambasadorowie krajów UE dali w ubiegły piątek „zielone światło” do negocjacji z europarlamentem i KE nad ostatecznym kształtem przepisów. Wprowadzili jednak do projektu niemiecko-francuską poprawkę zawężającą stosowanie unijnego prawa wobec gazociągów na morzach. Chodzi o zapis, który mówi, że prawu unijnemu będą podlegały te części morskiego gazociągu, które przebiegają przez wody terytorialne ostatniego państwa członkowskiego na trasie nitki. A więc wedle tej propozycji dyrektywie będzie podlegała tylko ta część Nord Streamu 2, która przebiega przez wody terytorialne Niemiec.Oznacza to, że w przypadku Nord Streamu 2 warunki prawne dla pozostałej części przebiegającego przez Morze Bałtyckie gazociągu (poza wodami terytorialnymi Niemiec) musiałyby zostać wynegocjowane przez Niemcy z Rosją w ramach międzyrządowej umowy.",,
Dworczyk: Premier podjął decyzję o budowie alternatywnego rurociągu,"– Premier podjął decyzję o budowie alternatywnego rurociągu, którym ścieki z lewobrzeżnej Warszawy zostaną przerzucone na prawy brzeg, aby trafiły do oczyszczalni „Czajka” – powiedział szef KPRM Michał Dworczyk, dodając, że dużą rolę odegra tu wojsko. Decyzję podjęto na wieczornym sztabie kryzysowym, zwołanym w związku z poważną awarią oczyszczalni ścieków w Warszawie.","O decyzji, jaką podjął w związku z awarią premier, Dworczyk poinformował dziennikarzy na konferencji prasowej. – Premier Mateusz Morawiecki podjął decyzję o budowie alternatywnego rurociągu, którym ścieki z lewobrzeżnej Warszawy zostaną przerzucone na prawy brzeg, aby trafiły do oczyszczalni „Czajka”. Wydaje się, że uda się zrealizować to przedsięwzięcie. W ciągu najbliższych dni będą miału tu do odegrania dużą rolę służby państwowe. Bardzo dużą rolę odegrają tu polskie Siły Zbrojne – powiedział. – W obliczu katastrofy ekologicznej, którą może spowodować zrzut ścieków przez wiele tygodni, przypominamy – 260 tys. m3 na dobę tych ścieków wpływa do Wisły, w obliczu tego, że od awarii minęło 48 godzin i mimo propozycji, bardzo konkretnych, składanych m.in. przez Wody Polskie, władze m.st. Warszawy nie podjęły jednoznacznych decyzji co do dalszych działań, premier Mateusz Morawiecki podjął decyzję o budowie alternatywnego rurociągu, którym ścieki z lewobrzeżnej Warszawy zostaną przerzucone na prawy brzeg, aby trafiły do oczyszczalni „Czajka” – powiedział na konferencji prasowej po posiedzeniu sztabu Dworczyk. Z kolei szef MON Mariusz Błaszczak zapowiedział, że Wojsko Polskie jest gotowe do niesienia pomocy i usuwania skutków skażenia wody w Wiśle, do którego doszło po awarii warszawskiej oczyszczalni ścieków „Czajka”. Zapowiedział, że wojska inżynieryjne są gotowe do budowy alternatywnego rurociągu odprowadzającego ścieki. Dodał, że żołnierze są także gotowi do tego, by dostarczyć cysterny z wodą pitną dla mieszkańców Płocka. – Wiemy, że została wykupiona w sklepach woda, dlatego jesteśmy gotowi do tego, aby zapewnić bezpieczeństwo mieszkańcom Płocka, gdzie część wody pitnej pozyskiwana jest z Wisły – mówił szef MON.Zapowiedział też, że wsparcia mogą udzielić również wojska chemiczne. Te, mogłyby wesprzeć służby, które odpowiadają za monitorowanie i badanie stanu skażenia Wisły. Zwrócił uwagę, że istnieją „powierzchniowe odbiory wody w Płocku”, gdzie przy długotrwałym skażeniu wody „wodociągi mogą nie dać rady i wtedy może być zagrożone zdrowie ludzi”. Szumowski zaznaczył, że odpowiednie służby już działają. – Są zwiększone pomiary, wszystkie te zakola poprzez służby – i ochrony środowiska, i Sanepidu, i Wód Polskich – monitorują tę sytuację, ale musimy działać bardzo sprawnie. Musimy przyjmować wszystkie alternatywy pod uwagę – powiedział. – W związku z tym są podjęte konkretne decyzje – zapewnił minister zdrowia. Jak dodał Dworczyk, przedstawiciele Wód Polskich rozmawiali w czwartek z warszawskim MPWiK i przedstawicielami ratusza. – Będzie ten kontakt kontynuowany, żeby omówić szczegóły. Bez warszawskich władz nie da się zrealizować tego projektu. Ten bypass, który powstanie z lewego brzegu na prawy i który będzie funkcjonował aż do wyremontowania właściwego rurociągu, musi być budowany w porozumieniu z władzami Warszawy. To jest dla nas oczywiste, że tutaj musimy współpracować – zapewnił. Minister środowiska Henryk Kowalczyk podkreślał, że obecnie najważniejsze jest jak najszybsze przerwanie wylewania ścieków do Wisły i stąd propozycja budowy alternatywnego rurociągu. – Już w tej chwili śnięte ryby pływają w Wiśle. Oznacza to tyle, że stężenia ścieków są bardzo poważne – powiedział. Jak zaznaczył, wyniki badań wody w Wiśle są trzydziestokrotnie większe niż przed wypuszczeniem ścieków. – Jeżeli ten czas będzie trwał bardzo długo - grozi nam całkowicie zatrucie Wisły aż do Gdańska – mówił. Szef MON dodał, do budowy alternatywnego wodociągu „przystąpimy niezwłocznie”. – Mam nadzieję, że władze miasta będą wspierały tę inwestycję. Wojsko Polskie, wojska inżynieryjne są gotowe, żeby taką przeprawę zbudować – powiedział. Dworczyk mówił też, że w piątek podane zostaną informację ws. budowy rurociągu. – Wojsko będzie tu odgrywało zasadniczą rolę w budowie mostu pontonowego, przez który zostanie przerzucony ten bypass – mówił. Do awarii jednego z kolektorów, przesyłającego ścieki z części lewobrzeżnej Warszawy do oczyszczalni „Czajka”, doszło we wtorek rano. W środę rano rozszczelnił się drugi. Od tamtej pory nieczystości są zrzucane do rzeki. „Czajka” jest jedną z największych oczyszczalni ścieków w Polsce. Awarii uległy kolektory przesyłające nieczystości z dzielnic na lewym brzegu Wisły.",,
Sensacyjna 15-latka pokonała legendę Wimbledonu. Porażka Polki,"Iga Świątek odpadła w pierwszej rundzie wielkoszlemowego tenisowego turnieju na kortach Wimbledonu. Polka popełniła aż 49 niewymuszonych błędów i przegrała z niżej notowaną Szwajcarką Viktoriją Golubic 2:6, 6:7 (3-7). Sensację sprawiła 15-letnia Cori Gauff, która bez straty seta pokonała Serenę Williams.","Z rywalizacją w Londynie nieoczekiwanie pożegnała się Japonka Naomi Osaka. Druga rakieta świata i zwyciężczyni tegorocznego Australian Open przegrała z 39. w rankingu pań Julią Putincewą z Kazachstanu 6:7 (4-7), 2:6.Z turnieju odpadła też rozstawiona z „dziesiątką” Białorusinka Aryna Sabalenka uległa Słowaczce Magdalénie Rybarikovej 2:6, 4:6. Z kolei finalistka niedawnego French Open, turniejowa „szesnastka” Czeszka Marketa Vondroušova przegrała z Amerykanką Madison Brengle 4:6, 4:6. Porażki poniosły też Francuzka Caroline Garcia (23.) i Rosjanka Daria Kasatkina (29.).Niespodziewane zwycięstwo odniosła 15-letnia Amerykanka Cori Gauff, która pokonała starszą o 24 lata rodaczkę, pięciokrotną mistrzynię Wimbledonu Venus Williams 6:4, 6:4. Gauff jest najmłodszą w historii ery open zawodniczką, która zagrała w Wimbledonie.Do drugiej rundy awansowały również: Czeszka Karolina Plíškova (3.), Rumunka Simona Halep (7.), Ukrainka Elina Switolina (8.), Łotyszka Anastasija Sevastova (12.), Dunka Karolina Woźniacka (14.), Amerykanki – Madison Keys (17.) i Sofia Kenin (27.), Estonka Anett Kontaveit (20.), Chorwatka Petra Martić (24.), Tajwanka Su-Wei-Hsieh (28.) i Greczynka Maria Sakkari (31.).",,
Ukraina: do nowego Kościoła przeszło już ponad 20 parafii „promoskiewskich”,"W ciągu niespełna dwóch tygodni od utworzenia kanonicznego Prawosławnego Kościoła Ukrainy (PKU) przeszło do niego już ponad 20 parafii Ukraińskiego Kościoła Prawosławnego Patriarchatu Moskiewskiego (UKP PM). Aby pokazać rozmiary i geografię tego procesu, Religijno-Informacyjna Służba Ukrainy (RISU) opracowała interaktywną mapę takich zmian przynależności kościelnej.","W zamierzeniu jej autorów pozwoli to lepiej zrozumieć to zjawisko oraz ukazać jego wpływ na społeczeństwo obecnie i w przyszłości. Agencja zapewnia, że mapa będzie uaktualniana na bieżąco, i zaprasza do redagowania jej wszystkich swych czytelników. Nacisnąwszy odpowiedni przycisk, można się dowiedzieć, w jakiej miejscowości jaka parafia i kiedy przeszła do PKU, a w szczególnych przypadkach można poznać również okoliczności takiej zmiany oraz linki (odsyłacze) dotyczące nowości i bardziej szczegółowych wiadomości. Jednocześnie RISU poinformowała, jak można nadsyłać dane o przejściu danej parafii do nowego Kościoła. Należy w tym celu wypełnić niewielką ankietę, w której trzeba obowiązkowo wpisać adres i nazwę (tytuł) parafii oraz datę przejścia. Inne dane są mile widziane, ale nie są obowiązkowe. Agencja poprosiła ponadto o finansowe wsparcie swego projektu. Autokefaliczny, lokalny Prawosławny Kościół Ukrainy powstał na soborze zjednoczeniowym 15 grudnia w Kijowie. Jednocześnie wybrano jego pierwszego zwierzchnika, którym został 39-letni dotychczasowy metropolita perejasławski i białocerkiewski z Patriarchatu Kijowskiego Epifaniusz (Dumenko). 6 stycznia 2019 r. odbierze on w Stambule z rąk patriarchy konstantynopolitańskiego Bartłomieja tomos (dekret) o autokefalii nowego Kościoła.",,
Turecka aktorka wspierająca strajk nauczycieli okazała się być gwiazdą porno,"Po raz kolejny dużą popularność w mediach społecznościowych zyskał żart ukazujący łatwowierność części sympatyków opozycji. „Turecka aktorka jako jedna z osób z zagranicy bacznie obserwuje sytuację polskich nauczycieli!” – napisał internauta na jednej z anty-PiS-owskich grup na Facebooku. Obok krytykujących obecną władzę słów zamieścił zdjęcie kobiety z podpisem „wspieram nauczycieli!”. Jak się jednak okazuje, na fotografii widnieje znana aktorka porno.","„Nie można pozwolić na to, aby partia rządząca krzywdziła tak ważne osoby jak nauczyciele, oni są bardzo potrzebni! (…) Polska władza nie docenia trudu i sumienności nauczycieli, a na to nie można pozwolić! Wspieram wszystkich nauczycieli w Polsce i mam nadzieję, że ludzie pozbędą się Prawa i Sprawiedliwości w następnych wyborach”. Autor wpisu nawołuje do „pokazania w komentarzach, że ją popieramy” – i faktycznie udało mu się nabrać wielu komentujących. Jak się bowiem okazuje, kobieta umieszczona na zdjęciu to nie „turecka aktorka Irina Gałowa"", a gwiazda porno Mia Khalifa.",,
Mosbacher: Ustawa 447 nie nakłada na nikogo żadnych obciążeń finansowych ani prawnych,"Ustawa 447 nie nakłada na nikogo żadnych finansowych ani prawnych obciążeń; jest to jednorazowy raport dla Kongresu USA, którego celem jest analiza postępu prac krajów w zakresie restytucji – napisała na Twitterze ambasador USA w Polsce Georgette Mosbacher.","Prezes PiS Jarosław Kaczyński pytany w poniedziałek w Radiu Szczecin, czy widzi zagrożenie ze strony amerykańskiej ustawy 447, dotyczącej zwrotu mienia żydowskiego, pozbawionego spadkobierców, odpowiedział: „Nie widzę takiego zagrożenia”. Podkreślił, że „żądania wobec Polski” nie mają „cienia jakiejkolwiek podstawy”. – Bo to nie myśmy pozbawili majątku Żydów – dodał.Do zapisów amerykańskiej ustawy 447 odniósł się też w ubiegłym tygodniu premier Mateusz Morawiecki. Jak mówił „są ludzie, narodowości na świecie, różne państwa, które domagają się od Polski odszkodowań za czasy, kiedy Polacy byli mordowani przez Niemców. Czy potomkowie tych pomordowanych mają dziś komuś coś oddawać. To byłby świat postawiony na głowie. Nie ma zgody rządu PiS na taką niesprawiedliwość”.Swoje stanowisko ws. ustawy 447 zajęła także ambasador USA w Polsce. Georgette Mosbacher zaznaczyła na Twitterze, że ustawa ta „nie nakłada na nikogo żadnych finansowych ani prawnych obciążeń”.",,
Sędzia porównał Jarosława Kaczyńskiego do Adolfa Hitlera. Jest wyrok sądu,Sędzia Cezary Skwara porównał na Twitterze prezesa PiS Jarosława Kaczyńskiego do Adolfa Hitlera. Został we wtorek ukarany upomnieniem przez Sąd Apelacyjny w Lublinie. Według sądu zachowanie sędziego spowodowało uchybienie godności jego urzędu.,"Sąd Apelacyjny – Sąd Dyscyplinarny w Lublinie rozpatrywał sprawę sędziego Skwary ponownie, po tym jak Sąd Najwyższy uchylił poprzednie orzeczenie lubelskiego sądu o umorzeniu sprawy z powodu niskiej społecznej szkodliwości czynu. Sąd uznał, że Skwara (z Sądu Okręgowego w Warszawie) przekroczył granice dopuszczalnego udziału sędziego w debacie publicznej. – Ta jego wypowiedź, zamieszczenie przedmiotowego wpisu (...) przede wszystkim osłabiło zaufanie do jego (sędziego - przyp. red.) bezstronności, jak również wpłynęło negatywnie na wizerunek wymiaru sprawiedliwości – powiedziała w uzasadnieniu wyroku sędzia Ewa Bazelan.   Porównanie do FühreraSprawa dotyczy komentarza sędziego Skwary do wypowiedzi posła PiS Marka Suskiego, który powiedział, że prezes PiS Jarosław Kaczyński nie ożenił się, „bo służył Polsce i nie chciał unieszczęśliwiać jakiejś kobiety, którą by pozostawiał służąc Polsce”. W reakcji sędzia Skwara, na Twitterze warszawskiego oddziału Stowarzyszenia Sędziów Iustitia, zamieścił post: „Niczym Fuehrer. Też wszystko poświęcił dla narodu. Ein Volk, ein Reich, ein Fuehrer. To nawet nie jest już zabawne”. Wypowiedzi te miały miejsce we wrześniu 2016 r. Wpis sędziego wzbudził krytykę, po czym został usunięty. Skwara zrezygnował z funkcji członka zarządu warszawskiego oddziału Iustitii. Oświadczył, że był to „wyłącznie komentarz do wypowiedzi polityka, a nie ocena pana Jarosława Kaczyńskiego”. Przeprosił wszystkich, którzy poczuli się urażeni, oraz sędziów, których w ten sposób naraził na krytykę, zaznaczając, że jego wpis zinterpretowano niezgodnie z jego intencją. „Zachowanie przyniosło ujmę godności sędziego” Zastępca Rzecznika Dyscyplinarnego w Sądzie Apelacyjnym w Warszawie uznał, że zachowanie Skwary przyniosło ujmę godności sędziego oraz naruszało powagę stanowiska sędziowskiego, i wystąpił z wnioskiem do sądu dyscyplinarnego wobec Skwary. Skwara przed sądem tłumaczył, że jego wpis miał charakter ironiczny i był komentarzem wyłącznie do wypowiedzi posła Suskiego, a nie stanowił oceny partii politycznej czy osoby Jarosława Kaczyńskiego. Jak mówił, poseł Suski użył retoryki stosowanej także przez władze III Rzeszy dla kreowania wizerunku Adolfa Hitlera. Sędzia przyznał, że błędem było umieszczenie komentarza na koncie oddziału stowarzyszenia Iustitia. Powiedział też, że wpis ten był niezręcznością, należało go sformułować lepiej w sposób mniej ironiczny i bardziej czytelny. Sędzia Bazelan podkreśliła, że jednak w treści wypowiedzi sędziego nie można się dopatrzeć rzeczywistego celu, jaki miał na uwadze. – Nie można doszukać się, że chodzi o krytykę wypowiedzi posła Suskiego, nie ma elementu sprzeciwu, wytknięcia nieprawidłowości – mówiła sędzia. Dlatego - jak dodała - wpis sędziego został odebrany jako proste porównanie prezesa PiS z Hitlerem, a takie porównanie samo w sobie ma wydźwięk negatywny. Ponadto wypowiedź sędziego - zamieszczona na koncie stowarzyszenia sędziów - została odebrana jako kontrowersyjne stanowisko środowiska sędziowskiego. – Skutkiem tego był szereg nieprzychylnych komentarzy, które dotyczyły zarówno samego pana sędziego, jak również środowiska sędziowskiego, co spowodowało zachwianie wizerunku sądownictwa, dało podstawę do wniosków, że sędziowie są zaangażowani po jednej ze stron sporu politycznego – powiedziała sędzia. Zdanie odrębne   Zdanie odrębne do ogłoszonego we wtorek wyroku złożył przewodniczący składu sędziowskiego - Leszek Pietraszko. Uważa on, że nie negując faktu, iż sędzia Skwara popełnił przewinienie dyscyplinarne w postaci uchybienia godności sędziego, to jednak należy jego zachowanie uznać za czyn mniejszej wagi. W przypadku, gdy czyn jest mniejszej wagi, sąd może uznać obwinionego za winnego, ale odstąpić od wymierzania mu kary. Jak podkreślił sędzia Pietraszko, wpis Skwary nie odnosił się wprost do osoby prezesa PiS, a był spontanicznym komentarzem do innej wypowiedzi. Zaznaczył, że to zachowanie miało charakter wybitnie incydentalny. Przypomniał, że dosyć szybko sędzia Skwara wpis usunął i przeprosił, zrezygnował z pracy w Iustitii. „Nie jest mu obojętny stan państwa ani dobro wymiaru sprawiedliwości”  – Jest człowiekiem o nieposzlakowanej opinii, człowiekiem zaangażowanym, nie jest mu obojętny stan państwa ani dobro wymiaru sprawiedliwości. Uważam, że wystarczającą dla niego dolegliwością jest stwierdzenie, że takiego czynu się dopuścił i że ta informacja dotrze do całego środowiska sędziowskiego i do opinii publicznej – powiedział sędzia. Wtorkowe orzeczenie nie jest prawomocne. Na jego ogłoszeniu nie było ani sędziego Skwary, ani rzecznika dyscyplinarnego. Sprawa sędziego Skwary była rozpatrywana po raz drugi w sądzie w Lublinie. W lipcu ub. roku sąd uznał, że choć czyn sędziego, „jakkolwiek zasługujący na całkowitą dezaprobatę i w swej wymowie naganny”, „charakteryzuje się znikomym stopniem społecznej szkodliwości”, i umorzył postępowanie. Odwołanie od tego orzeczenia złożył minister sprawiedliwości oraz zastępca rzecznika dyscyplinarnego. W grudniu Sąd Najwyższy - Sąd Dyscyplinarny uchylił wyrok lubelskiego SA i nakazał ponowne rozpoznanie sprawy. SN uznał, że przy wyroku umarzającym nieprawidłowo oceniono przesłanki dla uznania niskiej społecznej szkodliwości czynu.",,
"„Dziękuję za poświęcenie, za ból. Sportowcy zawsze byli naszym powodem do dumy”",– Sportowcy zawsze byli naszym powodem do dumy – podkreślił prezydent Andrzej Duda na Noworocznym Spotkaniu Polskiej Rodziny Olimpijskiej i podziękował za wszystkie sukcesy odniesione przez biało-czerwonych w 2018 roku.,"– Rok 2018 to rok wspaniałych sukcesów polskiego sportu – zaznaczył prezydent. Wymienił m.in. serię dokonań Kamila Stocha, który „zdobył niemalże wszystko, co było do zdobycia”, i triumf siatkarzy w mistrzostwach świata. – Siatkarze potwierdzili prawdziwą światową hegemonię, bo jak się coś zdobywa dwa razy z rzędu, to nie może być to przypadek – zauważył Andrzej Duda.  Prezydent wspomniał też o rekordzie globu i złotym medalu halowych mistrzostw świata sztafety biegaczy 4x400 m czy wywalczonych w krótkim odstępie czasu dwóch złotych medalach lekkoatletycznych mistrzostw Europy Justyny Święty-Ersetic w biegu na 400 i w sztafecie 4x400 m.  – Z całego serca za to wszystko dziękuję. Za poświęcenie, za trud, za ból – powiedział Andrzej Duda i podkreślił, że sportowcy są jednymi z tych, którzy „w najpiękniejszy możliwy sposób budują dumę z Polski, z polskości, z naszych biało-czerwonych barw”. Prezydent przypomniał, że rok 2019 jest specjalny, bo to rok stulecia Polskiego Komitetu Olimpijskiego.  – To czas podsumowań, rozpatrywania sukcesów, ale przede wszystkim czas dumy. Ogromnej dumy z osiągnięć sportowców, ogromnej dumy z wszystkich tych, którzy przez te sto lat dla polskiego sportu pracowali, polskiemu sportowi służyli –  zauważył Duda.Na początku uroczystości, która tym razem odbyła się w warszawskim Centrum EXPO XXI, minutą ciszy uczczono pamięć zmarłej w minionym roku największej gwiazdy polskiego sportu Ireny Szewińskiej, siedmiokrotnej medalistki igrzysk olimpijskich, wiceprezesa PKOl i członkini MKOl, odznaczonej Orderem Orła Białego, a także innych postaci zasłużonych dla ruchu olimpijskiego i polskiego sportu, które odeszły w ostatnich 12 miesiącach.",,
PiS zdecydowanym liderem sondażu. Opozycja daleko w tyle,"W listopadzie na PiS zagłosowałoby 38 proc. badanych deklarujących udział w wyborach. PO mogłaby liczyć na 18 proc. poparcia, Kukiz'15 – 9 proc., a Nowoczesna – 7 proc. 5 proc. poparcia uzyskałoby PSL - wynika z sondażu Kantar Public.","Od czasu publikacji przez Kantar Public poprzedniego, październikowego sondażu notowania PiS spadły o 3 punkty procentowe. Poparcie dla PO i PSL nie zmieniło się, natomiast o 1 punkt proc. wzrosło poparcie dla Kukiz'15, a o 2 punkty proc. dla Nowoczesnej. W porównaniu z badaniem z października odsetek osób, które na pewno wzięłyby udział w wyborach, spadł o 1 punkt procentowy, a tych, które raczej poszłyby głosować – wzrósł o 5 punktów procentowych. O 3 punkty proc. zmniejszył się odsetek osób, które raczej lub zdecydowanie nie wzięłyby udziału w głosowaniu. ",,
Premier w Fox News: Płacenie za rosyjski gaz to jak płacenie za broń Putina,"Premier Mateusz Morawiecki udzielił wywiadu telewizji Fox News, wypowiadając się m. in. na takie tematy jak zaproszenie Tesli do zainwestowania w Polsce, gazociąg Nord Stream 2 czy wydatki na obronność. Eksponował sprzyjające biznesowi środowisko w Polsce podkreślając, że nasz kraj „staje się Doliną Krzemową UE”.","Morawiecki podkreślił, że w Polsce panują bardzo dobre warunki prowadzenia działalności biznesowej. Wskazał m. in. na względnie niskie podatki i bardzo utalentowaną siłę roboczą.  Pytany o ulgi podatkowe, jakie Polska mogłaby zaoferować firmie Elona Muska, premier zaznaczył, że polityka podatkowa w UE jest dość zharmonizowana, jeśli chodzi o to, co można zaoferować inwestorom, ale możemy zaoferować jeszcze  trochę więcej i dlatego z takim powodzeniem wyeliminowaliśmy bezrobocie w Polsce w ciągu ostatnich czterech lat. – Oferujemy pieniądze na szkolenie i przekwalifikowanie ludzi, na zatrudnianie ludzi, pewne ulgi dotyczące podatku od nieruchomości, a także oferujemy bardzo dobre środowisko – tłumaczył szef rządu. Część wywiadu dotyczyła żądania prezydenta Donalda Trumpa, by Europa wydawała więcej na obronność. Morawiecki podkreślił w tym kontekście, że Polska jest jednym z bardzo niewielu krajów NATO, które przeznaczają już na obronność 2 proc. PKB.  Zwrócił też uwagę, że Niemcy przeznaczają 1,23 proc. Wskazał zarazem, że Niemcy chcą kupować rosyjski gaz przez gazociąg Nord Stream 2, a „płacenie za rosyjski gaz to tak jak płacenie za broń pana Putina”.  Mateusz Morawiecki potwierdził, że Polska nie zgadza się z Niemcami, jeśli chodzi o Nord Stream 2. Dodał jednak, że relacje handlowe Polski z Niemcami są bardzo dobre. Premier przypomniał, że Polska w ramach umów długoterminowych zaczęła kupować amerykański gaz LNG. Wskazał na znaczenie gazoportu w Świnoujściu. Prowadzący zwrócił uwagę, że niektórzy ludzie nazywają Morawieckiego „Trumpem Europy Wschodniej lub jednym z Trumpów Europy Wschodniej”.  Premier odpowiedział, że nie sądzi, by takie określenie było stosowne, ale zaznaczył, że bardzo ceni, iż ktoś „rzeczywiście robi to, w co wierzy, jak prezydent Trump”. Wyraził przekonanie, że „mamy w panu Trumpie bardzo dobrego sojusznika”.",,
Rosyjskie media: „szczyt Partnerstwa Wschodniego jak pogrzeb”. Kopacz zadowolona z ustaleń,"Dobiega końca szczyt Partnerstwa Wschodniego w Rydze. Trudno nazwać go przełomowym, bo Unia Europejska jest ostrożna w składaniu deklaracji i obietnic krajom zza wschodniej granicy. Mimo to premier Ewa Kopacz cieszy się z ustaleń na szczycie. Prasa rosyjska kwituje zaś, że spotkania Partnerstwa Wschodniego „przypominają pogrzeby”.","– Z zadowoleniem wyjeżdżam ze szczytu, bo aspiracje europejskie państw Partnerstwa Wschodniego będą realizowane, a polityka liberalizacji wiz będzie przyspieszona – powiedziała premier.  Ukraina, Gruzja i Mołdawia zabiegały w czasie szczytu w Rydze o ustalenie daty zniesienia wiz dla swoich obywateli. W ustaleniach końcowych szczytu konkretów zabrakło. Z optymizmem do sprawy podchodzi jednak polska premier. – Udało się nie cofnąć od ustaleń z Wilna, a poszły naprzód interesy dwóch państw: Ukrainy i Gruzji, które bardzo zabiegają o liberalizację polityki wizowej. Dlatego z zadowoleniem wyjeżdżam ze szczytu – oceniła Kopacz. Pomoc na reformy Ukraina otrzyma od Unii Europejskiej 1,8 mld euro w zamian za reformy. Kijów i Bruksela doprecyzowały warunki wypłaty nadzwyczajnej pomocy. Wiceprzewodniczący Komisji Europejskiej Valdis Dombrovskis powiedział, że „to największe finansowe wsparcie dla kraju spoza Unii przyznane tak szybko”. – Mamy świadomość przed jakimi wyzwaniami stoi Ukraina. Zachęcamy ukraiński rząd do przyspieszenia reform, które pozwolą wzmocnić gospodarkę i więzy z Unią Europejską - powiedział wiceszef Komisji. Białoruś chce współpracować, ale... Z przekazów białoruskich mediów, poświęconych odbywającemu się w Rydze szczytowi Partnerstwa Wschodniego, wynika że Białoruś chce współpracować z Unią Europejską, ale bez pogarszania relacji z Rosją. Gazeta „Sowieckaja Biełorussija” pisze, że Mińsk jest nastawiony na pragmatyczną współpracę, a nie konfrontację. „Europejscy partnerzy, podobnie jak Białoruś, chcieliby, aby szczyt w Rydze stał się spotkaniem nadziei, a nie rozczarowania” - czytamy w gazecie. – Jesteśmy gotowi rozwijać współpracę z tymi, którzy chcą z nami współpracować - powiedział Aleksander Zaborouski, wiceminister gospodarki Białorusi.                                                    Ewa Kopacz i Andris Berzins (fot. PAP/EPA/VALDA KALNINA)teraz odtwarzaneOstatni dzień szczytu w Rydze Szczyt jak „wędkowanie bez przynęty”? Dziennikarze rządowej „Rossijskoj Gaziety” określają z kolei spotkania w ramach „Partnerstwa Wschodniego” jako pogrzeby. W ich ocenie szczyt w Rydze jest jak „wędkowanie bez przynęty”. Dziennik drwi, że Unia jest wędkarzem, który zakłada na zardzewiały haczyk starego robaka, a kraje Partnerstwa Wschodniego jak głodne ryby pływają wokół, zdając sobie sprawę, że nic lepszego już nie dostaną.„Rossijskaja Gazieta” twierdzi, że Bruksela nie chce już nikomu niczego dawać, ani składać daleko idących obietnic. Dodaje, że w takiej sytuacji puszczają nerwy najbardziej zaangażowanym państwom Ukrainie i Gruzji, które liczyły co najmniej na zniesienie wiz oraz określenie perspektywy wstąpienia do Unii Europejskiej.W opinii „Rossyjskiej Gaziety”, dokumenty końcowe ryskiego szczytu pełne są obietnic bez pokrycia, co oznacza, że wkrótce kraje Partnerstwa Wschodniego stracą zainteresowanie tym programem.",,
Zamroczony wójt szarpał się z policją na Paradzie Równości,"Niemal dwa promile alkoholu w organizmie miał Sylwiusz J., który na I Kaliskim Marszu Równości zamroczony tańczył, śpiewał i zachwalał imprezę. Gdy podeszli do niego policjanci, doszło do szarpaniny. Okazało się, że zatrzymany to od ponad 30 lat wójt Żelazkowa, sporej gminy z Wielkopolsce. Za naruszenie nietykalności funkcjonariuszki grożą mu trzy lata więzienia. W przeszłości J. zdarzały się incydenty alkoholowe, udzielił nawet ślubu w stanie upojenia. Pił też w urzędzie. – Potrafił wyjąć ćwiarteczkę, wypić i dalej rozmawiać – opowiada były zastępca wójta gminy Żelazków.",,,
W Kościele katolickim rozpoczyna się Adwent. Potrwa do Wigilii,"Adwent, to czas refleksji i duchowego przygotowania do Świąt Bożego Narodzenia. Dla wiernych jest radosnym oczekiwaniem na przyjście Chrystusa. Adwent rozpoczyna się 1 grudnia, a kończy w Wigilię Bożego Narodzenia.","Wraz z pierwszą niedzielą Adwentu, która w tym roku przypada 1 grudnia, wszyscy chrześcijanie, oprócz Kościołów prawosławnych, rozpoczynają rok liturgiczny. Nazwa „adwent” pochodzi od łacińskiego słowa „adventus” oznaczającego „przyjście, nadejście króla”. W liturgii Adwent dzieli się na dwie części. Podczas pierwszej, trwającej do 16 grudnia włącznie, wierni przygotowują się na ostateczne przyjście Chrystusa na końcu czasów. Druga – od 17 do 24 grudnia, kończąca się Wigilią, stanowi bezpośrednie przygotowanie do uroczystości Bożego Narodzenia. Polską tradycją Adwentu jest msza święta wotywna, zwana roratami, odprawiana przed świtem. Uczestnicy przynoszą do kościoła specjalne świece, czyli roratki lub lampiony, które oznaczają nadzieję na szybkie przyjście Jezusa. Nazwa „roraty” pochodzi od pierwszego słowa łacińskiej pieśni „Rorate coeli” – „Niebiosa, spuśćcie rosę”. Początki Rorat sięgają czasów Bolesława Wstydliwego.",,
„Szczera” pożegnalna przemowa Tuska. POLITICO: Donald jest bardzo kulawym kaczorem,"Ustępujący przewodniczący Rady Europejskiej Donald Tusk wygłosił w Kolegium Europejskim w Brugii przemowę, w której mówił m.in. o wyjściu Wielkiej Brytanii z UE. Słowa Tuska skomentowało POLITICO pisząc, że „Donald jest teraz bardzo kulawym kaczorem”.","Tusk w przemówieniu podsumował swoje pięć lat na stanowisku szefa Rady Europejskiej. Podkreślił, że wyjście Wielkiej Brytanii z UE nie jest jeszcze przesądzone. – W tym meczu mieliśmy już dodatkowy czas gry, teraz mamy dogrywkę, być może będą rzuty karne. Walczcie, nie poddawajcie się! – zaapelował do Brytyjczyków w kontekście zaplanowanych na 12 grudnia wyborów parlamentarnych.Mówił też o relacjach z Rosją, nazywając ten kraj „strategicznym problemem, a nie strategicznym partnerem”. Stwierdził, że agresywna polityka Kremla był jednym z głównych wyzwań dla Unii Europejskiej.POLITICO relacjonując przemowę Tuska oceniło, że jest on teraz „bardzo kulawym kaczorem. Autor komentarza  David M. Herszenhorn posłużył się angielskim określenie „lame duck”, które opisuje bezsilnego na końcu swojej kadencji polityka.„W sprawie brexitu Tusk zauważył, że Wielka Brytania pozostanie członkiem Unii do końca jego kadencji 30 listopada, ale wcale się z tego nie ucieszył” – czytamy w komentarzu.POLITICO napisało, że pod koniec przemówienia, „po żarcie, że nie można już wdrożyć wobec niego impeachmentu, Tusk powrócił z niedyplomatyczną otwartością do kwestii Brexitu, mówiąc, że nadal ma nadzieję, że zostanie powstrzymany”.",,
Ks. Kachnowicz ukarany suspensą. „Za rok nie przejdzie mi bycie gejem”,"Były lubelski duszpasterz akademicki i katolicki publicysta, ks.
Łukasz Kachnowicz, został ukarany przez abp. Stanisława Budzika
suspensą. Kara jest konsekwencją porzucenia obowiązków
kapłańskich oraz wypowiedziami i zachowaniem sprzecznymi
z nauczaniem Kościoła.","Jak wyjaśnia ks. Adam Jaszcz, rzecznik archidiecezji lubelskiej,karze suspensy mogą podlegać jedynie osoby duchowne. – Oznaczato, że ukarany nie może wykonywać czynności kapłańskich ani nosićstroju duchownego – tłumaczy ks. Jaszcz.Łukasz Kachnowicz przyjął święcenia kapłańskie 29 maja 2010r. Był ostatnim prezbiterem wyświęconym przez abp. JózefaŻycińskiego. Pracował w Puławach i w Lublinie. Studiował Historię Kościoła na Wydziale Teologii KUL, uzyskując licencjat kościelny.Angażował się w Ruch Światło-Życie, Drogę Neokatechumenalną,Przystanek Jezus, a także archidiecezjalny projektewangelizacyjny Źródło. Był również duszpasterzem akademickimoraz publicystą katolickich portali.Na początku wakacji, za pośrednictwem mediówspołecznościowych poinformował o swoim „urlopie” od obowiązkówduszpasterskich. Od tego czasu umieszcza w sieci fotografiez jego udziału w paradach równości oraz tekstywspierające ruchy LGBT. W jednym z wpisów przyznał się do byciahomoseksualistą i do rezygnacji z kapłaństwa.",,
"Konwencje, przemówienia, obietnice;  gorący finisz kampanii wyborczej","Kampania przed wyborami do Parlamentu Europejskiego już na finiszu. W ostatni weekend przed głosowaniem politycy podsumowują jej przebieg i przypominają swoje hasła. Leszek Miller w Poznaniu,  Jarosław Gowin we Wrocławiu, Aleksander Kwaśniewski  w Warszawie – wszyscy podkreślają wagę eurowyborów i apelują do obywateli, by 25 maja poszli do urn.","To już ostatnia sobota przed wyborami. Za tydzień, w przeddzień głosowania, będzie już obowiązywała cisza wyborcza. Politycy i partie nie marnują więc czasu. Miller: 21 mld euro na program dla młodych Europejczyków– Młodzi ludzie nie powinni płacić za kryzys gospodarczy, którego nie wywołali - powiedział w Poznaniu podczas „Kongresu Europy” SLD i UP Leszek Miller. Lider SLD chce, aby na program dla młodych Europejczyków przeznaczono 21 mld euro.– Najwyższy czas skończyć z wykorzystywaniem pracowników. Umowy śmieciowenależy wysłać na śmietnik historii. (...) Zamiast bankrutujące banki trzeba wspomagać bankrutujących obywateli – powiedział w Poznaniu Leszek Miller.Jak zaznaczył, politycy prawicy prowadzą „kampanię strachu” i koncentrują się na problemach militarnych, zamiast zwrócić uwagę na zagadnienia społeczne, które bezpośrednio dotyczą obywateli.Według Millera, przejęcie władzy przez socjalistów i socjaldemokratów możezakończyć rządy „wstecznej prawicy i stworzyć drogę do oczekiwanejmodernizacji Europy”. – Musimy walczyć i bronić Europy, a jest przed kim. Nie pozwólmy, aby wBrukseli reprezentowali nas ci, dla których flaga UE to szmata, a UniaEuropejska to wielki obóz koncentracyjny. Trzeba postawić tamę temuwariactwu, w którym kobiety uważa się za podludzi, a niepełnosprawnizasługują na pogardę. Polska nie może być krajem, którego specjalnością jest eksportowanie oszołomów do Brukseli – podkreślał Miller. Kwaśniewski: uważajcie na Korwin-MikkegoByły prezydent Aleksander Kwaśniewski  wziął udział w Konwencji w Warszawie koalicji Europa Plus Twój Ruch.  Przekonywał, że głosowanie na kandydatów Europy Plus Twój Ruch to poparcie europejskiej integracji i mocniejszych struktur europejskich. Kwaśniewski przestrzegał przed Nową Prawicą Janusza Korwin-Mikkego, która – jak stwierdził – chce Europę zniszczyć. Przyznał też, że współpraca z Januszem Palikotem bywa trudna, ale jest za to oparta na szczerości. Janusz Palikot przekonywał, że głosowanie na koalicję Europa Plus Twój Ruch jest szansą dla liberalnych wyborców.                                                    Były prezydent RP Aleksander Kwaśniewski  (fot. PAP/Jacek Turczyk) Gowin: mamy dosyć dzielenia Polaków na dwa wrogie plemiona- Podwyższenie płacy, uczciwa konkurencja w gospodarce, polonizacja banków, a przede wszystkie walka o polskie interesy w PE – to niektóre punkty programu Polski Razem przedstawione w sobotę we Wrocławiuprzez jej lidera Jarosława Gowina. – Główną przyczyną patologii i negatywnych zjawisk w naszym życiu jesttrwająca od 10 lat wojna polsko-polska Donalda Tuska i JarosławaKaczyńskiego. (...) Mamy dość dzielenia Polaków, rozbijania przez nichjednego narodu na dwa wrogie plemiona. Mamy dość tego, że polscy politycyzajmują się tematami zastępczymi. Najwyższą pora, by zacząć rozwiązywaćproblemy, które są ważne dla milinów normalnych Polaków – powiedział Gowinpodczas konwencji wyborczej.Lider PR nawiązał też do hasła swego ugrupowania w eurowyborach: Wielka Polska w małej Unii. – To nie jest żaden nacjonalizm ani mania wielkości, ale chodzi nam o twardą walkę o interesy Polaków. (...) Chcemy też unii mniej marnotrawnej, która nie wpycha się w każdy szczegół życia państwa członkowskich, nie próbuje zakazywać wędzenia polskich, tradycyjnych wędlin dymem. Chcemy unii, która nie próbuje jakimiś rezolucjami narzucać nam eksperymentów światopoglądowych na przykład tzw. małżeństw homoseksualnych. Na takie eksperymenty nigdy nie będzie zgody w Polsce Razem – podkreślił Gowin. Kaczyński: wolność i niepodległość to podstawa trwania narodu– Wolność i niepodległość to podstawa trwania narodu - mówił szef PiS Jarosław Kaczyński przed warszawskim pomnikiem upamiętniającymbitwę o Monte Cassino. Dodał, że uznający tę prawdę powinni budować wspólnotę jeden przy drugim, a nie przeciw sobie. W sobotę przypada 70. rocznica bitwy pod Monte Cassino. – Ta narodowa wspólnota (...) odnosi się do wszystkich, którzy naprawdę czują się Polakami (...). Ale gdy mówimy o wspólnocie Polaków, może trwać tylko wtedy jeśli w jej centrum jest wolność, ale wolność może zapewnić tylko Polska niepodległa – dodał.                                                    Prezes PiS Jarosław Kaczyński (fot.  PAP/Paweł Supernak ) Solidarna Polska protestuje ws. spotu wyborczegoSolidarna Polska wyraziła oburzenie odmową emisji spotu wyborczego. Patryk Jaki zapowiedział skierowanie w tej sprawie skargi do KRRiTV. Jak mówił – największe stacje telewizyjne odmówiły jego emisji, uzasadniając to dyskryminowaniem homoseksualistów. Zdaniem Jakiego spot nikogo nie obraża, a tylko i wyłącznie broni wartości, które są bliskie Solidarnej Polsce.Poseł wyjaśnił, że to, o czym jest mowa w spocie, jest zapisane w polskiej Konstytucji, która mówi o tym, czym jest małżeństwo i która zakazuje adopcji dzieci przez związki homoseksualne. Dodał, że wiele aktów prawnych zabrania też propagowania ideologii gender.Patryk Jaki poinformował, że chodzi o słowa Beaty Kempy, która w spocie pyta wyborców, czy są przeciwni gender, małżeństwom homoseksualnym i adopcji przez nie dzieci",,
„Sprawa jest skomplikowana”. Brytyjski wywiad o Huawei,"Szef brytyjskiego wywiadu zagranicznego (MI6) Alex Younger ocenił w piątek, że kwestia wykorzystania technologii chińskiej firmy Huawei w ramach krytycznej infrastruktury narodowej jest „skomplikowana” i nie można podjąć w tej sprawie prostej decyzji „tak lub nie”.","Szef MI6, odniósł się w ten sposób do pytań dotyczących kontrowersji towarzyszących współpracy z telekomunikacyjnym gigantem Huawei, który może stanowić zagrożenie, ponieważ podejrzewany jest o związki z chińskim wywiadem i stanowić zagrożenie dla cyberbezpieczeństwa państw. Chińska firma stanowczo zaprzecza oskarżeniom o tego typu działania. W ostatnich miesiącach Stany Zjednoczone, Australia i Nowa Zelandia zablokowały jednak udział firmy w budowie przyszłych sieci teleinformatycznych 5G, a podobny krok rozważają także m.in. Kanada i Wielka Brytania. – To, czego chcę, to właściwej dyskusji na ten temat, bo z natury nie jest pożądane, aby jakikolwiek element znaczącej infrastruktury narodowej był realizowany przez dostawcę, który jest monopolistą – powiedział Younger. – Nie udaję, że mam właściwą odpowiedź na to pytanie, ale mówię, że ważne jest, byśmy przeanalizowali wszystkie takie kwestie – dodał. Wcześniej w podobnym tonie wypowiedział się były szef agencji ds. bezpieczeństwa cyfrowego GCHQ, która zajmuje się zbieraniem i oceną informacji telekomunikacyjnych. W felietonie dla „Financial Times” Robert Hannigan przekonywał, że wezwania do całkowitego zakazania udziału Huawei w budowie infrastruktury cyfrowej „są wyrazem braku zrozumienia cyberbezpieczeństwa i tego, jak złożona jest architektura sieci 5G”. Jak dodał, „Wielka Brytania ma unikalną przewagę w ocenie prawdziwego zagrożenia ze strony chińskiej technologii” dzięki wykorzystaniu specjalnego ośrodka badawczego, który od lat analizuje zastosowania technologii Huawei w brytyjskich sieciach telekomunikacyjnych. – Na podstawie analizy ekspertów Narodowe Centrum Cyberbezpieczeństwa (NCSC) mówiło jasno o brakach w strukturze bezpieczeństwa Huawei i ogólnym podejściu firmy do cyberbezpieczeństwa i jest wskazane, by zażądać w tej sprawie wyjaśnień(...). Hauwei wielokrotnie obiecało odnieść się do tej krytyki i wydać na ten cel olbrzymie kwoty. NCSC powinno poczekać i zobaczyć, jak dobrze to zrobi – argumentował Hannigan. Jak jednak zastrzegł, „kluczowe jest to, że – co umyka uwadze w debacie na temat chińskiej technologii – NCSC nie znalazło żadnego dowodu na to, aby państwo chińskie prowadziło wrogie działania cyfrowe za pomocą Huawei”. – Zakaz korzystania z jakiejś firmy w oparciu o kolor flagi kraju, z którego się wywodzi, byłby prawdopodobnie nieskuteczny – napisał były szef GCHQ. – Zamiast (takich zakazów) powinniśmy podejmować techniczne decyzje na podstawie klarownej oceny potencjalnego zagrożenia –podkreślił. – Ci, którzy teraz uciekają od chińskich firm, a wcześniej przyjmowali ich inwestycje, zachowują się tak, jakby dopiero teraz odkryli, że Chinami rządzi partia komunistyczna, która – jeśli tylko chce – może wykorzystać do własnych celów każdy element chińskiego sektora prywatnego. Większość z nas wkalkulowała jednak to ryzyko w obliczenia dawno temu i spodziewam się, że Chiny zrobiły to samo – napisał. W styczniu polskie władze aresztowały pracownika Huawei pod zarzutami szpiegostwa, a Czechy wykluczyły firmę z publicznych przetargów po ostrzeżeniu ze strony instytucji odpowiedzialnej za cyberbezpieczeństwo kraju.",,
Pięciu imigrantów w ukrytych w osobówce. Kolejna próba przemytu w Mellili,"Dwie osoby w bagażniku, dwie w tylnej kanapie i jedna w desce rozdzielczej - tak upakowane auto podjechało do przejścia granicznego między Marokiem a Mellilą, hiszpańską eksklawą w Afryce. Celnicy udaremnili przemyt.","Do zdarzenia doszło w sobotę. Według hiszpańskiej straży granicznej samochód osobowy stanął w kolejce do kontroli jak wszyscy. Gdy zbliżał się do pierwszej blokady, kierowca nagle zmienił kierunek i niemal staranował funkcjonariuszy.Auto uderzyło w słupek, a marokański kierowca zaczął uciekać. Szybko jednak został złapany i przekazany policji. W mercedesie natrafiono na ukrytych pięciu migrantów, w tym trójkę nieletnich.Cel migrantówTo kolejna udaremniona próba przemytu ludzi na jednym z dwóch obok Ceuty lądowych przejść granicznych, które łączą państwo afrykańskie z Unią Europejską. Dzień wcześniej pogranicznicy odkryli dziewięcioro migrantów, upchniętych w innym aucie.Mellila i Ceuta są celem dla tysięcy migrantów chcących przedostać się do Europy. Ci, których nie stać na zapłacenie przemytnikom, próbują włamywać się do aut lub sforsować wysokie ogrodzenie. Regularnie dochodzi do zamieszek, gdy większe grupy migrantów próbują przedrzeć się przez płot.",,
PO wycofuje poparcie dla Ujazdowskiego. Schetyna: Musimy zrobić krok w tył,"– Musimy jako dwie nasze partie współpracujące ze sobą od miesięcy zrobić wyraźny krok w tył – mówił na konferencji prasowej Grzegorz Schetyna, lider Platformy Obywatelskiej. Partia wycofała poparcie dla kandydatury Kazimierza Ujazdowskiego na prezydenta Wrocławia.","Schetyna poinformował w poniedziałek na konferencji prasowej we Wrocławiu, że razem z szefową Nowoczesnej Katarzyną Lubnauer przedstawią regionalnym władzom PO i Nowoczesnej propozycję Koalicji Obywatelskiej we wszystkich powiatach Dolnego Śląska, a także w ośmiu miastach prezydenckich. Lider PO mówił, że Koalicja Obywatelska wystawi wspólnych kandydatów na prezydentów ośmiu miast w województwie dolnośląskim. Prezydentów trzech miast ma wskazać Nowoczesna, będą to: Świdnica, Lubin, Wrocław. Kandydatów na prezydentów Wałbrzycha, Jeleniej Góry, Bolesławca, Legnicy i Głogowa ma wskazać Platforma. Schetyna podkreślił, że Koalicja Obywatelska jest projektem strategicznym dla skutecznego zjednoczenia opozycji. Dodał, że najważniejszym zadaniem koalicji jest uchronienie polskiego samorządu przed centralistyczną, agresywną polityką PiS. Schetyna podkreślił, że decyzja ta była bardzo trudna zarówno dla PO, jak i Nowoczesnej. Zaznaczył, że została ona podjęta ze względu „na dobro wyższe”, jakim jest możliwość powołania Koalicji Obywatelskiej w całym regionie. – Uważam, że ten krok i ta decyzja będzie świadczyć o naszej odpowiedzialności. Tylko Koalicja Obywatelska może budować zjednoczoną opozycję, dać nam gwarancje polityczne, a Polakom nadzieję na to, że zbudujemy taki scenariusz, w którym wygramy wybory i samorządowe, później europejskie, i parlamentarne – zapowiedział lider Platformy.Przewodnicząca Nowoczesnej tłumaczyła, że rozpatrywane są dwie kandydatury na prezydenta Wrocławia – Jacek Sutryk oraz poseł Nowoczesnej Michał Jaros. Dodała, że decyzja o tym, kto będzie kandydatem Koalicji Obywatelskiej, zapadnie na początku sierpnia. Zapowiedziała wskazanie kandydata na prezydenta Wrocławia, który „będzie najlepszy dla Wrocławia, będzie dawał gwarancję, że we Wrocławiu na pewno nie będzie rządził PiS”. Schetyna poinformował, że Ujazdowski pozostanie członkiem gabinetu cieni PO i „na pewno znajdzie godne miejsce w wyborach parlamentarnych lub europejskich”. Z kolei Lubnauer nazwała Ujazdowskiego „przykładem człowieka, który zdecydował się na to, żeby wyjść z obozu, który niszczy w tej chwili państwo”. – Brakuje po stronie PiS ludzi, którzy tak jak Kazimierz Ujazdowski potrafili powiedzieć: dość; potrafili powiedzieć, że nie godzą się na łamanie zasad państwa prawa i demokracji i wyjść z obozu władzy do obozu opozycji – mówiła. „Swoją decyzję ws. wyborów samorządowych podejmę niezależnie i ogłoszę ją po 8.08. Wiem, że wrocławianie chcą #UczciwaZmiana władzy, która faktycznie zajmie się poprawą jakości życia w mieście, będzie przejrzysta i bezstronna. Dowiodła tego akcja #SprawyDoZałatwienia” – odniósł się do sprawy na Twitterze Ujazdowski. O tym, że to Ujazdowski (w przeszłości m.in. wiceprezes PiS), będzie kandydatem Platformy na prezydenta Wrocławia, Schetyna poinformował w kwietniu. Jego decyzja oznaczała też, że startować nie będzie wskazana wcześniej jako kandydatka posłanka PO i profesor onkologii Alicja Chybicka.",,
Prezydent Zełenski oskarżony o plagiat przemówienia Poroszenki,"Nowy prezydent Ukrainy Wołodymyr Zełenski został oskarżony o plagiat fragmentu przemówienia swego poprzednika Petra Poroszenki, który wykorzystał w rozmowach z szefem Rady Europejskiej Donaldem Tuskiem w Brukseli. Przemówienie przygotowali pracownicy Ministerstwa Spraw Zagranicznych, którzy pracowali jednocześnie dla Poroszenki.","„Ukraina w UE to śmierć rosyjskiego projektu imperialnego. Co więcej, jest to mocne uderzenie w rosyjski autorytaryzm i droga do demokratycznych przemian w Rosji i na całej przestrzeni postsowieckiej” – powiedział Zełenski podczas spotkania z Tuskiem. Cytat ten administracja prezydenta opublikowała na Twitterze.„To banalny plagiat” – oświadczył rzecznik Poroszenki Swiatosław Cehołko. „Nowy prezydent ukradł cały akapit z wystąpienia Petra Poroszenki na zjeździe partii Europejska Solidarność” – napisał na Facebooku. Zjazd odbył się w piątek.Po tym oskarżeniu administracja Zełenskiego wszczęła śledztwo, które wykazało, że przemówienie przygotowali pracownicy Ministerstwa Spraw Zagranicznych, którzy pracowali jednocześnie dla Poroszenki.„W razie potwierdzenia prywatnej współpracy urzędników państwowych MSZ z Petrem Poroszenką zostaną wyciągnięte (wobec nich) najbardziej surowe dyscyplinarne i kadrowe wnioski” – ostrzegła administracja nowego prezydenta.",,
"O. Rydzyk: „zatłuką żywcem, tak jak ks. abp. Wielgusa.”",– Nie pozwalajmy poniewierać kapłanów – apelował w sobotę o. Tadeusz Rydzyk do uczestników 19. Pielgrzymki Rodziny Radia Maryja na Jasnej Górze. Nawiązał przy tym m.in. do protestów po swojej niedawnej wypowiedzi w Brukseli.,"W przemówieniu do wiernych o. Rydzyk zaapelował m.in., by nie pozwalali na „poniewieranie pasterzy w Polsce”. – Gdzie jak gdzie, ale w kraju błogosławionego Jana Pawła II szanujmy kapłanów –  wzywał.Przypomniał, że papieżowi zależało, by Polska poniosła ewangelię do Europy.– Mówili nam, jak mieliśmy wejść do tej Unii Europejskiej, mówili nam, żebędziemy ewangelizować, Kościół będzie miał takie szanse. Ale jak jedenksiądz pojechał do Brukseli nie w swojej sprawie, to go chcieli zatłuc odrazu, jak powiedział trochę prawdy – bardzo krótko, oczywiście na skróty, bonie było można dużo – relacjonował o. Rydzyk.–  Zatłuką żywcem, tak jak ks. abp. (Stanisława) Wielgusa. (... ) Nikt niema prawa drugiego człowieka obmawiać, mówić na niego w mediach, gdzieindziej, po sądach włóczyć, jeżeli on nie ma prawa się bronić, jeżeli mu sięusta zamknie. (...) To nie jest demokracja – to się kłania ten stary system,ale może jeszcze ulepszony, w białych rękawiczkach – ocenił o. Rydzyk.Duchowny nawiązał do swoich słów z 21 czerwca, wypowiedzianych podczas seminarium nt. energii odnawialnej w Brukseli. Toruński redemptorysta skarżył się, że obecny rząd rozwiązał w 2007 r. umowęprzyznającą jego fundacji dotację na odwierty geotermalne w Toruniu. – Jesteśmy tutaj w Brukseli, ja nie wiem, co na to ta Bruksela, bo jesteśmy wykluczani, dyskryminowani. To jest totalitaryzm. Ja nie żartuję. To jest totalitaryzm – mówił wówczas. W reakcji na te słowa MSZ wysłało do Watykanu notę dyplomatyczną.Uroczystości na Jasnej Górze zorganizowano z okazji 19. Pielgrzymki Rodziny Radia Maryja.",,
„Warszawa Trzaskowskiego idzie w lewo”,"Polonez równości w stołecznym liceum pokazuje, że w imię politycznej poprawności stawia się pewne rzeczy na głowie – ocenił w rozmowie z portalem DoRzeczy.pl poseł PiS Paweł Lisiecki. – Warszawa Trzaskowskiego idzie w lewo, a prezydent będzie chciał się lewicy odwdzięczyć za wygrane wybory – dodał.","W jednym ze stołecznych liceów uczniowie tańczyli poloneza w nietypowy sposób – mężczyźni z mężczyznami, kobiety z kobietami. Chodziło o to, żeby wyrazić „solidarność z homoseksualnymi przyjaciółmi”. – Generalnie próbuje się postawić pewne rzeczy na głowie. Oczywiście, jak ktoś chce sobie tańczyć, to niech sobie tańczy. Nie mogę się jednak oprzeć wrażeniu, że to próba na siłę politycznie poprawnego działania ulegania poprawności politycznej. To w gruncie rzeczy śmieszne – przekonywał Lisiecki.Poseł uważa, że w stolicy ma miejscu ideologiczne wzmożenie, co szczególnie widać po wygranych przez Rafała Trzaskowskiego wyborach prezydenta Warszawy. – Oczywiście w szkołach inicjatywy tego typu są organizowane często niezależnie od polityki, wynikają z ideologicznego zaangażowania pomysłodawców. Przypomnieć można akcję „Tęczowy piątek”. Z drugiej strony, za rządów Rafała Trzaskowskiego mieliśmy i świeckie Boże Narodzenie, i „Tramwaj różnorodności”. Niewątpliwie prezydent będzie się chciał odwdzięczyć tej ideologicznej światopoglądowej lewicy. Z drugiej strony ta lewica czuje, że jest jej czas – dowodził.– To, co dzieje się w stolicy w kwestiach światopoglądowych, dla nas oznacza jedno, że gdy już zdobędziemy władzę w stolicy, a prędzej czy później to się stanie, będzie wiele rzeczy do odkręcenia i bardzo dużo pracy – przekonywał Lisiecki.",,
"Byli na protestach, ale nie prowokowali. Policja potwierdza doniesienia","Hongkońscy policjanci brali udział w protestach antyrządowych, przebrani za „różne postacie”, ale nie prowokowali demonstrantów do radykalnych zachowań – oświadczył przedstawiciel policji Chris Tang pod naporem pytań związanych z niedzielnymi starciami. Wątpliwości komentatorów wzbudziły publikowane przez lokalne media nagrania, na których widać pomagających policji mężczyzn przebranych za uczestników protestu.","Rzeczniczka antyrządowych protestów Catrina Ko oskarżyła policję o prowokowanie demonstrantów i wrabianie ich w przestępstwa. Wyjaśnień w sprawie roli przebranych policjantów zażądał również założyciel organizacji praw człowieka Civil Rights Observer Icarus Wong. – Mamy powody podejrzewać, że policja mogła używać działających pod przykryciem funkcjonariuszy w czasie wielu poprzednich protestów, by wszczynać brutalne konflikty i brać udział w nielegalnych działaniach, takich jak wytwarzanie i używanie koktajli Mołotowa, ataki na posterunki policji przy użyciu cegieł czy posiadanie bardzo ofensywnej broni, a następnie wrabiać protestujących w te przestępstwa – powiedziała Ko na spotkaniu z mediami. Inny wysokiej rangi przedstawiciel policji odniósł się do sprawy młodej kobiety, która według protestujących została postrzelona przez policję w twarz, prawdopodobnie rodzajem amunicji nieśmiercionośnej, w wyniku czego ma połamane kości twarzy i może stracić prawe oko. Tang oświadczył, że nie ma dowodów na to, jak doszło do tego urazu. Przedstawiciel policji bronił funkcjonariuszy przed oskarżeniami o użycie nadmiernej siły na stacji metra Tai Koo, gdzie – jak widać na nagraniach publikowanych przez media – strzelali oni z bliskiej odległości w plecy uciekającym demonstrantom i bili ich pałkami. Wyjaśnił, że strzelano z amunicji pieprzowej, która powoduje tylko podrażnienia. Policjanci potwierdzili również, że na stacji metra Kwai Fong na hongkońskich Nowych Terytoriach wystrzelono w niedzielę jeden granat z gazem łzawiącym. Zwrócili przy tym uwagę, że stacja ma „budowę półotwartą” i w przeciwieństwie do wielu innych nie znajduje się pod ziemią. Była to już 10. z rzędu niedziela protestów przeciw administracji Hongkongu i zgłoszonemu przez nią projektowi nowelizacji prawa ekstradycyjnego, która umożliwiłaby m.in. przekazywanie podejrzanych do Chin kontynentalnych. Z tygodnia na tydzień demonstracje stają się bardziej gwałtowne i regularnie przeradzają się w starcia między ich uczestnikami a policją.",,
"Wypłacono 4,4 mln świadczeń „Dobry start” na łączną kwotę 1,32 mld zł","Od lipca do końca października złożonych zostało 3,2 mln wniosków o środki z programu „Dobry start”. W tym okresie wypłacono już 4,4 mln świadczeń na łączną kwotę blisko 1,32 mld zł – poinformowało Ministerstwo Rodziny, Pracy i Polityki Społecznej. Wnioski o świadczenie można składać do końca listopada.","MRPiPS przypomniało, że celem programu „Dobry start” jest wsparcie rodziców w wydatkach związanych z rozpoczęciem roku szkolnego. 300 zł na wyprawkę szkolną przysługuje na każde uczące się dziecko do 20. roku życia. Według szacunków resortu program może objąć wsparciem 4,6 mln uczniów.– Od 1 lipca do 31 października złożonych zostało 3,2 mln wniosków o świadczenie „Dobry start” – 2 mln w formie elektronicznej, 1,2 mln w formie tradycyjnej. W tym czasie wypłacono już 4,4 mln świadczeń na łączną kwotę blisko 1,32 mld zł – poinformowała minister rodziny Marlena Maląg.Zaznaczyła, że wnioski o świadczenie można składać jeszcze tylko przez tydzień. – Jeśli do końca listopada rodzic nie złoży wniosku o świadczenie, pieniądze po prostu przepadną. Nie warto zwlekać – podkreśliła.Świadczenie z programu „Dobry start” w wysokości 300 zł przysługuje raz w roku na dziecko uczące się w szkole, aż do ukończenia przez nie 20 lat. Dzieci niepełnosprawne, uczące się w szkole, mogą otrzymać świadczenie do ukończenia przez nie 24 lat. Od 1 sierpnia o świadczenie mogą ubiegać się także uczniowie szkół dla dorosłych i szkół policealnych, jednak w ich przypadku wnioski można składać wyłącznie drogą tradycyjną (np. drogą pocztową lub podczas osobistej wizyty w urzędzie).",,
Większość Włochów z nieufnością wobec imigrantów. 7 proc. deklaruje wrogość,"60 proc. Włochów jest nieufnych wobec imigrantów i uważa ich obecność za ciężar oraz potencjalne zagrożenie, również terrorystyczne – wynika z sondażu przedstawionego w Rzymie. Ok. 7 proc. mieszkańców Włoch deklaruje wrogość wobec przybyszów.","17 proc. Włochów jest otwartych wobec imigrantów, żywi wobec nich pozytywne uczucia i deklaruje przyjaźń. Obojętność wobec nich wyraża prawie 16 proc. ankietowanych.  Wyniki te zaprezentowano w raporcie sporządzonym przez włoską parlamentarną komisję noszącą imię Jo Cox, brytyjskiej deputowanej zamordowanej w czerwcu 2016 r. Komisja przy włoskiej Izbie Deputowanych analizuje kwestie związane z nietolerancją, ksenofobią i rasizmem.  W analizie sondażu zawartego w tym raporcie podkreśla się, że 60 proc. Włochów twierdzi, iż dzielnica ulega „degradacji”, gdy mieszka w niej wielu imigrantów, a ich obecność sprzyja szerzeniu się przestępczości i zagrożenia terroryzmem.",,
"CBOS: PO znów na czele, PiS tuż, tuż","Platforma Obywatelska znów prowadzi w sondażu CBOS. Gdyby wybory parlamentarne odbyły się w marcu, na partię rządzącą zagłosowałoby 26 proc. zdeklarowanych wyborców. PiS uzyskałoby 24 proc. poparcia.","W Sejmie znalazłby się jeszcze tylko SLD, naktóry głosowałoby 7 proc. badanych – wynika z sondażu CBOS.W porównaniu z ubiegłym miesiącem PO nieznacznie zyskała poparcie (wzrost o 1 proc.), natomiast PiS nieco straciło (spadek o 2 proc.). Z kolei poparcie dla SLDzmniejszyło się o 1 proc. w porównaniu do lutego. PSL i TR poza SejmemPoniżej wyborczego progu znalazły się w sondażu m.in.: PSL – 4 proc. poparcia (tyle samo co w lutym) oraz Twój Ruch Janusza Palikota i Nowa Prawica JanuszaKorwin-Mikkego (otrzymały po 3 proc. głosów).Polska Razem JarosławaGowina oraz Solidarna Polska Zbigniewa Ziobry uzyskały po 2 proc. poparcia. Na kogo zagłosować?Wyraźnie wzrósł odsetek wyborców, którzy nie chcą lub jeszcze nie potrafiąjednoznacznie określić swoich sympatii partyjnych – aż 27 proc.zdeklarowanych uczestników wyborów nie wie, na które ugrupowanie oddałobyswój głos (w porównaniu z ubiegłym miesiącem wzrost o 3 pkt proc.).W wyborach wzięłoby udział, wedle własnych deklaracji, 57 proc. ankietowanych (o 3 proc.więcej niż przed miesiącem).",,
"„Ja Cię nie mogę” Kaczyńskiego, dinozaury z naftaliną Kopacz i jurność Stefana [OPINIA]","Bohaterem tygodnia według „Gazety Wyborczej” miał być prezes PiS Jarosław Kaczyński, którego prywatne nagrania ujawnił dziennik zapowiadając wielką aferę. Afery nie było, a gwiazdą tygodnia została Ewa Kopacz, która osiągnęła himalaje absurdu. Ostatnio wytłumiona i schowana w dalszych szeregach PO, w tym tygodniu dała z siebie wszystko.","Sobota. Prawo kobiet do obrażania innych.   Koalicja Obywatelska (bez samodzielnych resztek Nowoczesnej) zorganizowała konwencję „Kobieta,Polska, Europa”. Cokolwiek powiedział tam o prawach kobiet Grzegorz Schetyna i Barbara Nowacka nie zostanie przez nas zapamiętane. Szanse na zaistnienie podczas konwencji dostała Ewa Kopacz i postanowiła jej nie zmarnować. Złość, pogarda dla tych, którzy nie chcą głosować na PO i myśleć jak im PO podyktuje, przybrała formę szczególną. Ewa Kopacz powiedziała: „Pozostaje nam tym powiedzieć wszystkim, którzy próbują nas pozbawić możliwości osobistego wyboru i równego traktowania – jesteście śmiesznie nieaktualni. Czuć od was naftaliną! (…) Nauczcie się wreszcie żyć w Europie!”.  Tymczasem konferencja Prawa i Sprawiedliwości poświęcona samorządom przebiegła bez spektakularnych wypowiedzi, obrażania przeciwników politycznych. Chciałoby się rzec nudno, ale za to merytorycznie. Niedziela pachnąca naftaliną.   „Naftalina” jest słowem najczęściej powtarzanym w niedzielę. Polki oburzone słowami Ewy Kopacz umieszczają z hasztagiem #naftalina zdjęcia używanych przez siebie perfum. Nikt już nie ma złudzeń, że negatywna i agresywna kampania wyborcza prowadzona przez PO właśnie się zaczęła.  Poniedziałek. Czekamy na bombę.   CBA zaczęło tydzień z „przytupem” zatrzymując kilka osób związanych z MON i PGZ. Ten tydzień, jak się przekonamy, będzie dla CBA wyjątkowo pracowity. Jednak poniedziałek był przede wszystkim dniem oczekiwania. Atmosferę podkręcali m.in. wicenaczelny „GW” Jarosław Kurski, mecenas Roman Giertych i naczelny „Newsweeka” Tomasz Lis, który przy okazji reklamował swoją książkę. W siedzibę PiS na Nowogrodzkiej miał we wtorek wylecieć prasowy pocisk nuklearny… Wtorek. Ostrzał z Czerskiej mokrym kapiszonem.   Od samego rana Polacy czekali na nowy numer „Gazety Wyborczej”. A po lekturze zapowiadanego sensacyjnego materiału wracali do kiosków próbując odzyskać stracone 3.99 zł. „Afera” okazuje sięwyjątkowo naciągana, nawet jak na standardy Czerskiej.Sensacyjne taśmy z nagranym prezesem PiS Jarosławem Kaczyńskim nie ujawniają niczego nielegalnego, oburzającego. Co gorsze, okazało się, że w prywatnych rozmowach prezes Kaczyński nie przeklina, spokojnie rozmawia z oponentami, zna się na biznesie i nie chce dać austriackiemu biznesmenowi pieniędzy bez faktury.  W dodatku pozwala sobie na żartobliwą krytykę współczesnej mody damskiej, komentując „dziurawe spodnie”: „Ja Cię nie mogę!”. I to sformułowanie zostanie podchwycone przez internautów i zrobi niesamowitą karierę. Z zapowiadanego skandalu wynika kompromitacja atakujących i ocieplenie wizerunku prezesa PiS. Środa. Gruba kasa nie dla ludzi z PiS.   Czerska się nie poddaje i pomimo braku amunicji stara się nadal trafić Jarosława Kaczyńskiego. Następne opublikowane nagrania nie przynoszą żadnych nowych sensacji. To nie przeszkadzaopozycji wysyłać zawiadomienia do prokuratury i używać najmocniejszych słów. Tymczasem największą aferą w nagraniu okazuje się upolitycznienie procesu wydawania zezwoleń na budowę w Warszawie. Komentujący sprawę prezydent stolicy Rafał Trzaskowski wykazuje znów się brakiem znajomości miasta.  O blokowanej przez miasto inwestycji przy Srebrnej Trzaskowski mówił, że nie ma w jej okolicy wielkich wieżowców. Sęk w tym, że już takie tam stoją a kolejne się budują. W Radio Zetprezydent stolicy wyjaśnił: „Nikt nie mówił, że tam nie może stanąć budynek, tylko chodziło o to, żeby wybudować największy budynek, żeby zarabiać na nim grube, grube, grube pieniądze.” Rozumiemy z tego, że na zarabianie „grubych, grubych, grubych pieniędzy” ludziom związanym z PiS samorządowcy z PO pozwolić nie mogą.  Czwartek. Stworzenie świata według Ewy Kopacz.   Gazeta Wyborcza publikuje kolejny stenogram z podsłuchów Jarosława Kaczyńskiego, ale nikogo to już nie obchodzi. Wszyscy ekscytują się wywiadem Ewy Kopacz, w którym ujawniła swój stan wiedzy o ewolucji. Otóż według niej na początku żyli ludzie i dinozaury. Ale dinozaury były złe, bo pachniały naftaliną, nie chciały głosować na PO i czytać „GW”. Dlatego dobrzy ludzie, chociaż nie mieli strzelb, rzucali kamieniami w dinozaury. I wtedy (po dwóch miesiącach) dinozaur padał. Taki mniej więcejPark Jurajski jest w głowie Ewy Kopacz, byłej premier polskiego rządu.  Dinozaury Kopacz detronizują nawet #JaCięniemogę i zawłaszczają sobie media społecznościowe. O miejsce na podium walczy poseł i były członek PO, z hasztagiem #jurnyStefan. Jak ujawniły media poseł PSL-UED miał przyjmować łapówki w formie 29 usług seksualnych, opłacanych z pieniędzy zatrzymanych przez CBA biznesmenów.  Piątek. Koalicja „Ocalić od zapomnienia”.   Wiadomością dnia miało być ogłoszenie Koalicji Europejskiej. Wszyscy już się gubią jakie i z kim koalicje tworzy Grzegorz Schetyna. Jedną z gwiazd nowej koalicji jest bohaterka tygodnia Ewa Kopacz. Do ekipy, która ma uchronić Polskę przed wyjściem z Unii Europejskiej dołączyli emerytowani i niemalzapomnieni politycy, dla których oferta Schetyny jest ostatnią szansą na jakieś intratne stanowisko. Głosowanie na Koalicję Europejską będzie obarczone znacznym ryzykiem, ponieważ w jej skład wchodzą jedyni w Polsce politycy, którzy obsesyjnie mówią o polexicie. A niektórzy także odinozaurach.",,
"„Gdy nastał prezydent Lech Kaczyński, organizacja lotów legła w gruzach”","– Za czasów prezydentury Aleksandra Kwaśniewskiego moja siostra nie miała żadnych obaw, aby latać tymi samolotami. Jak nastał prezydent Lech Kaczyński, niestety cała organizacja lotów legła w gruzach – powiedziała w TVP Info Jolanta Wiktoruk - siostra Agnieszki Pogródki-Węcławek, funkcjonariuszki Biura Ochrony Rządu. Jolanta Wiktoruk przyznała, że jej siostra „była nieraz poirytowana tym, że dostaje listę pasażerów na dwie godziny przed odlotem”."," Wszystko mi jedno, gdzie będzie wrak Stwierdziła także, że jako siostra ofiary nie oczekuje, że wrak prezydenckiego tupolewa będzie sprowadzony do Polski . – Mi jest wszystko jedno, czy będzie tu,  czy tam. Nie mam potrzeby go hołubić. Jednak jako obywatelka tego kraju uważam, ze powinien być sprowadzony do Polski – powiedziała Jolanta Wiktoruk w TVP Info.",,
Hejterska strona wymierzona w prezydenta Opola. Adminem radny z PO,"„Ośmiornica Wiśniewskiego” to hejterska strona, która od lat atakuje Arkadiusza Wiśniewskiego, prezydenta Opola. Po piątkowej awarii oprogramowania Facebooka strona zniknęła z sieci.","Efektem usuniętego już błędu na Facebooku, była możliwość sprawdzenia danych osób, które prowadzą poszczególne strony na Facebooku.  Jak ustalili reporterzy TVP3 Opole – jednym z administratorów „Ośmiornicy Wiśniewskiego” był Przemysław Pospieszyński, miejski radny i rzecznik opolskiej Platformy Obywatelskiej.",,
Nauczycielka wyrzuca Jezusa z pieśni bożonarodzeniowej,"W okresie przygotowań do świąt Bożego Narodzenia niektórzy wpadają na dziwne pomysły. Nauczycielka jednej ze szkół podstawowych w Tuscanii, w okolicach Viterbo w środkowych Włoszech, postanowiła wyrzucić z tradycyjnej pieśni imię Jezus, zastępując je słowem: „na dole” lub „na dół”.","Możliwe, że użycie tego zwrotu miało na celu oddanie potocznym językiem tajemnicy Wcielenia, której istotą jest przecież zejście Boga z nieba na ziemię, czyli w pewnym sensie z wysokości, właśnie „na dół”. Wikariusz generalny diecezji Viterbo ks. Luigi Fabbri nie kryje zdziwienia całą sytuacją, podkreślając, że wspólnota chrześcijańska podziela zdumienie wielu rodzin, świeckich instytucji oraz innych osób. Próbują oni zrozumieć logikę takiego wyboru dydaktycznego, który jest całkowicie sprzeczny z samą rolą szkoły. Powinna ona przecież oferować edukację otwartą i integrującą, a nie wykluczającą to wszystko, co stanowi o tożsamości i o najgłębszych korzeniach. Ks. Fabbri przywołał jedną z ostatnich wypowiedzi Papieża Franciszka, który przypomniał, że integracja jest owszem powinnością, ale w stopniu, w jakim nie stanowi zagrożenia dla własnej tożsamości. Próba podjęta przez nauczycielkę stanowi formę ataku na to wszystko, co chce się niby szanować.",,
Nowy mikropark uliczny w stolicy. Kosztował 33 tys. zł,„Co to jest? Nowe miejsce wypoczynkowe w Warszawie? Ul. Poznańska przy skrzyżowaniu z Żurawią” – napisał czytelnik na platformę Twoje Info. - Obecność mieszkańców Śródmieścia w przestrzeni miejskiej w naturalny sposób uspokoi ruch samochodowy – czytamy w opisie projektu na stronie Budżetu Obywatelskiego. Inwestycja kosztowała 33 tys. złotych.,"Mieszkańcy Warszawy mogą już korzystać z parkletu na ul. Poznańskiej w rejonie skrzyżowania z ul. Żurawią.  „Miasto zamontowało tam drewniane siedziska, stojak na rower oraz kosze na 3 frakcje odpadów. Niedługo pojawią się także domki dla owadów oraz kwiaty, trawy ozdobne i krzewy.” – pisze portal Warszawa Nasze Miasto. Jak można zobaczyć na stronie twojbudzet.um.warszawa.pl, projekt zrealizowany w ramach Budżetu Obywatelskiego 2019 kosztował 33 100 zł.  „Chcemy zachęcić mieszkańców Śródmieścia do spędzania czasu w przestrzeni miejskiej. Ich obecność w naturalny sposób uspokoi ruch samochodowy oraz wpłynie pozytywnie na dochody okolicznych sklepów, zakładów rzemieślniczych i restauracji” – czytamy w oficjalnym opisie projektu. „Proponujemy stworzyć niskobudżetową instalację, która będzie stanowić barierę dla nielegalnego parkowania, ale jednocześnie będzie spełniała funkcję wypoczynkowo-rekreacyjną.” – dodano.",,
Amerykańskie media o spotkaniu Duda-Trump: Sukces Polski kosztem Niemiec,"Większość czołowych amerykańskich mediów głównego, z reguły niechętnego amerykańskiemu prezydentowi nurtu przedstawia spotkanie w Andrzeja Dudy z Donaldem Trumpem w Białym Domu jako sukces Polski osiągnięty kosztem Niemiec. Dziennikarze zwracają uwagę, że prezydent USA podczas krótkiej wizyty skrytykował Niemcy kilka razy.","Taką ocenę szczytu Trump-Duda prezentuje artykuł, który ukazał się w internetowym wydaniu dziennika „Washington Post” pod tytułem „Trump decyzją o rozmieszczeniu wojsk podniósł znaczenie Polski kosztem Niemiec”.„Biały Dom Trumpa zrobił pokaz z chwalenia Polski i wzmocnił pozycję Dudy kosztem niemieckiej kanclerz Angeli Merkel, z którą Trump ma chłodne relacje” – czytamy w stołecznym dzienniku.Polska natomiast „jest najważniejszym członkiem nieformalnego klubu sympatyków Trumpa wśród prawicowych i populistycznych rządów wschodniej i środkowej Europy” – dodają dziennikarze.Autorzy artykułu opublikowanego w internetowym wydaniu czołowego, mającego opinię lewicowego dziennika amerykańskiej stolicy wskazują, że Donald Trump podczas wspólnej konferencji prasowej z Andrzejem Dudą kilkakrotnie skrytykował Niemcy za przeznaczanie niedostatecznych środków na obronę i za „planowany zakup dużych ilości rosyjskiego gazu”.Zdaniem dziennikarzy tej gazety, która zajmuje czołowe miejsce na nieformalnej prezydenckiej liście mediów podających „fałszywe newsy” (fake news), „Trump wyraźnie chce wzmocnić Polskę i ukarać Niemcy – sąsiada Polski i bliskiego sojusznika Stanów Zjednoczonych, gdzie obecnie stacjonuje ok. 34 tys. amerykańskich żołnierzy”.W podobnym tonie drugie już spotkanie prezydentów w Białym Domu ocenił zbliżony ideologicznie do waszyngtońskiego dziennika „New York Times”. Mimo apeli prezydenta Dudy w czasie konferencji prasowej w Ogrodzie Różanym Białego Domu, by oceniając polskie władze, odchodzić od stereotypów, dziennikarz „NYT” używa w odniesieniu do prezydenta Polski i polskich władz takich samych określeń – „populistyczny, nacjonalistyczny, prawicowy” – jak pokrewny „WP”.Dziennikarz nowojorskiej gazety Peter Baker nazywa przyjęcie przez prezydenta Trumpa „nacjonalistycznego prezydenta Polski rozbudowanym pokazem poparcia” i „najnowszym entuzjastycznym poparciem nacjonalistycznej fali w Europie”. „Scena przypominała spotkanie Trumpa z zeszłego miesiąca z premierem Węgier Viktorem Orbanem, którego autorytarne ciągoty także były krytykowane w Europie” – dodaje Baker.Z kolei dziennik „Los Angeles Post”, zdaniem medioznawców nawet bardziej lewicowy niż „NYT”, już w tytule swojego artykułu o spotkaniu prezydentów ubolewa, że „Duda ma do czynienia z niewielkimi naciskami Trumpa z powodu pogarszania się demokracji w Polsce”.Dziennikarz „NYT”, sugeruje, że skierowanie do Polski dodatkowego tysiąca żołnierzy na zasadzie trwałej obecności jest rozczarowaniem dla władz w Warszawie, które zabiegały o stworzenie w Polsce stałej bazy wojsk amerykańskich.Podobną opinię wyraziła cytowana na portalu nowojorskiego dziennika Julianne Smith – doradczyni ds. bezpieczeństwa byłego demokratycznego wiceprezydenta Joe Bidena, ekspertka Robert Bosch Academy w Berlinie. „Przesłanie Trumpa jest jasne nawet dla Polski, kraju, który zrobił wszystko, co możliwe, aby nawiązać przyjazne i konstruktywne stosunki z (administracją) Trumpa, m.in. planując zakup (myśliwców) F-35: Stany Zjednoczone nie są skłonne, by zrobić cokolwiek więcej dla waszego bezpieczeństwa. Musicie sami dbać o siebie” – uważa Smith.Wszystkie amerykańskie media odnotowały bezprecedensową niespodziankę, którą prezydent Trump zgotował swoim gościom z Polski: przelot myśliwców F-35 nad Białym Domem.Dziennikarz „NYT” konstatuje, że Trump, który bezskutecznie starał się o zorganizowanie parady wojskowej w Waszyngtonie, był „rozpromieniony, demonstrując swoim gościom najnowocześniejszy amerykański samolot bojowy, który Polska zamierza zakupić”.Ostatni przelot samolotu wojskowego nad Białym Domem miał miejsce podczas ceremonii zaprzysiężenia na prezydenta Harry'ego Trumana w 1949 r. – zauważa „NYT”, powołując się na historyków Pentagonu.",,
W przygotowaniach do exposé pomogła cała rodzina,"Premier wygłasza dziś w Sejmie exposé. Wcześniej szef rządu pochwalił się, że jest gotowy do tego wyzwania. „Wsparcie od Dzieci – jest, wsparcie od osobistego stylisty, czyli mojej kochanej Żony – jest, zestaw do notowania – jest, okulary – są. To znaczy, że jestem gotowy na #Expose” – napisał Mateusz Morawiecki na Facebooku.",,,
Premier Szydło zaprasza lekarzy na rozmowy. Jest jednak warunek,– Premier Beata Szydło skierowała do protestujących lekarzy rezydentów list z zaproszeniem do rozmów – poinformował w TVP Info minister zdrowia Konstanty Radziwiłł. Warunkiem takiego spotkania jest jednak zakończenie protestu.,"– W tym liście jest zawarte zaproszenie do rozmowy i prośba o to,  żeby ono odbywało się w warunkach powagi, spokoju, a zatem nie w kontekście protestu głodowego, tylko po jego zakończeniu – powiedział Konstanty Radziwiłł. Poinformował, że pani  premier „praktycznie od razu, jak zapadnie decyzja o tym, że protest się kończy, jest gotowa zaprosić rezydentów do siebie na rozmowę na te wszystkie tematy,  o których oni chcą dyskutować”, czyli „o zwiększeniu nakładów na ochronę zdrowia, o zwiększaniu wynagrodzeń, a także o tym, jak ma wyglądać dialog społeczny w służbie zdrowia”. ",,
Rabiej o karcie LGBT: Ważne sprawy trzeba załatwiać,"Nie mamy zamiaru się cofnąć i uznać, że atakowanie drugiego człowieka, uznawanie, że nie można go szanować, jest czymś normalnym; nie będziemy tego tolerować – mówił wiceprezydent Warszawy Paweł Rabiej, pytany o wprowadzenie w Warszawie karty LGBT.","– Cieszę się, że zrobiliśmy to jako jedno z pierwszych miast w Polsce – powiedział Rabiej w programie portalu Wirtualna Polska.Jak podkreślił wiceprezydent stolicy, to jest rzecz, „która powinna być załatwiona dawno temu”. – W żadnym mieście nie może być sytuacji, w której jakakolwiek grupa społeczna: lokatorzy, kobiety czy cudzoziemcy są w jakikolwiek sposób atakowani, bo miasto jest dla wszystkich – zaznaczył.Rabiej przyznał, że nie rozumie ataków, które się w tej sprawie pojawiają. – Jest mi z tego powodu niezwykle smutno, ale też nie mamy zamiaru się cofnąć i uznać, że atakowania drugiego człowieka, uznawanie, że nie jest godny podmiotowości, że nie można go szanować – jest czymś normalnym. To nie jest normalne. Nie będziemy tego tolerować – podkreślił.Na pytanie czy wprowadzenie karty LGBT będzie warszawiaków dużo kosztowało, odpowiedział, że szacunek dla drugiego człowieka nic nie kosztuje. Rabiej był też pytany, czy warto było zaczynać rządy w Warszawie od wprowadzenia karty LGBT. – Nie od tego zaczęliśmy, deklaracja jest jednym z bardzo wielu elementów, które w Warszawie wprowadziliśmy – podkreślił. Powiedział, że np. jesienią „wprowadziliśmy bezpłatne przedszkola, konkretne rozwiązania w edukacji, konkretne rozwiązania dla seniorów, więc to nie była pierwsza sprawa” – zaznaczył. Ale, jak dodał, ważna. – A ważne sprawy trzeba załatwiać. To kwestia rozpoznania potrzeb społeczności LGBT w Warszawie – przekonywał.Zachęcał wszystkich oponentów, żeby sprawdzili, o czym ta karta mówi. – A ona mówi, że społeczność LGBT wymaga przede wszystkim bezpieczeństwa. Polska jest, niestety, na szarym końcu w Europie. Zdarzają się ataki na osoby o tej orientacji – mówił.Przyznał, że ataki w stolicy zdarzają się nie tylko na osoby innej orientacji i należy temu przeciwdziałać. – Jeżeli są ataki na cudzoziemców w Warszawie – mówimy: nie pozwolimy na to, będziemy ścigali sprawców. I dokładnie tak jest. Jeśli są ataki na kobiety, jeżeli kobiety są bite, to nie będzie tutaj żadnego pobłażania. I tak samo, jeśli chodzi o potrzeby osób LGBT – zaznaczył.",,
Iran grozi USA zemstą za zabójstwo generała Sulejmaniego,"Iran zapowiada odwet na Amerykanach za zabicie generała Ghasema Sulejmaniego. Jeden z dowódców Irańskiej Gwardii Rewolucyjnej Gholamali Abuhamzeh oświadczył, że Teheran ukarze Amerykanów, gdziekolwiek są w jego zasięgu.","W rozmowie cytowanej przez agencję Tasnim, generał Abuhamzeh podniósł możliwość ataku na statki w Zatoce Perskiej.   Ghasem Sulejmani zginął w czwartek późnym wieczorem w ataku amerykańskiego drona niedaleko lotniska w Bagdadzie. Wraz z nim śmierć poniosło 5 innych osób, w tym przywódca proirańskiej bojówki w Iraku, Sił Mobilizacji Ludowej.   Irańskie władze ogłosiły trzy dni żałoby narodowej i oświadczyły, że zabójstwo to jest przez nich traktowane jako wypowiedzenie wojny przez Stany Zjednoczone.   – Cieśnina Hormuz jest istotnym punktem dla Zachodu i przepływa tamtędy duża liczba amerykańskich niszczycieli i okrętów wojennych... istotne cele amerykańskie w regionie były identyfikowane przez Iran od dawna – powiedział Gholamali Abuhamzeh.  – W naszym zasięgu jest około 35 celów USA w regionie, jak również Tel Awiw – dodał.  Odwetem grozi też libański Hezbollah. Członek władz Hezbollahu Mohammad Raad zapowiedział, że reakcja wpieranej przez Iran grupy będzie ostateczna.   Mohammad Raad powiedział, że USA popełniły błąd atakując Sulejmaniego i zrozumieją to w najbliższych dniach.",,
"„Decyzja TK zamyka temat”, „oby nikt nie trafił w ręce takiego Kamińskiego”","– W Polsce zgodnie z konstytucją to Trybunał Konstytucyjny – i żaden inny organ – jest od wykładni zgodności ustaw z konstytucją. I tenże TK orzekł, że w tym przypadku nie może być wykładni rozszerzającej, bo po słowie „łaska” jest kropka – powiedział w „Minęła 20” Ireneusz Zyska. Poseł Wolnych i Solidarnych somentował w ten sposób decyzję TK, który orzekł, że prezydent na każdym etapie postępowania karnego może skorzystać z prawa łaski. Marta Golbik z Platformy Obywatelskiej podkreślała, że Mariusz Kamiński został ułaskawiony przed prawomocnym wyrokiem.","Trybunał rozpatrywał kwestię prawa łaski stosowanego przez prezydenta na wniosek Prokuratora Generalnego. Zbigniew Ziobro skierował tę sprawę do TK po tym, jak Sąd Najwyższy stwierdził, że prezydenckie prawo łaski może być stosowane wyłącznie wobec osób prawomocnie skazanych. Trybunał Konstytucyjny odrzucił tę interpretację.  W marcu 2015 r. Sąd Rejonowy Warszawa-Śródmieście skazał w I instancji byłego szefa CBA Kamińskiego (dziś – koordynatora służb specjalnych) i Macieja Wąsika (zastępcę Kamińskiego w CBA; obecnie zastępcę koordynatora) na trzy lata więzienia, m.in. za przekroczenie uprawnień i nielegalne działania operacyjne CBA podczas afery gruntowej w 2007 r. Na kary po 2,5 roku skazano dwóch innych byłych członków kierownictwa CBA. Zanim Sąd Okręgowy w Warszawie zbadał ich apelację, w listopadzie 2015 r. prezydent Andrzej Duda ułaskawił wszystkich czterech, umarzając postępowanie sądowe.– Jeżeli tak ma wyglądać stanowienie prawa, to prezydent, który krótko po objęciu swojej funkcji dokonuje ułaskawienia osoby, która ma postawione zarzuty i nieprawomocny wyrok sądu, to mamy pierwszy podstawowy błąd w praktyce prawniczej. Nie możemy dochodzić do absurdu – mówiła Elżbieta Stępień z Nowoczesnej. Posłanka pytała dlaczego prezydent ułaskawia również „politycznych aktywistów”. Jej zdaniem metody stosowane przez służby podległe Kamińskiemu stosowały nieetyczne metody.– Nie chciałbym, aby jakikolwiek obywatel w demokratycznym państwie prawa, jakim jest Rzeczpospolita Polska, trafił na sędziego, który będzie orzekał pod wpływem swoich poglądów politycznych. I nie chciałbym takiego wymiaru sprawiedliwości, bo to byłby wymiar niesprawiedliwości – ripostował Jarosław Krajewski z Prawa i Sprawiedliwości. Podkreślił, że decyzja TK zamyka temat. Przypomniał, że artykuł 139 konstytucji mówi jasno, że prezydent RP stosuje prawo łaski. Nie stosuje się go do osób skazanych przez Trybunał Stanu. – Wyrok TK pokazuje, że żaden inny organ państwa nie ma prawa, by podważać konstytucyjne uprawnienie, prerogatywę prezydenta – powiedział Krajewski.Głos w tej sprawie zabrała także Marta Golbik z Platformy Obywatelskiej. – Nie chciałabym, aby jakikolwiek obywatel trafił w ręce takiego Mariusza Kamińskiego czy Macieja Wąsika – przy tych metodach, jakie stosowali. Zostali skazani za to, że używali metod niedozwolonych, nadużywali władzy – mówiła posłanka PO. Jej zdaniem problem polega na tym, że zostali ułaskawieni przed prawomocnym wyrokiem.",,
Hołdys podczas debaty na temat hejtu: „Ale ty nienawidzisz Kaczyńskiego”,"– Podczas meczu ktoś strasznie brutalnie sfaulował Roberta Lewandowskiego tak, że on się zwinął z bólu. Na Twitterze napisałem jedno słowo: sku…n. I dostałem natychmiast odpowiedź: „Ale ty nienawidzisz Kaczyńskiego” – mówił Zbigniew Holdys podczas debaty „Ja nie hejtuję, ja rock'n'rolluję”.","Debata „Ja nie hejtuję, ja rock'n'rolluję”, czyli jak skutecznie przeciwdziałać mowie nienawiści w Polsce, została zorganizowana w Muzeum Historii Żydów Polskich POLIN przez Fundację Wielkiej Orkiestry Świątecznej Pomocy i Rzecznika Praw Obywatelskich. Panel dyskusyjny z udziałem ekspertów poprowadził dziennikarz Bartosz Węglarczyk.  Jednym z uczestników dyskusji był Zbigniew Holdys.  Opowiedział, że pewnego razu oglądał mecz piłkarski w telewizji. – Jestem często uzbrojony w komputer, smartfona, reaguję, piszę, notuję, różne rzeczy robię. I podczas tego meczu ktoś strasznie brutalnie sfaulował Roberta Lewandowskiego tak, że on się zwinął z bólu. Wiedząc, że wielu komentuje ten mecz na bieżąco - na Twitterze napisałem jedno słowo: sku…n. I dostałem natychmiast odpowiedź: „Ale ty nienawidzisz Kaczyńskiego” – opowiedział Hołdys, a sala zareagowała śmiechem.",,
Sondaż: Dla wielu Polaków mijający rok był najlepszy od 1989 r.,"2019 r. większość Polaków ocenia jako dobry dla siebie i swoich rodzin – wynika z opublikowanego właśnie sondażu CBOS. Oceny sytuacji osobistej i rodzinnej są najlepsze od 1989 r., odkąd prowadzone jest badanie.","Większość badanych (56 proc.) ocenia, że 2019 r. był dla nich dobrym rokiem, przy czym dla 12 proc. – bardzo dobrym. W porównaniu z zeszłorocznym sondażem o 6 punktów procentowych wzrosła liczba respondentów oceniających dobrze mijający rok. 17 proc. ankietowanych twierdzi, że ten rok był dla nich dość dobry. Tyle samo ocenia mijający rok ambiwalentnie. Tak jak przed rokiem, co 10. respondent uważa, że mijający rok był dla niego niepomyślny. Jeśli chodzi o ocenę mijającego roku w wymiarze rodzinnym, to dla 54 proc. był on jednoznacznie dobry, przy czym dla 10 proc. bardzo dobry. W porównaniu z poprzednim rokiem o 7 punktów procentowych wzrosły oceny pozytywne. Według kolejnych 18 proc. ankietowanych 2019 r. był dla ich rodzin dość dobry (od poprzedniego roku spadek o 3 punkty). 22 proc. ocenia go ambiwalentnie (spadek z 25 proc.), a 6 proc. oceniło mijający rok negatywnie, tyle samo co w zeszłorocznym badaniu. Wskazano też, że oceny zależą przede wszystkim od postrzegania przez badanych warunków materialnych własnych gospodarstw domowych. Im większe zadowolenie z sytuacji materialnej, tym więcej pozytywnych ocen zeszłego roku, a mniej opinii negatywnych i ambiwalentnych.„Warto jednak zauważyć, iż o ile w 2018 r. jedynie wśród ankietowanych dobrze oceniających warunki materialne własnych gospodarstw domowych zdecydowaną większość stanowili ci, którzy deklarowali, iż – najogólniej rzecz biorąc - mijający rok był dla nich osobiście oraz dla ich rodzin dobry, o tyle obecnie również większość żyjących w średnich warunkach ocenia, że dla nich osobiście oraz dla ich rodzin mijający rok jest dobry. Poprawa ocen mijającego roku w wymiarze osobistym i rodzinnym nastąpiła też wśród badanych źle oceniających warunki materialne swoich gospodarstw domowych” – napisano. Częściej pozytywną ocenę mijającemu rokowu w wymiarze osobistym i rodzinnym wystawiały osoby identyfikujące się z prawicą. W porównaniu z poprzednim rokiem pogorszyła się ocena sytuacji w zakładach pracy. Ubyło badanych uważających, że mijający rok był dla ich zakładów pracy bardzo dobry (7 proc., spadek o 4 punkty procentowe) lub dobry (38 proc., spadek o 3 punkty), a przybyło oceniających go w tym aspekcie jako ani dobry, ani zły (24 proc., wzrost o 6 punktów procentowych) lub jako dość dobry (18 proc., wzrost o 2 punkty). Tak jak przed rokiem, co 11. pracujący zarobkowo ocenia, że mijający rok był dla ich miejsca pracy zły. Oceny 2019 r. w odniesieniu do zakładów pracy, mimo że gorsze niż w dwóch poprzednich latach, są nadal wśród najwyższych od 30 lat - zaznaczono w raporcie. Najlepsze były w zeszłym roku. Najlepiej oceniają mijające 12 miesięcy dla zakładu pracy respondenci pracujący w sektorze prywatnym poza rolnictwem, a najgorzej - zatrudnieni w instytucjach publicznych, urzędach lub zakładach całkowicie państwowych, samorządowych, w tym także w jednoosobowych spółkach Skarbu Państwa i pracujący w prywatnych gospodarstwach rolnych. W grupie pracowników instytucji publicznych widać wyraźny spadek odsetka ocen pozytywnych, przy wzroście odsetka ocen ambiwalentnych w porównaniu z zeszłym rokiem. Wzrost ocen pozytywnych nastąpił za to wśród pracujących w prywatnych gospodarstwach rolnych. Ocena 2019 r. dla zakładu pracy koreluje z oceną warunków materialnych badanych. Im gorzej respondenci oceniają warunki materialne swoich gospodarstw domowych, tym więcej negatywnych ocen mijającego roku w odniesieniu do zakładu pracy. „Warto dodać, że pogorszenie ocen w porównaniu z rokiem 2018 nastąpiło przede wszystkim wśród pracujących źle oceniających warunki materialne swojego gospodarstwa domowego” – napisano w raporcie. Oceny 2019 dla Polski są podobne jak przed rokiem, a w historii badania - drugie najlepsze po przełomowym 1989. 32 proc. uznało, że mijający rok był dla kraju dobry, 4 proc. bardzo dobry, a 15 proc. dość dobry. Według 27 proc. 2019 nie był ani dobry, ani zł dla Polski, a według 17 proc. - zły. Wśród zwolenników rządu przeważają oceny pozytywne, wśród przeciwników – ambiwalentne i umiarkowanie negatywne. Respondenci deklarujący obojętność wobec rządu najczęściej twierdzą, że mijający rok był dla naszego kraju ani dobry, ani zły lub oceniają go pozytywnie. Pod względem miejsca zamieszkania, mieszkańcy wsi w większości uważają, że był to dobry rok dla kraju. Jedyną grupą, w której więcej jest ocen negatywnych niż pozytywnych, są respondenci z miast liczących co najmniej 500 tys. mieszkańców. Najmniej pozytywnie oceniana jest sytuacja światowa, jednak – w opinii badanych – dla świata rok 2019 był lepszy niż poprzedni i generalnie dla świata był jednym z pięciu najlepszych w ostatnim 30-leciu, choć daleko mu do roku 1989. Wśród identyfikujących się z prawicą dominują oceny pozytywne, a wśród badanych o poglądach lewicowych najczęstsze są oceny negatywne. Im wyższy poziom wykształcenia, tym więcej negatywnych ocen 2019 r. dla świata. Badanie przeprowadzono od 28 listopada do 5 grudnia na reprezentatywnej grupie 910 mieszkańców Polski.",,
PiS: PO nie jest zainteresowana ustawą o wycince drzew,"- To, co dzisiaj dzieje się w Polsce, to, co nam przedstawia Platforma Obywatelska z sadzeniem drzew, to jest nic innego, jak happening polityczny, który ma uderzać w PiS i ministra Szyszkę - powiedziała na konferencji prasowej rzecznik partii, Beata Mazurek.","Sejm zajmie się w czwartek wnioskiem PO o wyrażenie wotum nieufności wobec ministra środowiska Jana Szyszki. Wniosek Platformy popierają Nowoczesna i PSL. PiS zapowiada, że będzie bronić ministra.- Wnioski o wotum nieufności wobec rządu Beaty Szydło oraz ministra środowiska Jana Szyszki nie mają szans na powodzenie. To desperackie kroki opozycji, która nie ma Polakom nic do zaproponowania - powiedziała na konferencji rzeczniczka PiS Beata Mazurek.",,
Tomczyk zaśpiewał hymn w Sejmie. „Tekst kolejnych zwrotek musiał sprawdzać na smartfonie”,"– PO zachowała się triumfalnie i wykorzystała hymn narodowy, żeby podkreślić swój triumfalizm – powiedział w programie „Minęła 20” Krzysztof Bosak z Konfederacji. Nawiązał tu do zachowania posła PO Cezarego Tomczyka, który tuż po wyborze Tomasza Grodzkiego na marszałka Senatu zaintonował w sali sejmowej hymn Polski. – Mniej ważne było to, że poseł Tomczyk fałszował, bo nie każdy musi umieć śpiewać. Mnie bardziej raziło, że tekst kolejnych zwrotek musi sprawdzać na smartfonie – powiedział Kamil Bortniczuk z Porozumienia.","Poseł PO Cezary Tomczyk zaczął śpiewać hymn podczas posiedzenia Sejmu. Stało się to chwilę po tym, jak do posłów dotarła informacja, że na marszałka Senatu został wybrany przedstawiciel opozycji, Tomasz Grodzki.  – Jeden z posłów wszedł na mównicę, ogłosił, że Senat zdobyty i tam będzie teraz bastion obrony konstytucji, i zaintonował, z resztą lekko fałszując, hymn narodowy – opisywał sytuację Krzysztof Bosak z Konfederacji.  – Wszyscy wstaliśmy przez szacunek dla hymnu – powiedział i zauważył, że posłowie PiS hymnu nie śpiewali. Dodał, że jego ugrupowanie śpiewało, ale do triumfalizmu PO się nie przyłączają.  teraz odtwarzanePoseł PO Cezary Tomczyk Poseł Bosak przypomniał też, że inny parlamentarzysta Konfederacji, Janusz Korwin-Mikke, zwrócił uwagę, że takie zachowanie jak Tomczyka wskazuje na to, że w Sejmie uprawiane jest „partyjniactwo”.",,
Drugie dno „afery taśmowej”?,"– Nagrania które stały się podstawą tzw. afery taśmowej, po prostu wymknęły się spod kontroli – oceniają politycy. Ich zdaniem nagrane w biurze Władysława Serafina taśmy miały służyć wewnętrznym rozgrywkom i nie wiadomo, dlaczego nagle wyszły na jaw.","– Element walki wewnętrznej – tak Mariusz Błaszczak z PiS powiedział po poniedziałkowej konferencji Władysława Serafina, podczas której szef kółek rolniczych tłumaczył się z opublikowanych tydzień temu nagrań jego rozmowy z odwołanym prezesem Agencji Rynku Rolnego Władysławem Łukasikiem. W ocenie Błaszczaka wewnętrzna walka osłabia PSL i wicepremiera Waldemara Pawlaka, a to z kolei daje atuty premierowi Tuskowi.        Małgorzata Kidawa-Błońska z PO mówi, że tak chaotycznej konferencji nie widziała nigdy w życiu. Jej zdaniem, Władysław Serafin mówił wyjątkowo mętnie i niekonsekwentnie, a z jego słów wynikało, że chciałby założyć nową partię. – Nie wiem, czemu to miało służyć – zastanawia się.  Zdaniem wiceszefowej klubu Platformy lepiej byłoby, gdyby szef kółek rolniczych milczał. Oceniła, że PSL czekają bardzo duże zmiany, a Władysław Serafin ma daleko idące ambicje polityczne. – Konferencja barwna i wesoła. Serafin mówił o polityce rolnej i o związku, więc nie sądzę, aby chciał budować nową partię opozycyjną. Takim szaleńcem na pewno nie jest – ocenił Leszek Miller (SLD). Również w jego ocenie sprawa z „taśmami Serafina” ma związek z sytuacja wewnętrzną w PSL. Przypomniał, że jesienią ludowcy będą wybierali swoje władze. Zdaniem Millera, taśmy miały służyć wewnętrznym porachunkom w PSL i wyszły na jaw w sposób niekontrolowany.Serafin jest jednym z bohaterów „afery taśmowej”. W ujawnionych nagraniach  mowa jest o nieprawidłowościach w spółkach skarbu państwa. Sprawa doprowadziła do dymisji ministra rolnictwa Marka Sawickiego.",,
„Nie ma powodów do delegalizowania ONR i MW”,"– Takie postawy, jak podczas Marszu Niepodległości, mają swoje prawo do obecności w przestrzeni publicznej. Podstaw do delegalizacji nie widzę – powiedział na antenie TVP Info minister sprawiedliwości Jarosław Gowin. Dodał, że nie widzi potrzeby kontroli w sądzie, który uchylił areszt dla Katarzyny Waśniewskiej, matki małej Madzi.","Po niedzielnym Marszu Niepodległości, podczas którego, podobnie jak przed rokiem, doszło do zamieszek, SLD zapowiedział wniosek o delegalizację Młodzieży Wszechpolskiej oraz Obozu Narodowo-Radykalnego, współorganizatorów marszu. – Na miejscu polityków SLD nie wysuwałbym takich postulatów. Wszyscy wiemy, jakie korzenie ma ta partia. Nie widzę powód do delegalizowania zarówno Młodzieży Wszechpolskiej, jak i ONR, które jest ugrupowaniem bardziej skrajnym – powiedział Gowin. – Powinniśmy spokojnie polemizować z postawami radykalnie nacjonalistycznymi i tworzyć warunki, by nie było podstaw do ich rozwoju wśród ludzi młodych – powiedział.            Dodał, że jego zdaniem postawy neofaszystowskie i skrajnie nacjonalistyczne raczej nie będą się w Polsce rozwijać. – Skrajna prawica rozwija się tam, gdzie nie ma silnej opcji konserwatywnej. Rozwojowi skrajnej prawicy nie zapobiegnie skrajna lewica, ani w ogóle lewica, lecz silna pozycja umiarkowanej prawicy w stylu PiS czy konserwatywnego skrzydła Platformy – powiedział.            Minister Jarosław Gowin odniósł się też do wczorajszego zamieszania spowodowanego słowami pełnomocniczki ds. równego traktowania Agnieszki Kozłowskiej-Rajewicz. Powiedziała, że do końca roku Polska podpisze europejską konwencję o przeciwdziałaniu przemocy wobec kobiet. Dodała, że choć swoje wątpliwości zgłaszał minister Jarosław Gowin, „ocena prawna, którą przygotował jego resort, miała inne brzmienie”. – Ministerstwo Sprawiedliwości zgłosi pewne zastrzeżenia do konwencji, choć przed wszystkim czekamy na debatę wewnątrz rządu – powiedział Gowin. – To dokument skrajnie ideologiczny, zagrażający wartościom takim, jak rozumienie małżeństwa jako związku kobiety i mężczyzny – dodał.            Dodał, że jego resort zgłosi też zastrzeżenia do konwencji bioetycznej, choć jest zwolennikiem jej podpisania. – Z podpisania konwencji bioetycznej się cieszę. Zespół, którym kierowałem w minionej kadencji, opowiedział się za podpisaniem konwencji – wyjaśnił.            Minister Gowin odniósł się też do wzbudzających wiele kontrowersji planów przekształcenia małych sądów w wydziały zamiejscowe większych. – W tym tygodniu w czwartek będę spotykał się z klubem PO, chcę też się spotkać z klubem PSL. Nie liczę na to, że przekonam kolegów z PSL ,ale powinniśmy zakopywać topory i powstrzymywać emocje – powiedział.            Na antenie TVP Info minister jeszcze raz powtórzył, że reforma ma na celu skrócenie czasu orzekania, a politycy, którzy jej się sprzeciwiają, „bronią interesów swoich i prezesów sądów”.            Jarosław Gowin w TVP Info odniósł się też do sprawy Katarzyny Waśniewskiej, matki zmarłej Madzi. Od kilku dni ukrywa się ona. Z informacji pojawiających się w mediach wynika, że jest zagranicą albo w Bieszczadach. Do tej sytuacji by nie doszło, gdyby sąd nie zdecydował o uchyleniu aresztu dla Waśniewskiej. – Nie mam zamiaru zlecenia kontroli w sądzie. Wymiar sprawiedliwości w tej sprawie nie ma powodów do chluby. Ani prokuratura, z której bo mnóstwo przecieków, ani sąd, który podjął chyba pochopną decyzje. Ale nie moją rolą jest kontrolowanie wyroków niezawisłego sędziego – powiedział.",,
Marsz Równości w Płocku. Apel do prezydenta o wycofanie honorowego patronatu,"46 płockich naukowców i prawników, lekarzy, artystów, duchownych oraz opozycjonistów z okresu PRL skierowało w liście otwartym apel do prezydenta miasta Andrzeja Nowakowskiego (PO) o wycofanie honorowego patronatu nad Marszem Równości, zapowiadanym przez środowisko LGBT na 10 sierpnia.","Autorzy apelu piszą, że „z niedowierzaniem i smutkiem” przyjęli informację, iż prezydent Płocka zdecydował się objąć honorowym patronatem Marsz Równości. Jak ocenili: „niestety, udzielenie honorowego patronatu temu przedsięwzięciu jest odczytywane jako przyzwolenie na taką formułę marszu równości, co budzi nasz głęboki sprzeciw”. „Poza profanacjami wydarzenia te słyną z przekraczającej granice dobrego smaku estetyki. Na niestosowne widoki związane np. ze stylistyką wykorzystującą motyw genitaliów, stanowiące nieodzowną część większości parad równości, narażone są dzieci i młodzież, których niewinność powinna podlegać szczególnej ochronie” – zauważyli sygnatariusze apelu.Zwracając się do prezydenta, wyrazili przekonanie, że jako długoletni pedagog i wychowawca wielu roczników płockiej młodzieży, a także ojciec i głowa rodziny z pewnością zrozumie potrzebę obrony najmłodszych. „Szacunek, który żywimy dla osób o innych skłonnościach seksualnych czy tożsamości płciowej i o który apelujemy, nie może oznaczać zgody na epatowanie obscenicznymi obrazami w przestrzeni publicznej, deprawację młodego pokolenia czy afirmację permisywnego modelu seksualności” – podkreślili autorzy listu. Zaznaczyli, że „niezgoda na marsz równości wyraża sprzeciw wobec charakteru tej imprezy, a nie osób homoseksualnych i nie ma nic wspólnego z homofobią czy dyskryminacją”. „Podobne głosy coraz wyraźniej wybrzmiewają zresztą w kręgach samych homoseksualistów, którzy uważają, że ruch LGBT nie reprezentuje ich interesów ani nie odpowiada ich potrzebom” – można przeczytać w apelu.  „Z tych dwóch względów – licznych aktów profanacji i deprawacji – nie można porównać formuły parady równości do innych, zupełnie niekontrowersyjnych, manifestacji i wydarzeń, którym dotychczas patronował Pan jako prezydent Płocka” – napisali w liście jego sygnatariusze, przedstawiając się, jako „naukowcy, lekarze, psychologowie, opozycjoniści z czasów PRL, artyści, nauczyciele, prawnicy oraz duchowni, osoby o różnych światopoglądach i wyznaniach”. Jak ocenili autorzy apelu, nawiązując do obchodzonej każdego roku w połowie sierpnia rocznicy obrony Płocka przed armią bolszewicką w 1920 r., „Płock – Miasto Bohater, w przededniu 99. rocznicy bohaterskiej obrony miasta – zasługuje na to, by jego prezydent obejmował swoim honorowym patronatem inicjatywy szlachetne i roztropne, które nie budzą zastrzeżeń moralnych”. – Jednogłośnie podjęliśmy decyzję o wyrażeniu sprzeciwu, gdyż objęcie patronatem tego wydarzenia przez prezydenta miasta uważamy za niestosowne po szeregu profanacji i wydarzeń gorszących, których dopuściły się inne marsze, w innych miastach. To nas po prostu boli, i rani nasze uczucia – powiedziała Małgorzata Roman, prezes Katolickiego Stowarzyszenia Młodzieży Diecezji Płockiej, jedna z sygnatariuszek Listu Otwartego. Dodała, że na przedstawicielach młodzieży katolickiej spoczywa obowiązek zarówno obrony prawd wiary, jak i kształtowania dojrzałych chrześcijan. – Nasz sprzeciw dotyczy charakteru imprezy, a nie samych osób homoseksualnych, o czym wspomina list – podkreśliła Roman. Nie udało się uzyskać komentarza prezydenta Płocka Andrzeja Nowakowskiego. W jego sekretariacie poinformowano, że ze względu na bieżące spotkania jest on nieobecny. Marsz Równości, który zapowiadany jest przez środowisko LGBT na 10 sierpnia pod hasłem „Płock napędza równość”, odbędzie się po raz pierwszy w tym mieście. Ma przejść w sobotę po południu płockimi ulicami z placu Nowy Rynek na Stary Rynek.",,
Tillerson: Waszyngton ma „kanały komunikacyjne” z Pjongjangiem,"Stany Zjednoczone utrzymują „kanały komunikacyjne” z Koreą Północną i „sondują”, czy reżim Kim Dzong Una jest zainteresowany zaangażowaniem się w rozmowy na temat jego programu nuklearnego  – oświadczył w sobotę w Pekinie sekretarz stanu USA Rex Tillerson.","– Pytamy: czy chcielibyście rozmawiać? Mamy nasze łącza komunikacyjne z Pjongjangiem. To nie jest tak, że kompletnie nic nie wiemy. Mamy obecnie otwarte dwa-trzy kanały komunikacji – zapewnił w rozmowie z dziennikarzami Tillerson, ale nie powiedział, o co konkretnie chodzi.– Badamy (reżim Kim Dzong Una), więc proszę pozostać uważnym – dodał.Tillerson od czwartku przebywa w Chinach, gdzie podejmuje rozmowy w sprawie kryzysu związanego z ostatnimi prowokacjami Korei Północnej. Celem kończącej się w niedzielę wizyty w Państwie Środka jest również przygotowanie planowanej na listopad wizyty w tym kraju prezydenta USA Donalda Trumpa.Współpraca Chin i USAWcześniej w sobotę amerykański sekretarz stanu został przyjęty przez chińskiego przywódcę Xi Jinpinga. Podczas rozmowy uzgodniono, że USA i Chiny wzmocnią współpracę w związku z narastającym napięciem wokół programu nuklearnego i rakietowego Korei Północnej – podała agencja Kyodo. – Jest wiele kwestii, w których Chiny i Stany Zjednoczone muszą współpracować zarówno na dwustronnym, jak i regionalnym, a także globalnym poziomie – powiedział szefowi amerykańskiej dyplomacji Xi, cytowany przez chiński dziennik „China Daily”.Tillerson przeprowadził również rozmowy z doradcą rządowym Yangiem Jiechi oraz swym chińskim odpowiednikiem ministrem Wangiem Yi.Chiny to największy partner handlowy i zarazem jedyny poważny sojusznik izolowanego gospodarczo północnokoreańskiego reżimu. Pekin – jak podkreślają ostatnio chińskie władze – konsekwentnie opowiada się za denuklearyzacją Półwyspu Koreańskiego. Waszyngton liczy na to, że ChRL wywrze skuteczną presję na Pjongjang, która zmusi Koreę Północną do zaprzestania wojowniczych prowokacji.Po szóstej, największej z dotychczasowych północnokoreańskiej próbie nuklearnej przeprowadzonej 3 września Rada Bezpieczeństwa ONZ jednomyślnie rozszerzyła sankcje wobec Pjongjangu.",,
„W 2015 roku pożegnam się z polityką”,"– Coraz częściej myślę, że czas powiedzieć polityce „do widzenia”. Dokończę mandat, po 2015 roku prawdopodobnie  definitywnie pożegnam się z polityką – zapowiedział w programie „Minęła dwudziesta” Włodzimierz Cimoszewicz, były premier, a dziś senator niezależny.","Gość TVP Info pytany o swój „powrót” do pierwszej politycznej ligi, stwierdził, że tak naprawdę szykuje się do odejścia z polityki. – Są różne role, których się podejmujemy. Ja już nie mam ochoty na robienie tego, co Włodzimierz Czarzasty określił jako działanie na poziomie Polski powiatowej, do której trzeba jeździć z drugą wątrobą – mówił były premier. – Coraz częściej myślę, że czas powiedzieć polityce „do widzenia”  – stwierdził, deklarując jednocześnie, że zamierza „dokończyć” swój senatorski mandat, z karierą polityczną żegnając się w 2015 roku.Gość TVP Info w programie „Minęła dwudziesta” mówił także o kondycji lewicy, tej w Europie i tej w Polsce. Odnosząc się do polskich realiów, ocenił: – Nie ma wybitnych talentów wśród polityków lewicy. Lewica jest reaktywna, odnosi się do tego, co inni robią. Konferencje są zwoływane, by uszczypnąć rząd. Jeśli chce się budować formację zdolną do przekonywania ludzi, do rządzenia – nie da się tego robić na zasadzie szczypania. Zdaniem Włodzimierza Cimoszewicza w życiu publicznym funkcjonuje coraz więcej organizacji, ruchów, stowarzyszeń – jak choćby ruchy „zielonych”, czy organizacje konsumenckie, które „uprzedzają lewicę”. Jeśli zaś chodzi o Europę, zdaniem byłego premiera „jest taki temat, na płaszczyźnie którego można by rozmawiać”.  – To przyszłość Europy. Rozmawiałem z wieloma wybitnymi przywódcami lewicy, zachęcałem ich, by stworzyć zalążkową grupę kilkuosobową, która potrafiłaby zapoczątkować debatę na temat przyszłości młodych. W dzisiejszych czasach, zdaniem Cimoszewicza, „ludzi trzeba mobilizować, by zechcieli sami sobie pomóc”. – Trzeba być otwartym i elastycznym, wtedy bezrobocie mogłoby być mniejsze – mówił gość TVP Info. A za przykład zawodowej „elastyczności” podał epizod ze swojego życia. – Kiedyś zająłem się hodowlą świń.",,
"„UE stała się anty-Europą, doprowadziła do zbiorowej niemocy narodów”","– Jesteśmy wszyscy głęboko europejscy, głęboko przywiązani do współpracy europejskiej cywilizacji, która wywodzi swoje źródła ze starożytnego Rzymu i Grecji, z chrześcijaństwa, z wartości kulturowych i duchowych, które musimy afirmować. Cywilizacja europejska istnieje od tysiącleci, podczas gdy Unia Europejska od 60 lat – powiedział w TVP Info Nicolas Bay, sekretarz generalny francuskiej partii nacjonalistycznej Zjednoczenie Narodowe (dawniej Front Narodowy).","Zdaniem polityka francuskiego Zjednoczenia Narodowego, podpisany przed kilkoma dniami traktat z Akwizgranu „jest próbą przyspieszenia federalizmu europejskiego przez Emmanuela Macrona i Angelę Merkel”. – Ta inicjatywa, jak często bywa z inicjatywami francusko-niemieckimi, prowadzi w praktyce do podporządkowania interesów Francji interesom Niemiec. I widać, że wyraża ona wolę pójścia dalej w kierunku integracji europejskiej, coraz dalej w kierunku inicjatyw federalistycznych, które nie odpowiadają oczekiwaniom narodu francuskiego, ale sądzę że także i niemieckiego – powiedział, dodając, że tym czego broni jego partia jest „Europa współpracy między wolnymi narodami”. – Unia Europejska doprowadziła do zbiorowej niemocy naszych narodów. Jesteśmy wszyscy głęboko europejscy, głęboko przywiązani do współpracy europejskiej cywilizacji, która wywodzi swoje źródła ze starożytnego Rzymu i Grecji, z chrześcijaństwa, z wartości kulturowych i duchowych, które musimy afirmować. Ta cywilizacja europejska istnieje od tysiącleci, podczas gdy UE od 60 lat – mówił polityk. Jak dodał, „Unia Europejska pod wieloma względami stała się trochę anty-Europą”. – Dzisiaj widzimy, że w Polsce, na Węgrzech, w Austrii, we Włoszech wyrażana jest wola, by Komisja Europejska nie posiadała już całej władzy w Europie. By nie było już tego wymuszonego marszu w kierunku federalizmu, ale wręcz przeciwnie, by konstrukcja europejska spoczywała na narodach, które odzyskają wolność, czyli swą suwerenność – uważa Bay.",,
Będzie ratunek dla cierpiących na cukrzycę typu 1? Polacy pracują nad sztuczną trzustką,"Naukowcy z Instytutu Biologii Doświadczalnej imienia Marcelego Nenckiego Polskiej Akademii Nauk pracują nad sztuczną, bioniczną trzustką. Prace prowadzone są, między innymi, we współpracy z Politechniką Warszawską i Warszawskim Uniwersytetem Medycznym.","Za parę lat, jeśli projekt się powiedzie, chorzy na cukrzycę typu pierwszego będą mieli zupełnie innowacyjną metodę leczenia. – Bioniczna trzustka będzie wszczepiona do organizmu człowieka – mówi profesor Agnieszka Dobrzyń z Pracowni Sygnałów Komórkowych i Zaburzeń Metabolicznych Instytutu imienia Nenckiego. Trzustka będzie wykonana z polimerów, które będzie można wszczepić do ciała człowieka. Wewnątrz będą znajdowały się wyspy trzustkowe wyhodowane z komórek macierzystych pobieranych z tkanki tłuszczowej albo ze szpiku kostnego pacjenta i przekształcone w komórki wydzielające insulinę i glukagon. – Już dziś można przeszczepić trzustkę albo wyspy trzustkowe – podkreśla profesor Agnieszka Dobrzyń. Natomiast tego typu przeszczepy wiążą się z ogromnym obciążeniem dla pacjenta w postaci terapii immunosupresyjnej. Dlatego wyspy trzustkowe w bionicznej trzustce będą pochodziły z własnych komórek macierzystych. W tym wypadku przeszczep nie będzie wymagał podawania leków immunosupresyjnych.",,
„Elity popierane przez poprzednią władzę pokazywały Polaków jako współpracowników Hitlera”,"Polskie elity z poparciem poprzedniej władzy brały udział w akcji, która miała na celu przedstawić Polaków jako współpracowników Hitlera, w szczególności w kontekście Holokaustu – powiedział prezes PiS Jarosław Kaczyński w Sosnowcu na konwencji wyborczej partii.","– Polska miała to nieszczęście i ciągle w jakiejś mierze to nieszczęście trwa, że od prawie 300 lat byliśmy przedmiotem zorganizowanej akcji dyfamacyjnej, niszczącej naszą reputację ze strony sąsiednich mocarstw – powiedział prezes Prawa i Sprawiedliwości. Według niego przez ostatnie kilkadziesiąt lat chodziło głównie o to, aby odebrać Polakom „prawo do powiedzenia zgodnie z prawdą, że byliśmy pierwszymi, którzy przeciwstawili się zbrojnie hitleryzmowi i walczyliśmy z nim bardzo zaciekle tu w kraju i na całym świecie, niemal na wszystkich frontach drugiej wojny światowej i przedstawić nas jako w istocie współpracowników Niemiec hitlerowskich, współpracowników Hitlera w szczególności w kontekście Holokaustu”. Według Kaczyńskiego w czasie poprzednich rządów „było tak, że do tej narracji dołączali się, i to bardzo intensywnie, także przedstawiciele polskich elit”. Prezes PiS zastrzegł, że mówiąc o elitach, należy użyć cudzysłowu. – Mieliśmy filmy, książki, różnego rodzaju akcje, które w istocie wpisywały się w tę narrację, wpisywały się w sposób wyjątkowo wręcz intensywny – powiedział prezes PiS. Wymienił w tym kontekście film „Pokłosie” Władysława Pasikowskiego.– Ale takich filmów było więcej, niektóre z nich były niestety w sensie artystycznym dobre czy nawet bardzo dobre, ale niszczyły polską reputację, niszczyły nasze wartości, niszczyły nasze bezpieczeństwo w sferze moralnej. A to też ma ogromne znaczenie dla bezpieczeństwa w ogóle, bo naród, który jest traktowany jako naród zbrodniarzy, nie jest też zwykle przedmiotem empatii innych narodów – zaznaczył Kaczyński. – Zmieniliśmy politykę gospodarczą, społeczną, bezpieczeństwa i wizerunkową Polski – oświadczył prezes PiS. – Nie było wcześniej takiej polityki w najmniejszym stopniu – ocenił Kaczyński. – W gruncie rzeczy panowała taka zasada – prywatyzować, przejmować, najczęściej na zasadach ekwiwalentnych, oddawać albo komuś z zewnątrz albo komuś z Polski. To dotyczyło służby zdrowia albo polityki społecznej, rolnictwa – powiedział Kaczyński. Zdaniem prezesa PiS „Polska po tych czterech latach jest pełnoprawnym członkiem NATO, a wojska amerykańskie i inne wojska są na trwale w Polsce”. – Buduje się bazy, mamy bardzo znaczne podniesienie poziomu naszego bezpieczeństwa. Armia jest rozbudowywana – podkreślił. Kaczyński ocenił politykę społeczną rządu jako „ogromną i daleko idącą zmianę”. Według niego, wydatki na politykę społeczną to „przełom”. Prezes PiS mówił także o zmianie wizerunku Polski na arenie międzynarodowej. – Przeciwstawić tak potężnym siłom, które obrażały Polskę i Polaków, zdawało się ponad nasze siły. I w tej mierze polską politykę zmieniliśmy – powiedział. – Jeśli ktoś nie wierzy, proszę sobie przypomnieć prezydenta Niemiec 1 września w Wieluniu, przyznającego się do niemieckiej zbrodni, mówiącego, jak było – dodał. – Dokonaliśmy tego, co nazywa się przełamaniem – podkreślił Kaczyński. – Przez cztery lata naszej kadencji zrobiliśmy więcej niż zapowiadaliśmy. (...) Polska dobrze rządzona może się dobrze rozwijać – powiedział prezes PiS. Zapewnił, że dla Polski są perspektywy rozwoju polityki gospodarczej i społecznej. Trzeba tylko „określić i nazwać nasze plany na dalszą metę” – dodał. – Te plany nazwaliśmy polską wersją państwa dobrobytu – powiedział. Zapewnił, że PiS ma konkretny plan zmierzający do tego, żeby Polska w ciągu najbliższych kilkunastu lat osiągnęła przeciętną UE, jeśli chodzi no PKB na głowę, a następnie ten poziom, jaki mają Niemcy. – Chcielibyśmy być na poziomie Niemiec, nie tych dzisiejszych, ale tych na poziomie za ileś lat – dodał. Gwarancją osiągnięcia w tej mierze sukcesu jest „energiczny rząd i wyjątkowo zdolny premier – powiedział. Zapewnił, że podczas kolejnych 4 lat rządów, PiS będzie stawiał na wzrost płac, „żeby polskie portfele były coraz pełniejsze”. – Stąd te 2600 pensji minimalnej od 1 stycznia tego roku, a 3 tys. od 1 stycznia kolejnego roku, czyli 2021, a potem 4 tys. pensji minimalnej – powiedział. Powiedział, że PiS prowadzi racjonalną politykę. – Z jednej strony musi być popyt, z drugiej inwestycje, musi podnosić się poziom technologiczny i organizacyjny przedsiębiorstw – wskazał. Ten poziom wtedy opłaca się podnosić, kiedy jest stosunkowo wysoka płaca – powiedział. – Dziś w Polsce przeciętna płaca to jest 57 proc. płacy niemieckiej, chociaż stosunek PKB jest lepszy dla Polski – powiedział. Dodał, ze PiS jest przeciwny „koncepcji Polski, jako taniej siły roboczej, zaplecza rozwiniętej Europy”. Zaznaczył, że PiS wspiera polskich przedsiębiorców. – W czasie naszych rządów wspieraliśmy zwłaszcza tych najmniejszych, bo wielcy sobie dadzą radę. A ci z zewnątrz nasz eksploatują – powiedział. Prezes PiS powiedział, że Polska ma już „w niemałym stopniu autonomiczną gospodarkę, która potrafi obronić się przed recesją”. – Mając zrównoważony budżet, (...) mamy pewien zapas, pewną poduszkę, która nas chroni w razie potrzeby zwiększenia wydatków – powiedział. – Jesteśmy w stanie ciężkie czasy przetrwać i w dalszym ciągu się rozwijając nie obawiając się recesji – zapewniał. Zauważył też, że Polska ma „silny sektor bankowy, który jest coraz bardziej polski i będzie jeszcze bardziej polski”. – Droga, którą proponujemy jest inna niż ta, która była drogą wymuszoną przez różnego rodzaju elity, które w Polsce zdołały narzucić swoje panowanie po roku 89 – przekonywał. – Zwycięstwo w tych wyborach oznacza, że czas tych elit się ostatecznie skończył – dodał.",,
"„Podała się za pracownicę TVN24, chciała namiary na anonimowych świadków ws. Grodzkiego”","Zadzwoniła do mnie kobieta podająca się za pracownicę TVN24 i poinformowała, że przygotowują materiał do programu „Czarno na Białym”. Poprosiła mnie o rozmowę na temat ujawnianych przeze mnie relacji świadków, a także o ich „namiary” – powiedział dziennikarz Radia Szczecin Tomasz Duklanowski, który ujawnił relacje kilku byłych pacjentów obecnego marszałka Senatu, prof. Tomasza Grodzkiego.","O sprawie informuje portal niezależna.pl. Dziennikarz Tomasz Duklanowski opisał relacje kilku świadków, którzy twierdzą, że prof. Grodzki jako lekarz przyjmował od nich pieniądze bez pokwitowania.  Jak tłumaczy, kobieta, która podała się za dziennikarkę TVN24 miała wprost poprosić o podanie informacji ws. świadków, którzy anonimowo oskarżają Grodzkiego.   Według Duklanowskiego – podaje portal – „jest to próba podważenia jego wiarygodności poprzez skłonienie go do ujawnienia informatorów”.  – Ja tego oczywiście nie zrobię. Chronię swoich informatorów. Dziennikarz, który przekazywałby swoje źródła informacji, byłby skończony. Takich rzeczy nie można robić – mówi dziennikarz.",,
Szef MSZ Niemiec: Rosja powinna zapewnić swobodną żeglugę w Cieśninie Kerczeńskiej,"Rosja powinna zapewnić swobodę żeglugi w Cieśninie Kerczeńskiej, a kryzys z Ukrainą w rejonie tej przeprawy nie może się powtórzyć – oświadczył szef MSZ Niemiec Heiko Maas po rozmowach ze swym ukraińskim odpowiednikiem Pawłem Klimkinem w piątek w Kijowie.","– Jesteśmy zaniepokojeni sytuacją na Morzu Azowskim. Dziś w Moskwie podnosiłem tę kwestię w rozmowie z (ministrem spraw zagranicznych Rosji Siergiejem) Ławrowem. Oczekujemy, że Rosja zapewni swobodne przechodzenie statków przez Cieśninę Kerczeńską – powiedział Maas.– Słyszymy, że już do tego (odblokowania ruchu statków w Cieśninie Kerczeńskiej) doszło. Chcemy, by tak było nadal. Kryzys, do którego doszło w grudniu, nie powinien się więcej powtórzyć – podkreślił.Dyplomaci ustalili, że niebawem dojdzie do spotkania ekspertów z ich krajów, którzy omówią rozmieszczenie w Cieśninie Kerczeńskiej misji monitoringowej. Miałaby się ona składać z Niemców i Francuzów.– Rosja nie powinna mieć możliwości manipulowania tym monitoringiem, co do którego osiągniemy porozumienie. Próby politycznego zalegalizowania przez Rosję okupacji Krymu poprzez zaangażowanie specjalistów z Niemiec i Francji są niemożliwe do realizacji – oświadczył Klimkin. „Tranzyt gazu przez Ukrainę powinien być utrzymany ”Maas mówił również w Kijowie o budowie gazociągu Nord Stream 2 z Rosji do Niemiec po dnie Bałtyku. – Nie uważamy, że jest to projekt polityczny. Tranzyt gazu przez Ukrainę powinien być utrzymany – powiedział.Moskwa przestudiuje dokument z propozycjami Berlina Wcześniej w piątek szef MSZ Rosji Siergiej Ławrow zapowiedział, że Moskwa przestudiuje dokument z propozycjami Berlina dotyczącymi Cieśniny Kerczeńskiej, który stronie rosyjskiej przekazał minister Maas. Ławrow zastrzegł przy tym, że Moskwa nie widzi możliwości udziału Ukrainy w ewentualnych formatach politycznych dotyczących Cieśniny Kerczeńskiej.Ławrow na konferencji prasowej po spotkaniu z Maasem w Moskwie wyjaśnił, że władze Rosji zaakceptowały propozycję Berlina, by w rejon Cieśniny Kerczeńskiej wysłać ekspertów z Niemiec i Francji. Ustalenia te zapadły w rozmowach przywódców Rosji i Niemiec, Władimira Putina i Angeli Merkel, na szczycie G20 w Argentynie w grudniu 2018 roku. Eksperci mieliby ocenić swobodę żeglugi w Cieśninie.Ostrzelanie okrętów ukraińskichPod koniec listopada Rosja ostrzelała trzy małe okręty Ukrainy, które próbowały przepłynąć z Morza Czarnego na Morze Azowskie przez łączącą je Cieśninę Kerczeńską, która kontrolowana jest przez Rosję. Jednostki zostały przejęte, a 24 członków ich załóg aresztowano.Według Kijowa Rosjanie starają się przejąć kontrolę nad Morzem Azowskim i zablokować pracę ukraińskich portów w Mariupolu i Berdiańsku. Zgodnie z umowami dwustronnymi Morze Azowskie i Cieśnina Kerczeńska to wewnętrzne terytorium obu państw, które mają na nim swobodę żeglugi.",,
"Odwołała spektakl, by polecieć na galę z Putinem. Została skazana na więzienie","Znana włoska aktorka Ornella Muti została prawomocnie skazana na pół roku więzienia w zawieszeniu i 500 euro grzywny. Sąd uznał, że Muti udając chorą odwołała swój występ w teatrze, by wziąć udział w uroczystej gali z prezydentem Rosji Władimirem Putinem.","Wyrok sądu apelacyjnego z Triestu utrzymał Sąd Najwyższy, który uznał, że gwiazda kina i telewizji winna jest próby oszustwa i złożenia fałszywego oświadczenia. Odrzucone zostało odwołanie aktorki od tego wyroku.Sprawa dotyczy zdarzenia z grudnia 2010 r., gdy Muti poleciała do Petersburga na wielką galę dobroczynną z udziałem Putina i amerykańskiego aktora Kevina Costnera.Artystce zarzucono, że odwołała swój przyjazd na spektakl w Teatrze Verdiego w Pordenone na północy Włoch, tłumacząc to chorobą. Przedstawiła zaświadczenie lekarskie stwierdzające, że ma zapalenie krtani i tchawicy oraz gorączkę. Lekarz z Rzymu, zgodnie z tym zaświadczeniem, zalecił chorej pięciodniowy odpoczynek i oszczędzanie głosu.Jak ujawniono, już wcześniej aktorka otrzymała za ten występ gażę w wysokości 24 tys. euro.",,
Bodnar broni agresywnych wypowiedzi Wałęsy. „To forma troski o demokrację”,"– To wyrażenie troski o stan praworządności – w ten sposób rzecznik praw obywatelskich skomentował w rp.pl zapowiedzi Lecha Wałęsy, że przyjedzie do Warszawy, by „głównego sprawcę odsunąć od możliwości zniszczenia podstawowego strażnika Demokracji jakim jest Sąd Najwyższy”. Zdaniem Adama Bodnara zachowanie byłego prezydenta nie jest jednak „najbardziej rozsądne”.","Jak na to oświadczenie zareagował Rzecznik Praw Obywatelskich Adam Bodnar? – To nie jest moim zdaniem najbardziej rozsądne – odpowiedział na pytanie dziennikarza „Rzeczpospolitej”  Bodnar. Następnie zaznaczył, że „nawoływanie do jakiejkolwiek formy przemocy nie jest czymś, co mógłby dopuścić”. Te deklaracje stoją jednak w sprzeczności z kolejnymi wypowiedzianymi Rzecznika Praw Obywatelskich. – Jest to wyrażenie troski o stan praworządności – ocenił Bodnar, jednocześnie podkreślając wcześniejsze zasługi Wałęsy i ich „symboliczny wymiar”. „Wybraną władzę należy szanować. Tą władzę nie wolno szanować. Ta władza łamie konstytucję ,niszczy dorobek i dobre imię Polski. Ja mówię zdecydowane już dość. Jeśli podniosą łapę na Sąd Najwyższy to jadę do Warszawy 4 lipca by głównego sprawcę odsunąć od możliwości zniszczenia podstawowego strażnika Demokracji jakim jest Sąd Najwyższy.” – napisał na Facebooku były prezydent (pisownia oryginalna).",,
"Robili sobie selfie na tamie. Jedna osoba, spadając, pociągnęła za sobą pozostałe","Tragiczny wypadek na tamie Pambar w Indiach. Cztery osoby spadły do wody podczas robienia selfie, nie żyją. Wśród ofiar jest kobieta, która wyszła za mąż kilkanaście dni wcześniej.","Jak informują lokalne media, kilkanaście dni po ślubie młode małżeństwo – 20-letnia Nivedha i 24-letni Perumalsama odwiedzili krewnych i wybrali się nad tamę Pambar, popularną atrakcję turystyczną.  Rodzina postanowiła zrobić sobie zdjęcie na szczycie tamy. Podczas robienia selfie 14-letni kuzyn panny młodej poślizgnął się i pociągnął za sobą swoje dwie siostry, pannę młodą i siostrę pana młodego. Wszyscy spadli do wody. 24-letni Perumalsam rzucił się bliskim na ratunek. Mężczyźnie udało się wyciągnąć na brzeg swoją siostrę, reszta osób utonęła.Służby po kilku godzinach wyłowiły ciała.",,
"Marsz Równości w Gdańsku zatrzymany. Grupka osób usiadła na jezdni, interweniowała policja","Sześć osób usiadło na jezdni w okolicach Dworca Głównego w Gdańsku, by wyrazić swoją dezaprobatę dla Marszu Równości. Zostali oni usunięci przez policję. W pochodzie pod hasłem „jesteśmy rodziną”, który zakończył się pod Stocznią Gdańską, uczestniczyło około tysiąca osób związanych ze środowiskiem LGBT.   Tego samego dnia członkowie Obozu Narodowo-Radykalnego zorganizowali „Manifestację w obronie normalnej rodziny”.","Około tysiąca osób uczestniczyło w Trójmiejskim Marszu Równości pod hasłem „jesteśmy rodziną” w Gdańsku. Przemarsz próbowały zakłócić osoby związane ze środowiskiem narodowców, uczestniczące w kontrmarszu – w obronie rodziny i moralności. Jak poinformowała Lucyna Rekowska z Komendy Miejskiej Policji w Gdańsku, w związku z zakłóceniami zatrzymano cztery osoby. W uczestników marszu rzucono kilka jajek i dwie petardy. W rejonie dworca PKP kilka osób próbowało zablokować przemarsz siadając na jezdni; policja musiała ich siłą usuwać.  W pochodzie Biedroń, Nowicka i ambasador Szwecji HerrstromGłównym organizatorem Marszu Równości było Stowarzyszenie na rzecz osób LGBT (lesbijek, gejów, osób biseksualnych i transpłciowych) Tolerado. W przemarszu wzięli udział m.in. prezydent Słupska Robert Biedroń, wicemarszałek Sejmu Wanda Nowicka, ambasador Szwecji w Polsce Steffan Herrstrom. Marsz przeszedł przez centrum miasta, z Targu Węglowego do ul. Elektryków na terenie byłej stoczni w Gdańsku. Prezes Stowarzyszenia Tolerado Anna Strzałkowska wyjaśniła, że przez hasło Marszu, „jesteśmy rodziną” uczestnicy chcą powiedzieć i pokazać, że „jesteśmy tacy sami, nie różnimy się od was, mamy dzieci i takie same z nimi problemy”. – Jesteśmy tu po to, żeby zmieniać Polskę na bardziej otwartą, żeby już nikt nie bał się być gejem, lesbijką, osobą biseksualną czy transpłciową w Polsce – mówiła do zgromadzonych. Przemarsz rozpoczął wiec, podczas którego Robert Biedroń mówił, że „częścią integralną wolności, równości i solidarności są także prawa człowieka i o tym 25 lat po odzyskaniu wolności musimy pamiętać”. – Nadal są w naszym kraju ludzie, którzy są dyskryminowani, nietolerowani tylko dlatego, że inaczej wyglądają, mówią innym językiem, mają inną płeć niż ta, która jest tolerowana – mówił do zgromadzonych. – Chcemy żyć w kraju, w którym nikt nam nie mówi, jak mamy się ubierać, ani co mamy robić – dodał. Zapytał też zgromadzonych, czy są patriotami i czy wierzą w solidarność, na co tłum odkrzyknął: „tak!” i skandował: „Solidarność, Solidarność”. Wicemarszałek Sejmu Wanda Nowicka przypomniała, że kilka dni temu „w polskim Sejmie po raz dziesiąty została odrzucona ustawa o związkach partnerskich”. – Niestety, wciąż polski Sejm jest za mało otwarty na problemy i prawa wszystkich obywateli, za mało różnorodny – oceniła. Ambasador Szwecji w Polsce, Steffan Herrstrom zwrócił uwagę, że „kwestia praw osób LBGT musi znaleźć się na bardziej eksponowanym miejscu w agendzie politycznej na całym świecie, w którym często mamy do czynienia z przemocą i dyskryminacją”. Zaznaczył, że „zmiana jest możliwa; w Szwecji sukcesywnie dochodziliśmy do przekonania, że miłość między ludźmi tej samej płci nikomu nie szkodzi”.  „Polska dała wam już prawa. Twa odmienność twoja sprawa” W kontrmarszu zorganizowanym przez m.in. Obóz Narodowo-Radykalny i Ruch Narodowy uczestniczyło około stu osób. Nieśli transparenty: „Polska dała wam już prawa. Twa odmienność twoja sprawa” oraz skandowali: „zakaz pedałowania”, „pedofile, pederaści, to są unii entuzjaści”, „tu jest Polska, nie Bruksela, tu się zboczeń nie popiera”. Jakub Albin z Obozu Narodowo-Radykalnego mówił, że kontrmarsz został zorganizowany jako protest „przeciwko przemarszowi pedalstwa, subkultury LGBT, różnego marksizmu, genderactwa”. – Po naszej stronie jest normalność oraz większość społeczeństwa i narodu polskiego, po naszej stronie jest większość państw świata. Dlaczego my musimy być w awangardzie jakiejś homorewolucji – pytał podczas kontrmarszu Artur Zienkiewicz z Ruchu Narodowego. Marsze przeszły różnymi trasami, ale uczestnicy kontrmarszu narodowców i osoby z nimi sympatyzujące ustawiły się później na trasie Marszu Równości i próbowały zakłócić jego przebieg. Obie grupy rozdzielał kordon policji. Zgromadzenie spowodowało kilkugodzinne poważne utrudnienia komunikacyjne w śródmieściu Gdańska.                                                    Policja wynosi przeciwników marszu. W okolicach Dworca Głównego kilka osób usiadło na jezdni i próbowało zablokować przejście I Trójmiejskiego Marszu Równości (fot. PAP/Piotr Wittman)",,
„Trudno je zakwestionować”. Miller o antykościelnych tezach Jażdżewskiego,"– Te oceny, które zostały zawarte (w przemówieniu Leszka Jażdżewskiego - dop. red.), dotyczące kondycji polskiego Kościoła czy relacji między Kościołem a państwem, to trudno je zakwestionować – powiedział były premier, obecnie kandydat Koalicji Europejskiej do Parlamentu Europejskiego Leszek Miller. Odniósł się w ten sposób do tez Leszka Jażdżewskiego wygłoszonych przed przemówieniem Donalda Tuska, a które atakowały polski Kościół.","Przed przemową przewodniczącego Rady Europejskiej  Donalda Tuska 3 maja uderzające w polski Kościół katolicki tezy przedstawił Leszek Jażdżewski. Jego słowa wywołały oburzenie wśród części sceny politycznej. Do przemówienia Jażdżewskiego odniósł się w „Salonie politycznym Trójki” b. premier Leszek Miller. Jego zdaniem „oceny” wygłoszone przez przedmówcę Tuska „trudno zakwestionować”. – Abstrahując od zawartych treści, to rzeczywiście sytuacja była dość dziwaczna. Ja do tej pory uczestniczyłem w wielu podobnych wydarzeniach i organizator, który otwierał zgromadzenie i który chciał powitać czy zaprezentować ważną osobistość, to nie wygłaszał przy tym manifestów ideowych. Z tego punktu widzenia sytuacja jest dość jednostkowa – mówił polityk. Dodawał też, że „Kościół musi się liczyć z taką ewentualnością, że jeżeli jest coraz bardziej polityczny i coraz bardziej związany z siłą rządzącą, to będzie podlegał większej krytyce politycznej”.",,
Elton John z partnerem na ślubnym kobiercu. „Jestem dumny z Anglii i jej nowych przepisów”,"Brytyjski piosenkarz Elton John w niedzielę pobrał się ze swoim wieloletnim partnerem Davidem Furnishem. Ślub odbył się w ich posiadłości w Windsorze, obok Londynu, równo dziewięć lat po zawarciu przez mężczyzn związku partnerskiego.","„Część prawna już za nami. Teraz czas na ceremonię” – napisał gwiazdor naportalu Instagram, gdzie umieścił zdjęcie przedstawiające siebie iuśmiechniętego Furnisha. Ich związek trwa już 21 lat.Wśród zaproszonych na ślub celebrytów znaleźli się m.in. były piłkarz DavidBeckham, jego żona Victoria i ich dzieci, a także aktor Hugh Grant, który naślub przyjechał Ferrari. Do posiadłości położonej w pobliżu zamku królowejElżbiety II przybyli też była partnerka Granta Elizabeth Hurley, piosenkarzEd Sheeran oraz Ozzy i Sharon Osbourne.",,
Trump krytykuje Niemcy za wspieranie Nord Stream 2,"Prezydent USA Donald Trump zapewnił przywódców państw bałtyckich o poparciu Stanów Zjednoczonych dla Litwy, Łotwy i Estonii. Przypomniał, że Ameryka nigdy nie uznała aneksji państw bałtyckich przez Związek Sowiecki. Skrytykował też Niemcy za forsowanie projektu Nord Stream 2.","Amerykański prezydent w oświadczeniu wydanym po „bałtyckim szczycie”, zorganizowanym w związku ze stuleciem niepodległości Litwy, Łotwy i Estonii, podkreślił, że USA troszczą się o państwa bałtyckie, które „są wielkimi przyjaciółmi” Stanów Zjednoczonych.Podczas spotkania Trumpa w Białym Domu z prezydent Litwy Dalią Grybauskaite, prezydentem Łotwy Raimondsem Vejonisem i prezydent Estonii Kersti Kaljulaid dyskutowano o sposobach zapewnienia bezpieczeństwa w północno-wschodniej Europie, w tym o odpowiedzi na prowokacyjne poczynania Kremla wobec państw bałtyckich; omawiano też reformę sposobu działania NATO i możliwości zwiększenia bezpośrednich inwestycji amerykańskich w tych państwach.Temu ostatniemu zagadnieniu poświęcony był szczyt gospodarczy prezydentów państw bałtyckich z udziałem ministra handlu Wilbura Rossa i przedstawicieli sektora prywatnego amerykańskiej gospodarki.Ostrzeżenie dla KremlaSpotkanie z prezydentami krajów bałtyckich było „wyraźnym ostrzeżeniem dla Kremla, że Stany Zjednoczone przyjadą tym państwom z pomocą, jeśli Rosja pokusi się o agresję” – powiedział w wywiadzie dla telewizji Fox News Damon Wilson, wiceprezes wpływowego ponadpartyjnego ośrodka politologicznego Rada Atlantycka (Atlantic Council).Biały Dom zapowiedział, że w manewrach wojskowych „Saber Strike” (ang. uderzenie miecza) i „Baltops”, które odbędą się w tym roku na terenie państw bałtyckich, weźmie udział 5 tys. amerykańskich żołnierzy. Manewry te będą największymi tego typu ćwiczeniami NATO w tych krajach. Prezydent podkreślił również znaczenie zapewnienia „energetycznej niezależności państw bałtyckich” poprzez uzupełnienie źródeł energii o amerykański gaz skroplony (LNG), a także dzięki pomocy technicznej USA w wykrywaniu i zapobieganiu cyberatakom na sieć energetyczną tych krajów oraz lepszej synchronizacji ich sieci energetycznej z zachodem Europy.Niesolidarny BerlinTrump skrytykował też Niemcy za poparcie dla rosyjskiego gazociągu Nord Stream 2. – Niemcy pompują miliardy do Rosji – stwierdził. Zarzucił Berlinowi, że przeznaczając tylko 1 proc. PKB na obronność, nie realizuje obecnie swych zobowiązań wobec NATO, natomiast wspierają Rosję w kwestii Nord Stream 2.Prezydent oznajmił, że kraje NATO „będą musiały płacić więcej”. Pochwalił Litwę, Łotwę i Estonię za zwiększenie wydatków na obronność. Mówił też, że ich zobowiązanie się do „dzielenia ciężaru” nakładów na obronność jest przykładem dla innych państw.Trump zapytany podczas wspólnej konferencji prasowej o Rosję – główne źródło obaw jego gości z Litwy, Łotwy i Estonii – odparł, że nikt „nie jest bardziej twardy wobec Rosji niż on”. Powiedział też, że może mieć bardzo dobre relacje i dialog z prezydentem Rosji Władimirem Putinem; dodał, że dogadywanie się z Rosją to „dobra rzecz”. Zapytany przez jedną z dziennikarek, czy „prezydent Putin jest przyjacielem czy też wrogiem”, amerykański prezydent po raz kolejny powtórzył, że ""przyszłość pokaże, dam wam znać”.",,
"Trzy największe zaskoczenia eurowyborów, czyli drużyna Korwina","Michał Marusik traktuje UE jak „biurokratyczny nowotwór”, Stanisław Żółtek zamierza tropić „unijne kretynizmy”, Robert Jarosław Iwaszkiewicz uważa, że „Polska powinna dążyć do maksymalnej suwerenności"". Kim są trzej nowi europarlamentarzyści z Nowej Prawicy Janusza Korwin-Mikkego, czym się zajmują i co zamierzają robić w europarlamencie?","Michał Marusik był warszawską jedynką na liście Nowej Prawicy. W eurowyborach otrzymał ponad 15 tysięcy głosów. W rozmowie z portalem tvp.info zdradził, że wzorem lidera Nowej Prawicy nie zamierza zagrzać miejsca w PE. – Naszym celem jest polski parlament – mówi i wyjaśnia, że w kraju, a nie na forum europarlamentu chce robić porządki. Marusik: wróg UEMarusik Unię Europejską nazywa „biurokratycznym nowotworem, którego traktuje, jak politycznego i ideologicznego wroga”. Jest monarchistą - wieloletnim członkiem Klubu Zachowawczo-Monarchistycznego. Działał w opozycji antykomunistycznej. Był członkiem Unii Polityki Realnej.Ukończył technikum chemiczne w Tomaszowie Mazowieckim i po wojsku trafił do pracy w Rafinerii Gdańskiej. Całe jego życie zawodowe związane było z pracą w grupie Lotos. Od dwóch lat jest na emeryturze. – A więc jest nudno – podsumowuje. Mieszka z żoną na Kaszubach. Wyniki wczorajszych wyborów przyjął oczywiście bardzo dobrze. – Po 40 latach ciężkiej pracy w końcu udało się prawicy politycznej przebić na polskiej scenie. A już myślałem, że tego nie dożyję – mówi w rozmowie z portalem tvp.info Michał Marusik. Żółtek: tropiciel „kretynizmów Unii”Stanisław Żółtek z Nowej Prawicy, jedynka w okręgu małopolsko-świętokrzyskim, otrzymał ponad 20 tysięcy głosów. Jak mówił w jednym z wywiadów idzie do PE „by śledzić kretynizmy Unii” i – jak się uda – ją „rozwalić”. Żółtek z wykształcenia matematyk, w latach 1997-1998 był wiceprezydentem Krakowa, a od 1998 do 2002 r. radnym miejskim oraz przewodniczącym Rady Dzielnicy. Z Januszem Korwin-Mikkem zna się od lat. Był wiceprezesem Unii Polityki Realnej. Teraz jest wiceprezesem Nowej Prawicy. W 2002 roku został aresztowany przez CBŚ. Oskarżono go, że jako wiceprezydent Krakowa przyjął łapówkę 20 tysięcy złotych w zamian za przyspieszenie wykwaterowania mieszkańców jednej krakowskich kamienic, w wyniku czego spędził w areszcie 118 dni. W 2006 roku sąd w Krakowie całkowicie oczyścił go z zarzutów uznając, że został pomówiony. Na początku maja tego roku, na kilka tygodni przed wyborami do PE, zapadł prawomocny wyrok przyznający Żółtkowi rekompensatę za niesłuszny areszt - 77 tys. zł. Teraz Żółtek wrócił do czynnej polityki. I znowu jest u boku Janusza Korwin-Mikkego. Jednak w rzeczywistości cały czas do wielkiej polityki aspirował. Kilkakrotnie bezskutecznie kandydował w wyborach do Sejmu, a w 2009 roku także do PE. Iwaszkiewicz: rzymski katolikRobert Jarosław Iwaszkiewicz to 52-letni inżynier budownictwa. Przez wiele lat zawodowo związany z Zakładami Chemicznymi Rokita, gdzie był dyrektorem kompleksu. Obecnie jest właścicielem firmy działającej w branży ochrony zdrowia. Z Januszem Korwin-Mikkem związał swą polityczną przyszłość w 2004 roku, kiedy wstąpił do Unii Polityki Realnej. Bezskutecznie startował w wyborach do Sejmu i Rady Miejskiej Wrocławia. Na stronie Nowej Prawicy można przeczytać, że przedstawia się jako „rzymski katolik, stawiający rodzinę na pierwszym miejscu, szanujący tradycje narodowe, dbający o przekazanie i utrwalenie ich swoim następcom. Niewiele czasu wolnego, jakim dysponuje, stara się – jak mówi – przeznaczyć na podróże po ciekawych miastach europejskich, wędkowanie i sport oraz lekturę dobrej książki. W jednej z rozmów z dziennikarzami powiedział,  że „Polska powinna dążyć do maksymalnej suwerenności"". Jego zdaniem korzystne jest pozostanie w strefie Schengen i Europejskim Obszarze Gospodarczym. CZYTAJ TAKŻE: Oni pojadą do Brukseli; zobacz, kto może być pewny mandatu",,
Hollande wygwizdany na Polach Elizejskich,"Francuska policja aresztowała w poniedziałek
około 70 osób w trakcie uroczystości w 95. rocznicę zakończenia I wojny
światowej, gdy demonstranci reprezentujący według rządu skrajną prawicę
wygwizdali w Paryżu prezydenta  Francoisa Hollande'a.","Według przedstawicieli mediów był to pierwszy przypadek, by publicznieokazano lekceważenie głowie państwa w święto 11 listopada, upamiętniającepodpisanie zawieszenia broni w 1918 roku między Niemcami a walczącymi z nimipaństwami Ententy.Do rękoczynów między policją i protestującymi doszło w trakcie przejazdukolumny samochodów z socjalistycznym prezydentem przez Pola Elizejskie do grobu nieznanego żołnierza pod Łukiem Triumfalnym.Niektórzy z demonstrantów wołali „Hollande ustąp” i „Socjalistycznydyktator!”. Według ministra spraw wewnętrznych Manuela Vallsa byli wśród nichczłonkowie ugrupowań skrajnej prawicy, sprzeciwiający się polityce rządu wtakich kwestiach jak małżeństwa jednopłciowe.”Dziś na Polach Elizejskich kilkadziesiąt osób powiązanych ze skrajna prawicąnie chciało uszanować tego momentu zadumy i zgromadzenia” - powiedziałdziennikarzom Valls, określając ich działania jako ”nie do przyjęcia”.Jedna z uczestniczek demonstracji powiedziała telewizji BFMTV, że gwizdy iokrzyki były skierowane wyłącznie pod adresem Hollande'a. „Uważam zacałkowicie zawstydzające, że nie mamy prawa wypowiadania się bez groźbyaresztowania. Wołanie +Hollande ustąp+ nie jest obraźliwe. Mamy wrażenie, żenas nie słucha, zatem musimy protestować” - argumentowała.Według opublikowanych w piątek wyników sondażu instytutu badania opiniipublicznej CSA, popularność Hollande'a spadła do najniższego poziomu, jakiodnotowano kiedykolwiek wobec prezydenta istniejącej już 55 lat V Republiki.Jest to efekt trudności gospodarczych, rosnących podatków i innych problemówwewnętrznych Francji.",,
Gen. Szumski spoczął na Powązkach,"Były szef Sztabu Generalnego, gen. broni Henryk Szumski spoczął na Powązkach. W uroczystościach żałobnych uczestniczyli były prezydent Aleksander Kwaśniewski, szef BBN Stanisław Koziej i minister obrony Tomasz Siemoniak.","–  Żegnam generała Henryka Szumskiego i dziękuję mu za lata współpracy.Współpracy nadzwyczajnej, bo była ona w czasach wyjątkowych  – mówił wkatedrze polowej Kwaśniewski. Były prezydent dziękował Szumskiemu „za to, że kiedy był szefem SG potrafiliśmy wprowadzić nasz kraj do sojuszupółnocnoatlantyckiego”. Dodał, że rady Szumskiego jako członka RBN „byłyzawsze niezwykle rozsądne, racjonalne, pozbawione jakiejkolwiekinteresowności”. –  Żegnamy wielce zasłużonego żołnierza, z którego osobą wiąże się jedno z najważniejszych wydarzeń w historii naszego kraju i sił zbrojnych, jakim było przystąpienie Polski do sojuszu północnoatlantyckiego  – powiedział szef MON. –  Jego cały żołnierski życiorys był ściśle związany z trudną historią naszej ojczyzny  – dodał Siemoniak. Również szef SG WP gen. Mieczysław Cieniuch podkreślił, że pod dowództwemSzumskiego polskie wojsko spełniło wymagania, stawiane jako warunekczłonkostwa Polski w NATO. –  Nie raz stawałeś przed wyzwaniami, gdzie drogę postępowania wyznacza rozkaz i poświęcenie  – dodał Cieniuch. Przewodniczący mszy w katedrze polowej biskup polowy WP Józef Guzdekprzypomniał, że w styczniu emerytowany generał został odznaczony medalemOrdynariatu Polowego Milito pro Christo. –  Dla niego niezwykle ważne było każde spotkanie z drugim człowiekiem. I troska o to, aby przez te spotkania świat stawał się choć odrobinę lepszy  – mówił Guzdek.Pożegnalne słowo, przesłał, nieobecny z powodu choroby, były prezydent, gen. Wojciech Jaruzelski. –  W czasie jego wieloletniej służby zmieniały się świat, Europa, Polska i jej siły zbrojne, podstawową dewizą generała było jednak zawsze: ojczyźnie jak najlepiej służyć. Koleżeński, pogodny, skromny dał się nie tylko szanować, ale również po prostu lubić  – napisał Jaruzelski w odczytanym liście. Generał został pochowany z ceremoniałem wojskowym, kompania honorowa oddałasalwę. Szumskiego odprowadzili na Wojskowe Powązki m.in. były minister obrony Janusz Onyszkiewicz i wojskowi w stanie spoczynku, wśród nich jedyny polski kosmonauta gen. Mirosław Hermaszewski. Henryk Szumski miał 71 lat. Zmarł tragicznie 30 stycznia, śmiertelnie raniony przez jednego z synów. Sprawca przebywa w areszcie. W latach 1997-2000 Szumski był szefem Sztabu Generalnego WP. W 2001 r. przeszedł na emeryturę. W latach 2000-2005 był członkiem Rady Bezpieczeństwa Narodowego. Z wojskiemzwiązał się w 1961 r. wstępując do szkoły oficerskiej. W stopniu pułkownikadowodził 12. Dywizją Zmechanizowaną w Szczecinie, która uczestniczyła wpacyfikacji strajku w Stoczni Szczecińskiej i innych zakładach. Był kawalerem m.in. Krzyża Komandorskiego z Gwiazdą Orderu Odrodzenia Polski, Złotego Krzyża Zasługi, a także Złotego Krzyża Honorowego Bundeswehry, został też odznaczony Orderem francuskiej Legii Honorowej.",,
W 2017 r. luka VAT-owska w UE wyniosła 137 mld euro,"Z danych Komisji Europejskiej wynika, że w 2017 r. luka VAT-owska w Unii Europejskiej zmniejszyła się i wynosi teraz 137 mld euro. – Na ten spadek duży, bardzo pozytywny wpływ miała Polska. Wcześniej nasz kraj był na czołowym miejscu wśród krajów o dużych lukach VAT-owskich, a właśnie w 2017 r. się ona bardzo istotnie zmniejszyła – powiedział w rozmowie z portalem tvp.info prof. Witold Modzelewski z Uniwersytetu Warszawskiego.","Parlament Europejski chce walczyć z unijną luką VAT-owską. Europosłowie pracują nad dyrektywą, która ma pomóc w walce z oszustami podatkowymi w płatnościach elektronicznych.137 mld euro przeliczeniu na jednego mieszkańca to 1150 zł straty rocznie. – Europosłowie chcą uszczelnić coraz popularniejsze płatności elektroniczne – wyjaśniał w Strasburgu komisarz do spraw gospodarki Paolo Gentiloni. Jak dodał, „straciliśmy 5 mld euro w Unii tylko na imporcie towarów”. O podobnych stratach mówi się w przypadku usług. Problem ten będzie coraz większy, biorąc pod uwagę rozrost rynku cyfrowego. Dostawcy usług płatniczych będą musieli dłużej przetrzymywać informację o prowadzonych transakcjach, a urzędy zyskają większe narzędzie w tropieniu oszustów podatkowych. Nowe rozwiązania mają wejść w życie w 2021 r. – Maksymalna luka wynosiła ok. 240 mld euro w latach 2014-2015. Przy porównywalnej metodologii i dość stabilnym poziomie euro ona zaczęła spadać i ukształtowała się na poziomie niecałych 140 mld euro właśnie w 2017 r. – mówił profesor. Jak dodał. Spadek był efektem dwóch czynników. Pierwszym była zmiana metodologii liczenia, na „nieco bardziej optymistyczną, choć dość podobną”. Jak mówi profesor, mimo różnic można mówić o reprezentatywnym wskaźniku poprawy. – Drugim powodem było to, że w kilku krajach nastąpił znaczny spadek luki. Na ten spadek duży, bardzo pozytywny wpływ miała Polska. Wcześniej nasz kraj był na czołowym miejscu wśród krajów o dużych lukach VAT-owskich, a właśnie w 2017 r. się ona bardzo istotnie zmniejszyła – powiedział. Jak dodał, podobny mechanizm wystąpił w krajach Europy Środkowo-Wschodniej nastąpiła poprawa, a w krajach „starej” UE nie odnotowano większych zmian.",,
Związkowcy z JSW rozpoczęli protest i procedurę sporu zbiorowego,"Związkowcy z Jastrzębskiej Spółki Węglowej, której prezes stracił stanowisko, rozpoczęli akcję protestacyjną oraz procedurę sporu zbiorowego. Wysłali też list do premiera z prośbą o spotkanie. Domagają się dymisji ministra energii i odwołania członków rady JSW z jego nominacji.","„We wszystkich zakładach Grupy Kapitałowej Jastrzębskiej Spółki Węglowej (...) rozpoczynamy akcję protestacyjną. Domagamy się dymisji pana ministra Krzysztofa Tchórzewskiego oraz odwołania wszystkich członków Rady Nadzorczej z nadania Ministerstwa Energii” – napisały reprezentatywne organizacje związkowe JSW w liście do Mateusza Morawieckiego, prosząc premiera o szybką reakcję i spotkanie. Związkowcy złożyli adresowane do zarządu spółki pismo, w którym domagają się wypłaty załodze JSW nagrody z zeszłorocznego zysku firmy. Niespełnienie tego postulatu w ciągu trzech dni będzie oznaczać według związków rozpoczęcie sporu zbiorowego w spółce – poinformował wiceprzewodniczący Solidarności JSW Roman Brudziński. Akcja protestacyjna polega na oflagowaniu kopalń, pojawią się także banery i plakaty ze związkowymi postulatami. Chodzi im o dymisję ministra energii i wszystkich członków rady nadzorczej mianowanych przez tego ministra. Rada odwołała ze stanowiska, przy sprzeciwie związków, prezesa JSW Daniela Ozona. W czasie obrad rady związkowcy usiłowali wejść do warszawskiego biurowca, gdzie obradowała rada. „Pan minister w ciągu ostatniego roku wielokrotnie nie dotrzymał danego nam słowa; jego działania za każdym razem wywołują chaos w firmie, pogorszenie wizerunku spółki i notoryczne spadki akcji JSW na giełdzie. Akcjonariusze i pracownicy zupełnie stracili do niego zaufanie. Nie chcemy, by powtórzyła się tragedia z 2015 r. kiedy to firma stała na krawędzi upadku”  – napisali związkowcy do premiera. Pod listem podpisali się szefowie największych związków w JSW: Solidarności, Kadry i Federacji ZZG. Wśród przyczyn odwołania ze stanowiska prezesa JSW Daniela Ozona, który kierował spółką od marca 2017 r. było m.in. nierealizowanie zobowiązań wynikających z umowy o zarządzanie, niewłaściwy nadzór nad spółkami grupy kapitałowej, nadmierne wydatki na wyjazdy służbowe, ograniczanie radzie dostępu do informacji przy podejmowaniu kluczowych decyzji, świadome wprowadzanie w błąd strony społecznej co do procesów prowadzonych w spółce, a w efekcie utrata zaufania rady nadzorczej. Ozon został odwołany na dwa tygodnie przed upływem jego kadencji. Związki oczekują teraz „uczciwegokonkursu” na zarząd JSW nowej kadencji. W końcu maja rada JSW ogłosiła postępowanie kwalifikacyjne, które ma wyłonić prezesa spółki i jego czterech zastępców. Obecnie, decyzją rady nadzorczej, obowiązki prezesa JSW pełni Robert Małłek, oddelegowany do tej funkcji przez radę nadzorczą. W zarządzie JSW pozostali: wiceprezes ds. technicznych Tomasz Śledź i wiceprezes ds. pracowniczych, wybrany przez załogę, Artur Wojtków.",,
"Pentagon: nie ma żadnych wątpliwości, że Asad użył broni chemicznej",Bez wątpienia atak z użyciem gazu bojowego sarin na miejscowość Chan Szajchun w Syrii został przeprowadzony przez syryjskie siły rządowe –   powiedział  we wtorek na konferencji prasowej w Pentagonie sekretarz obrony Stanów Zjednoczonych James Mattis.,"W rezultacie ataku z 5 kwietnia na Chan Szajchun zginęło 86 cywilów, w tym 30 dzieci. Stany Zjednoczone przeprowadziły  w odpowiedzi odwetowy atak pociskami samosterującymi typu Tomahawk na Szajrat  – bazę lotniczą syryjskich wojsk rządowych. Każdy pocisk Tomahawk kosztuje od 1 mln do 1,5 mln dolarów.  59 pocisków z 60 wystrzelonych z dwóch amerykańskich niszczycieli, znajdujących się na Morzu Śródziemnym, ugodziło w cel.Mattis oświadczył, że w ciągu ostatnich lat syryjskie wojska rządowe kilkakrotnie przeprowadziło ataki  z użyciem broni chemicznej. Rosjanie wiedzieli? Szef Pentagonu odmówił odpowiedzi na pytanie czy wojska rosyjskie stacjonujące w Syrii mogły być uprzedzone o planowanym ataku, lub wspomagały podczas tego ataku wojska syryjskie. Zdaniem Mattisa, Rosjanie bez wątpienia wiedzieli, że broń chemiczna znajduje się na terenie Syrii.Mattis, który był w przeszłości generałem piechoty morskiej, zapewnił, że podstawowym zadaniem amerykańskich wojsk stacjonujących w Syrii jest walka z tzw. Państwem Islamskim (IS). Podkreślił, że misja ta nigdy nie wymknie się spod kontroli.",,
Indie i Pakistan na krawędzi wojny. Trump apeluje o zmniejszenie napięć,Prezydent USA Donald Trump wezwał przywódców Indii i Pakistanu do zmniejszenia wzajemnych napięć wokół Kaszmiru. Zachęcał również do zwiększenia wymiany handlowej z USA.,"„Rozmawiałem z moimi dwoma dobrymi przyjaciółmi, premierem Indii Narendrą Modim i premierem Pakistanu Imranem Khanem o handlu, partnerstwie strategicznymi i, co najważniejsze, o tym, aby Indie i Pakistan pracowały na rzecz zmniejszenia napięć w Kaszmirze. Ciężka sytuacja, ale dobre rozmowy!” – napisał Trump na Twitterze.5 sierpnia Indie unieważniły artykuł 370. konstytucji, zapewniający specjalny status stanu Dżammu i Kaszmir, co formalnie zintegrowało indyjską część Kaszmiru z resztą państwa i zlikwidowało obowiązujące dotychczas daleko idące uprawnienia władz regionu.W reakcji Pakistan, który podobnie jak Indie rości sobie prawa do całego Kaszmiru, obniżył rangę stosunków dyplomatycznych z Indiami; odwołał swojego ambasadora z Delhi i zdecydował o wydaleniu z Islamabadu ambasadora indyjskiego, zawieszono też dwustronny handel i połączenia kolejowe.",,
Nie żyje Jan Kulma. Artysta miał 97 lat,"Zmarł Jan Kulma, reżyser teatralny i telewizyjny, muzyk, filozof i pisarz, żołnierz Armii Krajowej, uczestnik Powstania Warszawskiego – poinformowała Warszawska Opera Kameralna. Był mężem poetki Joanny Kulmowej i współzałożycielem Warszawskiej Opery Kameralnej.","Jan Kulma urodził się 13 grudnia 1924 r. W pierwszych miesiącach okupacji zdiagnozowano u niego gruźlicę płuc i kręgosłupa. Wygrał walkę o życie. Po powrocie do szkoły włączył się do konspiracyjnego harcerstwa i do „podziemnej podchorążówki”. Przysięgę wojskową złożył w kwietniu 1941 roku. Od tego roku pracował przez kilka godzin w tygodniu jako pomocnik stelmacha na Woli. W konspiracji był m.in. jednym z łączników przenoszących przesyłki do placówki Delegatury Rządu na Kraj w Ośrodku Szkolno-Wychowawczym dla Dzieci Niewidomych w Laskach, w której działali też Zofia Morawska i Antoni Marylski, a kapelanem był ksiądz Stefan Wyszyński, późniejszy kardynał. W czasie Powstania Warszawskiego Jan Kulma należał do plutonu 125 drugiej kompanii kapitana Tadeusza Bartoszka ps. „Cegielski"". Brał udział w walkach o Ogród Botaniczny i gmach gestapo w alei Szucha. Do końca roku 1944 przebywał u rodziny w Bochni. Po wojnie studiował na Uniwersytecie Jagiellońskim. Jan Kulma wyreżyserował ponad 20 sztuk teatralnych i oper. Otrzymał Krzyż Armii Krajowej, Medal Wojska i Warszawski Krzyż Powstańczy.  W 1959 roku Jan Kulma otrzymał Nagrodę Radia i Telewizji za telewizyjne inscenizacje „Historii o żołnierzu” oraz widowiska „Piotruś i wilk”. 25 marca 2003 roku w Pałacu Branickich wręczono Joannie Kulmowej i Janowi Kulmie Ogólnopolską Nagrodę Artystyczna „za żarliwość w poszukiwaniu sensu życia, głębokiej radości życia i nadziei” – „Lauru Izabelli Elżbiety z Poniatowskich Branickiej” (nagroda przyznawana przez Fundację Edukacji i Twórczości w Białymstoku).",,
Rewia kapeluszy podczas Parady Wielkanocnej na Manhattanie,"Tłumy nowojorczyków w fantazyjnych nakryciach głowy i kostiumach uczestniczyły w niedzielę w Paradzie Wielkanocnej, która przeszła reprezentacyjną Piątą Aleją (Fifth Avenue) na Manhattanie. Paradzie towarzyszyły w tym roku zaostrzone środki bezpieczeństwa.","Reprezentacyjna arteria Manhattanu, jaką jest Piąta Aleja, zapełniła się w niedzielę na odcinku od katedry św. Patryka aż po jej ósmą przecznicą (licząc od świątyni) tysiącami ludzi, których głowy okryły zdobne kapelusze różnej wielkości, w rozmaitych kształtach i w różnorodnych fasonach.Tradycja tzw. Easter Parade i festiwalu kapeluszy sięga lat osiemdziesiątych XIX wieku, kiedy to w Wielką Niedzielę na „Alei Milionerów” (tak mówiono wówczas o Piątej Alei) bogaci mieszczanie po wyjściu z kościoła paradowali przed nowojorczykami w strojach i nakryciach głowy najnowszej mody. W czasach obecnych parada nie jest już tylko wydarzeniem z życia elit. Przyciąga wszystkich niezależnie od stopnia zamożności czy wyznania. – Szokujące jest to, że parada stała się miejscem wyrażania swych politycznych i społecznych przekonań. Na szczęście tradycyjne wartości, takie jak miłość rodziny, pokoju i duch Wielkiej Nocy przeważał w większości przypadków i bardziej przyciągał uwagę oglądających – zauważyła Lee, która jest założycielką platformy medialnej „Ile Maison” zajmującej się problematyką sztuki i designu.Parada inspiracją do filmowego OscaraNowojorska rewia kapeluszy od lat inspiruje artystów. W 1948 r. powstał na jej kanwie filmowy musical Irvinga Berlina „Parada Wielkanocna” z Judy Garland i Fredem Astaire'm w rolach głównych. W tym samym roku obraz został uhonorowany Oscarem za muzykę.Niektórzy uczestnicy tegorocznej parady i festiwalu kapeluszy przyprowadzili ze sobą wystrojone świątecznie zwierzęta, w tym króliki, psy, a także ptaki. Podobne uroczystości obywają się też w innych miastach amerykańskich, m.in. w Nowym Orleanie, w Richmond oraz Atlantic City.Zaostrzone środki bezpieczeństwaTrwającej ponad sześć godzin paradzie towarzyszyły w tym roku wzmocnione środki bezpieczeństwa. Dodatkowe siły policyjne skierowano na Manhattan w związku z atakami bombowymi, do jakich doszło w kościołach i hotelach zamieszkiwanych przez przybyszów z Zachodu na Sri Lance. Dodatkowym argumentem za wzmocnieniem ochrony były doniesienia prasowe o tym, że w środę wieczorem aresztowano mężczyznę, który usiłował wnieść do katedry św. Patryka kanistry z benzyną.Policja nowojorska nie otrzymała informacji o wiarygodnym, konkretnym zagrożeniu. Ponieważ jednak w uroczystościach wielkanocnych biorą udział tysiące ludzi, gubernator stanu Nowy Jork, Andrew Cuomo polecił policji stanowej zwiększenie liczby patroli wokół kościołów i ośrodków kultu religijnego na obszarze całego stanu.",,
Podejrzany o korupcję prezydent Peru nie zostanie usunięty z urzędu,"Parlament Peru nie zgodził się na usunięcie z urzędu prezydenta kraju Pedra Pabla Kuczynskiego, który jest podejrzany o korupcję. Polityka łączą niejasne związki z brazylijskim gigantem budowlanym, firmą Odebrecht, która przekupywała wielu polityków w Ameryce Łacińskiej.","Wniosek w Kongresie Republiki poparło 79 deputowanych, 18 było przeciwko, a 21 wstrzymało się od głosu; pozostali członkowie parlamentu w ogóle nie pojawili się w Kongresie. Do rozpoczęcia procedury impeachmentu zabrakło zaledwie ośmiu głosów.Wcześniej komentatorzy byli zgodni, że przegłosowanie wniosku o pozbawienie 79-letniego Kuczynskiego urzędu jest niemal przesądzone, ponieważ wystarczało, aby opowiedziało się za tym 87 członków 130-osobowego Kongresu; opozycja domagająca się dymisji szefa państwa ma większość w jednoizbowym parlamencie Peru.Podczas 10-godzinnej debaty nad wnioskiem o impeachment prezydent oskarżał opozycję o próbę przeprowadzenia zamachu stanu.Kuczynski początkowo zaprzeczał, że otrzymał jakiekolwiek pieniądze od Odebrechtu. Później zaprzeczył, że otrzymał jakąkolwiek nielegalną zapłatę, ale przyznał, że jego firma doradzała Odebrechtowi. Polityk utrzymuje, że nie angażował się w zarządzanie swoją firmą, gdy był ministrem finansów w rządzie prezydenta Alejandro Toledo (2001-2006). Tajemnicze konsultacjeNależące do Kuczyńskiego przedsiębiorstwo Westfield Capital Ltd otrzymało w latach 2004-12 od firmy Odebrecht ponad 782 tys. dolarów za konsultacje handlowe, które opozycja polityczna w Kongresie uznała za łapówki. Opozycja twierdzi, że łącznie wszystkie firmy należące do obecnego prezydenta otrzymały od brazylijskiej firmy łącznie 4,8 mln dolarów. Firma Odebrecht wywołała największy od lat skandal korupcyjny w Ameryce Łacińskiej, przyznając się do przekazywania łapówek politykom w kilkunastu krajach regionu. Koncern publicznie wymienił nazwiska osób, z którymi współpracował w Peru.Z powodu skandalu korupcyjnego w 2000 r. uciekł z Peru były szef państwa Alberto Fujimori. Obecnie odbywa on karę 25 lat więzienia za korupcję i zbrodnie na lewicowych partyzantach i opozycji.",,
Poroszenko oddał hołd ofiarom stalinowskich zbrodni w Bykowni,Ustępujący prezydent Ukrainy Petro Poroszenko ukląkł przed kwaterą pomordowanych Polaków w Bykowni. W ramach obchodzonego na Ukrainie 19 maja Dnia Pamięci Ofiar Represji Politycznych Poroszenko oddał hołd wszystkim ofiarom sowieckich zbrodni spoczywającym na tym podkijowskim cmentarzysku.,"Poroszenko, który w poniedziałek odejdzie ze stanowiska, przemawiając na cmentarzysku ostrzegł swojego następcę Wołodymyra Zełenskiego przed ustępstwami wobec agresywnej polityki Rosji. – Na ziemi, gdzie drzewa rosną na ludzkiej krwi, nie może nawet być mowy o politycznych układach z agresorem i spadkobiercą reżimu, który tę krew przelewał – oświadczył. Cmentarzysko w Bykowni znajduje się w sosnowym lesie, położonym tuż u granic ukraińskiej stolicy. Zbiorowe mogiły zajmują obszar około 5 hektarów. Poroszenko wraz z małżonką Maryną i ambasadorem RP na Ukrainie Bartoszem Cichockim złożył wieniec na kwaterze, w której pochowane są szczątki Polaków, na otwartym w 2012 roku Polskim Cmentarzu Wojennym. Prezydent ukląkł w tym miejscu i przeżegnał się. – Dlatego musimy przypominać światu i także sobie, w kraju, o tej zbrodni, do której doszło za Stalina – powiedział polskim dziennikarzom Cichocki. W lesie w Bykowni w zbiorowych mogiłach pogrzebano około 150 tys. ofiar komunizmu różnej narodowości, w tym ok. 3,5 tys. Polaków z listy katyńskiej. Polaków, którzy pochowani są w Bykowni, zgładzono na podstawie decyzji najwyższych władz ZSRR z 5 marca 1940 roku, tej samej, której skutkiem było zamordowanie w sumie ok. 22 tys. Polaków m.in. w Katyniu, Charkowie i Kalininie (obecnie Twer). Cmentarz w Bykowni jest, obok charkowskich Piatichatek, jednym z dwóch cmentarzy katyńskich znajdujących się na terytorium Ukrainy.",,
Zarząd SLD zajmie się kandydatem na prezydenta,"We wtorek w południe Zarząd krajowy SLD zbierze się w Sejmie, by przedyskutować nazwisko kandydata na prezydenta – podaje 300polityka.pl. Informację o zwołaniu zarządu potwierdziliśmy w partii Włodzimierza Czarzastego. Choć kandydat ma zostać oficjalnie ogłoszony na konwencji 19 stycznia to niewykluczone, że nazwisko poznamy już wcześniej – mówi portalowi tvp.info jeden z polityków SLD.","Jak podkreśla nasz rozmówca, organy statutowe trzech partii: SLD, Wiosny i Razem muszą podjąć decyzję dotyczące zatwierdzenia wspólnej kandydatury. – Na pewno 19 stycznia będzie oficjalne jej ogłoszenie na konwencji – słyszymy.  – Nikt nie chce z niczym wychodzić przed szereg, wszyscy liderzy i liderki lewicy są w stałym kontakcie – cytuje z kolei jednego z polityków SLD portal 300polityka.  Już wcześniej przedstawiciele Lewicy zapewniali, że wspólnie ogłoszą nazwisko kandydata lub kandydatki na prezydenta. W kuluarach mówią, że będzie ono dla wszystkich dużym zaskoczeniem.   Spekulacje podsycił partner Roberta Biedronia Krzysztof Śmiszek, zamieszczając przed kilkoma dniami w mediach społecznościowych wpis opatrzony hashtagiem „#Śmiszek2020”, co wiele osób odebrało jako zapowiedź jego udziału w wyścigu prezydenckim.   W piątek rzeczniczka SLD Anna Maria Żukowska zdementowała jednak te rewelacje. W rozmowie z portalem tvp.info zdradziła wówczas, że Lewica już wyłoniła kandydata i zostanie on przedstawiony 19 stycznia podczas specjalnej konwencji.",,
Legenda koszykówki odznaczona przez Donalda Trumpa,"Legendarny koszykarz Bob Cousy został odznaczony przez Donalda Trumpa Prezydenckim Medalem Wolności, najwyższym odznaczeniem przyznawanym cywilom w USA. – To jeden z najwspanialszych sportowców w historii – uzasadnił decyzję prezydent.","W barwach Boston Celtics, w którym to klubie występował w latach 1950-63, sześć razy został mistrzem NBA, a w 1957 r. wybrany został najlepszym zawodnikiem (MVP) rozgrywek, 13-krotnie wystąpił w Meczu Gwiazd. Jest członkiem Galerii Sław koszykówki. Był współtwórcą związku zawodowego koszykarzy NBA. W maju 1964 r. Cousy, choć rok wcześniej zakończył karierę, był w składzie ekipy All Star NBA, która gościła w Polsce. – To wyróżnienie pozwala mi spiąć klamrą moje życie. Już mogę przestać odbijać piłkę. Dzięki Prezydenckiemu Medalowi Wolności osiągnąłem taki stopień docenienia, o jakim nigdy nie marzyłem – powiedział 91-letni Cousy w czasie uroczystości w Gabinecie Owalnym w Białym Domu. Jak dodał nieco żartobliwie, dodatkową wagę ma fakt, że „medal został wręczony przez najbardziej niezwykłego prezydenta w jego życiu”. – W innym kraju niż Ameryka moja historia byłaby niemożliwa – zaznaczył. Trump wspomniał trudne dzieciństwo Cousy'ego, drogę na koszykarski szczyt, ale też osiągnięcia poza boiskiem, jak zaangażowanie w walkę z rasizmem.",,
Msza w Medellin. Papież Franciszek apelował o ofiarę i męstwo,"800 tys. osób uczestniczyło we mszy w Medellin w Kolumbii, odprawionej w sobotę przez Franciszka. W czwartym dniu wizyty w kraju, w którym trwa proces pojednania po dekadach wojny domowej, papież apelował do wierzących o zaangażowanie, ofiarę i męstwo.","W mieście, które było siedzibą potężnego kartelu narkotykowego, papież mówił w homilii o potrzebie Kościoła misyjnego. Podkreślał, że Kościół musi zawsze odnawiać się, porzucać „wygodnictwo” i „przywiązanie”. Odnowa – mówił – wymaga „ofiary i męstwa”, by lepiej odpowiedzieć na wezwanie Pana. – Jego otwarte rany, Jego wołanie głodu i pragnienia sprawiedliwości są dla nas wyzwaniem – powiedział Franciszek. Zaapelował o zaangażowanie w trudnych sytuacjach, chociaż – jak mówił – niektórym może to wydawać się „ubrudzeniem rąk, splamieniem”.  – W Kolumbii jest wiele sytuacji, które wymagają od uczniów stylu życia Jezusa, zwłaszcza miłości przekładającej się na akty niestosowania przemocy oraz akty pojednania i pokoju – podkreślił papież. – Nie możemy pogodzić się z maltretowaniem dzieci, z pozbawianiem ich prawa do przeżywania dzieciństwa w spokoju i z radością – mówił Ojciec Święty podczas spotkania. – Także Dzieciątko Jezus było ofiarą nienawiści i prześladowań; także Ono musiał uciekać ze swoją rodziną, zostawić swoją ziemię i swój dom, by uciec przed śmiercią – dodał. Papież podkreślił, że „oglądanie cierpienia dzieci wyrządza ból duszy, bo dzieci są szczególnie umiłowane przez Jezusa”. Dodał też, że nie można dzieciom „odbierać przyszłości w duchu nadziei”. Opowieść dziewczynki Wysłuchawszy opowieści małej dziewczynki o jej przeżyciach Franciszek wyznał: „Słuchając o trudnościach, przez jakie przeszłaś, przypomniałem sobie w sercu o niesprawiedliwym cierpieniu tylu dzieci na całym świecie, które były i są wciąż niewinnymi ofiarami niegodziwości niektórych ludzi”.Następnie podczas spotkania z duchowieństwem w Medellin papież odniósł się dramatycznej rzeczywistości tego miasta, które było siedzibą okrutnego kartelu narkotykowego.Franciszek mówił o „płatnych mordercach” karteli i „odebranym życiu wielu młodych ludzi”. Apelował do handlarzy narkotyków, by „prosili o przebaczenie”. – Niech Pan nawróci ich serca - dodał.",,
Putin traci poparcie Rosjan,"Władimir Putin traci poparcie Rosjan – wynika z sondażu opublikowanego przez Centrum Analityczne Jurija Lewady. Gdyby w najbliższą niedzielę odbyły się w Rosji wybory prezydenckie, na Putina głosowałoby 55 procent obywateli, czyli o 22 procent mniej, niż wskazują oficjalne rezultaty ubiegłorocznego głosowania, i o 15 procent mniej niż w ubiegłorocznym sondażu przedwyborczym.","Według sondażu Centrum Lewady, w tym samym czasie żaden z rosyjskich polityków nie odnotował wzrostu poparcia społecznego. Poparcie dla Władimira Putina i jego polityki systematycznie spada od czerwca 2018 roku, gdy rząd ogłosił podwyższenie wieku emerytalnego. W kolejnych miesiącach rosyjskie media informowały o wzroście liczby osób żyjących na granicy ubóstwa i poniżej. Niezależni komentatorzy zwracają również uwagę na wzrost niezadowolenia społecznego międzynarodową izolacją Rosji oraz militaryzacją kraju, za co obywatele obciążają winą Władimira Putina. W styczniu ubiegłego roku, na trzy miesiące przed wyborami za reelekcją obecnego prezydenta opowiadało się 70 procent Rosjan. W marcowych wyborach Władimir Putin uzyskał 77-procentowe poparcie, a po roku mógłby liczyć na 55 procent głosów. Jak przypomniało Radio Svoboda, w marcu zostały opublikowane dane dotyczące zaufania do rosyjskich polityków. Z sondażu Wszechrosyjskiego Centrum Badania Opinii Publicznej (WCIOM) wynika, że Władimirowi Putinowi ufa 32 procent Rosjan.",,
Śpiewak: Pozwy o zniesławienie to metoda niszczenia przeciwników politycznych,"Jan Śpiewak przyznał, że szczególnie bolesne dla niego jest „odium przestępcy”, które spadło na niego po przegranym procesie z Bogumiłą Górnikowską. – Z punktu widzenia państwa jestem tak samo kryminalistą, jak człowiek, który ukradł kamienice i wyrzucał kogoś z mieszkania – mówił aktywista miejski w radiowej Jedynce.","Śpiewak powiedział, że składanie pozwów o zniesławienie stało się metodą tłumienia krytyki. – Ja mam 22 sprawy. Większość tych spraw wygrałem, duża część się toczy. Przegrałem prawomocnie trzy ostatnie sprawy, w jednej z nich Rzecznik Praw Obywatelskich złożył kasację. Przegrałem teraz moją pierwszą sprawę karną, która czyni mnie kryminalistą. To jest metoda na niszczenie przeciwników politycznych – mówił. W piątek Sąd Okręgowy w Warszawie uznał aktywistę za winnego w procesie o zniesławienie, który wytoczyła mu Górnikowska, córka byłego ministra sprawiedliwości Zbigniewa Ćwiąkalskiego. Sąd Okręgowy w Warszawie uznał wypowiedzi Jana Śpiewaka dotyczące sposobu, w jaki Górnikowska wykonywała funkcję kuratora i jej roli w aferze reprywatyzacyjnej za pomówienie. Sąd wymierzył działaczowi karę grzywny w wysokości 5 tys. zł i nawiązkę w wysokości 10 tys. zł. Śpiewak zamierza ubiegać się o ułaskawienie przez prezydenta Andrzeja Dudę.",,
Kukiz: Protest nauczycieli musi „przeskoczyć” ponad spór polityczny,"Protest nauczycieli musi wyraźnie „przeskoczyć” ponad spór polityczny. Nauczyciele muszą dać wyraźny sygnał rządowi i społeczeństwu, że protestują jako grupa zawodowa, a nie jako członkowie związków – napisał w liście do nauczycieli lider Kukiz'15 Paweł Kukiz.","W liście do nauczycieli Kukiz opisuje na przykładzie szkoły, w której uczy jego żona, sytuację strajkujących nauczycieli. „W szkole mojej żony pracuje 23 nauczycieli. W strajku bierze udział 18. Trzech w proteście nie uczestniczy, a dwoje przebywa od dawna na zwolnieniach długoterminowych. I najważniejsze – do związków zawodowych należy zaledwie 1/3 z nich – 5 do »Solidarności«, a 3 do ZNP. Czyli 2/3 nauczycieli (w tym moja żona) do związków nie należy. Podejrzewam, że takie mniej więcej proporcje są w całym kraju” – napisał lider Kukiz'15. „Czy macie jakąś reprezentację tych 2/3, czy po prostu pogodziliście się z faktem, że reprezentuje Was wszystkich pan Broniarz z ZNP i dajecie tym samym siebie jako »paliwo« w wojnie pomiędzy PiS-em i Platformą?” – czytamy. „Protest nauczycieli musi WYRAŹNIE »przeskoczyć« ponad spór polityczny. Nauczyciele muszą dać WYRAŹNY sygnał rządowi i społeczeństwu, że protestują jako grupa zawodowa, a nie jako członkowie związków” – dodaje.Apeluje też do nauczycieli: „Nie dajcie się rozgrywać politycznie!”. W ocenie Kukiza, nauczyciele powinni na czas rad pedagogicznych przed maturami oraz w czasie samych matur zawiesić protest i wezwać premiera do zrealizowania tzw. okrągłego stołu w sprawach oświaty. „Przy stole zasiąść powinna reprezentacja wybrana przez NAUCZYCIELI! A jeśli również związki mają w tym spotkaniu uczestniczyć, to z całą pewnością nie powinny być reprezentowane przez pana Broniarza czy pana Proksę. Niech związki wskażą inne osoby. Osoby, które nie są politykami (jak wyżej wymienieni), a ZWIĄZKOWCAMI z prawdziwego zdarzenia. Takimi, którzy interes WSPÓLNOTY nauczycielskiej przekładają ponad interes polityczny PO czy PiS” – czytamy. Polityk uważa, że stronę rządową w negocjacjach powinien reprezentować premier Mateusz Morawiecki „bez asysty minister (edukacji narodowej, Anny – red.) Zalewskiej czy wicepremier (Beaty – red.) Szydło”. „Potem – w zależności od rezultatu rozmów – nauczyciele powinni podjąć decyzję albo o dalszym kontynuowaniu strajku (zaostrzając jego formę) albo – w przypadku uzyskania satysfakcjonującego ich kompromisu – powrócić do pracy. Matury muszą się odbyć. Raz, żebyście pokazali, że dobro ucznia zawsze było, jest i będzie Waszym priorytetem, a dwa – żebyście pozyskali wsparcie rzeszy rodziców klas maturalnych. Żebyście wygrali, czego Wam z całego serca po raz kolejny życzę” – napisał Kukiz. W piątek prezydium zarządu głównego ZNP podjęło uchwałę, w której zdecydowało kontynuować strajk i wystąpić do Prezesa Rady Ministrów o natychmiastowe podjęcie rozmów z udziałem mediatora zewnętrznego. W niedzielę premier Mateusz Morawiecki poprosił nauczycieli, by egzaminy ósmoklasistów odbyły się bez zakłóceń i by zawiesić protest na święta. Zaznaczył, że tak jak wcześniej obiecał, zaraz po świętach rusza inicjatywa nauczycielskiego okrągłego stołu. W poniedziałek minister edukacji Anna Zalewska poinformowała, że zaproszenia do udziału w spotkaniu zostały już podpisane przez premiera i w ciągu kilku dni powinny dotrzeć do adresatów. Nie podała dokładnego terminu, kiedy okrągły stół miałby się odbyć.",,
Błaszczak: Patrzymy w przyszłość NATO z optymizmem,Minister obrony Mariusz Błaszczak złożył życzenia żołnierzom państw sojuszniczych stacjonującymi w Polsce z okazji świąt Bożego Narodzenia. Spotkanie wigilijne miało miejsce w bazie lotniczej 33. Bazie Lotnictwa Transportowego w Powidzu.,"Minister w trakcie spotkania z żołnierzami w 33. Bazie Lotnictwa Transportowego w Powidzu dziękował żołnierzom wojsk sojuszniczych za ich obecność w Polsce. Wskazywał, że święta Bożego Narodzenia to okres, gdy dokonujemy podsumowań i planujemy przyszłość. – Rok, który zbliża się do końca, był szczególny – ocenił.Przypomniał, że w 2019 r. świętowaliśmy 70-lecie NATO, 20 lat obecności Polski w Sojuszu, a także 15-lecie przystąpienia do UE. – To ważne rocznice. Polska znacząco zmieniła się przez te lata, przechodząc od struktury wojskowej typowej dla bloku wschodniego, do państwa przeznaczającego na obronność 2 proc. swojego PKB, (państwa) z siłami zbrojnymi biorącymi udział w misjach zagranicznych, jednego z liderów Sojuszu Północnoatlantyckiego – mówił.Błaszczak dodał, że dzięki ciężkiej pracy polityków, dyplomatów i przede wszystkim żołnierzy „jesteśmy cenionym i wiarygodnym członkiem NATO”. Podkreślił, że „Polska jest ważnym uczestnikiem NATO-wskiego planu gotowości”. Szef resortu obrony przypomniał, że „jedną z sześciu brygad lądowych tworzy, jako państwo ramowe, wojsko polskie”. – Zgłosiliśmy także udział dwóch eskadr F16 – zaznaczył.",,
"Schetyna: W wyborach do PE wybierzemy demokratyczną Polskę, albo państwo partyjne","Polacy w wyborach do Parlamentu Europejskiego wybiorą silną, dostatnią i demokratyczną Polskę w mocnej Europie, albo państwo partyjne, na drodze do wyjścia z Unii Europejskiej; wybiorą Polskę, która będzie jednym z liderów Zachodu, albo Polskę dryfującą na Wschód – mówił w sobotę lider PO Grzegorz Schetyna. Hasłem Koalicji Europejskiej jest #WielkiWybór.","W sobotę w Warszawie odbywa się pierwsza wspólna konwencja Koalicji Europejskiej, którą współtworzą: Platforma Obywatelska, Polskie Stronnictwo Ludowe, Sojusz Lewicy Demokratycznej, Nowoczesna oraz Zieloni.Lider PO w swoim wystąpieniu nawiązując do hasła Koalicji podkreślił, że Polaków w najbliższych wyborach do PE czeka „wielki wybór”. – Albo silna, dostatnia, demokratyczna Polska w mocnej Europie, albo to, co dziś – państwo partyjne, na drodze do wyjścia z Unii Europejskiej. Albo Polska jeden z liderów Zachodu, albo Polska dryfująca na Wschód. Albo my Polacy dogonimy poziom i jakość życia zachodnich Europejczyków, albo się na pokolenia od nich oddalimy – oświadczył Schetyna.Szef Platformy ocenił, że wybory w 2019 r. są najważniejszymi od tych w 1989 r. – Wtedy Polacy jasno odrzucili komunizm, a wybrali suwerenność, demokrację, kurs na Zachód i szansę na lepsze życie. Teraz stawka wyborów jest jeszcze wyższa – wskazał Schetyna.Jak powiedział, do zwycięstwa w 1989 r. potrzebna była szeroka koalicja sił demokratycznych i patriotycznych. Dodał, że dzisiaj udało się taką koalicję, Koalicję Europejską zbudować. – Jesteśmy dumni, że nam się to udało, że pierwszy raz od 30 lat porozumieli się i współdziałają ludzie różnych opcji politycznych, ale połączeni jednym – pracą dla przyszłości Polski – oświadczył lider PO. Klucz do zwycięstwaPo Schetynie wystąpił lider PSL Władysław Kosiniak-Kamysz. – Czy trzeba lepszego dowodu, że zjednoczenie jest kluczem do zwycięstwa? Nasze przesłanie do tych co są dziś w Kadzidle (odbywa się tam konwencja PiS – przyp. red.) jest proste: zacznijcie rozwiązywać problemy, a nie je tworzyć – zaapelował.– Mają nasz głos usłyszeć, bo tego głosu bardzo się boją. Przez trzy lata bali się zjednoczenia Polaków – mówił o PiS-ie szef Ludowców. – To nasze zobowiązanie wobec dumnej historii Polski i dumnej cywilizacji europejskiej. Kto mówi, że droga Polski wiedzie na Wschód, ten zbacza z drogi – przekonywał. – Wspólnie jesteśmy w stanie dokonać cudu, osobno nie jesteśmy do niczego zdolni – ocenił.Następnie głos zabrał przewodniczący SLD Włodzimierz Czarzasty – Idziemy do Unii Europejskiej po to, by nikt Polski z Unii nie wyprowadził – wyjaśnił. – Marzymy, aby nasze dzieci mogły zwiedzać Europę, żeby były wykształcone, rywalizowały o pracę z dziećmi z innych krajów, traktując je z miłością i otwartością. Moim marzeniem jest to, by kiedyś w Europie został stworzony pakiet świadczeń dla każdego dziecka Miejsce w Europie– 15 lat temu nie staliśmy się częścią Europy Zachodniej, tylko ciężką pracą i pełni godności odzyskaliśmy miejsce w Europie, którego pozbawiono nas w Jałcie i Poczdamie. Czy teraz pozwolimy nam to odebrać? – pytała przewodnicząca Nowoczesnej Katarzyna Lubnauer.– Koalicja Europejska jest nową jakością w polskiej polityce i nadzieją dla Polaków na nowoczesne europejskie wartości. Dlatego wszyscy ją tutaj tworzymy – dodała. – Musimy wybrać, czy dalej chcemy być częścią UE, czy kroczyć w strefę wpływów rosyjskich. PiS to możliwy polexit i droga na wschód – dowodziła.Współprzewodnicząca Zielonych Małgorzata Tracz przekonywała, że jej ugrupowanie jest „zawsze tam gdzie trzeba”. – Byliśmy pod Trybunałem Konstytucyjnym, na czarnych protestach, demonstracjach w obronie polskich sądów, organizowaliśmy w obronie polskiej przyrody i za prawami zwierząt, broniliśmy Puszczy Białowieskiej przed wycinką, a teraz bronimy Mierzei Wiślanej przed przekopem. Dziś jesteśmy tam gdzie powinna być każda proeuropejska partia – w Koalicji Obywatelskiej – wskazała.",,
Gryglas: Odchudzenie rządu naturalną konsekwencją przeglądu resortów,"– Około 20-25 proc. wiceministrów straci swoje stanowiska. Myślę, że to naturalna konsekwencja, jak powiedział premier, przeglądu resortów – ocenił w programie „Minęła 8” Zbigniew Gryglas, wiceprezes Porozumienia. – Cieszę się z odchudzenia rzeczywiście rozdętego do granic wytrzymałości rządu, bo jednak ponad 120 członków poszczególnych gabinetów ministerialnych to jest coś niewyobrażalnego – powiedział poseł Kukiz’15 Tomasz Rzymkowski.","Premier Mateusz Morawiecki ma dziś ogłosić kolejne dymisje wiceministrów w swoim gabinecie. Zgodnie z deklaracją premiera, rząd w ciągu 2-3 miesięcy ma zostać odchudzony nawet o jedną czwartą.  Dymisje, których czas rozpatrywania przez premiera minął w niedzielę, są wynikiem przeglądu resortów związanego z powołaniem rządu w grudniu 2017 roku. – Tak jak zapowiedział pan premier, około 20-25 proc. wiceministrów straci swoje stanowiska. Myślę, że to taka naturalna konsekwencja, jak powiedział premier, przeglądu resortów. Premier miał te dwa miesiące na to, żeby przyjrzeć się temu właściwie, jak dzisiaj rząd funkcjonuje, jak funkcjonują ministerstwa – powiedział Zbigniew Gryglas, wiceprezes Porozumienia. – Myślę, że będziemy mieli sprawny rząd, a z drugiej strony taki rząd nie nadmiernie rozbudowany – dodał Gryglas. Usunąć „najsłabsze ogniwa” – Cieszę się z tej deklaracji pana premiera i odchudzenia rzeczywiście rozdętego do granic wytrzymałości rządu, bo jednak ponad 120 członków poszczególnych gabinetów ministerialnych to jest coś niewyobrażalnego.  Liczę, że te „najsłabsze ogniwa” dzisiaj zostaną usunięte, ale liczę także na punkt drugi, znaczy jasną deklarację premiera, iż w administracji rządowej nie będziemy zatrudniać żadnych nowych ludzi – powiedział poseł Kukiz’15 Tomasz Rzymkowski. Dodał, że „przydałby się taki ruch na miarę Donalda Trumpa, który pierwszą decyzję, jaką podjął, to zakaz zatrudniania nowych pracowników w sektorze federalnym.",,
"Poroszenko: Nie potrzebujemy, żeby nam mówić, jakich czcić bohaterów","– Uwierzcie mi, że my nie potrzebujemy, żeby ktoś mówił nam, jakich ukraińskich bohaterów powinniśmy czcić i szanować, a jakich nie. Sami sobie z tym poradzimy. Tak samo, jak i my nie doradzamy Polsce, kogo ma czcić Polska, a kogo nie. To nie jest dobre – powiedział prezydent Ukrainy.","Poroszenko, który wystąpił na konferencji prasowej w Kijowie poświęconej wyzwaniom stojącym przed Ukrainą w 2018 r., przypomniał, że ustalenia o powołaniu wspólnej komisji do spraw historycznych zapadły podczas jego rozmów z prezydentem Andrzejem Dudą w grudniu w Charkowie.– Pamiętacie wizytę prezydenta Dudy w Charkowie, widzieliśmy się z nim także w Davos. Rozmawiałem z polskim premierem (Mateuszem Morawieckim) w Monachium i doszło do pierwszego, inauguracyjnego posiedzenia komisji na szczeblu wicepremierów na temat opracowania mapy drogowej wyjścia z tej sytuacji, które były następstwem szeregu kroków, w tym przyjęcia przez Polskę odpowiedniej ustawy – zaznaczył.– Jesteśmy przekonani, że takie praktyki, jak zakazy wjazdu czy zamrożenie badań - te problemy powinna rozwiązać ta komisja. Jestem przekonany, że politycy mają patrzeć w przyszłość, a przeszłość pozostawić historykom. Kiedy zaczniemy realizować właśnie tę koncepcję, wszystko między nami będzie dobrze – stwierdził Poroszenko.Ekshumacje na UkrainieRelacje ukraińsko-polskie uległy ochłodzeniu, gdy w zeszłym roku Kijów zamroził polskie prace poszukiwawcze i ekshumacyjne na Ukrainie w odpowiedzi na niszczenie ukraińskich upamiętnień w Polsce.Stosunki pogorszyły się także po nowelizacji ustawy o polskim Instytucie Pamięci Narodowej, która dopuszcza m.in. wszczynanie postępowań karnych za zaprzeczanie zbrodniom ukraińskich nacjonalistów.Podczas grudniowej wizyty prezydenta Andrzeja Dudy w Charkowie i jego rozmów z prezydentem Petrem Poroszenką ustalono, że uregulowaniem tej sytuacji zajmie się polsko-ukraińska komisja do spraw historycznych na czele z wicepremierami Pawłem Rozenką i Piotrem Glińskim. Do ich spotkania doszło 16 lutego w Warszawie. Tydzień później Rozenko oświadczył, że polskie prace poszukiwawcze i ekshumacyjne na Ukrainie mogą być wznowione, jeśli władze Polski zapewnią ochronę ukraińskich miejsc pamięci na swoim terytorium.W zeszłym tygodniu ukraiński Instytut Pamięci Narodowej podał, że spośród 323 polskich miejsc pamięci narodowej na Ukrainie 166 powstało bez wymaganych pozwoleń. Wiceprezes IPN Mateusz Szpytma powiedział, że upamiętnienia ukraińskie, które w sposób legalny zostały wzniesione w Polsce, były, są i będą chronione przez państwo polskie.Pomniki dla zbrodniarzy– Ukraińskie miejsca pamięci, jeśli zostały zbudowane legalnie, w pełni zasługują na ochronę polskiego państwa. Kłopot jest z tymi, które zostały wzniesione nielegalnie i które upamiętniają zbrodniczą dla polskiej strony Organizację Ukraińskich Nacjonalistów lub Ukraińską Powstańczą Armię, odpowiedzialne za zbrodnię wołyńsko-galicyjską – powiedział Szpytma. Wiceprezes IPN dodał, że w przypadku nielegalnych obiektów istnieje możliwość ich legalizacji. – Władze Polski są na to otwarte, deklarowaliśmy to już od dawna. Każdy ukraiński pomnik czy grób mogą zostać zalegalizowane po przejściu odpowiedniej procedury, np. w odniesieniu do grobów jest to sprawdzenie, czy rzeczywiście są tam pochowane szczątki ludzkie – powiedział. Przypomniał przy tym, że IPN jest gotowy do podjęcia weryfikacji ukraińskich miejsc pamięci w Polsce, w tym tych, które poświęcone są UPA.",,
Protesty antyrządowe w Albanii. Próba szturmu na gmach parlamentu,"W Tiranie odbyła się kolejna manifestacja przeciwko rządowi premiera Albanii Ediego Ramy. W tej trakcie doszło do starć z policją, która użyła gazu łzawiącego, kiedy protestujący próbowali wedrzeć się do gmachu parlamentu.","Przed parlamentem w Tiranie zebrały się tysiące przeciwników socjalistycznego premiera Ediego Ramy. Najpierw usiłowali nie dopuścić do tego, aby deputowani rządzącej partii weszli do budynku, a następnie przedarli się przez policyjny kordon.Lider opozycyjnej Demokratycznej Partii Albanii, Lulzim Basha, który przewodzi protestom, zaapelował do funkcjonariuszy, aby aresztowali przestępców – jak nazwał deputowanych rządzącej partii – zanim zrobi to lud. Opozycja uznaje parlament za nielegalny i oskarża Ediego Ramę o korupcję oraz powiązania ze zorganizowaną przestępczością. Domaga się utworzenia tymczasowego rządu, który doprowadzi do wolnych wyborów parlamentarnych.",,
Demokraci oskarżają Trumpa o tworzenie atmosfery strachu,"Donald Trump tworzy atmosferę strachu i robi z Amerykanów zakładników – powiedzieli przewodnicząca amerykańskiej Izby Reprezentantów Nancy Pelosi i lider Demokratów w Senacie Chuck Schumer w odpowiedzi na telewizyjne orędzie prezydenta USA, próbującego przekonać Amerykanów do projektu wybudowania muru na granicy z Meksykiem.","– Prezydent posługuje się dezinformacją, próbuje stworzyć atmosferę strachu, a jego słowa są wynikiem braku analizy. – powiedziała Nancy Pelosi, która w Izbie Reprezentantów zasiada z ramienia Partii Demokratycznej, a przewodniczącą izby nższej została 3 stycznia.– My chcemy ten problem rozwiązać i już pierwszego dnia funkcjonowania nowego Kongresu przedstawiliśmy naszą propozycję. Trzeba przypomnieć, że budowę muru, według Trumpa, miał sfinansować Meksyk, który jednak nie zgodził się na to. Amerykanie także na to nie zgodzą się, poniewać prezydent ma obsesję na punkcie muru i chce, aby nasi podatnicy sfinansowali tę budowę. – podkreśliła Pelosi, która wraz z Chuckiem Schumerem przemawiała tuż po Donaldzie Trumpie, a jej słowa także transmitowane było przez największe stacje telewizyjne w USA.„Kobiety i dzieci” – Donald Trump doprowadził do częściowego zawieszenia rządu i w ten sposób robi z narodu amerykańskiego zakładników. A przecież kobiety i dzieci, które próbują przekroczyć naszą południową granicę, nie są zagrożeniem dla naszego kraju. – przekonywała przewodnicząca Izby Reprezentantów. Chuck Schumer także przypomniał, że Meksyk nie zgodził się na sfinansowanie budowy muru. – Trump nie zdołał przekonać Meksyku i nie zdoła przekonać naszego Kongresu - podkreślił Schumer - Żaden prezydent nie powinien uderzać pięścią w stół i stawiać narodu w takiej sytuacji. Nie może być tak, że ludzie nie dostają pieniędzy, a wiele instytucji nie funkcjonuje – dodał.Zdaniem przywódcy Demokratów w Senacie w dyskusji nad bezpieczeństwem kraju trzeba oddzielić zawieszenie rządu od problemu wybudowania muru. – Debata nad bezpieczeństwem musi trwać, ale obecną sytuację trzeba zakończyć. Trump poprzez shutdown chce odwrócić uwagę od chaosu w administracji. Nie musimy budować muru, a mimo to możemy walczyć o bezpieczeństwo naszych obywateli. Niech naszym symbolem będzie Statua Wolności, a nie mur na granicy. – podkreślił Schumer.Rząd federalny Spór administracji Trumpa z Demokratami o mur graniczny doprowadził do częściowego zawieszenia rządu federalnego. Shutdown rozpoczął się 22 grudnia zeszłego roku, gdy Senat nie zdołał zagłosować nad prowizorium budżetowym, ponieważ Republikanie nie mieli szans na przeforsowanie ustawy przewidującej środki na budowę muru. Wcześniej ustawa przewidująca fundusze na mur została przegłosowana w Izbie Reprezentantów głosami Republikanów, którzy mieli w niej przewagę. 3 stycznia amerykański Kongres rozpoczął nową kadencję i jeszcze tego dnia Izba Reprezentantów, w której przewagę mają już Demokraci, ponownie zajęła się budżetem i przegłosowała dwie ustawy, z których żadna nie przewidywała środków na budowę muru. Teraz ustawami ma zająć się Senat, w którym przewagę mają Republikanie, nie posiadający jednak kwalifikowanej większości, czyli przynajmniej 60 głosów.Negocjacje przedstawicieli Białego Domu oraz Kongresu w sprawie zakończenia zawieszenia działalności rządu do tej pory nie przyniosły rezultatu. W piątek Trump ostrzegał, że może utrzymać shutdown „przez miesiące, a nawet lata”.",,
"Najnowszy sondaż: PiS faworytem w sejmikach, inni daleko w tyle","34 proc. respondentów w wyborach do sejmików województw zagłosowałoby na PiS, Koalicja Obywatelska Platformy Obywatelskiej, Nowoczesnej i Inicjatywy Polska uzyskałaby 15 proc., Kukiz'15 – 8 proc., a PSL i Bezpartyjni Samorządowcy zdobyliby po 5 proc. – wynika z wrześniowego sondażu CBOS.","Badanie preferencji wyborczych w wyborach do sejmików województw dotyczyło komitetów wyborczych zarejestrowanych w całym kraju.              Na najwięcej mandatów w sejmikach województw mógłby liczyć PiS (wraz z Solidarną Polską i Porozumieniem). Poparcie dla tego ugrupowania wynosi w sondażu 34 proc. i jest o 1 proc. mniejsze niż w sierpniu.              Na Koalicję Obywatelską Platformy Obywatelskiej i Nowoczesnej (wraz z Inicjatywą Polską) głosowałoby 15 proc. respondentów. W sierpniu poparcie dla tego komitetu – jeszcze przed ogłoszeniem poparcia dla niego Inicjatywy Polskiej Barbary Nowackiej – wyraziło 18 proc. ankietowanych.              Dalsze miejsca zajęli: Kukiz'15 z 8 proc. poparciem (wzrost o 2 proc.), po 5 proc. otrzymali PSL (spadek o 2 proc.) i Bezpartyjni Samorządowcy (dotąd pojawiał się w kategorii „inny komitet wyborczy”) oraz SLD Lewica Razem z 3 proc. głosów (spadek o 1 proc.). Po 1 proc. otrzymali w sondażu: Partia Razem i Komitet Wolność w Samorządzie Janusza Korwin-Mikkego. Ruch Narodowy i Partia Zielonych – według sondażu – mają zerowe poparcie. Na miesiąc przed wyznaczonym terminem wyborów zainteresowanie głosowaniem zadeklarowało 73 proc. ankietowanych, w tym duże zainteresowanie wskazało 30 proc., a 43 proc. zainteresowanie umiarkowane. 26 proc. nie przejawia – według badania CBOS – zainteresowania wyborami samorządowymi.              Do lokali wyborczych zamierza się udać 74 proc. uprawnionych do głosowania, czyli o 2 punkty procentowe mniej niż w sierpniu i lipcu. 56 proc. z nich deklaruje, że na pewno weźmie udział w wyborach, a 18 proc. wybrało opcję „raczej wezmę w nich udział”. Na pewno nie weźmie udziału 7 proc., 5 proc. raczej nie weźmie udziału, a 14 proc. jeszcze nie wie, czy weźmie udział w wyborach.              Badanie „Aktualne problemy i wydarzenia” przeprowadzono metodą wywiadów bezpośrednich (face to face) wspomaganych komputerowo (CAPI) w dniach 6-13 września 2018 roku na liczącej 1023 osoby reprezentatywnej próbie losowej dorosłych mieszkańców Polski.",,
TK: ustawa hazardowa zgodna z konstytucją. Automaty tylko w kasynach,"Trzynastu z czternastu sędziów Trybunału Konstytucyjnego uznało, że ustawa o grach hazardowych jest zgodna z konstytucją. Tym samym oddalony został wniosek z podejrzeniem, że projekt posiada wady, za które Unia Europejska może wlepić Polsce wysokie kary.","Dwa artykuły ustawy o grach hazardowych zakwestionował Naczelny Sąd Administracyjny oraz Sąd Rejonowy Gdańsk-Południe. Pojawiły się bowiem wątpliwości, ponieważ tzw. techniczne przepisy ogólnounijne należy notyfikować do Komisji Europejskiej, żeby nie powstawały bariery w swobodnym przepływie towarów, świadczeniu usług i prowadzeniu działalności na wspólnym rynku. W tym przypadku tę procedurę jednak pominięto. To mogło sugerować niekonstytucyjność ustawy.Trybunał Konstytucyjny orzekł, że brak notyfikacji nie przekreśla zgodności przepisów z prawem. Sędziowie uznali racje Ministerstwa Gospodarki. Wiceminister Jacek Kapica przekonywał, że notyfikacja wydłużyłaby proces legislacyjny, a w tym czasie czerpiący zyski z automatów do gier wystąpiliby o nowe koncesje. Poseł Borys Budka tłumaczył, że hazardowy rynek w Polsce zostałby zakonserwowany na najbliższe 5 lat, tymczasem nowa ustawa miała ukrócić proceder.Koniec wolnej amerykankiW myśl nowych przepisów automaty o niskich wygranych można wstawiać tylko do lokali, które mają udzielone koncesje na prowadzenie kasyna. Jednocześnie ograniczono ilość kasyn, w miastach do 250 tysięcy mieszkańców może znajdować się tylko jeden taki punkt. Dotąd takie urządzenia można było wstawić do każdego pubu.Krytycy nowej ustawy hazardowej przekonują, że przez zmienione przepisy skarb państwa zostanie pozbawiony źródła dochodu w postaci kilku miliardów złotych w skali roku.",,
"„Wracaj, musimy jeszcze dużo namieszać”. Gwiazda wspiera Królikowskiego","Serialowa gwiazda „Rancza”, Ilona Ostrowska, opublikowała post, w którym życzy szybkiego powrotu do zdrowia koledze z planu Pawłowi Królikowskiemu. Aktor trafił do szpitala przed świętami Bożego Narodzenia. Jego stan był poważny.","Jak informowały media, 58-letni Królikowski trafił do szpitala na oddział neurochirurgiczny 20 grudnia. Jego stan opisywano jako poważny. Kilka lat temu artysta przeszedł operację wycięcia tętniaka mózgu.  Aktora wsparła jego serialowa koleżanka Ilona Ostrowska. Zamieściła zdjęcie z Królikowskim i podpisała je: „Z moim Przyjacielem Królikiem. Zdrówka Kochany. Wracaj, się nie wygłupiaj, musimy jeszcze dużo namieszać. Czekam na Ciebie w boksach. Twoja Lucynda”. Paweł Królikowski w „Ranczu” gra Jakuba „Kusego” Sokołowskiego.  ",,
„GW” o brexicie: Europejscy politycy mieli już Wielkiej Brytanii dosyć,"– Jako zadeklarowany Europejczyk powinienem dziś odczuwać głęboki smutek, a nawet przerażenie, ale jakoś nie potrafię go z siebie wykrzesać. Brexit staje się faktem, a ja mam ochotę westchnąć i powiedzieć: wreszcie – pisze Bartosz Wieliński, zastępca redaktora naczelnego „Gazety Wyborczej”, podpierając się opinią „dziennikarzy i europejskich polityków”, którzy „mieli już Wielkiej Brytanii dosyć”.","Proces opuszczania przez Wielką Brytanię Unii Europejskiej zapoczątkowany został przez referendum 23 czerwca 2016 roku, jednak temat ten był przedmiotem debaty publicznej na Wyspach już wcześniej. Pod koniec 2012 r., w związku ze wzrostem niezadowolenia Brytyjczyków z kierunku, w jakim idzie Wspólnota, ówczesny brytyjski premier David Cameron, zapowiedział referendum na temat „porozumienia w sprawie przyszłych stosunków Wielkiej Brytanii z Unią Europejską”. Stwierdził wówczas, że takie głosowanie jest „najbardziej rozsądnym sposobem” dojścia do takiego porozumienia. Referendum stało się jednym z głównych tematów kampanii wyborczej w 2015 r. Cameron – sam deklarujący się jako zwolennik obecności w UE – obiecał, że takie głosowanie odbędzie się, jeśli jego partia wygra wybory. Tak też się stało. W wyborach parlamentarnych Partia Konserwatywna zwyciężyła, zapewniając sobie bezwzględną większość głosów, a David Cameron zachował stanowisko premiera w jednopartyjnym rządzie. „Przeprowadzimy referendum w sprawie naszej przyszłości w Europie” – ogłosił dzień po wyborach.",,
Beata Szydło: Polska nie chce być już montownią wielkich firm,"– W tym momencie nie widzę konieczności zmian w rządzie – powiedziała w wywiadzie dla PAP premier Beata Szydło. Podkreśliła, że w sprawie reparacji wojennych od Niemiec najpierw potrzebne są ważne decyzje polityczne, poparte przez kierownictwo PiS, by móc przejść na poziom dyplomatyczny. Dodała też, że „Polska nie chce być już montownią wielkich firm, chce być państwem, które oferuje innym swoje firmy i wspiera je w ekspansji”. Zaznaczyła jednak, że w tej chwili w Polsce najważniejsza jest reforma sądów.","Premier Beata Szydło zapowiedziała, że za dwa miesiące,  w połowie kadencji rządu, zostanie dokonane podsumowanie jego prac. – To jest bardzo dobra okazja do tego, żeby pokazać, co zostało zrobione, ale też dobra okazja do tego, żeby zastanowić się, gdzie jeszcze można było osiągnąć lepsze rezultaty i przygotować plany na kolejny rok – powiedziała Szydło.  – Natomiast jeżeli chodzi o zmiany w rządzie, ja w tym momencie nie widzę takiej konieczności. Jednak zawsze powtarzam, że każdy z ministrów, również i ja musimy mieć cały czas świadomość, że nasze stanowiska podlegają ocenie. Przede wszystkim wyborców – dodała. „Budżet jest stabilny”   – Przyszłoroczny budżet jest stabilny i bezpieczny. Niezwykle ważnym wyzwaniem dla mojego rządu, było uszczelnienie systemu podatkowego. I to już następuje biorąc pod uwagę realny wzrost wpływów z tytułu podatku VAT, CIT i PIT – dodała. Podkreśliła, że w tej chwili trwają prace w Ministerstwie Finansów nad kolejnymi propozycjami dot. właśnie systemu podatkowego. – Wszystkie nasze dotychczasowe działania w tym obszarze mają wpływ na dobrą sytuację budżetu. Dzięki temu spokojnie możemy planować kolejne wydatki. Planujemy zwiększyć środki na obronność, bezpieczeństwo. Przewidziane są także podwyżki dla nauczycieli – zapewniła premier. Dopytywana o pomysł powołania komisji śledczej ds. wyłudzeń VAT odpowiedziała, że należałoby zastanowić się, gdzie do tej pory wypływały pieniądze z podatków. – Być może komisja śledcza powinna powstać, ale to jest oczywiście decyzja parlamentu – zaznaczyła szefowa rządu.  Szukanie kompromisu Premier była pytana, jakie kroki rząd podejmie w związku z zapowiedziami prezydenta Francji na temat pracowników delegowanych oraz czy Polska będzie w stanie znaleźć sojuszników, żeby powstrzymać nowelizację tej dyrektywy. Szefowa rządu oceniła, że obecnie praca nad dyrektywą budzi duże emocje. – Szukamy kompromisu. Zależy nam przede wszystkim na tym, żeby zabezpieczyć interes polskich pracowników i przedsiębiorców. Prezydent Macron nie rozumie, że protekcjonizm, który on forsuje prowadzi w złą stronę i podważa jedną z zasad swobód wspólnego rynku – powiedziała. „Jesteśmy krajem odnoszącym sukcesy” Premier oceniła, że Polska na arenie międzynarodowej zaczyna odgrywać coraz ważniejszą rolę. – Jesteśmy krajem odnoszącym sukcesy. Potrafimy bronić własnych interesów i głośno mówić o konieczności pewnych zmian. To nie podoba się szczególnie tym, którzy do tej pory byli przyzwyczajeni, że Polska, ale nie tylko Polska, bo i inne państwa z naszej części Europy także, bezrefleksyjnie poddają się woli najsilniejszych państw Europy Zachodniej – powiedziała.  – Polska nie chce być już montownią wielkich firm. Polska chce być państwem, które oferuje innym państwom swoje firmy, wspiera je w ekspansji, stwarza warunki do konkurowania. Spodziewam się, że Bruksela będzie pewnie próbowała od czasu do czasu pokazywać nam jakieś niezadowolenie, natomiast proszę być spokojnym, to absolutnie nie wpływa ani na naszą pozycję, ani interesy w UE - dodała szefowa rządu.Dopytywana o zarzuty opozycji, że rząd chce wyprowadzić Polskę z UE stwierdziła, że jest to kłamstwo. – To próba straszenia Polaków, którzy są bardzo prounijnie nastawieni. Nikt nie ma zamiaru wyprowadzać Polski z UE ani nie damy się wypchnąć z UE, bo myślę, że niektórzy chcieliby i takiego scenariusza – zaznaczyła.  „Sprawy reparacji nie można pominąć”  Szefowa rządu była również pytana o kwestię reparacji od Niemiec oraz o to, kiedy możliwe jest stanowisko w tej sprawie. – Uważamy, że tej sprawy nie można pominąć, domagamy się tylko uczciwości i sprawiedliwości. To będzie z pewnością poprzedzone ważnymi decyzjami politycznymi, popartymi również decyzją kierownictwa Prawa i Sprawiedliwości. Dopiero potem będzie można przejść na poziom dyplomatyczny. Teraz jednak trwają analizy – powiedziała Szydło. „Nie ma pluralizmu w mediach” Premier pytana, czy rząd jest przygotowany na protesty, które może spowodować planowana przez rząd dekoncentracja mediów, odpowiedziała, że rząd jest przygotowany na tłumaczenie swoich racji. – Jeśli chodzi o zmiany w mediach, o ich dekoncentrację, to chcemy mieć pluralizm, którego w tej chwili w Polsce faktycznie nie ma – powiedziała. Szefowa rządu podkreśliła, że rząd będzie starał się „jasno i rzetelnie” komunikować społeczeństwu potrzebę tej reformy oraz reformy sądownictwa, która – jak dodała – „wydaje się być najpilniejszą”. –  To jest przede wszystkim ten pierwszy etap, który musimy przejść – zaznaczyła. Dopytywana, czego spodziewa się po prezydenckich projektach ustaw ws. SN i KRS oraz czy reforma sądownictwa nie stanowi zagrożenia dla jedności obozu rządzącego, odpowiedziała, że „jedność obozu dobrej zmiany jest podstawą”. – Wierzę w to głęboko, że pan prezydent będzie w swoich projektach proponował rozwiązania, o których sam mówił jeszcze jako kandydat na prezydenta i co wielokrotnie potem już po wyborach podkreślał, mówiąc o konieczności reformy polskiego sądownictwa – podkreśliła premier.",,
"Pjongjang grozi USA i Korei Płd. „Zrobicie manewry, to uderzymy nuklearnie na ślepo”","Korea Północna zapowiedziała w niedzielę, że jeśli USA i Korea Południowa rozpoczną zapowiedziane na poniedziałek wspólne ćwiczenia wojskowe, przystąpi do przeprowadzenia „na ślepo” prewencyjnych ataków nuklearnych na te kraje – podała AFP.","Zgodnie z deklaracją naczelnego dowództwa armii północnokoreańskiej – cytowaną przez oficjalną agencję KCNA – miałby być to atak prewencyjny, przeprowadzony „w imię sprawiedliwości”.Przed inwazją? Pjongjang uważa, że manewry wojskowe, które zgodnie z zapowiedziami Waszyngtonu i Seulu mają potrwać do końca kwietnia, są próbą przed przeprowadzeniem inwazji na Koreę Północną – podała Associated Press.W poniedziałek nad ranem władze w Seulu podały, że Korea Południowa i Stany Zjednoczone mimo ostrzeżeń Pjongjangu rozpoczęły wspólne, „największe w historii” coroczne ćwiczenia. Już w piątek północnokoreańskie władze zapowiedziały ostrą reakcję na zaostrzenie przez Radę Bezpieczeństwa ONZ sankcji wobec kraju. 2 marca RB ONZ przyjęła w tej kwestii rezolucję, która była odpowiedzią na test bomby wodorowej przeprowadzony przez Pjongjang 6 stycznia. Wystrzelenie rakiety Ponadto Korea Północna wystrzeliła w lutym rakietę balistyczną dalekiego zasięgu, która umieściła na orbicie okołoziemskiej satelitę. Według Seulu w czwartek Pjongjang wystrzelił też ze swojego wschodniego wybrzeża kilka pocisków bliskiego zasięgu w kierunku Morza Japońskiego.Także w piątek przywódca Korei Płn. Kim Dzong Un polecił w związku ze „wzrastającym zagrożeniem ze strony wrogów”, aby arsenał nuklearny jego kraju był gotowy do użycia „w każdej chwili”.Dotychczasowe rezolucje ONZ zabraniają Korei Północnej prób z bronią jądrową oraz testów balistycznych. Nie zważając na te zakazy, Pjongjang nie ustaje w wysiłkach na rzecz zwiększenia swego potencjału wojskowego, w tym jądrowego.",,
„Rosja łamie konwencję genewską”. Marynarze z Ukrainy w moskiewskim areszcie,"– Wywożąc ukraińskich marynarzy do Moskwy, Rosja łamie konwencję genewską. Rosyjskie władze szydzą z własnego ustawodawstwa i prawa międzynarodowego – powiedział w piątek Mamed Mambetow, adwokat jednego z zatrzymanych przez Rosjan marynarzy.","Adwokaci marynarzy ukraińskiej marynarki wojennej, zatrzymanych w niedzielę przez Rosję w rejonie Cieśniny Kerczeńskiej, przez ponad dobę nie byli w stanie ustalić, gdzie są ich klienci.Ludmiła Dubina, rzeczniczka praw człowieka z rosyjskiej administracji anektowanego Krymu, potwierdziła w piątek rano, że ukraińscy marynarze zostali przewiezieni do moskiewskiego aresztu śledczego Lefortowo. –  Wywożąc marynarzy w tajemnicy, rosyjskie władze szydzą nawet z własnego prawa. Przez ponad dobę nie wiedzieliśmy, gdzie są nasi klienci. To znaczy, że nie mogliśmy powiedzieć przerażonym rodzicom, gdzie są ich dzieci. Dziś złożyłem wniosek z żądaniem informacji o miejscu przetrzymywania mojego klienta – powiedział Mamed Mambetow. – W czwartek chciałem odwiedzić go w symferopolskim areszcie. Jednak naczelnik aresztu powiedział, że to niemożliwe, bo trwają właśnie czynności śledcze i mogę mieć widzenie dopiero w piątek rano. Gdy wyszedłem z budynku, przeczytałem w mediach społecznościowych, że marynarzy wywieziono już z Symferopola – wyjaśnił krymski adwokat.– Skontaktowałem się kolejny raz z naczelnikiem aresztu, pytając, czy to prawda, że marynarzy nie ma już na terytorium anektowanego Półwyspu Krymskiego. Usłyszałem, że nie może mi udzielić żadnej informacji – powiedział  Mambetow, podkreślając, że jest oburzony całą sytuacją.Trzech marynarzy w szpitalu aresztu śledczegoMarynarzy znajdujących się w Lefortowie odwiedziła dziennikarka niezależnej rosyjskiej telewizji Dożd Kogerszyn Sagijewa, która należy także do komisji społecznej wizytującej więzienia w Moskwie. Sagijewa przekazała, że w Lefortowie powiedziano jej, iż trzech poszkodowanych marynarzy jest w szpitalu aresztu śledczego Matrosskaja Tiszyna.Alina Pawluk, ukraińska ekspertka ds. praw człowieka i prawniczka Ukraińskiej Grupy Doradztwa Prawnego, wyjaśnia, że ukraińscy wojskowi w ogóle nie powinni być przez Rosję sądzeni, ale zwróceni Ukrainie w toku wymiany jeńców. – Według międzynarodowego prawa humanitarnego – zwanego prawem wojny – jeńców wojennych nie można sądzić podczas trwania konfliktu zbrojnego. Proces przeprowadzony przez jedną z walczących stron nie może być przecież obiektywny – podkreśliła Pawluk. Tylko sąd wojskowy uprawniony do sądzenia jeńcówAlina Pawluk wyjaśniła również, że odpowiednim do sądzenia jeńców jest tylko sąd wojskowy i że ukraińscy żołnierze powinni być trzymani oddzielnie od przestępców.– Nie można ich trzymać w zwykłych aresztach i więzieniach, bo nie popełnili wykroczeń kryminalnych. Rosja powinna utworzyć specjalny obóz dla ukraińskich wojskowych – uważa Alina Pawluk.Ekspertka zwróciła również uwagę, że w moskiewskim areszcie śledczym ukraińscy marynarze są przetrzymywani w izolatkach. Jej zdaniem, nadużyciem jest też zmuszanie ukraińskich żołnierzy do przebrania się w stroje więzienne. Jeńcy wojenni mają prawo zachować swoje mundury.„To łamanie nie tylko konwencji genewskiej, ale i praw człowieka”Ponadto zgodnie z konwencją genewską z 1949 roku, rannym żołnierzom powinna być natychmiast udzielona pomoc lekarska, zaś ich bliskim podana informacja o zdrowiu zatrzymanych. Rannych jeńców nie można poddawać również żadnej formie sądu ani prowadzić w stosunku do nich postępowań karnych.Alina Pawluk przypomniała, że posiedzenie sądu w sprawie trzech rannych marynarzy – Andrija Ejdera, Andrija Artemenka i Wasyla Soroki – odbyło się w szpitalu w Kerczu. Do marynarzy nie dopuszczono adwokatów, mimo że władza rosyjska wiedziała o istnieniu prawników uzgodnionych z krewnymi. – W takich warunkach ci jeńcy nie mają szans obrony. Posiedzenie sądu przeciwko jeńcom wojennym w szpitalu to łamanie nie tylko konwencji genewskiej, ale i praw człowieka. Mamy nadzieję, że międzynarodowa opinia publiczna na to zareaguje – zaznaczyła Pawluk. Zatrzymanie okrętów marynarki wojennej i ich załógRosjanie zatrzymali 24 ukraińskich marynarzy po ostrzelaniu w niedzielę trzech niewielkich okrętów marynarki wojennej Ukrainy w rejonie Cieśniny Kerczeńskiej, która łączy Morze Czarne z Azowskim. Ukraińskie jednostki zostały przejęte, a marynarze decyzją sądu umieszczeni w areszcie.Całą załogę Rosja uznaje za podejrzanych o popełnienie przestępstwa polegającego na nielegalnym przekroczeniu granicy państwowej. Artykuł rosyjskiego kodeksu karnego, na który powołuje się sąd, mówi o „nielegalnym przekroczeniu granicy, dokonanym przez grupę osób działających w zmowie czy (przez) grupę zorganizowaną albo też z użyciem przemocy czy groźbą jej użycia”. Grozi za to kara do sześciu lat więzienia.",,
Urodziła na imprezie. Dziecko wyniosła na śmietnik,"31-letnia Rosjanka podczas imprezy urodziła dziecko. Po porodzie wsadziła noworodka do worka i wyniosła go na śmietnik, po czym wróciła na imprezę. Grozi jej do 5 lat więzienia.","31-letnia Rosjanka bawiła się w mieście Riazań na domowej imprezie. W pewnym momencie poczuła skurcze i wyszła do toalety. Urodziła tam dziecko.Po porodzie włożyła noworodka do worka na śmieci i wyniosła na śmietnik. Kiedy pozbyła się już dziecka, postanowiła wrócić do mieszkania i kontynuować zabawę.Niemowlę leżało na dworze przez około 2 godziny. Jego płacz w pewnym momencie usłyszała przechodząca nieopodal kobieta, która postanowiła zawiadomić służby.Lekarze, którzy przybyli na miejsce, stwierdzili, że dziecko ma hipotermię. Temperatura jego ciała wynosiła 24 stopnie Celsjusza. Medycy poinformowali, że narządy chłopczyka przestawały pracować. Na całe szczęście życie niemowlaka udało się uratować.",,
Senyszyn pozwana za obrażanie żołnierzy wyklętych. „Ataki się nasilały”,"„Wyrzutki społeczne”, „nieroby”, „frustraci”, „złodzieje”, „gwałciciele” – w taki sposób była europosłanka SLD Joanna Senyszyn wielokrotnie nazywała żołnierzy antykomunistycznego podziemia. Stowarzyszenie Rodzin Żołnierzy Wyklętych postanowiło ją pozwać – informuje „Gazeta Polska Codziennie”.","„Wyklęci to nie żołnierze, a bandy wyrzutków społecznych, nierobów i frustratów czekających na III wojnę światową. Zamordowali 5 tys. cywilów, w tym 187 dzieci, grabili, gwałcili, torturowali, zastraszali Polaków odbudowujących kraj. Ich święto to jawna kpina z obywateli RP. Będzie zniesione” – napisała Senyszyn na Twitterze 1 marca, czyli w Narodowym Dniu Pamięci o Żołnierzach Wyklętych.Stowarzyszenie Rodzin Żołnierzy Wyklętych postanowiło stanąć w obronie swoich przodków. – Sytuacja zmusiła nas do reakcji. Pani Senyszyn wielokrotnie w sposób kłamliwy i skandaliczny wypowiadała się o członkach naszych rodzin, którzy nierzadko w walce o wolność i suwerenność Polski poświęcali życie – powiedział Tadeusz Płużański, historyk, publicysta i syn Tadeusza Płużańskiego, współpracownika rtm. Witolda Pileckiego.– Mimo wielu ostrzeżeń nie zaprzestała swoich ataków, a nawet można powiedzieć, że one się nasilały. Nie godzimy się na to, gdyż retoryka, którą przedstawia towarzyszka Senyszyn, jest powielaniem komunistycznej propagandy wobec żołnierzy wyklętych – podkreślił.Dodał również, że w sporze z posłanką Stowarzyszenie wspiera Reduta Dobrego Imienia. – Pozew został złożony już jakiś czas temu jednak dopiero teraz udało nam się skompletować wszystkie dokumenty wymagane przez sąd, takie jak akty urodzenia lub zgonu, co nierzadko było bardzo trudne – dodał Płużański.",,
"Sondaż TNS dla „Wiadomości”:  Komorowski powiększa przewagę, Kukiz zastąpił Ogórek na podium","46 proc. badanych, którzy planują wziąć udział w majowych wyborach prezydenckich, zamierza głosować na Bronisława Komorowskiego; 24 proc. – na Andrzeja Dudę; 6 proc. – na Pawła Kukiza – wynika z kwietniowego sondażu TNS Polska zrealizowanego dla „Wiadomości” TVP1.","W porównaniu z sondażem z marca, poparcie dla ubiegającego się o reelekcję Bronisława Komorowskiego wzrosło o 1 pkt. proc. Z kolei poparcie dla kandydata PiS Andrzeja Dudy spadło o 3 pkt. proc.  Trzecie miejsce w sondażu zajął kandydat niezależny Paweł Kukiz, który odnotował 6-procentowe poparcie wyborców (wzrost o 4 pkt. proc.). Kandydat partii KORWiN Janusz Korwin-Mikke niezmiennie może liczyć na 4-procentowe poparcie.  Magdalena Ogórek w sondażu uzyskała 3 proc. poparcia (spadek o 2 pkt. proc.). 2 proc. wyborców zadeklarowało w kwietniu chęć zagłosowania na lidera Twojego Ruchu Janusza Palikota (wzrost o 1 pkt. proc.).  1 proc. badanych (tyle samo, co przed miesiącem) zagłosowałoby na kandydata PSL Adama Jarubasa i Grzegorza Brauna.13 proc. respondentów (wzrost o 1 pkt. proc.) pytanych, na kogo oddadzą swój głos w majowych wyborach, odpowiedziało „trudno powiedzieć”. Ponad połowa Polaków pójdzie do wyborówZamiar wzięcia udziału w wyborach 10 maja w sposób zdecydowany zadeklarowała w kwietniu ponad połowa badanych (56 proc.).  27 proc. respondentów odpowiedziało, że raczej pójdzie na wybory. 7 proc. ankietowanych na pewno nie pójdzie do urn wyborczych, tyle samo – 7 proc. – raczej nie weźmie udziału w wyborach. 3 proc. badanych jeszcze nie wie, czy weźmie udział w głosowaniu. Sondaż przeprowadzono w dniach 7-8 kwietnia 2015 roku na ogólnopolskiej reprezentatywnej próbie 1000 mieszkańców Polski w wieku 18 i więcej lat metodą wywiadów telefonicznych (CATI).                                                    Zamiar wzięcia udziału w wyborach 10 maja zadeklarowała w kwietniu ponad połowa badanych (56 proc.)",,
Rosyjscy nacjonaliści z „Nocnych wilków” rozpoczęli rajd na Berlin,"Motocykliści z rosyjskiego klubu „Nocne wilki” rozpoczęli w czwartek rajd do Berlina, którego celem jest upamiętnienie 72. rocznicy zwycięstwa nad III Rzeszą w II wojnie światowej. Wśród miast, które chcą odwiedzić, są: Warszawa, Wrocław i Oświęcim.","Jak poinformowała telewizja TV Centr, rajd „Drogi Zwycięstwa” wyruszył w czwartek rano z Moskwy. Na terenie Rosji jego trasa ma przebiegać przez Smoleńsk i Katyń, a następnie na Białorusi ma prowadzić do Brześcia.Nie jest jasne, jak motocykliści chcą dotrzeć na teren Polski – w zeszłym roku polskie władze odmówiły im zgody na wjazd, uzasadniając decyzję względami bezpieczeństwa.Klub zapowiedział na swojej stronie internetowej, że punktami tegorocznego rajdu mają być oprócz miast na terenie Polski również: Budapeszt, Bratysława, Brno, Praga i Drezno. Zakończenie rajdu ma nastąpić w Berlinie 9 maja.„Kumple” Putina„Nocne wilki” to nacjonalistyczny klub motocyklowy, zaprzyjaźniony z prezydentem Rosji Władimirem Putinem. Członkowie klubu nie zostali wpuszczeni do Polski również w kwietniu 2015 roku, gdy brali udział w rajdzie upamiętniającym 70. rocznicę zwycięstwa nad hitlerowskimi Niemcami.",,
"Rosjanin, który wywiózł dzieci ze Szwecji do Polski: Po prostu mi je zabrali","– Wszystko pamiętam. Jak przyszli do mnie. Nie było mnie w tym czasie w domu. Postawili mnie w sytuacji bez wyjścia. Po prostu zabrali dzieci – opowiadał Denis Lisow, który zdecydował się uciec z trzema córkami ze Szwecji. Gdy najstarsza zobaczyła w Warszawie opiekuna zastępczego ze Szwecji, zaczęła płakać.","– Mnie nie było w domu. Pracowałem. Gdybym był w domu, byłoby zupełnie inaczej. Nie pozwoliłbym na to – zapewnił Rosjanin. 1 kwietnia wraz z trzema córkami: 12-letnią Sofią, 6-letnią Serafiną i 4-letnią Alisą został zatrzymany przez Straż Graniczną na lotnisku w Warszawie.  Do Polski ze Szwecji Lisowowie przypłynęli promem. Z Warszawy chcieli lecieć do Rosji. Straż Graniczna przekazała ich policjantom z komisariatu na Okęciu.  Ojciec tłumaczył polskim służbom, że szwedzka opieka socjalna we wrześniu 2017 r. odebrała mu córki i umieściła w muzułmańskiej, imigranckiej rodzinie zastępczej po tym, jak jego żona w 2014 r. zachorowała na schizofrenię. Lisowowi przyznano cotygodniowe sześciogodzinne widzenia z dziećmi. Nie mógł się z tym pogodzić, więc zdecydował się zabrać dzieci.  – Jak przyjechałem ze swoją rodziną do Szwecji, wszystko było normalnie. Jako imigranci odczuwaliśmy pewne problemy, ale byliśmy szczęśliwi, wszystko było bardzo dobrze – mówił Rosjanin. Opowiada, że kiedy przed komisariatem policji na Okęciu do dziewczynek podszedł opiekun zastępczy, starsza zareagowała bardzo gwałtownie. – Była roztrzęsiona, a kiedy ten człowiek coś powiedział do niej w języku szwedzkim, zaczęła płakać – opowiadał. Teraz, jak ocenił, najważniejsza dla niego jest decyzja o azylu. – A później muszę podjąć działania, wysłać dzieci do szkoły, przedszkola, muszę pracować jak normalny człowiek i żyć – powiedział Lisow. Rodzina znalazła schronienie w mieszkaniu użyczonym przez jedną z organizacji. W Polsce bardzo się im podoba. – W Polsce jest dużo parków, ładna pogoda. Cieszę się, że jestem z tatą; jestem spokojna i szczęśliwa. W końcu jesteśmy razem. Wszystko się skończyło, uspokoiło. Zawsze chciałam od pierwszego do ostatniego dnia być z ojcem. Chciałam do niego wrócić – powiedziała 12-letnia Sofia. I dodała, że ma marzenie: „Teraz, kiedy jesteśmy już razem, chciałabym się uczyć i dostać na studia, a może nawet zostać śpiewaczką”.",,
Justin Bieber poważnie chory,"Ludzie mówią, że Justin Bieber wygląda jak g***o, bierze narkotyki itp. – napisał na Instagramie gwiazdor. Wyjawił przy tym, że jego stan to efekt zmagania się z chorobami – boreliozą i chroniczną mononukleozą.","Kanadyjski gwiazdor wydał ostatnio pierwszy singiel po przeszło pięciu latach przerwy. W mediach różnie komentowano jego przerwę w nagrywaniu. W rozmowie z portalem TMZ wyznał, że to efekt chorób.Bieber wyjawił, że niedawno dowiedział się, iż choruje na boreliozę; do tego zmaga się z poważnym przypadkiem chronicznej mononukleozy. Dodał, że w obecnym stanie jego choroby są nieuleczalne.Piosenkarz opowiedział, że choroba wpłynęła negatywnie na jego skórę, funkcje mózgu, spowodowała spadek energii i pogorszenie się ogólnego stanu zdrowia. – Wszystko to będzie dokładnie wytłumaczone w serialu dokumentalnym, który zamieszczę wkrótce na YouTube – zapowiedział 25-latek.Media przypominają, że od 2015 r. z boreliozą zmaga się również kanadyjska piosenkarka Avril Lavigne. Artystka przyznała, że z powodu fatalnego samopoczucia nie raz nie była w stanie chodzić i miała problemy z oddychaniem.",,
„Prawda prowadzi ku wolności”. Homilia w rocznicę smoleńskiej tragedii,"– Gdy usunąć Boga, zasypuje się źródło. Wtedy miejsce Boga może zająć któraś z wartości cząstkowych – mówił biskup pomocniczy warszawski Michał Janocha w homilii wygłoszonej podczas mszy w intencji ofiar katastrofy smoleńskiej.","Stołeczny sufragan, który przewodniczył mszy odprawionej w warszawskiej archikatedrze św. Jana, podkreślał w homilii, że prawda prowadzi ku wolności.  Wskazywał, że Kościół w dzisiejszych czytaniach liturgicznych zwraca uwagę na wyzwalającą moc prawdy i na konieczność ustawienia Boga na szczycie hierarchii wartości. Tłumaczył, że gdy źródłem wartości dla ludzi pozostaje Bóg, służą pni człowiekowi i społeczeństwu.  – Gdy usunąć Boga, zasypuje się źródło. Wtedy miejsce Boga może zająć któraś z wartości cząstkowych – mówił biskup Janocha.  Duchowny ostrzegł, że taka wartość cząstkowa „łatwo ulega absolutyzacji i sama staje się bożkiem, a bożki są zachłanne i żarłoczne”; przypomniał w tym kontekście motto życia sługi bożego ks. kardynała Stefana Wyszyńskiego „Soli Deo!” (Jedynemu Bogu). W modlitwie wiernych odczytano 96 nazwisk osób, które 10 kwietnia 2010 r. zginęły pod Smoleńskiem w drodze do Katynia, w 70. rocznicę zamordowania przez NKWD blisko 22 tys. polskich jeńców.  We mszy wzięli udział krewni bliscy ofiar katastrofy, w tym prezes PiS Jarosław Kaczyński, brat tragicznie zmarłego prezydenta, a także przedstawiciele władz państwowych: prezydent Andrzej Duda z małżonką, marszałkowie Sejmu i Senatu Marek Kuchciński i Stanisław Karczewski, ministrowie, parlamentarzyści, samorządowcy oraz rzesze wiernych.  Po mszy sprzed Bazyliki Archikatedralnej do Pałacu Prezydenckiego przeszedł Marsz Pamięci. Przed Pałacem przemówienia wygłosili: prezes PiS Jarosław Kaczyński; Magdalena Merta, wdowa po wiceministrze kultury Tomaszu Mercie, który zginął w Smoleńsku oraz prezydent Andrzej Duda. Uroczystości zakończono modlitwą w intencji ofiar tragedii i Apelem Jasnogórskim. 10 kwietnia 2010 r. pod Smoleńskiem rozbił się prezydencki samolot Tu-154M. Na jego pokładzie była 96-osobowa delegacją państwową, która zmierzała na obchody 70-lecia zbrodni katyńskiej. Zginęli wszyscy pasażerowie, wśród nich prezydent Lech Kaczyński i jego małżonka Maria.",,
„Pięknie wpisał się w dzieje walki o niepodległość”. Jarosław Kaczyński wspomina Kornela Morawieckiego,"Był człowiekiem niezłomnym, człowiekiem, dla którego Polska niepodległa i wolna stanowiła główny – czy wręcz jedyny – cel jego aktywności – powiedział Jarosław Kaczyński, wspominając zmarłego Kornela Morawieckiego. O marszałku seniorze mówił, że był wybitnym działaczem niepodległościowym i człowiekiem, który pięknie wpisał się w dzieje naszego narodu i dzieje walki o niepodległość.","Kornel Morawiecki – działacz opozycji demokratycznej w PRL, przywódca Solidarności Walczącej, marszałek senior Sejmu VIII kadencji, ojciec premiera Mateusza Morawieckiego, zmarł w poniedziałek po ciężkiej chorobie. Miał 78 lat.– Chciałem wyrazić wielki żal i smutek po śmierci Kornela Morawieckiego – powiedział prezes PiS na konferencji prasowej. Podkreślił, że marszałek senior był człowiekiem, którego aktywność polityczna, konspiracyjna w walce o niepodległość była niespotykana nie tylko w Polsce, ale także całym Układzie Warszawskim i Związku Sowieckim. Zdaniem Kaczyńskiego odszedł człowiek wybitny i niezwykły. – To powód do wielkiego żalu nas wszystkich, całego naszego obozu – powiedział. – W tym momencie jesteśmy razem z panem premierem, który stracił ojca – dodał prezes PiS. Prezydent Andrzej Duda nadał Kornelowi Morawieckiemu Order Orła Białego w piątek, w uznaniu znamienitych zasług na rzecz przemian demokratycznych w Polsce, za wybitne osiągnięcia w działalności publicznej i państwowej. Kornel Morawiecki miał 78 lat. Urodził się w 1941 r., z wykształcenia był fizykiem. Zasłynął przede wszystkim jako założyciel i przewodniczący Solidarności Walczącej, organizacji, której głównym hasłem i celem było odzyskanie niepodległości.",,
NATO apeluje do Rosji o zwrot ukraińskich okrętów i uwolnienie marynarzy,"Sekretarz generalny NATO Jens Stoltenberg ponowił w poniedziałek apel do Rosji o zwrot ukraińskich okrętów i uwolnienie marynarzy. Na konferencji prasowej w Brukseli podkreślił, że Rosja musi zapewnić Ukrainie dostęp do jej portów nad Morzem Azowskim.","– Rosja ostatnio przejęła ukraińskie okręty i zatrzymała ukraińskich marynarzy w Cieśninie Kerczeńskiej. Nie ma uzasadnienia dla tego użycia siły. Rosja musi oddać okręty i uwolnić marynarzy. Musi też zagwarantować swobodę nawigacji i pozbawiony przeszkód dostęp do ukraińskich portów na Morzu Azowskim – oświadczył szef Sojuszu Północnoatlantyckiego.Dodał, że ukraińskie okręty i statki mają prawo poruszać się przez Cieśninę Kerczeńską i po Morzu Azowskim. Stoltenberg na konferencji prasowej mówił też o tym, że Rosja musi zacząć przestrzegać traktatu o całkowitej likwidacji pocisków rakietowych pośredniego i średniego zasięgu (INF). – Nie ma żadnych nowych rakiet USA w Europie, ale są nowe rosyjskie – oświadczył szef NATO.– Rosja rozwinęła, wyprodukowała i rozmieściła nowe rakiety. Są mobilne i trudne do wykrycia. Mogą przenosić pociski nuklearne i mogą dosięgnąć europejskich miast w krótkim czasie. USA wypełniają postanowienia traktatu INF. Nie ma żadnych nowych amerykańskich pocisków w Europie, jednak są nowe rosyjskie. Rosja musi podjąć natychmiastowe kroki, by zapewnić pełne przestrzeganie traktatu INF – zaznaczył szef NATO.Układ o całkowitej likwidacji pocisków rakietowych pośredniego i średniego zasięgu podpisali przywódcy USA i ówczesnego ZSRR, Ronald Reagan i Michaił Gorbaczow, 8 grudnia 1987 r. w Waszyngtonie. Przewiduje on likwidację arsenałów tej broni, a także zabrania jej produkowania, przechowywania i stosowania.",,
Są decyzje ws. zmian w rządzie. Wkrótce mamy poznać nazwiska,"„Decyzje zapadły” – tak niektórzy politycy PiS komentowali w środę spotkanie w siedzibie partii Przy Nowogrodzkiej w Warszawie, poświęcone zmianom na scenie politycznej po wyborach do Europarlamentu. – Decyzje niebawem zapadną; w środę jeszcze nie zapadły – mówił z kolei marszałek Senatu Stanisław Karczewski.","O tym, kto zastąpi ministrów wybranych do Parlamentu Europejskiego rozmawiali prezes PiS-u Jarosław Kaczyński, premier Mateusz Morawiecki, marszałkowie Sejmu i Senatu oraz ministrowie.  Na razie żadnych nazwisk nie podano. Nie jest też pewne, kiedy nowy skład rządu zostanie ogłoszony. Niektórzy politycy mówili, że lada dzień, inni że najprawdopodobniej w przyszłym tygodniu. – Decyzje w sprawie rekonstrukcji rządu niebawem zapadną; w środę jeszcze nie zapadły – powiedział  Stanisław Karczewski. W rozmowie z TV Republika marszałek Senatu dodał, że spotkanie dotyczyło przede wszystkim analizy eurowyborów oraz planów na najbliższą przyszłość. Wicemarszałek Senatu Adam Bielan mówił z kolei  w TVP Info jeszcze kiedy rozmowy przy Nowogrodzkiej trwały, że decyzje zapadną w ciągu najbliższych godzin. – To już będzie kwestia premiera Mateusza Morawieckiego, kiedy tej rekonstrukcji dokona – dodał. – Sądzę, że w większości przypadków te wybory już się dokonały, bo to, że pan minister (SWiA) Joachim Brudziński odejdzie do Brukseli nie jest dla nikogo zaskoczeniem. Pewnym zaskoczeniem jest wybór na przykład pani minister pracy Elżbiety Rafalskiej, a to dlatego, że nikt nie spodziewał się aż dwóch mandatów w województwie lubuskim – podkreślił Bielan. Konieczność zmiany w rządzie wynika z tego, że w niedzielnych wyborach do PE mandat otrzymało kilku ministrów: wicepremier Beata Szydło, minister rodziny, pracy i polityki społecznej Elżbieta Rafalska, szef MSWiA Joachim Brudziński, szefowa MEN Anna Zalewska, minister ds. pomocy humanitarnej Beata Kempa, a także m.in. rzeczniczka rządu Joanna Kopcińska.",,
„To nawet nie jest odgrzewany kotlet” – marszałek Senatu odpowiada na artykuł „Newsweeka”,"Marszałek Senatu, Stanisław Karczewski, nie lata rządowymi samolotami, ale „latałby jak Kuchciński” – informuje „Newsweek”. „To nawet nie jest odgrzewany kotlet, tylko wyrób kotletopodobny” – odpowiada zainteresowany.","Renata Grochal, autorka artykułu, powołuje się na „byłego polityka PiS”. Nie wiadomo, o kogo chodzi. Podczas ponad osiemnastoletniej historii istnienia Prawa i Sprawiedliwości członkami tej partii było wiele osób dzisiaj sympatyzujących z „totalną opozycją”, np. Kazimierz Marcinkiewicz czy Kazimierz Ujazdowski.  Artykuł „Stanisław Karczewski. Marszałek all-inclusive” ma wykazać, że przewodniczący izby wyższej polskiego parlamentu „Kocha luksus pod warunkiem, że to nie on płaci”. Bohater tekstu odniósł się do jego tez na Twitterze.",,
„Jesteśmy wrażliwi na uciszanie opinii”. Słowacki episkopat wsparł abp. Jędraszewskiego,"Przewodniczący Konferencji Biskupów Słowacji arcybiskup Stanislav Zvolenský  wyraził poparcie dla apb. Marka Jędraszewskiego i solidarność z nim w liście, który przesłał do przewodniczącego Konferencji Episkopatu Polski arcybiskupa Stanisława Gądeckiego. Ma to związek z falą krytyki metropolity krakowskiego za jego krytyczne wypowiedzi na temat nowych ideologii – poinformował episkopat słowacki.","W liście do metropolity poznańskiego arcybiskup Zvolenský przypomniał, że jeszcze przed 30 laty kraje Europy Środkowej i Wschodniej znajdowały się w niewoli ideologii komunistycznej. – Jesteśmy zatem wrażliwi na wszelkie próby uciszenia opinii na pewne tematy tylko dlatego, że są one uważane za politycznie niepoprawne z powodów ideologicznych – podkreślił arcybiskup bratysławski. Przewodniczący Konferencji Biskupów Słowacji dodał, że dziś bardziej niż kiedykolwiek wcześniej „ważne jest, by rozmawiać o człowieku w perspektywie integralnej a także rozwijać antropologię chrześcijańską”. Wcześniej w podobnym tonie głos zabrał prymas Czech kard. Dominik Duka.",,
"Sąd: Niemiecka telewizja ma przeprosić za serial „Nasze matki, nasi ojcowie”","Krakowski sąd nakazał niemieckiej telewizji ZDF przeprosiny w związku z emisją serialu „Nasze matki, nasi ojcowie”. Przeprosiny mają ukazać się w Telewizji Polskiej i ZDF. Zgodnie z wyrokiem sądu, przed każdą emisją serialu ma ukazać się informacja o tym, że postaci są fikcyjne, a Polacy w czasie II wojny światowej pomagali Żydom, natomiast Niemcy okupowali Polskę.","Sąd nakazał też wypłatę 20 tys. zł zadośćuczynienia na rzecz kapitana Armii Krajowej Zbigniewa Radłowskiego, który wraz ze Światowym Związkiem Żołnierzy AK wytoczył proces niemieckiej telewizji ZDF oraz producentowi serialu. Produkcja ich zdaniem naruszyła prawo do tożsamości narodowej, godności oraz wolności od mowy nienawiści, dlatego przed sądem domagali się przeprosin i zadośćuczynienia. Prawnicy reprezentujący przed sądem niemiecką telewizję i producenta wnosili o oddalenie pozwów i twierdzili, że autorzy korzystali z wolności do twórczość artystycznej produkując film fabularny a nie historyczny. Film  „Nasze matki, nasi ojcowie” po emisji w Niemczech i w Polsce wywołał dyskusję dotyczącą sposobu przedstawienia w serialu Polaków oraz problemu odpowiedzialności Niemców za zbrodnie II wojny światowej. W Polsce produkcję krytykowano za ukazywanie partyzantów z AK jako antysemitów i bagatelizowanie odpowiedzialności Niemców. Sąd, ogłaszając wyrok, podkreślił, że powód – Zbigniew Radłowski – ma legitymację, żeby walczyć o dobre imię AK jako organizacji rozwiązanej, podobnie jak Światowy Związek Żołnierzy AK. Sąd zaznaczył, że sprawa jest „trudna i precedensowa”. – Sąd nie zajmował się oceną zachowania wszystkich Polaków. W tej sprawie sąd zajmował się oceną sposobu przedstawienia żołnierzy AK w ramach niemieckiego serialu „Nasze matki, nasi ojcowie” – mówił sędzia Kamil Grzesik w uzasadnieniu wyroku.Jak podkreślił, dla wyroku istotne znaczenia miał „szczególny życiorys” Zbigniewa Radłowskiego, który jako 16-latek trafił do obozu koncentracyjnego, a po jego opuszczeniu wrócił do Warszawy, działał w ZWZ i AK, osobiście pomagał w ukrywaniu osób pochodzenia żydowskiego, siostra jego matki działała w „Żegocie” – organizacji niosącej pomoc Żydom, walczył w Powstaniu Warszawskim, a potem w armii polskiej we Włoszech, zaś po powrocie do kraju był skazany przez komunistyczny sąd na 12 lat pozbawienia wolności za ukrywanie „cichociemnego” i opuścił więzienia na mocy amnestii.– Ten szczególny życiorys pana Zbigniewa Radłowskiego daje w ocenie sądu podstawę do tego, żeby przyjąć, że film który w sposób nieprawdziwy i nieprawidłowy przedstawia żołnierzy Armii Krajowej, w sposób bezpośredni oddziałuje na dobra osobiste pana Zbigniewa Radłowskiego w postacie czci i godności pana Zbigniewa Radłowskiego – powiedział sędzia.Podkreślił, że w żadnej części wyroku sąd nie zamierza hamować dyskusji historycznej i w wyroku nie ma stwierdzenia, że nie dochodziło do zachowań antysemickich, ale ich skala jest nieproporcjonalna do skali, w jakiej działała AK.– Sąd nie wyklucza dyskusji na ten temat. Chodzi o to, żeby ona była prowadzona fair i z zachowaniem proporcji – mówił sędzia Grzesik. – Producenci serialu ubolewają, że sąd nie uwzględnił w należytym zakresie wolności twórczości artystycznej – powiedział po ogłoszeniu wyroku pełnomocnik jego twórców adwokat Piotr Niezgódka. Zapowiedział apelację. – Producenci przyłożyli niezwykłą wagę do tego, aby ten film został wyprodukowany w sposób wyważony i aby w taki sposób przedstawiał wszelkie wydarzenia. W moim przekonaniu – jako pełnomocnika – wymóg rzetelności i proporcjonalności został spełniony – podkreślił adwokat.",,
Europa Plus powołała Zespół Polityczny,"Przedstawiciele centrolewicowych ruchów współtworzących Europę Plus powołali w piątek zespół polityczny, który ma uzgadniać polityczne cele inicjatywy. – Wierzę, że to początek budowania silnej koalicji centrolewicowej – mówił były prezydent Aleksander Kwaśniewski.","Jak podkreślono w akcie powołania zespołu politycznego, „sprawą kluczową zpunktu widzenia polskiej racji stanu jest przebudowa UE w kierunkudemokratycznej federacji”.– Władze wszystkich szczebli za priorytet powinny postawić sobie stworzenie warunków dla powstawania miejsc pracy – uważają sygnatariusze. Jak zaznaczyli, „brak stałej pracy jest najpoważniejszym źródłem wykluczenia”. Ponadto, według Europy Plus, Polacy potrzebują więcej wolności, a w gospodarce mamy do czynienia z licznymi barierami, które utrudniają działalność zwłaszcza małych i średnich przedsiębiorstw. – W sferze wolności i praw obywatelskich mamy do czynienia z uporczywym blokowaniem praktycznej realizacji praw mniejszości – podkreślili.Porozumienie o współpracy politycznej podpisali przedstawiciele: RuchuPalikota, stowarzyszenia Ruch Społeczny Europa Plus, stowarzyszenia DomWszystkich – Polska, Stronnictwa Demokratycznego, SdPl, Racji PolskiejLewicy, Unii Lewicy oraz Polskiej Partii Pracy.Szef stowarzyszenia Ruch Społeczny Europa Plus, europoseł Marek Siwiecrozpoczynając piątkowe spotkanie, podkreślił, że dochodzi do niego w 10.rocznicę referendum akcesyjnego, w którym Polacy wyrazili zgodę naprzystąpienie Polski do UE.Były prezydent Aleksander Kwaśniewski za symboliczne uznał to, że właśnie w tym dniu proponowane jest współdziałanie różnych środowisk centrolewicowych, które podpisały deklarację współpracy politycznej. – Wierzę, że jest to początek budowania silnej koalicji centrolewicowej, która jest potrzebna zarówno Europie, jak i Polsce – powiedział Kwaśniewski.– W demokracji potrzebna jest równowaga. Demokracja jest skuteczniejsza, kiedy występują równoważące się siły prawicowe i centrolewicowe – przekonywał były prezydent. Jak zauważył, Polska od wielu lat zdominowana jest przez siły prawicowe, a lewica jest w stanie ciągłego rozproszenia, w niekończącej się dyskusji o potrzebie współpracy.Kwaśniewski wyraził przekonanie, że powołanie Zespołu Politycznego EuropyPlus to początek procesu, który „doprowadzi do współdziałania całej polskiej centrolewicy i zbudowania koalicji, która zaproponuje alternatywę programową i personalną dla wyborców, w wyborach do Parlamentu Europejskiego, w wyborach samorządowych i w wyborach do parlamentu krajowego”.Według byłego prezydenta proces jednoczenia się lewicy ma szansę powodzenia. – Nie tracę nadziei i jestem przekonany, że na końcu bardzo fundamentalne argumenty o potrzebie współpracy sił lewicowych mogą nas łączyć i budować porozumienie, które da Polakom prawdziwy, realny wybór w 2014 roku, w wyborach do PE i później w kolejnych wyborach – powiedział Kwaśniewski. Zdaniem byłego prezydenta źle by było, gdyby polska demokracja była„demokracją, w której uczestniczy ok. 40 proc. wyborców”. – To byłby alarm, ponieważ oznaczałby, że pasywność społeczna, frustracja ludzi jest bardzo głęboka, a to będzie sprzyjało różnym ekstremalnym pomysłom i siłom – argumentował.W późniejszej rozmowie z dziennikarzami Kwaśniewski mówił, że trzebawykorzystywać każdą organizację, która będzie pomocna do jednoczeniaśrodowisk centrolewicowych. – Ja lubię pracę zespołową i w gronie tych, którzy dzisiaj się podpisali, a wierzę, że będzie ich więcej – zaznaczył. Jak dodał, liczy na rozmowy z SLD. Według niego błędne jest przekonanie, że Sojusz „da sobie radę samodzielnie”.Pytany, czy wystartuje w wyborach do PE, Kwaśniewski powiedział, że nie jest to przesądzone, a decyzja nie zapadnie na pewno do końca roku. – Jest wiele argumentów, które odpychają mnie od wizji kandydowania. Czy byli prezydenci powinni to robić? Moim zdaniem rola byłych prezydentów jest nieco inna – uważa Kwaśniewski.– Ja chętnie pomogę, będę patronował. Europa Plus to nie jest wehikuł, który ma mnie gdzieś wynieść – zaznaczył były prezydent.Lider RP Janusz Palikot podkreślał, że ważne jest, aby Kwaśniewski popierałcałą listę w eurowyborach i wszystkich kandydatów we wszystkich okręgach. – Jeśli układ w Europie, sytuacja partii lewicowych spowoduje, że będzie senswystawić jego kandydaturę, bo będzie mogła odegraćwiększą rolę zewnętrzną, to tak na pewno się stanie. Ale jeśli nie, to dużoważniejsze jest to, by on przypilnował rozwoju tego porozumienia, wzrastaniatej struktury w kraju – ocenił Palikot.Dodał, że wybory do PE są ważne, ale o zmianach w Polsce zdecydują wybory doparlamentu krajowego.  – Więc mi Kwaśniewski jest tak samo po drodze, czypotrzebny w kraju, czy za granicą – stwierdził szef RP.Pytany o podpisane w piątek porozumienie i o to, czy nie brakuje mu pod nimpodpisów, Palikot odparł, że środowisko Europy Plus zaprasza bardzo wieluludzi m.in. Andrzeja Olechowskiego, Partię Demokratyczną Andrzeja Celińskiegoi „w ogóle ludzi zniechęconych Platformą Obywatelską”. Wyraził przekonanie,że do Europy Plus dołączą kolejne osoby.Dziennikarze pytali też lidera RP o krytyczne wypowiedzi szefa SLD LeszkaMillera pod adresem inicjatywy Europa Plus. Przewodniczący Sojuszu pytanywcześniej w Sejmie o tę inicjatywę ocenił, że „Europa Plus nie ma żadnegoznaczenia – najlepsza formuła to byłaby Europa Plus zero”. Komentując z koleiprzyłączenie się Piskorskiego do inicjatywy, ironizował: „Polska z zapartymtchem będzie śledzić to wydarzenie”.Palikot odnosząc się do wypowiedzi szefa SLD, stwierdził: „Facet, którywkładał krawat Samoobrony, by być posłem, a teraz włada krawat PlatformyObywatelskiej, by być wicepremierem, naprawdę niech może nie wstrzymujeoddechu, tylko poćwiczy jogę, zapali jointa”. Z kolei Ryszard Kalisz stwierdził: „Leszek Miller i Donald Tusk – ręcezwiązane i podane i wszystko ustalone, to wszystko się potwierdza, co jamówiłem”.  – Drodzy członkowie SLD – jesteście cynicznie wykorzystywani dlaosobistych interesów Leszka Millera, który chce być wicepremierem – dodał.Kalisz mówił także o formule, w której będzie działał zespół politycznyEuropy Plus m.in. o tym, że planowane jest rotacyjne przewodniczenie, adecyzje będą wspólnie ustalane. Zapowiedział też, że jesienią odbędzie siękilkanaście spotkań z udziałem Aleksandra Kwaśniewskiego.Po podpisaniu porozumienia o współpracy politycznej zorganizowano otwartespotkanie Kwaśniewskiego z zespołem politycznym oraz pełnomocnikami EuropyPlus. – Niemożliwe stało się możliwe, powstała centrolewica. (...) Skonsolidowaliśmycentrolewicę i powstała bardzo szeroka formuła zrzeszająca ludzi lewicy,demokratów i liberałów. Formuła otwarta też na kolejne środowiska – mówił dozgromadzonych Palikot.Zdaniem Kwaśniewskiego centrolewica powinna przedstawiać projekt wzmacniającyi pogłębiający integrację europejską.  – To jest przesłanie programowe numerjeden, jeśli chodzi o wybory do PE, a także w wyborach polskich – przyszłościUE, przyszłości Polski w strefie euro. My widzimy Europę jako zintegrowaną, zotwartymi drzwiami na nowych partnerów, która będzie szła w stronę federacji – podkreślił Kwaśniewski.Jak dodał, „na dzisiaj nie ma potrzeby przesądzać” czy Europa Plus, to będzieruch czy nowa partia.  – Budujemy współpracę nowych środowisk, które wykluczająsię nawzajem – powiedział.Później wypowiadali się pełnomocnicy wojewódzcy Europy Plus m.in. na tematproblemu bezrobocia wśród młodych ludzi czy potrzebie wspierania kultury.Tworzenie nowego środowiska politycznego pod nazwą Europa Plus zostałoogłoszone pod koniec lutego. Inicjatywa ma prowadzić między innymi dowystawienia wspólnej centrolewicowej listy w przyszłorocznych wyborach doParlamentu Europejskiego.",,
Pilot helikoptera z Bryantem na pokładzie chciał ominąć chmury,"Federalna śledcza poinformowała, że pilot helikoptera z Kobem Bryantem na pokładzie w swoim ostatnim komunikacie powiedział kontrolerom ruchu lotniczego, iż zwiększył wysokość, by ominąć warstwę chmur. Legendarny koszykarz zginął w niedzielę w katastrofie śmigłowca.","Na miejscu tragedii w Calabasas pracuje zespół śledczych Narodowej Rady Bezpieczeństwa Transportu. Należąca do niego Jennifer Homendy przekazała dziennikarzom kilka danych dotyczących wypadku. Zaznaczyła, że części helikoptera są porozrzucane w dużej odległości od siebie.  – Kawałek ogona znajduje się u stóp wzgórza, a kadłub po drugiej jego stronie. Około 100 m dalej jest wirnik – relacjonowała.  W mediach niektórzy eksperci sugerowali, że przyczyną wypadku mogła być gęsta mgła. Warunki były na tyle trudne, że śmigłowce policji i szeryfa hrabstwa wtedy w ogóle nie wylatywały.  – Sprawdzimy wszystko – od historii pilota po silniki. Patrzymy na człowieka, maszynę i przyrodę. Pogoda to tylko niewielka część tego – zaznaczyła Homendy. Pilot poprosił o specjalne zezwolenie na lot w gęstej mgle i je otrzymał. Zwrócił się też do kontrolerów ruchu o śledzenie jego lotu. Wówczas uzyskał od nich odpowiedź, że jego śmigłowiec jest zbyt nisko, by mogli mu pomóc.  – Około cztery minuty później pilot przekazał im, że zwiększa wysokość, by ominąć warstwę chmur. Kiedy zapytano go, co planuje potem zrobić, nie uzyskano już odpowiedzi. Dane radaru wskazują, że wspiął się na wysokość 701 m, a następnie zaczął skręcać w lewo. Ostatni kontakt radiowy miał miejsce ok. godz. 9.45 czasu miejscowego – podała śledcza.  Jak dodała, dwie minuty później ktoś znajdujący się na ziemi zadzwonił pod numer 911, zgłaszając wypadek.   Łącznie zginęło dziewięć osób. Na pokładzie, poza 41-letnim Bryantem, znajdowała się m.in. jego 13-letnia córka Gianna.",,
Władze zamknęły jedyne czynne lotnisko w Trypolisie,"Z powodu bombardowania libijskie władze zamknęły jedyne czynne dotychczas lotnisko w Trypolisie – podała Agencja Reutera. Unia Europejska zaapelowała do gen. Chalify Haftara, którego armia w zeszłym tygodniu ruszyła na Trypolis, by zasiadł do rozmów.","Wcześniej lotnisko w Trypolisie zostało zbombardowane przez siły samozwańczej Libijskiej Armii Narodowej (LNA) gen. Haftara. O zamknięciu portu lotniczego poinformowała Agencja Reutera, która powołała się na źródło w jego dyrekcji. Przytoczyła relacje świadków, że LNA utraciła kontrolę nad drugim, niefunkcjonującym już lotniskiem, znajdującym się na południe od centrum. Toczyły się tam zaciekłe walki. – Bardzo stanowczo apeluję do wszystkich libijskich przywódców, a zwłaszcza do Haftara, by wstrzymali wszelkie operacje wojskowe i wrócili do stołu negocjacyjnego pod egidą ONZ – wezwała po spotkaniu unijnych ministrów spraw zagranicznych w Luksemburgu szefowa dyplomacji UE Federica Mogherini. Wcześniej do zawarcia tymczasowego porozumienia w celu ewakuacji cywilów wezwała walczące w Libii strony koordynatorka ONZ ds. humanitarnych w Libii Maria Ribeiro. Zdaniem organizacji w Libii wielu ludzi jest z powodu starć uwięzionych i pozbawionych pomocy. Libijska Armia Narodowa, dowodzona przez Haftara, w czwartek ruszyła na Trypolis. Przejęła kontrolę m.in. nad miastem Gharjan ok. 70 km na południe od stolicy, po czym w piątek wdała się w walki z wojskami rządowymi w pobliżu Trypolisu. Konflikt w Libii grozi zakłóceniami w dostawach ropy oraz zwiększeniem presji migracyjnej na Europę. W obliczu eskalacji walk w Libii Rada Bezpieczeństwa ONZ zaapelowała w piątek do Haftara o zaprzestanie zbrojnego marszu na Trypolis. W czwartek we wspólnym oświadczeniu USA, Francja, Wielka Brytania, Włochy oraz Zjednoczone Emiraty Arabskie wezwały do natychmiastowego uspokojenia sytuacji w Libii. Pogrążona w chaosie po obaleniu dyktatury Muammara Kadafiego w 2011 r. Libia jest rozdarta między dwoma rywalizującymi ośrodkami władzy: na zachodzie jest rząd jedności narodowej as-Saradża ustanowiony w 2015 r. w Trypolisie, a na wschodzie – rząd Libijskiej Armii Narodowej w Bengazi, którego szefem ogłosił się Haftar.",,
Kaczyński: jednak będę kandydował na prezydenta,"Szef PiS Jarosław Kaczyński zmienił zdanie i zapowiedział, że wystartuje w wyborach prezydenckich. To drugi polityk, który na trzy lata
przed tymi wyborami ogłosił wolę kandydowania. Wcześniej uczynił to szef SP Zbigniew Ziobro. Politycy innych partii deklaracje takie uznają za przedwczesne.","W rozmowie z dziennikarzami „Wiadomości” TVP1 Kaczyński podkreślił, że zarówno członkowie partii, jak i zwolennicy ugrupowania oczekiwali od niego takiej decyzji. Pytany o komentarze mówiące, że jest to reakcja na kandydaturę Zbigniewa Ziobry, prezes PiS odpowiedział:   Ja nie sądzę, że ci, którzy mnie zaczęli w tej sprawie nagabywać, nawet użyję takiego określenia – naciskać, byli przestraszeni panem Ziobro, który miał akurat wtedy 1 procent poparcia. Było takie przekonanie, że po prostu mam największe szanse jako kandydat na prezydenta i w związku z tym nie warto tego marnować.  Na pytanie, czy lider Solidarnej Polski zrezygnuje, prezes PiS zasugerował, żeby Zbigniew Ziobro „spojrzał na proste wyliczenia”, bo zjednoczona prawica może liczyć nawet na przeszło 40 proc. głosów. –  Jeżeli (Ziobro – przyp. red.) jest odpowiedzialnym politykiem i rzeczywiście chce ratować Polskę przed fatalnymi rządami (…), a rządy z Palikotem mogę być – choć trudno to sobie wyobrazić – jeszcze gorsze, a taka jest perspektywa, no to jego świętym obowiązkiem jest po prostu powrócić. I został do tego wezwany tak jak inni członkowie Solidarnej Polski  – dodał prezes PiS.  Ziobro: Wielki Piątek to niestosowny moment na tego typu inicjatywęOdnosząc się do zapowiedzi Kaczyńskiego, Ziobro powiedział, żeniestosowne jest występowanie z tego rodzaju inicjatywami w Wielki Piątek.–  To nie jest czas politycznych igrzysk  – oznajmił Ziobro. Zapowiedział, że po świętach odniesie się do deklaracji szefa PiS. Rzecznik SP Patryk Jaki powiedział, że polska prawica potrzebuje„autentycznego kandydata w wyborach prezydenckich wierzącego w swojezwycięstwo, a nie osoby, która jest zmuszana do startu”. Podkreślił, żeZiobro wierzy w swe zwycięstwo w wyborach prezydenckich. Politycy pozostałych ugrupowań uznają piątkową deklarację lidera PiS zaprzedwczesną. Wytykają też Kaczyńskiemu zmianę zdania. –  Widać olbrzymią „konsekwencję” Jarosława Kaczyńskiego  – skomentowałzapowiedź prezesa PiS sekretarz klubu PO Paweł Olszewski. Jak przypomniał,Kaczyński jeszcze niedawno mówił, że nie będzie kandydował. –  Pamiętamy „magiczne przemiany” Jarosława Kaczyńskiego w ostatniej kampanii prezydenckiej  – dodał poseł Platformy. W opinii Olszewskiego, Kaczyński teraz mówi, że będzie kandydował, a za trzy lata znowu powie, że nie kandyduje. Kandydatura z obawy?  Janusz Palikot w reakcji na zapowiedź Kaczyńskiego powiedział dziennikarzom, że szef PiS wystraszył się Ziobry. –  Gdyby nie startował, to Ziobro jako kandydat w wyborach prezydenckichpociągnąłby wynik Solidarnej Polski. Tak to niestety w Polsce jest, że jeżeli się nakładają wybory parlamentarne i wybory prezydenckie, to wyboryparlamentarne są w cieniu wyborów prezydenckich, ze względu na rangę,znaczenie, emocje, jakie Polacy przykładają do funkcji prezydenta. I mimo że prezydent ma mniejszą władzę realną, to niestety tak właśnie w warstwiesymbolicznej jest, że ma większe znaczenie  – powiedział Palikot.Stwierdził też, że było dla niego oczywiste, że Kaczyński zmieni zdanie iwystartuje. –  To mnie bardzo cieszy, bo podział elektoratu prawicy między Ziobrą i Kaczyńskim daje znacznie większe szanse kandydatom lewicy czy alternatywy wobec prawicy. Ja się cieszę z tego, spodziewałem się tego, byłem przekonany, że tak będzie. Ale powiem tak – przyszłość należy do Ziobry. Całkiem niedługo Ziobro przejmie ten obóz dzisiejszej prawicy  – uważa Palikot. –  A niech kandyduje, życzymy mu wesołych świąt”  – tak z kolei na deklarację Kaczyńskiego zareagował rzecznik SLD Dariusz Joński.Jak dodał, w Sojuszu nie było jeszcze żadnych rozmów o ewentualnym kandydacie na prezydenta. –  To jest jeszcze za wcześnie, aby w ogóle w tej sprawiepodejmować decyzję, przed nami jeszcze wybory samorządowe w 2014 r.  –zaznaczył rzecznik SLD. Franciszek Stefaniuk z PSL zwraca uwagę, że to normalne, że szef partiizapowiada, że będzie kandydował na prezydenta. –  To się mieści w granicach poprawności, dziwne byłoby, gdy nie startował  – powiedział Stefaniuk. Jego zdaniem prezes PiS po prostu przypomina o sobie społeczeństwu, aogłaszając start w wyborach prezydenckich, które odbędą się za trzy lata,próbuje zwiększać swoją popularność.",,
Ambasador apeluje do Polaków w Wielkiej Brytanii: Rozważcie powrót,"Ambasador RP w Londynie Arkady Rzegocki w rozmowie z radiem BBC 4 zaapelował do mieszkających w Wielkiej Brytanii Polaków, by zadbali o uzyskanie statusu osoby osiedlonej – lub rozważyli powrót do Polski.","Ambasador Rzegocki w poniedziałek napisał list, w którym wyraził zaniepokojenie niskim – wynoszącym ok. 27 proc. – odsetkiem osób, które złożyły wniosek o przyznanie im statusu osoby osiedlonej (settled status). Uzyskanie tego statusu jest wymogiem legalnego przebywania w Wielkiej Brytanii po jej wystąpieniu z Unii Europejskiej. W liście tym dyplomata zachęcił też do „poważnego rozważenia powrotu do Ojczyzny”, podkreślając, że „szybko rozwijająca się gospodarka naszego kraju stwarza obywatelom coraz większe możliwości na rozwój i dobre warunki do życia w kraju”.List ambasadora odbił się szerokim echem w brytyjskich mediach, które jednak eksponowały przede wszystkim jego ostatni akapit, czyli ten zachęcający do rozważenia powrotu do kraju. Zarówno o niski odsetek osób osiedlonych, jak i apel o powrót ambasadora Rzegockiego pytano podczas rozmowy na antenie emitowanego w stacji BBC 4 programu „Today”.– Jestem tym (niskim odsetkiem złożonych wniosków – przyp. red.) zaniepokojony, dlatego też wezwałem polskich obywateli w Wielkiej Brytanii do działania i zwróciłem się do nich, by się zarejestrowali, wystąpili o status osoby osiedlonej – albo po prostu rozważyli powrót do Polski – wyjaśnił Rzegocki.Lepsze możliwościWyjaśnił, że ponieważ ta organizowana przez ambasadę kampania informacyjna dopiero się zaczęła, na razie nie można jeszcze mówić o reakcjach na jego list. Zapytany o kwestię powrotów do Polski podkreślił, że jej gospodarka się nieustannie rozwija i stwarza coraz lepsze możliwości, poziom życia jest wyższy niż było to jeszcze 5-10 lat temu, więc są to świetnie okoliczności do powrotu.– To było jednym z naszych marzeń, że indywidualne osoby będą decydować, gdzie chcą mieszkać. Sądzę, że obecnie jest możliwe osiągnięcie swoich celów zarówno w Wielkiej Brytanii, jak i w Polsce – powiedział ambasador. Rzegocki przekonywał, że jego obowiązkiem jako ambasadora jest mówienie rodakom o możliwości powrotu.Jeśli chodzi o składanie wniosków o status osoby osiedlonej, ambasador powiedział, że z jednej strony jest jeszcze dużo czasu, ale z drugiej – ze względu na całą niepewność związaną z brexitem, lepiej ten status uzyskać wcześniej.",,
Eurowybory: o mandat europosła ubiega się 866 kandydatów,"W związku z rezygnacjami kandydatów w wyborach do PE, unieważnione zostały listy Ruchu Prawdziwa Europa-Europa Christi. Ze startu w wyborach zrezygnował też jeden kandydat Kukiz'15. Łącznie o mandat europosła w całej Polsce ubiega się 866 kandydatów.","W wyborach do PE we wszystkich 13 okręgach listy zarejestrowało się sześć komitetów. Są to: KKW Koalicja Europejska PO PSL SLD .N Zieloni; KW Prawo i Sprawiedliwość; KWW Kukiz'15; KW Wiosna Roberta Biedronia; KKW Lewica Razem – Partia Razem, Unia Pracy, Ruch Sprawiedliwości Społecznej; KWW Konfederacja Korwin Braun Liroy Narodowcy. Listy wyborcze zarejestrowały także komitety: KWW Polska Fair Play Bezpartyjni Gwiazdowski w sześciu okręgach; KKW Polexit-Koalicja w dwóch okręgach; KW Ruch Prawdziwa Europa – Europa Christi w dwóch okręgach; KW Jedność Narodu w jednym okręgu. W ostatnich dniach część kandydatów komitetu Ruch Prawdziwa Europa-Europa Christi – który zarejestrował listy w dwóch okręgach: obejmujących województwa małopolskie i świętokrzyskie oraz w województwie lubelskim – złożyło rezygnacje z kandydowania w wyborach. W konsekwencji na listach tego komitetu w obu okręgach liczba kandydatów spadła poniżej 3. Zgodnie z Kodeksem wyborczym, jeśli wskutek skreślenia nazwiska kandydata na liście pozostało mniej niż 3 kandydatów, komisja unieważnia rejestrację tej listy. Jak przekazał rzecznik PKW Wojciech Dąbrówka, lista komitetu Ruch Prawdziwa Europa-Europa Christi z okręgu małopolsko-świętokrzyskiego została unieważniona jeszcze przed drukiem kart wyborczych, a lista z okręgu lubelskiego – już po druku kart wyborczych. W związku z tym, wyborcy z okręgu lubelskiego będą informowani przez członków obwodowych komisji wyborczych w dniu głosowania, by nie uwzględniali unieważnionej listy tego komitetu. W lokalach wyborczych będą też zamieszczone obwieszczenia w tej sprawie.  Ze startu w wyborach zrezygnował też jeden kandydat Kukiz'15. W związku z ostatnimi zmianami – jak przekazała PKW – łącznie o mandat europosła ubiega się 866 kandydatów. O jeden mandat powalczy średnio 17 kandydatów. W wyborach do Parlamentu Europejskiego w 2014 r. wystartowało 1282 kandydatów, a o jeden mandat zabiegało wówczas 25 kandydatów. Średnia wieku kandydatów do Parlamentu Europejskiego wynosi 46 lat. Najmłodszy kandydat ma 21 lat, a najstarszy – 80. Kodeks wyborczy nakłada na komitety wyborcze obowiązek umieszczenia na listach co najmniej 35 proc. kobiet i co najmniej 35 proc. mężczyzn. W tegorocznych eurowyborach 47 proc. wszystkich kandydatów stanowią kobiety (to w sumie 404 kandydatek). W wyborach europejskich w 2014 r. kobiety stanowiły 44 proc. wszystkich kandydatów (w sumie 560 kobiet). Najwięcej, bo 67 kobiet, znalazło się na listach Lewicy Razem; 66 wystartuje z list Koalicji Europejskiej. Z list Wiosny Roberta Biedronia wystartuje po 65 kobiet i mężczyzn. Na listach Kukiz'15 znalazło się 57 kobiet, na listach PiS - 56, a na listach Konfederacji Korwin Braun Liroy Narodowcy - 53. W eurowyborach w 2009 r. (nie było wówczas regulacji dotyczących parytetów) kobiety uzyskały 10 z 50 mandatów (osiem mandatów z list PO i dwa z list koalicji SLD-Unia Pracy). Parytety na listach wyborczych do PE po raz pierwszy obowiązywały w wyborach w 2014 r. Wówczas kobiety uzyskały 12 z 51 mandatów (siedem mandatów z list PO, trzy z list PiS, a dwa z list koalicji SLD-Unia Pracy). W majowych wyborach do PE o mandat europosła ubiega się 115 obecnych posłów i 9 senatorów. O reelekcję ubiega się 36 z 51 obecnych eurodeputowanych.",,
„Informacje o śmierci Nowoczesnej przesadzone. PO-KO zaczyna mieć sens”,"Informacje o naszej śmierci są mocno przesadzone – powiedziała szefowa Nowoczesnej Katarzyna Lubnauer. Oceniła zarazem, że połączenie klubów Nowoczesnej i PO-KO zaczyna mieć sens. Zdecydowaliśmy się na połączenie, bo wiemy, jaka jest stawka jesiennych wyborów – mówiła.","W ubiegłym tygodniu posłowie Nowoczesnej wstąpili do klubu Platformy Obywatelskiej-Koalicji Obywatelskiej. Po połączeniu klub PO-KO – którego przewodniczącym pozostał Sławomir Neumann, a jedną z jego zastępczyń została liderka Nowoczesnej Katarzyna Lubnauer – liczy 155 posłów.Lubnauer była pytana w środę w Radiu Zet, czy jest „w siódmym niebie” po połączeniu klubów, czemu się opierała. – Ani w siódmym niebie, ani w piekle – odparła.Oceniła, że „w tej chwili to połączenie zaczyna mieć sens”. Zauważyła, że Nowoczesna i PO porozumiały się i startują razem w wyborach do parlamentu. Dodała, że jej partia zdecydowała się na współpracę z PO, bo zdaje sobie sprawę, jaka jest stawka wyborów jesiennych. – Naszym celem jest wygrana – oświadczyła.Oceniła też, że połączenie klubów .N i PO-KO nie miało sensu przed wyborami samorządowymi i europejskimi. – W tej chwili jesteśmy w koalicji która startuje wspólnie w wyborach jesiennych, jesteśmy we wspólnym klubie. Ten klub ma wykorzystać synergię obu ugrupowań – powiedziała Lubnauer. Na pytanie, czy Nowoczesna „się zwija”, Lubnauer odpowiedziała: „Informacje o naszej śmierci są mocno przesadzone”. Zapewniła, że nie ma planów likwidacji Nowoczesnej.Podkreśliła też, że na razie nie ma planów, aby po wyborach parlamentarnych jej partia miałaby się połączyć z Platformą.Z byłego już klubu Nowoczesnej do klubu PO-Koalicji Obywatelskiej przystąpiło 12 z 14 jej dotychczasowych posłów. Na taki krok nie zdecydowali się posłowie: Marek Ruciński i Radosław Lubczyk. Obaj - jak mówią byli posłowie Nowoczesnej - są lekarzami, planują zakończyć karierę polityczną i powrócić do zawodu.Decyzja o połączeniu klubów PO-KO i Nowoczesnej zapadła podczas sobotnich wspólnych obrad Rad Krajowych: PO i Nowoczesnej.",,
Wojsko zakończyło budowę mostu pontonowego na Wiśle,"Wojsko Polskie zakończyło budowę mostu pontonowego, na którym zostanie ułożony rurociąg prowadzący do oczyszczalni „Czajka” w Warszawie – poinformował minister obrony narodowej Mariusz Błaszczak.","W wyniku awarii dwóch kolektorów odprowadzających ścieki z lewobrzeżnej Warszawy do oczyszczalni „Czajka”, do których doszło 27 i 28 września, do Wisły zrzucane są nieczystości. W obliczu zagrożenia ekologicznego, do którego może dojść przez zanieczyszczenie rzeki, premier Mateusz Morawiecki podjął decyzję o budowie alternatywnego rurociągu, bezpośrednio przesyłającego nieczystości do oczyszczalni. Zostanie on ułożony na moście pontonowym. Pomoc rządu przyjęły władze stolicy.„Wojsko Polskie zakończyło budowę mostu pontonowego, na którym zostanie ułożony rurociąg do oczyszczalni Czajka w Warszawie” – napisał na Twitterze szef MON Mariusz Błaszczak. „Dziękuję żołnierzom, po raz kolejny udowodniliście, że zawsze można na Was liczyć!” – dodał.Szef KPRM Michał Dworczyk informował, że w poniedziałek rozpoczęło się zgrzewanie specjalnych rur, które utworzą dwa rurociągi, każdy o długości ok. 1100 m. W piątek pierwszym z nich mają popłynąć nieczystości z lewobrzeżnej Warszawy do „Czajki”. W ciągu następnych dni ma zostać uruchomiony kolejny rurociąg.",,
"Iran: będziemy wzbogacać uran do poziomu, jakiego potrzebujemy","Począwszy od niedzieli 7 lipca Iran będzie zwiększał wzbogacanie uranu do takiego poziomu, jaki będzie mu potrzebny, powyżej limitu 3,67 proc. ustalonego w porozumieniu nuklearnym z 2015 roku – zagroził prezydent tego kraju Hasan Rowhani.","– Jeśli światowe potęgi, pozostali sygnatariusze porozumienia nuklearnego z Iranem nie spełnią swoich obietnic, wówczas reaktor jądrowy w Araku powróci do swoich poprzednich działań po 7 lipca – zapowiedział Rowhani na posiedzeniu Rady Ministrów, z którego nagranie pokazała irańska telewizja państwowa. – Nasza rada jest taka, aby Europa i Stany Zjednoczone poszły po rozum do głowy i powróciły do stołu negocjacyjnego – dodał. – Powróćcie do (...) przestrzegania prawa i rezolucji Rady Bezpieczeństwa ONZ. W tych warunkach wszyscy możemy przestrzegać umowy nuklearnej – powiedział. – 7 lipca nasz stopień wzbogacania (uranu) nie będzie już wynosił 3,67 proc. Odłożymy to zobowiązanie na bok – oświadczył irański prezydent, nawiązując do uranu wzbogaconego do zawartości 3,67 proc. rozszczepialnego izotopu U-235. – Uzyskamy zawartość powyżej 3,67 proc. do poziomu, jaki chcemy i w miarę potrzeb – dodał. We wtorek mocarstwa europejskie osobno wydały oświadczenie w sprawie przekraczania przez Iran limitów zapasów uranu, wzywając Teheran „do wycofania się z tego i powstrzymania się od dalszych kroków, które podważają porozumienie nuklearne”. Tego dnia również Moskwa zaapelowała do władz w Teheranie, by „nie ulegały emocjom” i przestrzegały „najważniejszych ustaleń” porozumienia nuklearnego. Także Pekin wezwał wszystkie strony umowy do jej przestrzegania, oskarżając o obecne napięcia Waszyngton. W poniedziałek szef MSZ Iranu Mohammad Dżawad Zarif poinformował, że irańskie zapasy nisko wzbogaconego uranu przekroczyły limit 300 kg ustalony w porozumieniu światowych mocarstw (USA, Rosja, Chiny, Wielka Brytania, Francja i Niemcy) z Iranem w sprawie jego programu nuklearnego. Informacje te potwierdziła Międzynarodowa Agencja Energii Atomowej (MAEA). W maju Iran zawiesił przestrzeganie niektórych zobowiązań wynikających z umowy nuklearnej, co było reakcją na jej wypowiedzenie przez Stany Zjednoczone w maju 2018 roku i późniejsze przywrócenie przez nie sankcji gospodarczych. Iran zapowiedział w maju br., że jeśli pozostałe strony umowy nie podejmą kroków chroniących jego gospodarkę przed skutkami amerykańskich sankcji, to w ciągu 60 dni zacznie wzbogacanie uranu.",,
„Nigdy wcześniej nie widziałam tak dobrze ubranych rewolucjonistów”,"To był moment, w którym zdałam sobie sprawę, że zapach spalonej gumy nie jest wcale nutą w ekstrawaganckich, niszowych perfumach pokazywanych na ekskluzywnej prezentacji na obrzeżach Kijowa. To zapach rewolucji, pochodzący ze spalonych opon – to fragment tekstu blogerki, który opublikowany na łamach jednego z magazynów, wywołał falę krytyki i postawił pytanie, czy są jeszcze jakieś granice?","„Modne rewolucjonistki na Majdanie” – to tytuł wpisu blogerki, który został opublikowany w najnowszym numerze magazynu „Glamour”. Artykuł wywołał falę krytyki, a czytelnicy nie zostawiają na miesięczniku suchej nitki. Po przeczytaniu tekstu przychodzi do głowy tylko jedno pytanie – czy istnieją jeszcze granice przyzwoitości?„Na miejscu było mnóstwo moich „modowych” przyjaciół. Była Olga z ukraińskiego Vogue'a, Nina z Harpersa... Byli artyści, hipsterzy, ukraińscy inteligenci i to było naprawdę fantastyczne. Oczywiście na początku zastanawiałam się, jak mam się ubrać, idąc na Majdan. Wiesz, takie typowe rozterki fashionistki” – tak Olenka Martynyuk opisuje swoje przeżycia związane z pierwszą wizytą na Majdanie. „Moja próżność podpowiadała mi, że roznoszenie kanapek to nie jest odpowiednie zajęcie dla dziennikarki modowej. Społecznikowska postawa wzięła jednak górę i ostatecznie nawet zgodziłam się pozować do zdjęcia, jak wydaję protestującym talerze z gryką”.„Być może walka na barykadach nie jest w moim stylu”Internet zawrzał, pojawiło się mnóstwo negatywnych komentarzy pod adresem autorki, przede wszystkim jednak w ogniu krytyki znalazł się magazyn, który dopuścił materiał do publikacji. Ogromna ilość krytycznych komentarzy, które zalały stronę „Glamour” na Facebooku, zmusiła moderatorów do usunięcia wpisu. Internauci krytykowali przede wszystkim poziom artykułu i brak empatii autorki. Padły również złośliwe propozycje aby zrobić materiał o modzie w Syrii, Somalii czy Korei. „Tekst powstał przed eskalacją konfliktu i nikt – chyba jak większość z nas – nie spodziewał się takiej dynamiki i kierunku wydarzeń. Oczywiście to niczego nie usprawiedliwia – nie tłumaczymy się, po prostu wyjaśniamy” – czytamy w oświadczeniu na stronie internetowej miesięcznika.Artykuł, w którym autorka zestawiła temat rewolucji na Majdanie z problemem doboru odpowiedniego ubrania na barykady postanowili skomentować również niektórzy dziennikarze. „Modne stylizacje na Majdan? To jest chore. Na początku myślałam, że to jest jakiś żart” – tak skomentowała artykuł w rozmowie z jednym z portali dziennikarka Karolina Korwin-Piotrowska.  „Z tekstu Olenki dowiadujemy się, że największą rozterką dziennikarki było... wybranie odpowiedniego „ałtfitu” (ubrania) przed wyjściem na Majdan. Co tam wojna domowa, co tam ginący ludzie, grunt, że dobrze wyglądają!” – czytamy z kolei w artykule Aleksandry Kisiel, dziennikarki portalu vumag.pl.Sama autorka podsumowuje swój tekst słowami, które wydają się być najbardziej adekwatne do sytuacji: „Zdałam sobie sprawę, że umiejętności, jakie posiada dziennikarka modowa, nie są przydatne w trudnych czasach (nie potrafię nawet udzielać pierwszej pomocy medycznej). Może dziennikarka modowa to zawód tylko na spokojne czasy?”.",,
"„Budujemy rozpędzoną maszynę PiS, która ma wygrać wszystkie wybory”","Patrzymy na wybory samorządowe w kategoriach wszystkich następnych – wyjaśnił w rozmowie z „Rzeczpospolitą” szef sztabu wyborczego Zjednoczonej Prawicy Tomasz Poręba. „Budujemy rozpędzoną maszynę PiS, która ma wygrać je wszystkie, także te parlamentarne” – podkreślił.","Na pytanie, czy zakładana jest możliwość koalicji w regionach nie tylko z Kukiz'15, ale też z PSL i SLD, Poręba odpowiedział, że nie wyklucza żadnej koalicji. „Dopóki nie poznamy ostatecznych wyników, trudno mówić o koalicjach” – zaznaczył.„Na poziomie regionów współpraca partii politycznych jest czymś innym niż ostra rywalizacja ogólnokrajowa” – wskazał. „My nie wykluczamy żadnej koalicji, bo naszym celem jest realnie rządzić w większej liczbie regionów niż do tej pory” – dodał. Na uwagę, że PSL mówi, iż „nigdy żadnej koalicji z PiS nie będzie”, odparł: „Nigdy nie mów nigdy”.Wiele aren„Wieś i mniejsze miejscowości to jedna z aren tych wyborów. Ale dla nas istotne są też miasta. I to nie tylko duże” – przyznał Poręba, pytany, czy poparcie na wsi rzeczywiście jest kluczowe dla PiS. „W bardzo wielu miejscach naszymi kandydatami są sprawne nowe młode osoby. Bo w ten sposób budujemy rozpędzoną maszynę PiS, która ma wygrać wszystkie następne wybory, także te parlamentarne. W ten sposób, mam nadzieję, uda się zwiększyć poparcie dla PiS na wsiach, w małych miejscowościach, miastach. To jest warunek, by ta maszyna rozpędziła się tak bardzo, żeby wygrać za rok do Sejmu” – dowodził.Poręba wyraził też przekonanie, że Zjednoczona Prawica ma szanse przynajmniej w kilku dużych miastach. ”Wracając do pierwszego pytania: patrzymy na te wybory w kategoriach wszystkich następnych. Chcemy uzyskać jak najlepszy wynik, ale również poszerzyć elektorat, który będzie decydujący w wyborach za rok” – wskazał.",,
Prezydent o wyborach w KE: Decyzje polityczne muszą odzwierciedlać wolę wyborców,"– Z całą pewnością mogę powiedzieć, że będziemy zabiegali o taki urząd komisarza w ramach Komisji Europejskiej dla Polski, który będzie pozwalał najlepiej zrealizować polskie interesy – powiedział prezydent Andrzej Duda podczas konferencji prasowej po spotkaniu z prezydent Słowacji Zuzaną Czaputovicz.","Na konferencji prasowej po spotkaniu z polskim prezydentem Czaputova została zapytana, o jakie teki będzie zabiegać w Komisji Europejskiej.– Zgodziliśmy się z panem prezydentem, że to nie jest dobry wynik, że ten region nie będzie miał swojego przedstawiciela, jeśli chodzi o najwyższe stanowiska w ramach Unii Europejskiego - powiedziała słowacka prezydent. – Jeśli chodzi o ambicje Republiki Słowackiej, wydaje mi się, że eurokomisarzowi Szefczoviczowi powinno się udać zostać przedstawicielem do spraw energetyki tak, jak to było dotychczas - powiedziała.Pytany o tę sama kwestię, prezydent Andrzej Duda stwierdził: – Z całą pewnością mogę powiedzieć, że będziemy zabiegali o taki urząd komisarza w ramach Komisji Europejskiej dla Polski, który będzie pozwalał najlepiej zrealizować polskie interesy. Jak dodał, tych obszarów jest kilka. – I dzisiaj na ten temat trwają negocjacje polityczne, proszę mnie tutaj nie zmuszać do tego, abym cokolwiek przesądzał - powiedział. „Uważam, że decyzje polityczne muszą odzwierciedlać wolę wyborców”Prezydent odniósł się także do wyboru Ursuli von der Leyen jako kandydatki na przewodniczącą Komisji Europejskiej. – Uważam, że decyzje polityczne muszą odzwierciedlać wolę wyborców wyrażoną w głosowaniu, więc jeżeli partie socjalistyczne, w efekcie także socjaliści na poziomie Parlamentu Europejskiego przegrywają wybory (...), to nie bardzo rozumiem, dlaczego polityk reprezentujący to właśnie ugrupowanie miałby stanąć na czele Komisji Europejskiej - mówił Andrzej Duda. Jak dodał, jest to dla niego „dążenie sprzeczne z wynikiem wyborów”.– Jest dla mnie czymś całkowicie naturalnym, że kandydatką na urząd szefa KE jest polityk, która jest wyłoniona przez EPP - partię, która wybory do Parlamentu Europejskiego wygrała. Jest to dla mnie naturalny, demokratyczny wynik odzwierciedlający wybory do Parlamentu Europejskiego - podkreślił. Jak dodał, w tej sytuacji wybór socjalisty byłby dla niego „głęboko niedemokratyczny”.",,
"Gorący ziemniak, czyli komu Wałęsa tym razem narobi kłopotów?","Lech Wałęsa wycofał poparcie dla Koalicji Obywatelskiej. Tym samym Grzegorzowi Schetynie spadł kamień z serca i ... upadł na stopę Władysława Kosiniaka-Kamysza, którego były prezydent zdecydował się poprzeć. Prezes PSL musiałby się tłumaczyć ze skandalicznego przemówienia Wałęsy podczas konwencji wyborczej KO. Po paru godzinach odrzucił jednak „gorący ziemniak”, radząc nobliście, by najpierw przeprosił za słowa o Kornelu Morawieckim.","Czy można poznać pomysłodawcę wystąpienia Lecha Wałęsy na konwencji? - pytał wkrótce po przemówieniu noblisty Łukasz Pawłowski, prezes Instytutu Badań Społecznych, kiedyś nieformalny doradca w kampanii Platformy Obywatelskiej. Z każdym podobnym wystąpieniem noblisty Koalicja może coraz bardziej drżeć o swoje wyniki i to nie tylko w sondażach.  Wałęsa z charakterystycznym dla siebie wdziękiem, obiecując w niedzielę poparcie Koalicji, łajał ją jednocześnie. Zdaniem noblisty politycy Koalicji Obywatelskiej jako jedyni mogą zmienić obecną sytuację w Polsce, choć zaznaczył, że i oni popełniają błędy. Po pierwsze, nie słuchali go. To by już wystarczyło za dwa następne grzechy, ale dla porządku wymieńmy jeszcze pozostałe: pozwolili jego (samego Wałęsę) posądzać o współpracę z SB,  przez co ciągle musi się tłumaczyć z kontaktów z Kiszczakiem. A poza tym, zdaniem byłego prezydenta, PO dała się niepotrzebnie wciągnąć w gorące dyskusje, np. dotyczące aborcji. Po przemówieniu Wałęsa rozsiadł się wygodnie w foletu, by móc w spokoju wysłuchać braw Grzegorza Schetyny i jego działaczy. Echa i efekty tej przemowy były jednak druzgocące. Zdystansowało się od niej nawet paru polityków opozycyjnych partii. Internauci żartowali, że pomysłodawcą zaproszenia Wałęsy na konwencję KO był Jarosław Kaczyński. Wałęsa z męża opatrznościowego, który wchodził na mównicę niesiony skandowaniem swojego imienia i nazwiska, zaczął ciążyć Koalicji jak głaz. Nie pierwszy raz zresztą. Wybór Lecha Wałęsy na przywódcę duchowego to jedno, ale pozwolić mu mówić to drugie. Gdy prezydent Wałęsa stawał przed mikrofonami i kamerami budził lęk najpierw wśród tłumaczy, a potem wśród ludzi, którym miał pomóc. Nigdy nie było wiadomo, co może powiedzieć – i tak zostało. Pytany z nadzieją, że wesprze ruchy LGBT, wypalił, że nie ma nic przeciwko nim, byle mu tylko wnuków nie bałamucili. Gdy z kolei oddana jego urokowi Monika Olejnik zadała mu nieco trudniejsze pytanie, które sam sprowokował, ripostował:  - Co pani pieprzy...  Tym razem, po niedzielnym orędziu, niesmak był jednak zdecydowanie większy niż po palnięciu faux pas w programie na żywo. Po wyciszeniu oklasków na zarząd Koalicji spłynęła refleksja, bo  dwa dni później Lech Wałęsa poinformował o zmianie kierunku swoich uczuć. Jego wzrok padł na Władysława Kosiniaka-Kamysza, przywódcę PSL i lidera Koalicji Polskiej. Ludowcy wstrzymali oddech i zamarli w sieci na kilka godzin. Zero podziękowań, zero wdzięczności. W to miejsce pojawiły się natychmiast żarty internautów sugerujących, że Kosiniak-Kamysz zwołał sztab kryzysowy. Zwołał, nie zwołał – w każdym razie odrzucił poparcie Wałęsy. Po paru godzinach wpis byłego prezydenta zniknął  z jego facebookowego konta. Tym samym w stan niepewności stawia pozostałe ugrupowania. Konfederaci raczej nie mają się chyba czego obawiać, ale już SLD może przygotowywać się do negocjacji z noblistą, by swoje ewentualne poparcie zachował dla kogoś, kto nie startuje w wyborach. Zresztą Lewicę i tak popiera już Aleksander Kwaśniewski, anonsowany przez Roberta Biedronia jako „wysokoprocentowy prezydent”. Razem z Wałęsą stworzyliby „kryształowy” tandem.",,
Baza danych w śmietniku. Policja zabezpiecza wypełnione druki awizo,"Policja zabezpiecza druki awizo z danymi adresatów, które znaleziono w śmietniku w pobliżu budynku urzędu pocztowego na warszawskim Mokotowie. Zgłoszenie do policji wpłynęło od dziennikarza Radia Zet, którego o sprawie poinformował jeden ze słuchaczy.","– Mogę potwierdzić, że otrzymaliśmy takie zgłoszenie. W tej chwili trwają czynności procesowe zmierzające do tego, żeby ustalić wszystkie okoliczności tego zdarzenia, zabezpieczyć to, co tam się znajduje – poinformował nadkom. Jarosław Florczak z wydziału komunikacji społecznej Komendy Stołecznej Policji. Florczak dodał, że policja w tej chwili nie udziela informacji o tym, jakie dokumenty znaleziono. – Na miejscu pracują policjanci, trwa zabezpieczanie dokumentów – przekazał. O sprawie poinformowało Radio Zet. Podało, że w śmietniku w pobliżu budynku urzędu pocztowego przy ul. Czerniowieckiej w Warszawie znalazło się nawet kilkaset druków awizo z danymi adresatów. Do sprawy odniosła się Poczta Polska. W przesłanym do portalu tvp.info oświadczeniu rzeczniczka firmy Justyna Siwek przekazała, że sprawa jest wyjaśniana, zgodnie z wewnętrznymi procedurami. „Ochrona danych osobowych jest dla nas niezwykle ważna, pracownicy i współpracownicy dopuszczający się zaniedbań muszą liczyć się z konsekwencjami prawnymi i służbowymi” – zaznaczyła Siwek.",,
"Wiceprezydent USA: Zebraliśmy się, aby dać świadectwo duchowi wielkiego narodu","Zebraliśmy się, aby dać świadectwo odwadze ludzi wielkich, duchowi wielkiego narodu i głębokiej, trwałej sile wielkiej cywilizacji – powiedział wiceprezydent USA Mike Pence w niedzielę w Warszawie na uroczystości w 80. rocznicę wybuchu II wojny światowej.","Pence podkreślił, że dla niego to wielki zaszczyt, że może uczestniczyć w niedzielnej uroczystości w Warszawie w imieniu prezydenta Stanów Zjednoczonych i wszystkich Amerykanów.Przypomniał, że dwa lata temu prezydent USA Donald Trump przybył do Warszawy i mówił o „potędze więzi pomiędzy Amerykanami i Polakami"". „Mówiąc jego słowami: Ameryka kocha Polskę i Ameryka kocha też Polaków” – dodał, cytując przemówienie, które Donald Trump wygłosił w 2017 r. w Warszawie.Dziś natomiast - dodał - jako wiceprezydent USA ma wielki zaszczyt, że może „stanąć tu, w imieniu Amerykanów, w tym również 10 Amerykanów polskiego pochodzenia, w Polsce, która jest wolna, silna i bezpieczna”. Mocny sojusz wolnych krajów, najlepszą formą obrony swobód i interesówAmerykanie i Polacy wiedzą, że mocny sojusz wolnych, suwerennych krajów jest najlepszą formą obrony naszych swobód i naszych interesów - powiedział w niedzielę w Warszawie wiceprezydent USA Mike Pence podczas uroczystości w 80. rocznicę wybuchu II wojny światowej.„Ameryka i Polska dalej będą opowiadać się za wspólną obroną i dalej będziemy wzywali naszych sojuszników, aby wypełniali zobowiązania, które nawzajem sobie złożyliśmy, bo i Amerykanie i Polacy wiedzą, że mocny sojusz wolnych, suwerennych i niezależnych krajów jest najlepsza formą obrony naszych swobód i naszych interesów. Dzisiaj i zawsze” – powiedział wiceprezydent USA.",,
Ambasador Turcji wezwany przez Ukraińskie MSZ,"Ukraińskie Ministerstwo Spraw Zagranicznych wezwało na rozmowę ambasadora Turcji w Kijowie. Powodem jest wizyta w Turcji deputowanych do Rosyjskiej Dumy, wybranych na terenie okupowanego przez Rosjan Krymu. Z deputowanymi z półwyspu spotkał się turecki prezydent.","Jak poinformowały rosyjskie media, a za nimi ukraińskie – z prezydentem Recepem Erdoganem spotkała się delegacja rosyjskich deputowanych, w tym dwoje deputowanych nielegalnie wybranych na terenie anektowanego Krymu. Wśród nich Natalia Pokłonska – była ukraińska prokurator, która po zajęciu półwyspu przez Rosję objęła stanowisko prokuratora generalnego Republiki Krymu.  W internecie opublikowano zdjęcia tureckiego prezydenta witającego się z deputowanymi wybranymi na okupowanym Krymie. W związku z tym ukraiński MSZ wyraził zaniepokojenie i poinformował, że ambasadorowi Turcji wręczona została nota protestacyjna. Do tej pory władze w Ankarze nie spotykały się z przedstawicielami nielegalnych rosyjskich władz na Krymie, a prezydent Erdogan kilkukrotnie zapewniał, że jego kraj nie uzna rosyjskiej okupacji półwyspu.",,
Marek Surmacz nie chce mandatu poselskiego w miejsce Elżbiety Rafalskiej,Marek Surmacz zrezygnował z objęcia mandatu poselskiego w miejsce wybranej do PE Elżbiety Rafalskiej. Poinformował o tym na Twitterze. Do wpisu załączył swoje oświadczenie i pismo marszałka Sejmu ws. przysługującego mu miejsca w Sejmie.,"– Przed czterema laty wyborcy nie wybrali mnie na swojego posła. Natomiast uzyskałem ich zaufanie w poprzednich wyborach samorządowych zostając radnym sejmiku woj. lubuskiego. Teraz mam wobec nich zobowiązanie i chcę je nadal wypełniać. Zamierzam wystartować w jesiennych wyborach parlamentarnych i jeśli wówczas wyborcy mnie wybiorą, to będę miał nowe zobowiązanie – powiedział Surmacz. 54-letni Marek Surmacz jest znanym politykiem w woj. lubuskim. Od dwóch kadencji jest radnym sejmiku lubuskiego. W poprzedniej kadencji był jego wiceprzewodniczącym. Surmacz był posłem, wiceministrem spraw wewnętrznych i administracji i doradcą prezydenta Lecha Kaczyńskiego ds. samorządowych i bezpieczeństwa. Obecnie jest zastępcą Głównego Inspektora Ochrony Środowiska. Kolejny wynik po Surmaczu w wyborach parlamentarnych w 2015 r. z listy PiS w okręgu nr 8 obejmującym woj. lubuskie uzyskała Elżbieta Płonka, radna wojewódzka obecnej kadencji i była senator.",,
W Syrii urodził się Władimir Putin. „Za pomoc w walce z terroryzmem”,"W Syrii na przedmieściach Tartusu ojciec nazwał nowo narodzonego syna Władimir Putin Alaa Maihoub – podała agencja Ria Novosti, powołując się na lokalne media. W ten sposób, jak przekonują, rodzice noworodka chcieli podziękować Rosji za pomoc udzieloną ich krajowi.","Tę informację zamieściły już prawie wszystkie liczące się rosyjskie portale. Na przedmieściach Tartusu, w zachodniej części Syrii, urodził się Władimir Putin Alaa Maihoub. – Wybrałem to imię z wdzięczności do prezydenta Rosji Władimira Putina – powiedział ojciec Nursi Alaa Maihoub, żołnierz armii syryjskiej. W ten sposób chciał podziękować „za pomoc Rosji w walce z terroryzmem”. Syryjski młodzian z prezydenckim imieniem został dodatkowo owinięty w rosyjskie i syryjskie flagi. Symbolizuje to, zdaniem ojca, wysiłki, jakie podejmują władze na rzecz ochrony dzieci.  Z imienia, przynajmniej oficjalnie, zadowolona jest również mama maleństwa. Narzeka tylko , że bardzo trudno je się wymawia.   Rosja w Syrii Rosja rozpoczęła interwencję w Syrii 30 września 2015 roku, wspierając siły rządowe Baszszara al-Asada. Rosyjskie samoloty brały udział w wielu atakach, m.in. w bombardowaniu miasta Aleppo. Jednym z celów operacji w Syrii, poza utrzymaniem wpływów na Bliskim Wschodzie, było zaprezentowanie Zachodowi rosyjskiej siły militarnej.",,
„Nadzór KNF nad SK Bankiem nierzetelny”. Oficjalne stanowisko prokuratury,Prokuratura Regionalna w Szczecinie prowadzi śledztwo w sprawie nieprawidłowego nadzoru sprawowanego w latach 2013-2015 przez Komisję Nadzoru Finansowego nad SK Bankiem - potwierdziła oficjalnie Prokuratura Krajowa. O śledztwie jako pierwszy poinformował portal tvp.info.,"Nieprawidłowości miały polegać na „niedopełnieniu obowiązków i przekroczeniu uprawnień przez członków KNF” związanych z nadzorem nad SK Bankiem. Postępowanie prowadziła wcześniej Prokuratura Regionalna w Warszawie i stamtąd zostało ono przejęte przez PR w Szczecinie. Szczecińska prokuratura prowadzi także śledztwo dotyczące zaniedbań KNF w sprawie SKOK Wołomin.„W toku śledztwa gromadzony jest obecnie oraz analizowany rzeczowy i osobowy materiał dowodowy, w tym między innymi bardzo krytyczne wystąpienie pokontrolne Prezesa Najwyższej Izby Kontroli Krzysztofa Kwiatkowskiego z kontroli sprawowania przez KNF nadzoru nad Spółdzielczym Bankiem Rzemiosła i Rolnictwa w Wołominie, czyli SK Bankiem, w latach 2013-2015” – podała Prokuratura Krajowa.Śledczy zgromadzili dotychczas materiały, które wskazują na to, że nadzór KNF nad SK Bankiem nie był rzetelny ani skuteczny „w zakresie zapewnienia bezpieczeństwa środków gromadzonych na rachunkach bankowych”.Działania, które podjęła Komisja, były zdaniem prokuratury spóźnione, nie zapobiegły upadłości SK Banku, co przełożyło się na straty klientów i wierzycieli banku. Z dowodów wynika, że KNF już w 2013 roku powinna przeprowadzić kompleksową inspekcję w wołomińskim banku, bo wskazywały na to kwartalne analizy sytuacji ekonomiczno-finansowej. Inspekcja została przeprowadzona dopiero w 2014 roku i ujawniła liczne nieprawidłowości. „Wcześniejsze przeprowadzenie inspekcji i wcześniejsze wykrycie nieprawidłowości mogłoby zapobiec upadłości SK Banku, która wiązała się z koniecznością wypłat gwarancji depozytów, dokonanych przez Bankowy Fundusz Gwarancyjny w wysokości 2 mld zł” – przekazała Prokuratura Krajowa. Reakcja KNF w 2013 roku prawdopodobnie zahamowałaby wzrost zobowiązań SK Banku, który był skutkiem udzielania kredytów bez prawidłowej weryfikacji kredytobiorców.Jednak KNF mimo negatywnych wyników z inspekcji w 2014 r. nie wdrożyła skutecznego nadzoru. Dopiero w sierpniu 2015 roku ustanowiono zarząd komisaryczny w SK Banku, gdy ten był już niewypłacalny, a różnica między aktywami a zobowiązaniami wynosiła ponad miliard złotych. W listopadzie KNF zawiesiła działalność banku i wystąpiła z wnioskiem o ogłoszenie jego upadłości, co nastąpiło w grudniu 2015 roku.Prokuratura dysponuje materiałami wskazującymi na to, że KNF składała w sierpniu 2015 roku do Narodowego Banku Polskiego i Ministerstwa Finansów opinie dotyczące sytuacji SK Banku, które bazowały na sprawozdaniach tworzonych przez bank, a więc o bardzo niskiej wiarygodności. KNF nie zaznaczyła także, że przekazywane do MF ustalenia odnoszą się do zaledwie 16 proc. udzielonych kredytów.„Sytuacja SK Banku mogła być gorsza niż przedstawiona w przekazanym Ministrowi Finansów dokumencie, co ostatecznie przyczyniło się do udzielenia przez niego na rzecz NBP gwarancji w kwocie 250 mln zł, jako zabezpieczenia kredytu refinansowego dla SK Banku, bez uwzględnienia wszystkich istotnych okoliczności i naraziło Skarb Państwa na wysokie ryzyko strat” – informuje PK.",,
Szefowie pięciu grup w PE apelują do Junckera w sprawie Polski,"Szefowie pięciu grup w europarlamencie zaapelowali do przewodniczącego Komisji Europejskiej o kolejne działania w sprawie Polski. List do Jean-Claude'a Junckera wysłali liderzy chadeków, socjalistów, zielonych, liberałów i komunistów. Chodzi o ustawę o Sądzie Najwyższym.","Przywódcy pięciu frakcji napisali, że Komisja powinna rozpocząć procedurę o naruszenie unijnego prawa i skierować ustawę do unijnego Trybunału Sprawiedliwości. Powtórzyli zatem na piśmie apele z wczorajszej debaty w Parlamencie Europejskim. Wtedy też przedstawiciele tych grup mówili o konieczności podjęcia szybkich działań przez Komisję. – Jeśli Europa nie zacznie działać, to 3 lipca skończy się niezależność Sądu Najwyższego w Polsce – skomentował szef liberałów Guy Verhofstadt. Dodał, że szybkich działań domagają się frakcje, które wspólnie mają zdecydowaną większość w europarlamencie. Pod listem nie podpisali się konserwatyści, do których należą europosłowie Prawa i Sprawiedliwości, ani eurosceptycy. Zarzuty o zagrożeniu dla niezależności polskiego wymiaru sprawiedliwości w imieniu konserwatystów odpierał podczas wczorajszej debaty europoseł Zdzisław Krasnodębski.",,
NSA honoruje prezesów z okresu PRL,"W holu głównym Naczelnego Sądu Administracyjnego powstała wystawa upamiętniająca 35-lecie działalności instytucji. Na planszach wyeksponowani zostali prezesi i sędziowie NSA, w tym także ci orzekający w okresie PRL – informuje „Gazeta Polska Codziennie”.","Wystawa w budynku NSA składa się z archiwalnych zdjęć i dokumentów. Na planszach eksponowana jest historyczna galeria prezesów sądu od 1980 roku.Dziennik zwraca uwagę, że podobną wystawę zorganizował Sąd Najwyższy, przy czym w tym przypadku zawieszono portrety pierwszych prezesów tej instytucji urzędujących od 1945 roku, a więc także tych z okresu stalinizmu i głębokiego PRL-u. „GPC” alarmuje, że nierzadko zdjęcia i dokumenty prezentowane na wystawie w NSA pozbawione są historycznego komentarza wyjaśniającego negatywną rolę totalitarnej władzy, w tym władzy sądowniczej PRL-u. Również sylwetki sędziów, prezesów NSA i innych postaci wymiaru sprawiedliwości z lat 80. przedstawiono bez informacji o ich działalności na rzecz systemu władzy, aktywności partyjnej i funkcjach pełnionych w gremiach władzy.",,
Korea Płn. wznawia testy rakietowe; wystrzeliła kilka pocisków,"Korea Północna wystrzeliła w sobotę rano kilka rakiet krótkiego zasięgu, które przeleciały odległość od 70 do 200 km, zanim wpadły do morza - poinformowało Kolegium Połączonych Szefów Sztabów Korei Płd. w specjalnym komunikacie, który cytuje agencja Yonhap.","Pociski zostały wystrzelone z poligonu w pobliżu miasta Wonsan, na wschodnim wybrzeżu Korei Płn., między godz. 9:00 a godz. 9:27 czasu miejscowego (godz. 2:00 – 2:27 w Polsce) w kierunku wschodnim – nad Morze Japońskie.Agencja Yonhap, która jako pierwsza poinformowała o wystrzeleniu pocisków, powołała się na informacje, jakie otrzymała z Kolegium Połączonych Szefów Sztabów Korei Płd., południowokoreańscy wojskowi oparli zaś swą opinię na wspólnej analizie przeprowadzonej z udziałem oficerów amerykańskich.Początkowo była mowa o jednym pocisku, w kolejnych komunikatach ujawniono, że Korea Północna wystrzeliła w sumie kilka rakiet, które przeleciały dystans nie większy niż 100 km.Ko Min Dzung – rzeczniczka prezydenta Korei Płd. Mun Dze Ina, powiedziała, że informacja o wznowieniu prób balistycznych jest skrupulatnie sprawdzana przez władze Korei Płd.  Ostrzeżenia Korei Płn.  wobec USA o „niepożądanych konsekwencjach”Agencja AFP, która wyraża taką opinię, przypomina też, że wiceszefowa MSZ Korei Płn. Cze Son Hui przestrzegła we wtorek USA przed „niepożądanymi konsekwencjami”, jeśli do końca roku nie zmienią stanowiska w negocjacjach nuklearnych z Pjongjangiem. Północnokoreańska wiceminister oskarżyła również sekretarza stanu USA Mike'a Pompeo o czynienie „nierozsądnych i niebezpiecznych” uwag w związku z jego niedawną wypowiedzią, że Waszyngton będzie musiał „zmienić drogę”, jeśli negocjacje z Pjongjangiem załamią się.– Zmiana drogi nie jest przywilejem przysługującym tylko USA, lecz może być także naszym własnym wyborem, jeśli tak zdecydujemy – powiedziała Cze, cytowana przez KCNA. – Jeśli USA nie zmienią swojej pozycji w terminie, który wyznaczyliśmy, spotkają je prawdziwie niechciane konsekwencje – ostrzegła.Fiasko rozmów Kim Dzong Una i Donalda Trumpa Po fiasku lutowego szczytu z prezydentem USA Donaldem Trumpem w Hanoi przywódca Korei Płn. Kim Dzong Un wyznaczył koniec roku jako termin, do którego Stany Zjednoczone powinny złagodzić swoje żądania dotyczące likwidacji północnokoreańskiego programu jądrowego – przypomina agencja Reutera. Trump i Pompeo odrzucili ten termin, wzywając Kima do poczynienia konkretnych kroków w stronę obiecywanej przez niego całkowitej denuklearyzacji Półwyspu Koreańskiego. Próby nuklearne i balistyczne PjongjanguKorea Północna, która od lat pracuje nad rozwojem broni nuklearnej i balistycznej, w 2017 roku przeprowadziła szóstą i zarazem największą dotąd próbę ładunku nuklearnego oraz kilka prób rakiet balistycznych.Po wystrzeleniu międzykontynentalnej rakiety balistycznej (ICBM) pod koniec listopada 2017 r. reżim ogłosił, że jest w stanie dokonać ataku atomowego na całe kontynentalne terytorium Stanów Zjednoczonych.W kwietniu 2018 r. rząd Korei Północnej poinformował Waszyngton, że Kim Dzong Un jest gotów rozmawiać na temat programu nuklearnego swego kraju z prezydentem USA; Trump nieoczekiwanie przyjął ofertę spotkania z Kimem. Doszło do niego 12 czerwca w Singapurze.",,
Media: według brytyjskich służb Putin osobiście autoryzował próbę zabójstwa Skripalów,"Według brytyjskich służb Władimir Putin prawdopodobnie osobiście autoryzował próbę zabójstwa Siergieja i Julii Skripalów – ujawniło Radio Svoboda. Rozgłośnia poinformowała, że do takich wniosków doszli brytyjscy śledczy.","Jak napisał z kolei „The Guardian”, policja nie dysponuje „dostatecznymi dowodami”, które pozwalałyby na postawienie oficjalnych zarzutów prezydentowi Rosji. Radio Svoboda poinformowało również, że brytyjska policja zgromadziła wystarczające dowody, aby postawić zarzuty Rosjanom podejrzewanym o podjęcie próby otrucia Siergieja Skripala i jego córki Julii. Chodzi o Rosjan – Aleksandra Pietrowa i Rusłana Boszyrowa. Do zdarzenia doszło wiosną zeszłego roku w brytyjskim mieście Salisbury. Byłego agenta rosyjskiego wywiadu wojskowego próbowano otruć substancją o nazwie „nowiczok”. Londyn oskarżył o zamach Moskwę. Działania Rosji potępiły kraje Unii Europejskiej, w tym Polska, a także Stany Zjednoczone.",,
Była żona musi oddać Berlusconiemu kilkadziesiąt milionów euro,"Były premier Włoch Silvio Berlusconi wygrał sądową batalię ze swoją byłą żoną Veronicą Lario o czeki rozwodowe, których od niego zażądała. Sąd Najwyższy orzekł w piątek, że musi ona zwrócić politykowi około 45 milionów euro, jakie dostawała od niego przez kilka lat.","Włoski Sąd Najwyższy (Kasacyjny) utrzymał wyrok sądu apelacyjnego z 2017 roku, który orzekł, że Berlusconi nie ma dalszych zobowiązań finansowych wobec byłej żony. Musi więc ona zwrócić całą kwotę, jaka otrzymywała w miesięcznych czekach w wysokości 1,4 miliona euro. Taką sumę ustalił przed sześciu laty sąd pierwszej instancji w Monzy na północy kraju. 82-letni obecnie Berlusconi, który podzielił się częścią swego majątku z byłą żoną - aktorką – i zostawił jej jedną ze swych rezydencji, zaskarżył decyzję o czekach rozwodowych, jakie miał jej przekazywać co miesiąc. Gdy sąd apelacyjny przyznał mu rację, wyrok ten Lario zaskarżyła w Sądzie Najwyższym, który teraz odrzucił jej wniosek. Sędziowie orzekli, że dzięki krokom podjętym w trakcie małżeństwa była małżonka polityka i magnata finansowego żyje w „warunkach absolutnego dobrobytu”, gdyż otrzymała majątek o „nadzwyczajnej wartości”.",,
Stefan W. po wyjściu z więzienia prześladował kolegę. Rodzina zgłosiła policji trzy ataki,"Stefan W. , który zamordował prezydenta Gdańska Pawła Adamowicza, po wyjściu z więzienia urządził polowanie na swojego przyjaciela z czasów dzieciństwa, Tobiasza Ł. Policja miała nie reagować pomimo kilku zgłoszeń.","Stefan W. i Tobiasz Ł. razem napadli na bank i razem zasiedli na ławie oskarżonych. Tobiasz Ł. został skazany na niecałe dwa lata, a Stefan W. na ponad pięć. Ł. zapewnił w rozmowie z „Super Expressem”, że po wyjściu z więzienia rozpoczął nowe życie. Problemy zaczęły się, gdy  8 grudnia jego przyjaciel z dzieciństwa wyszedł na wolność.  „Zaczęły do mnie dochodzić informacje od wspólnych znajomych, że Stefan mnie szuka i wypytuje o mnie ludzi. Chciał się na mnie zemścić, bo ubzdurał sobie, że jestem odpowiedzialny za to, co go spotkało. Byłem przygotowany na to, że jak go spotkam na ulicy to będziemy się bić” – powiedział Tobiasz Ł. Do kolejnego ataku doszło 30 grudnia. Również wówczas Stefan W. rzucił kamieniem w okno. „Znów poszliśmy na policję. Mówiłem, że Stefan rozpowiada, że mnie zabije i że mnie szuka. Jeden z policjantów, chyba dzielnicowy, poszedł z moim tatą do niego do mieszkania i pukał do drzwi, ale nikt im nie otworzył” – relacjonował Ł w rozmowie z „SE”.  Według gazety Stefan W. pod domem byłego wspólnika pojawił się również w sylwestra. „1 stycznia wróciłem do domu około 5.30. Wszedłem do pokoju i zobaczyłem rozbite skrzydło okna, wszędzie leżało pełno szkła, a pod oknem na łóżku w miejscu, gdzie trzymam głowę gdy śpię, leżał kamień. Znów poszliśmy na policję i poprosiliśmy o pomoc” – powiedział Tobiasz Ł. Do publikacji „Super Expressu” odniósł się na Twitterze Joachim Brudziński. Szef MSWiA napisał, że uzyskał od komendanta głównego policji zapewnienie, iż wszystkie wątpliwości zostaną sprawdzone.",,
"„Jeżeli Tusk chce się przejść, to niech idzie szlakiem afery reprywatyzacyjnej”","– To było przesłuchanie. Pan Donald Tusk występował sam, nie per procura, tak, jak występowała prezydent Warszawy Hanna Gronkiewicz-Waltz, mówiąc, że na dokumencie nie ma jej nazwiska. Wreszcie były premier podlega pewnej kontroli. Na szefie administracji ciąży obowiązek, by państwo funkcjonowało w pełni. Jest o co pytać Donalda Tuska i nie ma co z tego przesłuchania robić sensacji – powiedział w „Salonie Dziennikarskim” mecenas Marek Markiewicz.","We wspólnej audycji portalu wPolityce.pl, tygodnika „Idziemy”, Radia Warszawa i TVP INFO, gośćmi Michała Karnowskiego byli także: Magdalena Ogórek, ks. Henryk Zieliński oraz Stanisław Janecki. Stanisław Janecki zwrócił uwagę, że Donaldowi Tuskowi „pali się grunt pod nogami”. – Pojawiły się sondaże, które nie dawały mu zwycięstwa w wyborach prezydenckich. Inna sprawa to czekające go zeznania przed komisją śledczą ds. Amber Gold. Atmosfera jest taka, że z każdą kolejną ekshumacją jest coraz gorzej. Nie mógł więc urządzić cyrku i przedstawiać się jako zbawca z Brukseli – stwierdził Janecki. Z kolei Magdalena Ogórek podkreśliła, że „sypie się jak domek z kart wizja państwa, która była sprzedawana społeczeństwu”.",,
Niemiecki obóz dla polskich dzieci w Łodzi. Ukryty przed światem na terenie getta,"W tym roku mija 76. rocznica utworzenia przez Niemców obozu dla polskich dzieci i młodzieży przy ul. Przemysłowej w Łodzi. Niemcy ukryli obóz wśród murów łódzkiego getta, dzieci mieszkały w prymitywnych warunkach, wyniszczały je głód i ciężka praca. Z najnowszych szacunków historyków wynika, że przez obóz przeszło 2-3 tys. polskich dzieci. 23 sierpnia jest Europejskim Dniem Pamięci Ofiar Reżimów Totalitarnych.","– Obóz przy ul. Przemysłowej był przede wszystkim obozem pracy dla dzieci – powiedział Artur Ossowski, naczelnik oddziałowego Biura Edukacji Narodowej Instytutu Pamięci Narodowej w Łodzi. Niemcy utworzyli obóz dla polskich dzieci i młodzieży na wyodrębnionym terenie łódzkiego getta. Obejmował on dzisiejsze ulice: Bracką, Emilii Plater, Górniczą i Zagajnikową. Wejście na teren obozu prowadziło od ul. Przemysłowej. – Obóz funkcjonował od początku grudnia 1942 r., choć decyzja o jego utworzeniu zapadła dużo wcześniej – w 1941 r. Teren został częściowo zniwelowany, powstał czterometrowy płot, obóz przylegał ściśle do cmentarza żydowskiego, a chroniły go wieże wartownicze – opisywał Ossowski. Zdaniem historyków Niemcy stworzyli obóz na terenie getta, aby prawdopodobnie ukryć jego istnienie; to im się udało, bo nie wiedział o nim nawet dobrze zorganizowany wywiad Armii Krajowej. Obóz przeznaczony był dla polskich dzieci w wieku od 10 do 16 lat, ale trafiały do niego także dzieci dużo młodsze – kilkuletnie, a nawet niemowlęta, które bardzo szybko przez ośrodek rasowy przy ul. Spornej przekazywano do rodzin niemieckich.Większość dzieci, które trafiły do obozu, pochodziło z terenów włączonych do III Rzeszy, głównie z Górnego Śląska i Kraju Warty, ale także z Generalnego Gubernatorstwa – obszaru okupowanego przez Niemców i niewłączonego w granicę tzw. Wielkiej Rzeszy. Nowe ustalenia historykówUstalenia historyków w ostatnich latach mocno zweryfikowały liczbę dzieci, które przeszły przez obóz. W PRL-u utrwaliła się liczba ok. 12 tys. dzieci, z których ok. 900 przeżyło obozowe piekło. Takie dane podawał Józef Witkowski, autor monografii nt. hitlerowskiego obozu koncentracyjnego dla młodocianych w Łodzi. Już w latach 70. podczas kilku procesów, w których sądzono funkcjonariuszkę tego obozu Eugenię Pol (skazaną na 25 lat więzienia), uznano, że te liczby są zawyżone. – Dziś historycy uznają, że przez obóz nie przeszło więcej niż 2-3 tys. dzieci – zaznaczył Ossowski. Do obozu w większości trafiały dzieci pozostawione bez opieki, bo ich rodzice wywiezieni zostali do pracy przymusowej w głąb Niemiec, działali w ruchu oporu i trafili do więzień, obozów koncentracyjnych lub zostali już zamordowani. Dzieci tułały się po ulicach polskich miast, niekiedy popadały w konflikt z prawem, np. kradnąc węgiel, ale też roznosiły konspiracyjną prasę; wtedy już były na celowniku gestapo. – Bardzo dużo dzieci zagarnęła niemiecka policja kryminalna, która oczyszczając więzienia, kierowała je do tego obozu. Dużo dzieci trafiło też z Żywiecczyzny, czyli z terenów, gdzie bardzo wiele osób nie podpisało volkslisty. To była kara dla rodziców, którzy często trafiali do więzień i obozów, zaś dzieci zabierano do obozu w Łodzi – podkreślił historyk IPN. W opinii historyka obóz przy ul. Przemysłowej miał znamiona obozu koncentracyjnego, lecz w samym założeniu Niemców takim obozem nie był. Przede wszystkim celem była praca. – Niemcy uznali, że dzieci należy wychować przez pracę; do ich zadań należało m.in. szycie mundurów dla armii niemieckiej, a później ich reperacja, naprawa obuwia wojskowego, szycie plecaków, tornistrów i pasów dla żołnierzy niemieckich. Trudnym zadaniem, szczególnie dla młodszych dzieci, było prostowanie igieł tkackich, które masowo trafiały do obozu z łódzkich zakładów włókienniczych – wyjaśnił Ossowski. Początkowo do obozu trafiali sami chłopcy, ale od wiosny 1943 r. zaczęto do niego przywozić też dziewczynki. One również pracowały w szwalni obozowej, prostowały igły tkackie czy wyrabiały papierowe kwiaty dla niemieckich mieszkańców Łodzi. Później coraz częściej starsze dziewczęta w wieku 14-16 lat zaczęto przywozić do majątku rolnego w Dzierżąznej k. Zgierza, gdzie w gospodarstwie rolnym pracowały na polu czy przy odłowie ryb w stawach. Warunki w obozie przy ul. Przemysłowej były bardzo ciężkie. Dzieci mieszkały w prymitywnych warunkach, w barakach wyposażonych w piętrowe prycze, których w każdej sali mieściło się po 50-60. Dzieci wyniszczał głód, bo ciągle były niedożywione, ale też nadludzki wysiłek. Wszystkie były objęte przymusem pracy trwającej nawet do 12 godzin dziennie, a w trakcie prac dochodziło do wielu wypadków. Dzieci były też regularnie bite i karane za najmniejsze przewinienia, a Niemcy nie ingerowali w stosunki, jakie panowały między nimi. – Wręcz był nakaz, żeby nie udzielać pomocy, nie interesować się, jak dzieci załatwiają między sobą hierarchię podległości, a szczególnie zdobywanie pożywienia. Wiadomo, że słabsze dzieci były pozbawione takiej opieki, a jednocześnie możliwości dodatkowego dożywienia się – dodał historyk. Wiadomo, że dzieci próbowały uciekać z obozowego piekła. Kilku dziewczętom udało się uciec z gospodarstwa w Dzierżąznej, zmyliły pościg i przedostały się w okolice Warszawy, gdzie przeczekały okupację. – Jednak większość ucieczek z samego obozu, które podejmowali chłopcy, kończyło się niepowodzeniem, gdyż obóz otaczało getto, a uciekinierów policja żydowska miała obowiązek przyprowadzić z powrotem do obozu – dodał. Wysoka śmiertelnośćHistoryk podkreślił, że jak na obóz pracy śmiertelność wśród dzieci była wysoka. Uwzględniając najmniejsze dane, że przeszło przez niego mniej więcej 2 tys. dzieci, wiemy, że co najmniej 90 dzieci zmarło w nim lub zostało zamordowanych; inne szacunki pokazują, że ta liczba może wynosić do 142 dzieci. – To jest duża śmiertelność jak na obóz pracy – zaznaczył. Dzieci, które ukończyły 16 lat, były kierowane do niemieckich obozów koncentracyjnych - chłopcy do Auschwitz, a dziewczęta m.in. do Ravensbrück, gdzie często czekała ich śmierć. 23 sierpnia obchodzimy Europejski Dzień Pamięci Ofiar Reżimów Totalitarnych. Jego celem jest m.in. upamiętnienie ofiar deportacji i eksterminacji. Obchody Dnia Pamięci po raz pierwszy zorganizowano w 2011 r. w Warszawie. Podpisana została wtedy Deklaracja Warszawska, której sygnatariusze zwrócili uwagę na konieczność podtrzymywania w pamięci Europejczyków zbrodniczych konsekwencji działań reżimów totalitarnych i wezwali UE do badania i gromadzenia dokumentacji związanej z tymi zbrodniami.",,
Rosyjskie ćwiczenia blisko granicy z Gruzją. „Wszystkie nowe formy działań bojowych”,"W rosyjskim Południowym Okręgu Wojskowym trwają ćwiczenia zapowiadane jako największe od 30 lat. Odbywają się one na ośmiu poligonach leżących na południu Rosji, w Armenii i separatystycznych regionach Gruzji – Abchazji i Osetii Południowej.","Służby prasowe Południowego Okręgu Wojskowego zapowiedziały manewry jako „bezprecedensowe przedsięwzięcie”. Podczas ćwiczeń „wykorzystane zostaną wszystkie nowe formy i sposoby prowadzenia działań bojowych”, w tym doświadczenia z operacji rosyjskiej w Syrii – podano w komunikacie.Jako największe od 30 lat w Południowym Okręgu Wojskowym określił manewry dowódca tego okręgu gen. Aleksandr Dwornikow.W poniedziałek armia poinformowała o przerzuceniu sił na osiem oddalonych poligonów Południowego Okręgu Wojskowego. Zapowiedziała, że w rozpoczynających się ćwiczeniach weźmie udział około 7 tys. żołnierzy, w tym służących w wojskach powietrzno-kosmicznych, Flocie Czarnomorskiej i Flotylli Kaspijskiej.Ćwiczenia będą trwać do 8 października. Zaangażowanych zostanie ponad 2,5 tys. jednostek sprzętu wojskowego, w tym około 20 samolotów i 60 śmigłowców.",,
Przemytnicy ludzi szukają nowych szlaków. Hiszpania może wkrótce stać się celem uchodźców,"Porozumienie Unia Europejska – Turcja wymusiło na przemytnikach ludzi konieczność opracowania nowych tras przerzutowych – poinformował w niedzielę niemiecki „Frankfurter Allgemeine Sonntagszeitung“. Niedzielne wydanie jednej z najważniejszych niemieckich gazet sugeruje, że wkrótce poważny kłopot z migrantami może mieć Hiszpania.","Dziennikarze wskazują, że jedna z nowych tras przerzutowych do UE ma wieść przez Maroko. Właśnie tam ma być punkt zborczy, z którego na pokładzie kutrów rybackich i małych frachtowców uchodźcy mają się przedostawać na kontynent europejski.„FAS” twierdzi, że przemytnicy sugerują chętnym do nielegalnego transportu stawianie się również w tureckim kurorcie Antalya oraz miejscowości Mersin w południowej Turcji nad Morzem Śródziemnym. Stamtąd mają się już na początku kwietnia rozpocząć regularne rejsy na wyspy należące do Grecji oraz Cypr.Pod pokłademNiemiecka gazeta dowodzi również, że przemytnicy wprowadzili nowy proceder przewożenia ludzi. Żeby szmuglowani imigranci pozostawali jak najdłużej niewidoczni dla załóg okrętów NATO patrolujących Morze Śródziemne, mają pozostawać pod pokładem do czasu wpłynięcia jednostek na wody międzynarodowe.W ubiegłym roku weszła w życie umowa podpisana przez Unię Europejska i Turcję. Zakłada ona odsyłanie wszystkich migrantów nielegalnie przedostających się do Grecji. W zamian Wspólnota ma przesiedlać bezpośrednio z tureckich obozów syryjskich uchodźców – za każdego odesłanego z Grecji Syryjczyka Wspólnota ma przyjąć jednego syryjskiego uchodźcę z Turcji.Pierwsze efekty porozumienia, który ma zablokować szlak egejski, już są. W sobotę na greckie wyspy dotarło tylko 78 osób, zaś w czwartek 161.",,
Wydarzenia 2014: Protesty na Majdanie i zmiana władzy w Kijowie,"Początek 2014 roku upłynął na kijowskim Majdanie pod znakiem protestów, które rozpoczęły się jeszcze w 2013 roku. Ich bezpośrednią przyczyną było niepodpisanie umowy stowarzyszeniowej Ukraina-UE, szybko jednak przerodziły się w szerszy ruch oporu przeciwko władzy.","Krwawe starcia na MajdanieNajczarniej w historii Majdanu zapisuje się kilka tygodni w styczniu i lutym mijającego roku. To wówczas protesty nabrały krwawego charakteru. O pierwszych ofiarach śmiertelnych media informują już 22 stycznia. Kilkakrotnie dochodzi do starć protestujących z Berkutem i oddziałami milicji, następnie ogłaszany jest rozejm, który często po kilku godzinach łamie któraś ze stron. Nastrojów demonstrantów nie łagodzi ani dymisja znienawidzonego premiera Mykoły Azarowa ani unieważnienie kontrowersyjnych ustaw z 16 stycznia ograniczających wolność zgromadzeń. Demonstranci chcą odejścia prezydenta Wiktora Janukowycza, rozpisania nowych wyborów oraz podpisania umowy z UE.18 lutego na Majdanie ginie 26 osób. Dwa dni później, 20 lutego, w czwartek – już ponad sto. Berkutowcy i przyczajeni na dachach snajperzy strzelają do ludzi ostrą amunicją. Ulice Kijowa przypominają wojenny front. To jeden z najczarniejszych dni w kalendarzu Majdanu. Ucieczka JanukowyczaPo „czarnym czwartku” wydarzenia zaczynają toczyć się z prędkością światła. W nocy z czwartku na piątek liderzy opozycji podpisują z władzą porozumienie, przewidujące wcześniejsze wybory, powstanie rządu jedności narodowej i powrót do konstytucji z 2004 roku, którą parlament przywraca jeszcze tego samego dnia. W piątek wieczorem Janukowycz ucieka z Kijowa; w sobotę do dymisji podaje się przewodniczący Rady Najwyższej, a parlament hurtem przyjmuje ustawy i rezolucje, m.in. tę o uwolnieniu byłej premier Julii Tymoszenko z więzienia, która jeszcze tego samego dnia pojawia się na Majdanie.MAJDAN OD A DO Z – PRZECZYTAJ O NAJWAŻNIEJSZYCH SYMBOLACH PROTESTÓW  22 stycznia na Majdanie (fot.EPA/ROMAN PILIPEY) 26 lutego przedstawiony zostaje skład tymczasowego rządu. Premierem zostaje lider Batkiwszczyny Arsenij Jaceniuk. Nowych władz nie uznaje Rosja, uparcie nazywając przedstawicieli rządu „faszystami”. Ukraina podpisuje traktat o stowarzyszeniu z UE. Wybory prezydenckie zarządzone zostają na 25 maja. Wygrywa je oligarcha Petro Poroszenko, nazywany „czekoladowym królem”. W wyborach parlamentarnych, które odbywają się jesienią, także wygrywa blok Poroszenki. 19 lutego na Majdanie (fot.EPA/ALEXEY FURMAN) Aneksja KrymuAle Kijów to nie wszystko. Tuż po obaleniu Janukowycza, w lutym, zaczynają się niepokoje na Krymie, gdzie dochodzi do starć zwolenników przyłączenia półwyspu do Rosji z ich przeciwnikami. Mimo protestów, władze Autonomicznej Republiki Krymu zarządzają referendum niepodległościowe. Sytuacja jest na rękę Rosji, która wyraża zgodę na użycie wojsk na Ukrainie. Celem ma być „ochrona zdrowia i życia obywateli FR na Krymie”. UE uznaje te działania za akt agresji, ale Moskwa jest nieugięta. Stawia Krymowi ultimatum: albo ukraińskie wojsko się podda, albo do gry wejdzie rosyjska Flota Czarnomorska. Trwają walki; prorosyjskie protesty zaczynają się także w miastach na wschodzie Ukrainy. Zachód wysyła nad Europę swoje samoloty, okręty NATO prowadzą manewry na Morzu Czarnym.16 marca w nieuznawanym przez Zachód i Ukrainę referendum Krym opowiada się za przyłączeniem do Rosji. Dwa dni później na Kremlu podpisane zostaje porozumienie między Rosją a samozwańczymi władzami. Jednym podpisem Krym anektuje Putin. Przyłączenia półwyspu do Rosji nie uznaje Zachód, ale Kijów uznaje go już za stracony. Władze ewakuują Ukraińców; Rosjanie przejmują ostatnie jednostki wojskowe na półwyspie.                                                    Kijów 19 lutego (fot.EPA/ALEXEY FURMAN)",,
Kosmiczny finał pchnięcia kulą. Bukowiecki nie dał rady,"Konradowi Bukowieckiemu przypadła rola statysty w finale pchnięcia kulą mistrzostw świata w Katarze. Polak zajął szóste miejsce, ale o podium nie miał prawa nawet pomarzyć. O kolejności na pierwszych trzech miejscach zdecydował… jeden centymetr.","Wszystko wywróciło się do góry nogami w ostatniej kolejce. Od pierwszego rzutu prowadził Tomas Walsh z niesamowitym rezultatem 22,90 m. Nowozelandczyk palił jednak kolejne próby, choć wydawało się, że i tak zapewni mu to złoty medal. Od początku drugiej serii Wash prowadził przed Darlanem Roaminm (22,53 m) i Ryanem Cruiserem (22,36 m). Aż nadeszła ostatnia szósta kolejka. Joe Kovacs cisnął kulę na 22,91 m, ustanawiając rekord mistrzostw świata. To był dla wszystkich szok, bo była to pierwszego tego wieczoru próba Amerykanina na odległość powyżej 22 metrów. Chwilę później swoje dorzucił Cruiser, któremu ostatecznie zmierzono odległość o centymetr krótszą – 22,90 m. Tym samym Amerykanin ustanowił swój rekord życiowy. Zestresowany Romani nie wytrzymał presji i spalił swoją próbę, podobnie jak Walsh, dla którego był to piąty z rzędu niezaliczony rzut.To zdecydowało, że zawodników na podium rozdzielił… jeden centymetr. Złoto przypadło Kovacsowi, a Crouser, choć uzyskał taki sam wynik jak Walsh, został sklasyfikowany na drugim miejscu, bo miał mniej spalonych rzutów.Konrad Bukowiecki mógł tylko przyglądać takiej rywalizacji. Polak ostatecznie zajął szóste miejsce z wynikiem 21,46 m. Na pocieszenie zostało mu miano najlepszego Europejczyka w stawce.  - Czas chyba zmienić konkurencje, bo poziom jest kosmiczny. Nawet gdybym poprawił rekord Polski (22,32 m – przyp. Red.), to byłby co najwyżej piąty. Jeszcze nie jestem w stanie osiągać takich wyników. Na pewno rzucam dużo regularniej, ale trzeba sobie jasno powiedzieć, że rzuty na powyżej 21 metrów nic nie dają. Szóste miejsce? Fajnie, ale co z tego. Deprymują mnie wyniki kolegów, bo to rezultaty, do których nie jestem w stanie się zbliżyć – narzekał Polak przed kamerami TVP. W lepszym humorze po swoim starcie była nasza żeńska sztafeta 4x400 metrów. „Aniołki Matusińskiego” zajęły drugie miejsce w swoim półfinale, dając się wyprzedzić tylko Jamajkom.  W niedzielny wieczór Biało-Czerwone pobiegną w finale. Patrząc na aktualną formę, wydaje się, że poza zasięgiem są Amerykanki, a o pozostałe dwa miejsca na podium powalczy Polska, Jamajka i Wielka Brytania.",,
Początek karnawału w Niemczech i aż 50 zatrzymań w Kolonii,"W Kolonii i innych miastach Nadrenii na zachodzie Niemiec rozpoczął się karnawał, którego punktem kulminacyjnym będzie tradycyjnie Różany Poniedziałek 12 lutego 2018 roku. Policja zatrzymała już ok. 50 osób; część z nich pod zarzutem molestowania seksualnego.","Zabawa rozpoczynająca karnawał rozpoczęła się zgodnie z tradycją w sobotę o godz. 11.11. Tysiące mieszkańców i turystów wyległo na ulice miasta. Porządku w Kolonii strzegło 1000 policjantów. Pomimo tego w mieście doszło do molestowania seksualnego kobiet i przypadków uszkodzeń ciała.Niezidentyfikowana osoba rzuciła w tłum ludzi kufel piwa, raniąc dwie kobiety. Z obrażeniami głowy odwieziono je do szpitala – informuje agencja dpa.",,
"„Ważne, by każdy zmarły był pochowany pod krzyżem”. Uroczystości na Rossie","Ambasador RP na Litwie Urszula Doroszewska i attaché obrony ppłk Piotr Sadyś w towarzystwie harcerzy wileńskich złożyli kwiaty na grobie por. Sergiusza Zyndram-Kościałkowskiego. Był ostatnim polskim żołnierzem, którego szczątki spoczęły na wileńskiej Rossie.","Zyndram-Kościałkowski, pseudonim Fakir, poległ w potyczce z NKWD pod Raubiszkami 4 lutego 1945 roku. W czasie okupacji niemieckiej należał do egzekutywy wileńskiej Armii Krajowej. Sergiusz Piasecki, znany pisarz i żołnierz, przygody swoje i Kościałkowskiego opisał w powieści „Dla honoru organizacji”.W rozmowie z dziennikarzami ambasador Doroszewska wspomniała, że inicjatorem ustanowienia Narodowego Dnia Pamięci Żołnierzy Wyklętych w 2010 roku był śp. prezydent Lech Kaczyński, który w ten sposób chciał oddać im hołd. – To spowodowało taki powrót do świadomości, chociaż we wspomnieniach wielu osób przewijał się moment o tych, którzy polegli po wojnie, którzy byli wywiezieni, zapomniani, gdzieś zginęli bez śladu – mówiła ambasador.Zaznaczyła, że przywracanie pamięci o Żołnierzach Wyklętych na Wileńszczyźnie jest bardzo ważne, gdyż przez wiele lat pamięć o nich była zakazana. – Ważne, by każdy zmarły był znany z nazwiska, był pochowany pod krzyżem, by pamięć o nim przetrwała – podkreśliła Doroszewska. Przypomniała, że Instytut Pamięci Narodowej przy wsparciu polskiej placówki dyplomatycznej, społeczności polskiej na Litwie i władz litewskich od kilku lat prowadzi poszukiwania grobów Żołnierzy Wyklętych i AK-owców.Piątkowe złożenie kwiatów na Rossie zapoczątkowało na Litwie kilkudniowe obchody Narodowego Dnia Pamięci Żołnierzy Wyklętych.",,
Zwycięstwo w pierwszej turze? Andrzejowi Dudzie brakuje tylko kilku procent,"Blisko 45 proc. (dokładnie 44,96) ankietowanych chce głosować w I turze nadchodzących wyborów prezydenckich na Andrzeja Dudę – wynika z sondażu przeprowadzonego przez Instytut Badań Pollster dla „Super Expressu” i portalu se.pl. Na drugim miejscu jest Małgorzata Kidawa Błońska. Ma jednak prawie o połowę mniej sympatyków od urzędującego prezydenta. Uzyskała 23,11 proc. poparcia.","Z kolei kandydatka Koalicji Obywatelskiej może być prawie pewna udziału w II turze, gdyby jednak do niej doszło. Kolejni politycy uzyskali bowiem wyniki znacznie niższe: na Szymona Hołownię chce głosować 9,86 proc. respondentów, zaś 9,09 proc. wskazało Roberta Biedronia.  Na piątym miejscu uplasował się Władysław Kosiniak-Kamysz, którego poparło 7,86 proc. ankietowanych. Ranking  zamyka Krzysztof Bosak z 5,12 proc. poparcia.  Wysoka przewaga Andrzeja Dudy nad konkurencją to skutek rozdrobnienia tej ostatniej – skomentował wyniki sondażu prof. Rafał Chwedoruk. – Niemal wszyscy z nich walczą o ten sam liberalny elektorat, co dla perspektywy ewentualnego braku drugiej tury jest jednym z najważniejszych czynników – wyjaśnił politolog.  Polityczni sprzymierzeńcy prezydenta wskazują, że wybory wygrywa się przy urnie, a nie w sondażach.  – Cieszę, że Andrzej Duda jest samotnym liderem. Ale do wyborów jeszcze trochę, więc przestrzegam naszych zwolenników, żeby się nie dali uśpić, bo potrzebna jest wielka mobilizacja – podkreślił eurodeputowany Prawa i Sprawiedliwości Ryszard Czarnecki.",,
Donald Trump rozpoczął wizytę w Wielkiej Brytanii,Następca brytyjskiego tronu książę Karol i księżna Camilla powitali w poniedziałek prezydenta Stanów Zjednoczonych Donalda Trumpa i jego małżonkę Melanię Trump w Pałacu Buckingham. Trwa pierwszy dzień państwowej wizyty Trumpa w Wielkiej Brytanii.,"Książę Karol pełnił honory w imieniu królowej Elżbiety II, która następnie podjęła Trumpa na prywatnej audiencji. Później on także usiądzie do rozmów z amerykańskim prezydentem podczas popołudniowej herbaty w Clarence House.Media zwracają uwagę, że książę Karol i Trump znacząco różnią się w swoich poglądach. Następca tronu jest znany ze swojego zaangażowania w ochronę środowiska oraz walkę ze zmianami klimatu, których konsekwencje były wielokrotnie bagatelizowane przez Trumpa.W ramach powitania amerykańskiego prezydenta oddano salwy honorowe w Green Park w pobliżu Pałacu Buckingham oraz Tower of London.",,
Iran zaostrzy kurs? Szef MSZ Dżawad Zarif podał się do dymisji,"Minister spraw zagranicznych Iranu Mohammad Dżawad Zarif, uważany za jednego z najważniejszych architektów międzynarodowego porozumienia ws. irańskiego programu nuklearnego z 2015 roku, nieoczekiwanie podał się w poniedziałek do dymisji. Nie podał przyczyny tej decyzji.","„Przepraszam za wszystkie niedociągnięcia (...) w ostatnich latach, podczas mojego urzędowania jako minister spraw zagranicznych. (...) Dziękuję narodowi irańskiemu i przedstawicielom władz” – napisał Zarif na Instagramie. Przeprosił też za to, że „nie może kontynuować swojej służby publicznej”.Nie podał przyczyn swej decyzji. Rzecznik resortu spraw zagranicznych potwierdził, że minister podał się dymisji, ale również nie wyjaśnił jej powodów.Agencja AP podała, że w niedzielę podczas wystąpienia w Teheranie Zarif skrytykował radykalnych, konserwatywnych polityków, którzy są przeciwnikami dialogu z Zachodem. – Nie możemy się chować za imperialistycznym spiskiem i winić ich za naszą własną nieudolność. (...) Niepodległość nie oznacza izolacji od świata – powiedział. We wtorek Zarif miał wygłosić w Genewie przemówienie na Konferencji Rozbrojeniowej.Agencja Reutera przypomina, że stał się on celem ataków konserwatywnych polityków, gdy w maju ubiegłego roku prezydent USA Donald Trump wycofał swój kraj z międzynarodowego porozumienia ws. irańskiego programu nuklearnego. Był też jednak atakowany, a nawet grożono mu śmiercią, gdy doszło do podpisania tego układu.",,
Kanada odmówiła przyjęcia Żydów uciekających przed Hitlerem. Teraz przeprasza,"Premier Kanady Justin Trudeau wygłosił w Izbie Gmin oficjalne przeprosiny za odmówienie schronienia 907 niemieckim Żydom, przybyłym w czerwcu 1939 roku na pokładzie statku St. Louis. Do przeprosin dołączyli się przedstawiciele wszystkich partii parlamentarnych.","Statek St. Louis przybił do wybrzeży Nowej Szkocji 7 czerwca 1939 roku, po odmowie przyjęcia znajdujących się na pokładzie uchodźcom przez Kubę i Stany Zjednoczone. Ostatecznie statek zawrócił do Europy, gdzie schronienia Żydom udzieliły Wielka Brytania, Belgia, Francja i Holandia. Ostatecznie 254 osoby spośród pasażerów statku zginęły w obozach koncentracyjnych.Trudeau przeprosił uchodźców żydowskich za odmówienie im wstępu do Kanady oraz za prowadzoną wtedy antysemicką politykę imigracyjną, realizowaną pod hasłem „żaden to już za dużo”. Przeprosił też Żydów niesłusznie uwięzionych w czasie II wojny światowej oraz członków żydowskiej społeczności w Kanadzie, których apele o pomoc były ignorowane.Bolesny rozdział historii– Poprzez te przeprosiny mam szczerą nadzieję, że uda nam się naświetlić ten bolesny rozdział naszej historii i sprawić, żeby lekcja ta nigdy nie była zapomniana – powiedział premier w oficjalnym komunikacie. – Na antysemityzm, ksenofobię i nienawiść nie miejsca w tym kraju ani nigdzie na świecie – podkreślił.Zarówno Trudeau, jak i przedstawiciele partii opozycyjnych w swoich wystąpieniach przywołali też niedawny atak na synagogę w Pittsburghu, w którym zginęło 11 osób. – Niedawne ataki na społeczność żydowską pokazują, ile jeszcze przed nami pracy – stwierdził szef rządu. Jak podkreślił, 17 proc. przestępstw motywowanych nienawiścią w Kanadzie wymierzonych jest w Żydów, co czyni z nich najczęściej atakowaną grupę w kraju.",,
Wydarzenia 2014: Zestrzelenie pasażerskiego boeinga nad Ukrainą,"17 lipca 2014 roku boeing 777 linii Malaysia Airlines lecący z Amsterdamu do Kuala Lumpur rozbija się niedaleko wsi w Hrabowe w obwodzie donieckim na Ukrainie. W katastrofie ginie 298 osób – wszyscy, którzy byli na pokładzie. Większość zabitych to Holendrzy. Wśród ofiar jest wiele dzieci, a także grupa naukowców i lekarzy lecących na konferencję ws. AIDS do Melbourne w Australii.","Pierwsze doniesienia o wypadku są niejasne. Maszyna spada na terytorium kontrolowanym przez prorosyjskich separatystów. Ci najpierw informują o tym, że zestrzelili samolot, ale wojskowy, a potem o katastrofę oskarżają władze w Kijowie. Rebelianci przekonują, że nie dysponują sprzętem zdolnym zestrzelić lecącą na wysokości 10 km maszynę. Przechwycone rozmowy separatystów wskazują jednak na to, że posiadają oni dostarczone im przez Rosję wyrzutnie Buk i wiedzą jak ich używać. Nie wiadomo, czy celowali w boeinga, czy też doszło do dramatycznej pomyłki. Cały świat wstrząśniętyTragedia wstrząsa całym światem. Niemal wszystkie państwa potępiają zestrzelenie jako akt niewyobrażalnego terroru. Linie lotnicze przestają latać nad terytorium wschodniej Ukrainy, Holendrzy wszczynają śledztwo. Media obiegają poruszające zdjęcia z długiego konwoju samochodów wiozących zwłoki ofiar. „Wybacz nam, Holandio” - tak tekst na pierwszej stronie tytułuje jedna z rosyjskich gazet. Oficjalnie jednak Rosja dalej lansuje tezę, że katastrofa jest winą Ukraińców. W październiku wrak samolotu zostaje zabrany przez Holendrów z Ukrainy i przewieziony do kraju.",,
Kolejni obywatele Rosji i Ukrainy na czarnej liście. Sankcje za Krym i Donbas,Władze USA poinformowały w piątek o objęciu sankcjami kolejnych osób i firm w związku z działaniami Moskwy we wschodniej Ukrainie i aneksją Krymu. Sankcje ogłoszono w dniu spotkania w Davos sekretarza stanu Rexa Tillersona z prezydentem Ukrainy Petro Poroszenką.,"Amerykańskie Ministerstwo Finansów umieściło na czarnej liście 21 obywateli Rosji i Ukrainy (głównie z separatystycznych tzw. republik ludowych: ługańskiej i donieckiej), a także dziewięć firm. Resort finansów USA poinformował, że 11 osób to ukraińscy prorosyjscy separatyści, którzy w samozwańczych republikach pełnią funkcję ministrów finansów, handlu i bezpieczeństwa - pisze agencja Associated Press.  Sankcje dotkną też kilku Rosjan, w tym wiceministra energetyki Andrieja Czerezowa. Wobec Czerezowa sankcje już wcześniej zastosowała Unia Europejska – za jego rolę w transferze turbin. Chodzi o turbiny niemieckiego Siemensa, które trafiły na Krym wbrew zakazowi dostaw takich urządzeń na zajęty bezprawnie półwysep.  Agencja AP pisze, że nowe amerykańskie sankcje dotyczą też kilku firm zaangażowanych w budowę infrastruktury na Krymie.  Ministerstwo Finansów USA zaznaczyło, że sankcje wprowadza się, aby wywrzeć nacisk na Rosję w celu wdrożenia porozumień mińskich, których realizacja miałaby się przyczynić do rozwiązania konfliktu w Donbasie. Decyzję Stanów Zjednoczonych skrytykował szef komisji spraw zagranicznych Dumy Państwowej (niższej izby parlamentu Rosji) Leonid Słucki. Oznajmił, że Rosja odpowie na sankcje, które są „destruktywnym posunięciem i jeszcze bardziej pogarszają stosunki” między Moskwą a Waszyngtonem. Zachodnie państwa wprowadziły sankcje wobec Rosji w roku 2014 za jej udział w zbrojnym konflikcie na wschodzie Ukrainy i aneksję Krymu. Sankcje te były wielokrotnie przedłużane i rozszerzane na kolejne osoby i podmioty. W odpowiedzi na sankcje państw zachodnich Moskwa wprowadziła wobec nich różnorakie restrykcje.",,
Przyjechali do Watykanu Mobilną Ambasadą Niepodległej,"Delegacja Caritas Polska, która organizuje największe społeczne
obchody 100-lecia odzyskania przez Polskę niepodległości w ramach
projektu #PolacyNa100, spotkała się w środę z papieżem
Franciszkiem podczas prywatnej audiencji przed Domem św.
Marty.","Przedstawiciele Caritas Polska przyjechali do Watykanu specjalnym busem, zwanym Mobilną Ambasadą Niepodległej. Po powrocie do Polski bus odwiedzi ponad 100 miejscowości, aby promować działania upamiętniające 100-lecie odzyskania przez Polskę niepodległości z finałem na PGE Narodowym w Warszawie.Papież serdecznie przywitał się z delegacją Caritasu, z jej dyrektorem ks. Marcinem Iżyckim. Pobłogosławił pojazd i zgromadzonych. Wspólnie odmówiono modlitwę „Zdrowaś Mario...”. Ojciec Święty pozdrowił specjalnie wszystkich wolontariuszy Caritas Polska. Każdy otrzymał papieski różaniec.Załoga busa przekazała papieżowi flagę Polski od prezydenta Rzeczypospolitej Polskiej oraz ikonę przedstawiającą Madonnę z Dzieciątkiem – dar mieszkańców Syrii, których przedstawiciele stanowią część ekipy busa.W trakcie audiencji ogólnej papież szczególne błogosławieństwo skierował do delegacji Caritas Polska.– Pozdrawiam serdecznie Polaków, a szczególnie delegację Caritas Polska wraz z młodzieżą z Syrii, przybyłych do Rzymu specjalnym busem, mobilną ambasadą Young Caritas, którzy inicjują kampanię uwrażliwienia społeczeństwa na problemy ludzi najbiedniejszych, promują wolontariat młodzieży, akcję informacyjną i pomoc dla ofiar prześladowań w Syrii. Duchowym znakiem projektu Bus YoungCaritas będzie peregrynacja obrazu Matki Bożej z Aleppo. W nabożeństwach majowych zawierzajcie Maryi, Królowej Polski, sprawy całego Kościoła, Ojczyzny i waszych rodzin. Proście o pokój na świecie, a zwłaszcza na Bliskim Wschodzie. Z serca wam błogosławię – powiedział papież.26 sierpnia 2018 r. bus Niepodległej wjedzie na PGE Narodowy, gdzie odbędzie się wielki finał projektu. Wydarzeniu będą towarzyszyły koncerty gwiazd polskich i zagranicznych oraz inne wydarzenia społeczno-kulturalne, m.in. EXPO Dobroczynności.",,
Brytyjski rząd ogranicza imigrantom zasiłki,"O planowanych ograniczeniach w dostępie imigrantów z Unii Europejskiej do brytyjskich zasiłków informuje londyński  dziennik „The Daily Mail”. Od kwietnia rząd pozbawi dodatku mieszkaniowego tych, którzy po przyjeździe nie znajdą pracy i wystąpią o zasiłek dla bezrobotnych.","„Daily Mail” publikuje wypowiedzi konserwatywnych ministrów: spraw wewnętrznych Theresy May i pracy, Iaina Duncana Smitha.Obydwoje ministrowie przypominają, że w ciągu pięciu lat po rozszerzeniu Unii w 2004 r., pracę straciło 413 tys.  Brytyjczyków, ale znalazło ją 736 tys. obcokrajowców. Po utracie władzy przez labourzystów w 2010 r. ten trend uległ odwróceniu. Rząd twierdzi, że od tego czasu pracę znalazło prawie 900 tys. Brytyjczyków i tylko 270 tys. przybyszów. Po części jest to wynik znacznego przyhamowania imigracji spoza Unii Europejskiej, ale po części również reformy zasiłkowej, która sprawiła, że brak pracy przestał się opłacać. Teraz „Daily Mail” zapowiada, że od kwietnia rząd rozszerzy tę reformę na imigrantów z Unii, pozbawiając dodatku mieszkaniowego tych, którzy po przyjeździe nie znajdą pracy i wystąpią o zasiłek dla bezrobotnych. Minister Iain Duncan Smith uznaje ich prawo do przyjazdu w poszukiwaniu zajęcia oraz – zgodnie z unijnym przepisem – do wystąpienia po trzech miesiącach o zasiłek dla bezrobotnych. Ale jeśli imigranci znajdą pracy, nie widzi podstaw, aby fundować im jeszcze mieszkanie.",,
Ukraińcy aresztowali statek. Wcześniej zawinął do portów na Krymie,"Ukraina aresztowała frachtowiec „Sky Moon”, który wcześniej zawijał do portów na okupowanym przez Rosjan Krymie. Statek pływający pod tanzańską banderą może ulec konfiskacie, zaś załoga może ponieść karę.","Jednostka została zatrzymana na ukraińskich wodach terytorialnych, na rzece Dunaj, przez morskie oddziały ukraińskiej straży granicznej. Władze poinformowały, że pogranicznicy musieli dokonać abordażu, bo kapitan nie chciał poddać statku kontroli.Po sprawdzeniu dokumentów okazało się, że „Sky Moon”, wbrew zakazowi, kilkukrotnie zawijał do portów Krymu, po rozpoczęciu okupacji półwyspu przez Rosjan. Woził też stamtąd towary.W myśl ukraińskiego prawa korzystanie z portów na okupowanym terytorium jest nielegalne. Niezgodne z prawem jest również przebywanie na Krymie bez przejścia ukraińskiej kontroli granicznej.Kapitanowi i załodze „Sky Moon” grozi grzywna i 15 dni aresztu. Statek może zostać skonfiskowany na rzecz ukraińskiego państwa.",,
Rzecznik PO ubolewa: Członkowie sztabu wyborczego PiS-u dbają o dyskrecję,"Politycy PO zirytowani przeciekami medialnymi ws. kampanii wyborczej. Współpracownik Krzysztofa Brejzy poinformował „Gazetę Wyborczą”, że kluczowe decyzje podejmowali przy cygarze i winie ludzie Grzegorza Schetyny. – Trzeba zapytać Krzysztofa Brejzy. Chętnie dowiedziałbym się, kto podejmował kluczowe decyzje w sztabie PiS, jak wygląda jego praca; ale jakoś nie można doczytać się artykułów na ten temat. Widocznie członkowie sztabu dbają o dyskrecję – powiedział portalowi tvp.info rzecznik PO Jan Grabiec.","Współpracownik Brejzy, który formalnie był szefem sztabu wyborczego KO, stwierdził, że jego szef nie miał wpływu na kluczowe decyzje w kampanii. Zapadały one w otoczeniu Grzegorza Schetyny. Przewodniczącemu PO mieli doradzać politycy, którzy przyczynili się do porażki prezydenta Bronisława Komorowskiego w 2015 r., tacy jak Robert Tyszkiewicz.  – O to trzeba zapytać członków sztabu. Nie byłem członkiem tego gremium. Nie mam takiej wiedzy – mówił nam rzecznik PO, który uchodzi w partii za bliskiego współpracownika Grzegorza Schetyny. Parlamentarzysta uciekł sprzed kamery, kiedy dziennikarz portalu tvp.info zwrócił uwagę, że być może w sztabie Zjednoczonej Prawicy jest lepsza atmosfera, skoro media nie opublikowały przecieków z jego pracy.  Kto podejmował kluczowe decyzje w sztabie KO? – To jest wewnętrzna sprawa Platformy. Dokonamy rozliczenia. Bywałem na piątym pietrze biura krajowego partii. Nie widziałem ani wina ani cygar. Dokonamy dyskusji wewnętrznej. Im więcej dyskusji publicznej, tym gorzej dla wszystkich. Zawsze odpowiadają władze i sztab, to oczywiste. Media to nie jest miejsce do wylewania publicznych żali w takich sprawach – powiedział portalowi tvp.info poseł PO Sławomir Nitras. – Nie chcę odnosić się do spekulacji medialnych. Działanie sztabu wyborczego i wszystko, co pojawia się w tych anonimowych relacjach, musi być dokładnie sprawdzone i przedyskutowane na gremiach statutowych partii – mówił nam poseł PO Marcin Kierwiński. Przyszły poseł Lewicy Krzysztof Gawkowski twierdzi, że przecieki do mediów pokazują, jak zła jest atmosfera w PO. – To widać, słychać i czuć. Różnica między Platformą i Lewicą była taka, że Platforma robiła kampanię przy winach i cygarach, a Lewica przy urządzeniach mobilnych i zielonej herbacie, dlatego my jesteśmy świeżą siłą a oni są schodzącą – stwierdził.  Gawkowski, związany przez 18 lat z SLD, a ostatnio z Wiosną podejrzewa, że używki mogły wpłynąć negatywnie na kampanię PO. – My po prostu jesteśmy nową, energetyczną siłą, która wie, że trzeba ciężko pracować w kampanii a nie raczyć się używkami. Używki przeszkadzają, zielona herbata pomaga – mówił przyszły poseł Lewicy. Szpilę w Grzegorza Schetynę wbija też eurodeputowany PiS Ryszard Czarnecki. – Co do tych cygar i win, to widzę, że jest kontynuacja. Pamiętamy relacje jak to Donald Tusk w otoczeniu towarzyszy partyjnych przy dobrych winach i cygarach, podejmował decyzje – powiedział nam europoseł.  Czarnecki podejrzewa, że przecieki medialne świadczą o narastających konfliktach wewnątrz PO. B– Te przecieki świadczą o wielkiej walce wewnętrznej, wojnie domowej w PO. O tym, że ta partia wchodzi w okres rozliczeń, trwa wewnątrzpartyjna walka o władzę. Kupuję popcorn, siadam w pierwszym rządzie i obserwuję, kto wygra – żartował eurodeputowany PiS.",,
Powstaje medyczna platforma informacyjna,Projekt przewiduje wdrożenie opracowanego w Instytucie Informatyki Politechniki Warszawskiej oprogramowania OMEGA-PSIR. Pomysł jest realizowany ze środków pozyskanych w ramach Programu Operacyjnego Polska Cyfrowa.,"Politechnika Warszawska ze wspierającą ją firmą doradczą podpisała umowę z Uniwersytetem Medycznym im. Piastów Śląskich we Wrocławiu  na utworzenie otwartej platformy informacyjnej nazwanej Polską Platformą Medyczną (PPM). Jej celem jest wdrożenie oprogramowania wspierającego zarządzanie wiedzą i szerokim potencjałem badawczym oraz  udostępnienie danych z obszaru medycyny, farmacji, stomatologii, zdrowia publicznego, bezpieczeństwa i higieny pracy, ergonomii i ochrony zdrowia. Podpisana umowa przewiduje wdrożenie opracowanego w Instytucie Informatyki Politechniki Warszawskiej oprogramowania OMEGA-PSIR. Dotychczas oprogramowanie było wykorzystywane  w 20 uniwersytetach i instytucjach naukowych w kraju. Wyjątkowość obecnie realizowanego projektu polega na równoczesnym uruchomieniu oprogramowania w ośmiu  niezależnych lokalizacjach oraz utworzenie dla nich platformy wspólnej, z którą będą mogły się integrować kolejne instytucje naukowe o podobnym profilu badawczym. Kluczową funkcją portalu będzie otwarty dostęp do publikacji i danych badawczych. Oprogramowanie OMEGA-PSIR jest w pełni funkcjonalnym oprogramowaniem łączącym funkcje systemów typu CRIS (Current Research Information System – funkcjonującego na potrzeby zarządzania wiedzą), RPS (Research Profiling System – oferującego profilowanie specjalizacji pracowników nauki i instytucji naukowych) oraz IR (Institutional Repositories – archiwizującego szeroko rozumiany dorobek naukowy osób i instytucji). Projekt realizuje osiem instytucji, w tym siedem uczelni oraz jeden instytut: Uniwersytet Medyczny im. Piastów Śląskich we Wrocławiu – lider projektu, Uniwersytet Medyczny w Białymstoku, Gdański Uniwersytet Medyczny, Śląski Uniwersytet Medyczny w Katowicach, Uniwersytet Medyczny w Lublinie, Pomorski Uniwersytet Medyczny w Szczecinie, Warszawski Uniwersytet Medyczny oraz Instytut Medycyny Pracy im. prof. Jerzego Nofera w Łodzi. Sages Sp. z o.o.  oraz Instytut Informatyki Politechniki Warszawskiej zawarły umowę o wspólnym udziale w projekcie, podobnie jak przy realizacji kilku wcześniejszych projektów obejmujących wdrożenie OMEGA-PSIR. Projekt jest realizowany ze środków pozyskanych  w ramach Programu Operacyjnego Polska Cyfrowa.",,
"Akcja 650 duchownych. Nabożeństwo trwało 96 dni non stop, by ochronić uchodźców","Nieustające nabożeństwo, które trwało przez 96 dni w protestanckim kościele Betel w Hadze, przyniosło skutek. Rodzina ormiańskiego opozycjonisty, która w zborze znalazła schronienie przed deportacją, otrzymała pozwolenie na pobyt w tym kraju – informuje w czwartek KAI.","Państwu Tamrazjan, rodzicom z trójką dzieci w wieku 16,20 i 22 lat, nakazano opuszczenie Holandii po ośmiu latach pobytu. Władze pozostawały głuche na wnioski o zmianę decyzji – informuje Katolicka Agencja Informacyjna.Ormianie schronili się w kościele Betel w Hadze,korzystając z przepisu holenderskiego prawa, który zabrania siłombezpieczeństwa interwencji w czasie trwającego nabożeństwa. Aby uchronić Ormian przed aresztowaniem i deportacją, odprawiałoje na zmianę 650 pastorów holenderskich i zagranicznych – reprezentujących około 20 różnych wyznań chrześcijańskich.",,
"Ukradł głośniki, pendrive'y i kabel. SN utrzymał uchylenie immunitetu sędziemu",Sąd Najwyższy utrzymał decyzję niższej instancji w sprawie uchylenia immunitetu sędziemu Robertowi W. z wrocławskiego sądu apelacyjnego. Decyzja ta otwiera prokuraturze drogę do postawienia sędziemu zarzutów dwu kradzieży sprzętu elektronicznego.,"Immunitet sędziemu W. w pierwszej instancji uchylił we wrześniu zeszłego roku Sąd Apelacyjny w Warszawie jako sędziowski sąd dyscyplinarny. SA uznał wtedy, że wniosek prokuratury w „wyjątkowo wysokim stopniu” uprawdopodobnia postawienie W. zarzutów. Od tamtej decyzji odwołała się obrona sędziego. Obrońca wnioskował o powołanie biegłego, w celu ustalenia stanu psychicznego sędziego w momencie czynu.SN uznał, że choć taki wniosek obrony jest zrozumiały i uzasadniony w całej sprawie, to jednak nie ma znaczenia na etapie postępowania o uchylenie immunitetu. – Sąd w tym postępowaniu nie musi mieć absolutnej pewności, że przestępstwo zostało popełnione, tylko ocenia dowody przedstawione wraz z wnioskiem prokuratury oraz to, czy przedstawiona w tym wniosku wersja wydarzeń jest dostatecznie uprawdopodobniona, a zachowanie cechuje się większym niż znikomy ładunkiem społecznej szkodliwości – wskazał sędzia SN Zbigniew Kwaśniewski.– Na etapie postępowania przygotowawczego, czy ewentualnie postępowania karnego przed sądem, badanie stanu poczytalności sędziego w dacie popełnienia przypisywanych mu czynów jest rzeczą niezbędną i te dowody zostaną przeprowadzone – powiedział sędzia Kwaśniewski. Dodał jednak, że czym innym jest postępowanie o uchylenie immunitetu.Od trzech miesięcy do pięciu latW maju zeszłego roku wydział spraw wewnętrznych Prokuratury Krajowej skierował wniosek o zezwolenie na pociągnięcie W. do odpowiedzialności karnej. Kodeks karny przewiduje karę od trzech miesięcy do pięciu lat pozbawienia wolności dla tego, „kto zabiera w celu przywłaszczenia cudzą rzecz ruchomą”. Według prokuratury, materiał dowodowy wskazuje, że 4 lutego 2017 r. w markecie w Wałbrzychu sędzia W. – wspólnie z żoną Ewą – dokonał kradzieży dwóch głośników, dwóch pendrive'ów i kabla o łącznej wartości 2,1 tys. zł. Prokuratura podawała też, że 6 lutego 2017 r. w markecie tej samej sieci we Wrocławiu sędzia W. dokonał kradzieży dwóch głośników, 13 pendrive'ów, dwóch kart Micro SD i słuchawek o łącznej wartości 2,4 tys. zł.W. twierdził, że przedmioty te kupił wcześniej – ale nie okazał dowodu zapłaty. Tłumaczył też, że te rzeczy wniósł, bo „nie było nikogo przy wejściu, by to zgłosić” – czemu zaprzeczyli świadkowie z marketu. Dzięki monitoringowi ze sklepu pracownicy obserwowali, jak sędzia wkłada do koszyka różne akcesoria i przy pomocy cążek i nożyka przełamuje ich zabezpieczenia. Puste opakowania odkładał na półki, a znajdujący się w nich wcześniej sprzęt wkładał do kieszeni. W. zatrzymano za linią kas. Skradzione akcesoria, cążki i nożyk miał w kieszeni - podawała prokuratura.Z fazy in rem w fazę ad personam– Dalsze decyzje prokuratury będą wynikały z ustaleń poczynionych w toku śledztwa w oparciu o wyjaśnienia sędziego. Po uzyskaniu tych wyjaśnień i ewentualnej dokumentacji medycznej ta decyzja będzie podjęta. (...) Dzięki zgodzie SN możemy podjąć czynności, które przekształcą postępowanie z fazy in rem w fazę ad personam – powiedziała dziennikarzom obecna w SN prok. Małgorzata Stajniak-Wójcicka. Dodała, że „taki fakt, że sędzia sądu apelacyjnego – szanowany i ceniony w środowisku za swoje orzeczenia – dopuszcza się takiego czynu, musi być jakimś wstrząsem dla wszystkich i rzutuje na ocenę całego sądownictwa”.Z kolei rzecznik dyscyplinarny sędziów sądów powszechnych sędzia Marek Hibner powiedział dziennikarzom, że takie sprawy, to coś co „uderza w środowisko sędziów i bulwersuje”.Niezależnie od działań prokuratury, w kwietniu 2017 r. rzecznik Hibner postawił sędziemu W. zarzuty dyscyplinarne ws. tych kradzieży. Dodał, że zapowiadaną opinię psychiatryczną dla postępowania prokuratorskiego wykorzysta również na potrzeby sprawy dyscyplinarnej. Postępowanie dyscyplinarne może się zakończyć wnioskiem rzecznika do sądu dyscyplinarnego o ukaranie sędziego. Materiał dowodowy porażający i przygnębiającyNajostrzejszą karą dyscyplinarną jest wydalenie z zawodu, najłagodniejszą – upomnienie.W połowie października zeszłego roku Sąd Najwyższy utrzymał natomiast decyzję o obniżeniu wynagrodzenia i o zawieszeniu sędziego W. – Materiał dowodowy sprawy jest porażający i przygnębiający. Wyrządza niepowetowaną szkodę wymiarowi sprawiedliwości – mówił przy okazji uzasadniania tamtej decyzji sędzia SN Zbigniew Myszka.",,
Wybory prezydenckie w Warszawie. Patryk Jaki goni Rafała Trzaskowskiego,"Różnica między Rafałem Trzaskowskim a Patrykiem Jakim w pierwszej turze wyborów na prezydenta Warszawy wyniosłaby zaledwie 4 punkty procentowe – wynika z sondażu Kantar Millward Brown SA dla „Faktów” TVN i TVN 24. Jeśli wybory odbyłyby się w tym miesiącu, do urn poszłoby 73 procent badanych.","Z sondażu wynika, że kandydat PO i Nowoczesnej Rafał Trzaskowski uzyskałby w pierwszej turze wyborów prezydenckich 37 procent. Kandydat Zjednoczonej Prawicy Patryk Jaki osiągnąłby wynik tylko o 4 punkty procentowe słabszy (33 proc.). Trzeciego Andrzeja Rozenka, który jest kandydatem SLD, poparłoby 4 proc. badanych. Na kolejnych miejscach znaleźliby się Janusz Korwin- Mikke, Jan Śpiewak i Jacek Wojciechowicz (3 proc.)7 proc. ankietowanych nie było w stanie powiedzieć, którego kandydata poparliby w wyborach na prezydenta Warszawy, a 5 proc. nie chciało udzielić odpowiedzi, na kogo oddaliby swój głos.Osoby ankietowane pytane były również, na kogo z dwójki Trzaskowski-Jaki zagłosowaliby w drugiej turze wyborów. Z sondażu wynika, że 56 proc. zagłosowałoby na kandydata PO i Nowoczesnej, a 37 proc. swój głos oddałoby na kandydata Zjednoczonej Prawicy.",,
Dyplomatyczna ofensywa Putina. Po Merkel rozmawiał z Trumpem,"Kilka godzin po spotkaniu z kanclerz Niemiec Angelą Merkel prezydent Rosji Władimir Putin odbył rozmowę telefoniczną z prezydentem USA Donaldem Trumpem. Przywódcy dyskutowali o sytuacji w Rosji i Korei Północnej. Służby prasowe Kremla podają, że rozmowa była „konstruktywna”.","Agencja Reutera podaje, że Putin i Trump zgodzili się w sprawie rozwiązania kryzysu wokół Korei Północnej. Ocenili, że należy to zrobić w sposób dyplomatyczny.Prezydenci omawiali także sytuację w Syrii. Wskazali, że najważniejsze kwestie będą omawiane przez szefów dyplomacji obu mocarstw – Rexa Tillersona i Siergieja Ławrowa. Przyznali, że „wszystkie strony powinny zaangażować się w zakończenie konfliktu”.",,
Szef CIA: Najbliższe wybory staną się celem rosyjskich działań,"Szef CIA Mike Pompeo przyznał, że spodziewa się, iż Rosja obierze sobie za cel amerykańskie wybory środka kadencji, które odbędą się w listopadzie. W rozmowie z BBC szef Agencji wskazał, że postrzega Rosję jako przeciwnika.","W grudniu zeszłego roku prezydent Rosji Władimir Putin podziękował przez telefon prezydentowi USA Donaldowi Trumpowi za przekazane przez CIA dane, dzięki którym możliwe było udaremnienie ataku terrorystycznego w Petersburgu. Relacje między krajami są jednak nadal trudne.Mimo współpracy z Rosją w zakresie walki z terroryzmem, Pompeo twierdzi, że nadal postrzega Rosję przede wszystkim jako przeciwnika. Podziela przy tym obawy wielu europejskich państw dotyczących rosyjskiej dywersyjnej działalności. – Nie zauważyłem znaczącego spadku aktywności – stwierdził.Zapytany, czy te obawy te dotyczą także zbliżających się wyborów środka kadencji (midterm elections), powiedział: „Spodziewam się, że nadal będą starali się to robić, ale wierzę, że Ameryka będzie mogła przeprowadzić wolne i uczciwe wybory, że odpowiemy na tyle silnie, że ich wpływ na nasze wybory nie będzie wielki”.",,
Clinton idzie jak burza przez kolejne stany. Kandydaci w prawyborach czekają na „super wtorek”,"Kolejny sukces byłej pierwszej damy USA. Hillary Clinton wygrała prawybory kandydatów do nominacji Partii Demokratycznej, w amerykańskich wyborach prezydenckich, które odbyły się w Karolinie Południowej – podała w sobotę wieczorem telewizja CNN. Clinton zdobyła ponad 73 proc. głosów wyborców Demokratów, a Berni Sanders, niezależny senator, który przedstawia się jako socjalista - 26 proc.","W swej zwycięskiej mowie, Hillary Clinton zdystansowała się przede wszystkim od faworyta Republikanów w wyścigu prezydenckim, kontrowersyjnego miliardera Donalda Trumpa. – Pomimo tego, co słyszymy w kampanii, nie musimy przywracać Ameryce wielkości. Ameryka już jest wielka – powiedziała, czyniąc aluzję do głównego sloganu Trumpa.Pomogli AfroamerykanieClinton była zdecydowaną faworytką w tym stanie. Imponujące zwycięstwo osiągnęła dzięki masowemu poparciu, jakiego udzielili jej Afroamerykanie, stanowiący ponad połowę elektoratu Demokratów w tym stanie. Jak wynika z sondaży exit polls ponad 4 na 5 czarnoskórych wyborców w Karolinie Południowej głosowało właśnie na Clinton.  To nawet lepszy wynik niż ten jaki uzyskał wśród Afroamerykanów prezydent Barack Obama w prawyborach prezydenckich 8 lat temu.Seria zwycięstw Jest to trzecie zwycięstwo byłej pierwszej damy, żony byłego prezydenta Billa Clintona. Poprzednio wygrywała w Iowa i Nevadzie. Jak dotąd Sanders wygrał w jednym stanie: New Hampshire.Rywal Hillary Clinton, Bernie Sanders pogratulował jej  wygranej. Jednak jak podkreślił jest to dopiero początek kampanii. W tym tygodniu zaplanowano tzw. super wtorek. Prawybory odbędą się wtedy w kolejnych 11 stanach. Będą to: Alabama, Arkansas, Kolorado, Georgia, Massachusetts, Minnesota, Oklahoma, Tennessee, Teksas, Vermont i Wirginia.",,
MŚ koszykarzy: Zabraknie wielu gwiazd,"W sobotę rozpoczynają się mistrzostwa świata koszykarzy, na których po raz pierwszy od ponad pół wieku wystąpi reprezentacja Polski. Na mundialu zabraknie jednak wielu światowych gwiazd.","Tak to już jest, że rozgrywki reprezentacyjne nie są dla najlepszych koszykarzy wystarczająco zachęcające. Wpływ na to ma przede wszystkim napięty do granic możliwość terminarz NBA. A że turnieje jak mistrzostwa świata rozgrywane są podczas wakacji, wielu koszykarzy rezygnuje z występów.Najtrudniej było zebrać skład Amerykanom. Aktualni mistrzowie świata wysyłają za wielki mur głębokie rezerwy. Z występów na mistrzostwach świata wymigało się aż 13 zawodników w tym największe gwiazdy - LeBron James i Stephen Curry. Tak duże osłabienie może sprawić, że Amerykanom ciężko będzie obronić tytuł mistrzów świata po raz trzeci z rzędu. Dowodem na to jest chociażby sparingowa porażka z Australią przed kilkoma dniami. Australijczycy też muszą sobie radzić bez swojej największej gwiazdy. Na mundialu nie zagra Ben Simmons, najlepszy debiutant NBA w minionym roku. W reprezentacji Kanady nieobecni to Andrew Wiggins, Tristan Thompson czy Kelly Olynyka. U Serbów kontuzje wyeliminowały z udziału Milosa Teodosicia i Dragana Miloslavjevica. Boląca stopa to powód absencji Pau Gasola w drużynie Hiszpanów, a do listy nieobecnych trzeba dopisać też Sergio Rodrigueza, Aleksa Abrinesa, Nikolę Miroticia i Serge'a Ibakę. Trzecia drużyna poprzedniego mundialu Francja, będzie musiała sobie radzić bez rozgrywającego Thomasa Heurtela i podkoszowego Joffreya Lauvergne'a.",,
Wysokie odszkodowanie i przeprosiny na pierwszej stronie „Faktu”. Leszek Miller złożył pozew,"Przeprosin na pierwszej stronie „Faktu” oraz w sumie 1,5 miliona złotych zadośćuczynienia od wydawnictwa Ringier Axel Springer za wyrządzoną krzywdę żąda były premier Leszek Miller wraz rodziną – swoją żoną Aleksandrą i wnuczką Moniką.","O tym, że rodzina Millerów domaga się przeprosin i zadośćuczynienia od gazety i jej wydawcy, były premier poinformował w wywiadzie dla programu „Alarm!” w TVP.„Pozew o ochronę dóbr osobistych przeciwko wydawnictwu Ringier Axel Springer w związku z artykułem opublikowanym w dzienniku „Fakt” na temat śmierci syna Millera został złożony w czwartek w Sądzie Okręgowym w Warszawie” – poinformował mecenas Artur Wdowczyk, który z Karolem Świątkowskim reprezentują rodzinę Millerów.Przeprosiny mają mieć format A4, czyli zajmować całą pierwszą stronę gazety. Dziennik „Fakt” ma przeprosić każdą osobę oddzielnie – Leszka, Aleksandrę i Monikę Millerów. Przeprosiny dla każdego z nich mają być publikowane na „jedynce” przez dwa dni. Oznacza to, że gazeta musiałaby drukować je w 6 kolejnych wydaniach.Poza tym każda z pozywających osób żąda od wydawnictwa po 500 tys. zł, czyli w sumie 1,5 mln zł odszkodowania. Publikacja spotkała się z falą krytyki w mediach i zaowocowała rezygnacją redaktora naczelnego dziennika Fakt, Roberta Felusia, przyjętą przez zarząd Ringier Axel Springer Polska.Leszek Miller junior zmarł 27 sierpnia. Prokurator Łukasz Łapczyński z Prokuratury Okręgowej w Warszawie poinformował wówczas, że wstępne ustalenia wskazują na to, że syn byłego premiera popełnił samobójstwo. Artykuł ukazał się w „Fakcie” 1 września w dniu pogrzebu.Robert Feluś w oświadczeniu zamieszczonym na Twitterze przeprosił byłego premiera, jego rodzinę i czytelników „za treść i formę publikacji”.„Wykazaliśmy się brakiem szacunku, przekraczając granicę dobrego smaku i zasad, które powinny przyświecać zawodowi dziennikarza. To nie powinno się było wydarzyć” – napisał.",,
Pożar escape roomu w Koszalinie. Znaleziono zwłoki kilku młodych kobiet,Przed godziną 18.00 wybuch pożar tzw. escape roomu w Koszalinie przy ul. Piłsudskiego. Na miejsce od razu udało się kilka zastępów straży pożarnej i policja. Odnaleziono ciała pięciu kobiet – potwierdziła straż pożarna. Ciężko ranny został jeden mężczyzna; został przewieziony do szpitala. Strażacy opanowali już ogień. Przyczyny pożaru nie są znane. – Na miejscu pracuje trzech prokuratorów – powiedziała portalowi tvp.info rzeczniczka Prokuratury Krajowej Ewa Bialik.,"O ofiarach śmiertelnym poinformował rzecznik zachodniopomorskiej straży pożarnej Tomasz Kubiak. Według jego informacji pięć kobiet nie żyje, a jeden mężczyzna jest ciężko poparzony.Na miejscu jest policja i straż pożarna. – Potwierdzamy, że w pożarze zginęło pięć osób, prawdopodobnie młodych kobiet – powiedziała portalowi tvp.info podkom. Monika Kosiec, rzeczniczka koszalińskiej policji. Jak dodała, na miejscu pracują policyjni technicy. Ustalane są przyczyny pożaru. Przesłuchiwani są świadkowie. W tym charakterze przesłuchana zostanie też właścicielka escape roomu.– Na miejscu jest trzech prokuratorów, którzy przystępują do czynności. Śledztwo poprowadzi Prokuratura Okręgowa pod nadzorem Prokuratury Regionalnej w Szczecinie – powiedziała portalowi tvp.info rzeczniczka Prokuratury Krajowej prok. Ewa Bialik. Ofiarami pożaru w Koszalinie są piętnastoletnie dziewczynki, które uczestniczyły w urodzinach jednej z nich; ich rodzinom została już zapewniona pomoc psychologiczna - powiedział w piątek szef MSWiA Joachim Brudziński.Brudziński na Twitterze przekazał również wyrazy współczucia i żalu dla rodzin ofiar pożaru. Jak dodał, polecił Komendantowi Głównemu Państwowej Straży Pożarnej wszczęcie kontroli przeciwpożarowych we wszystkich obiektach tego typu w kraju.",,
Merkel w orędziu do Niemców: Kłóćmy się i walczmy o nasze przekonania,"Kanclerz Niemiec Angela Merkel zapewniła w orędziu noworocznym, że w 2019 r. Berlin nadal będzie opowiadać się za multilateralizmem. Wezwała Niemców do odgrywania większej roli w polityce międzynarodowej.","W opublikowanym w niedzielę orędziu Merkel uznała, że „kwestiami przeznaczenia” są zmiany klimatu, migracja oraz walka z terroryzmem. Kanclerz oświadczyła, że Niemcy chcą pracować nad rozwiązaniem tych problemów w zgodzie z własnym interesem, ale jednocześnie będą brały pod uwagę interesy innych państw. Oceniła, że takie podejście to „lekcja z dwóch wojen światowych w ubiegłym wieku”. – Ale to przekonanie nie jest już dziś podzielane przez wszystkich, a międzynarodowa współpraca znajduje się pod presją – ostrzegła.W ocenie szefowej niemieckiego rządu w związku z tym należy „stawiać się, kłócić i walczyć mocniej o nasze przekonania”. – Musimy wziąć większą odpowiedzialność za własne interesy – zaznaczyła. Zapewniła, że „prowadzenie kampanii za globalnymi rozwiązaniami” będzie priorytetem obejmujących 1 stycznia 2019 r. niestałe członkostwo w Radzie Bezpieczeństwa ONZ Niemiec.Merkel powiedziała też, że Niemcom zależy, by uczynić UE „silniejszą i zdolną do podejmowania decyzji”. – Chcemy chronić istniejące bliskie partnerstwo z Wielką Brytanią mimo jej wyjścia z UE – dodała. Kanclerz opowiedziała się za „otwartością, tolerancją oraz szacunkiem”, które – w jej ocenie „uczyniły Niemcy silnymi”.Jednocześnie przyznała, że jej składający się z trzech partii rząd koalicyjny wystawiał na próby cierpliwość obywateli w 2018 r. – Po pierwsze potrzebowaliśmy wiele czasu, by utworzyć rząd, a kiedy już to zrobiliśmy, to był konflikt i dużo zajmowania się sobą – stwierdziła.Agencja AP pisze, że „zamykając politycznie burzliwy 2018 rok w Niemczech”, kanclerz skupiła się w noworocznym orędziu na promowaniu multilateralizmu, którego „konsekwentnie broni” przed polityką prezydenta USA Donalda Trumpa.Merkel w październiku ogłosiła, że nie będzie ubiegać się o reelekcję na stanowisko przewodniczącej CDU oraz że jej obecna kadencja na czele rządu jest już ostatnią. Zapowiedziała również, że po upływie obecnej kadencji parlamentu w 2021 r. nie zamierza zabiegać o żadne stanowisko polityczne, a w razie przedterminowych wyborów nie stanie do walki o urząd kanclerski.",,
Prezydent: Odsłaniamy pomnik jednego z ojców naszej niepodległości,"– W stolicy wolnego, suwerennego, niepodległego polskiego państwa odsłaniamy pomnik jednego z ojców naszej niepodległości – powiedział prezydent Andrzej Duda podczas piątkowej uroczystości odsłonięcia pomnika Wojciecha Korfantego w Warszawie.","– Wreszcie ten ważny, długo wyczekiwany moment, na pewno wyczekiwany przez tych, którzy sercem czują się związani z Górnym Śląskiem, ale myślę, że śmiało można powiedzieć, że wyczekiwany przez Rzeczpospolitą. Moment, w którym w stolicy wolnego, suwerennego, niepodległego polskiego państwa odsłaniamy pomnik jednego z ojców naszej niepodległości. Odzyskanej w 1918 r., ale tak naprawdę ukształtowanej tym ostatnim czynem zbrojnym, jakim było III powstanie śląskie – powiedział Andrzej Duda.Jak zaznaczył, to dzięki Korfantemu, który stanął na czele III powstania śląskiego w 1921 r., „ta niezwykle ważna dla Rzeczpospolitej część ziem polskich, Górny Śląsk, stała się jej częścią”.– Powiedziałem, że wreszcie, bo długo to trwało i pomnik poniekąd to wyraża. Wojciech Korfanty nie stojący na cokole, stojący obok niego. II Rzeczpospolita niestety nie postawiła Korfantego na piedestale, a i ta obecna też potrzebowała długiego czasu, by tutaj ten pomnik stanął. Dziękuję wszystkim, którzy przyczynili się do tego, że on jest i będzie mógł upiększać Warszawę i pokazywać wielkie karty naszej historii – podkreślił prezydent. „Polska jest jedna” – II Rzeczpospolita nie umiała podziękować Wojciechowi Korfantemu i to są te przykre karty naszej historii, że te spory polityczne były tak nabrzmiałe (...) Niech będzie dla nas wszystkich symbolem to, że w tej alei, która zaczyna się przy pl. Trzech Krzyży, a kończy się symbolicznie Belwederem, stoi pomnik Wincentego Witosa, potem Ignacego Paderewskiego, Romana Dmowskiego, Wojciecha Korfantego i Ignacego Daszyńskiego, a na końcu przy Belwederze marszałka Józefa Piłsudskiego (...) Oni stoją tu dzisiaj i pokazują, że Polska jest jedna. Teraz są tutaj wszyscy (...) ojcowie niepodległości, są na swoim miejscu – podkreślił Andrzej Duda. „Celem życia Wojciecha Korfantego było połączenie Śląska z Polską”  – Celem życia mojego dziadka było połączenie Śląska z Polską i mimo przeciwności udało mu się to zrealizować – podkreślił Feliks Korfanty podczas uroczystości odsłonięcia pomnika Wojciecha Korfantego w Warszawie. Feliks Korfanty stwierdził, że „do Daszyńskiego, Paderewskiego, Dmowskiego, i Witosa dołączył dziś Wojciech Korfanty”. – 100 lat temu zjednoczyła ich wspólna myśl i wspólne dzieło - odzyskanie wolności i zbudowanie niepodległego państwa polskiego – dodał. Opowiadał, że Warszawa w życiu jego dziadka, rodowitego Górnoślązaka, zajmowała miejsce szczególne. – Tu sprawował mandat posła i senatora RP, tu był wicepremierem w rządzie Witosa, tu wreszcie w 1922 r. otrzymał misję utworzenia rządu. Zrealizowanie tego zadania uniemożliwił mu marszałek Piłsudski, który stał także za osadzeniem mego dziadka w Twierdzy Brzeskiej – opowiadał. – Warszawa do tej pory kojarzyła się naszej rodzinie także z jego śmiercią poprzedzoną bezpodstawnym uwięzieniem, gdy w obliczu zagrożenia wojną z Niemcami, z którymi skutecznie walczył w trzecim Powstaniu Śląskim, powrócił z przymusowej emigracji, aby oddać się do dyspozycji narodu, osadzono go na Pawiaku. Zwolniony dopiero wtedy, gdy stan zdrowia nie pozwalał mu wyjść na wolność o własnych siłach. Zmarł tu 17 sierpnia 1939 r. i wówczas Warszawa żegnała go „Rotą” – przypomniał Feliks Korfanty. „Brakowało w Warszawie pomnika Wojciecha Korfantego” – W Warszawie brakowało pomnika Wojciecha Korfantego; symbolu nieugiętej postawy – powiedział podczas uroczystości odsłonięcia monumentu prezydent miasta Rafał Trzaskowski.Trzaskowski podkreślił, że starania o powstanie pomnika podjęli m.in. b. prezydent Świętochłowic (woj. śląskie) Dawid Kostempski oraz dyrektor Muzeum Powstań Śląskich, senator-elekt Halina Bieda.– Rzeczywiście, tego pomnika w Warszawie bardzo brakowało – zaznaczył prezydent Warszawy.Przypomniał, że Korfanty był jednym z ojców polskiej niepodległości. – Dla mnie szczególnie bliskim, dlatego, że był przecież współtwórcą chrześcijańskiej demokracji – partii, do której mogą się odwoływać wszyscy politycy szeroko rozumianego centrum – powiedział.Zaznaczył, że Korfanty stał się symbolem nieugiętej postawy i ceny, jaką można zapłacić za wierność swoim poglądom. Jak dodał, Korfanty był osobą zawsze w pełnie niezależną i niepokorną.Ocenił, że odsłonięty w piątek pomnik jest unikatowym. – Tutaj nie ma cokołu, nie ma piedestału. Jest człowiek w pełni dumny i niezależny – podkreślił Trzaskowski. Pomnik w Warszawie  Pomnik Wojciecha Korfantego stanął w Warszawie u zbiegu Al. Ujazdowskich i ul. Agrykola. Monument upamiętnia jego ostatnie przemówienie na forum Reichstagu upadającej Rzeszy, wygłoszone 25 października 1918 r. Przywódca śląskiej chrześcijańskiej demokracji zażądał zjednoczenia wszystkich ziem polskich zaboru pruskiego i dostępu do morza. – Mości panowie, nie chcemy ani piędzi ziemi niemieckiej. Żądamy jedynie, w myśl postanowień punktu trzynastego programu Wilsona, własnej, jednej, złożonej z ziem trzech zaborów Polski – stwierdził Korfanty. Po jego wystąpieniu polscy posłowie do niemieckiego parlamentu zadecydowali, że są obywatelami odradzającej się Polski i nie będą dłużej zasiadać w parlamencie państwa zaborczego. Wojciech (właściwie Adalbert) Korfanty urodził 20 kwietnia 1873 r. w osadzie Sadzawka (obecnie Siemianowice Śląskie). W latach 1903-1912 i 1918 był posłem do Reichstagu oraz pruskiego Landtagu (1903-1918), gdzie reprezentował Koło Polskie. 25 października 1918 r. wystąpił w niemieckim parlamencie z żądaniem przyłączenia do państwa polskiego wszystkich polskich ziem zaboru pruskiego. W latach 1918-1919 był członkiem Naczelnej Rady Ludowej stanowiącej rząd Wielkopolski podczas powstania, a w 1920 r., jako mianowany przez rząd polski komisarz plebiscytu na Górnym Śląsku, kierował całością przygotowań organizacyjnych, propagandowych i politycznych. W maju 1921 r., po przegranym przez Polskę plebiscycie, stanął na czele III Powstania Śląskiego, które przyniosło korzystniejszy dla Polski podział Śląska. W odrodzonej Polsce w latach 1922-1930 Korfanty był posłem na Sejm z ramienia Chrześcijańskiej Demokracji. Od października do grudnia 1923 r. był m.in. wicepremierem w rządzie Wincentego Witosa i jego doradcą. Był wydawcą dzienników „Rzeczpospolita” i „Polonia”. Będąc na emigracji, został jednym z założycieli Frontu Morges, a później organizatorem i prezesem Stronnictwa Pracy powstałego z połączenia Chadecji i Narodowej Partii Robotniczej. Zmarł 17 sierpnia 1939 r. Spoczął w Katowicach. Jego pogrzeb stał się manifestacją patriotyczną Ślązaków.",,
Przegląd prasy w TVP Info,"Koniak prezydenta Kwaśniewskiego za 150 zł, śmierć podczas protestów we Francji, organizowanych przeciwko polityce Macrona, obawy Leszka Czarneckiego i to, czego nie wstydzi się ustępująca prezydent stolicy Hanna Gronkiewicz-Waltz – to niektóre z informacji, które w poniedziałek rano red. Antoni Trzmiel przedstawił w przeglądzie prasy w TVP Info. Najświeższe informacje, doniesienia z Polski i świata codziennie na antenie i portalu tvp.info.",,,
"„Czekajcie na odpowiedź, gady!”. Rumuni uziemili wicepremiera Rosji","Samolot, którym leciał w piątek do Mołdawii wicepremier Rosji Dmitrij Rogozin, zawrócił w kierunku Moskwy po tym, jak dotarł do granicy węgiersko-rumuńskiej. Ambasador Rosji w Mołdawii oświadczył, że władze Rumunii nie zgodziły się na przelot nad terytorium tego kraju.","Należąca do rosyjskich linii lotniczych S7 maszyna, na pokładzie której leciała rosyjska delegacja, wylądowała w Mińsku.„Poinformowano nas, że władze Rumunii nie przepuściły samolotu z Dmitrijem Rogozinem do Mołdawii” – powiadomił rosyjską państwową agencję TASS ambasador Rosji w Mołdawii Farit Muchametszyn, który czekał na Rogozina na lotnisku w Kiszyniowie. „Rumuńskie władze naraziły na niebezpieczeństwo życie pasażerów rejsowego samolotu S7, kobiety i dzieci. Paliwa wystarczyło do Mińska. Czekajcie na odpowiedź, gady” – napisał na Twitterze Rogozin. Węgry też odmówiły„Kiedy piloci połączyli się z Budapesztem i próbowali uzgodnić tranzytowe lądowanie na lotnisku w tym mieście, aby samolot mógł uzupełnić paliwo i następnie odlecieć do Kiszyniowa przez rumuńską przestrzeń powietrzną, (...) Węgry również odmówiły zgody na tranzyt przez swoją przestrzeń powietrzną i na lądowanie w Budapeszcie” – powiedział wicepremier. Podkreślił, że ostatecznie podjęto decyzję o lądowaniu w Mińsku i uzupełnieniu tam zapasów paliwa. Kapitan samolotu oświadczył, że maszyna nie mogła wylądować w miejscu przeznaczenia „w związku z zamknięciem przestrzeni powietrznej nad terytorium Rumunii”. Wicepremier na „czarnej liście”Informację o odmowie zgody na przelot nad Rumunią potwierdziło rumuńskie MSZ. Jak podaje Radio Swoboda, decyzję umotywowano tym, że na pokładzie znajdował się pasażer, którego nazwisko znajduje się na liście osób objętych unijnymi sankcjami. Rogozin, będący przedstawicielem prezydenta Władimira Putina ds. separatystycznego Naddniestrza, znajduje się na liście osób objętych unijnymi sankcjami w związku z wydarzeniami na Ukrainie. Mołdawskie media relacjonują, że na lotnisku w Kiszyniowie zebrało się kilkadziesiąt osób, które protestowały przeciwko wizycie Rogozina w Mołdawii. Wśród protestujących byli m.in. weterani konfliktu w Naddniestrzu. Spotkanie ws. NaddniestrzaRogozin miał spotkać się w Kiszyniowie z prezydentem Igorem Dodonem oraz z liderem Naddniestrza Wadimem Krasnosielskim. MSZ Rosji określiło decyzję Rumunii jako „świadomą prowokację” i zażądało od władz w Bukareszcie oficjalnych wyjaśnień.  Naddniestrze to zdominowana przez ludność rosyjskojęzyczną (Rosjan i Ukraińców) separatystyczna republika na terytorium Mołdawii – na początku lat 90. wypowiedziało posłuszeństwo władzom w Kiszyniowie i po krótkiej wojnie, której towarzyszyła rosyjska interwencja, wywalczyło niemal pełną niezależność. Ma własnego prezydenta, armię, siły bezpieczeństwa, urzędy podatkowe i walutę. Niepodległości Naddniestrza nie uznało żadne państwo, w tym i Rosja, choć ta ostatnia wspiera je gospodarczo i politycznie.",,
"Atak nożownika w starożytnych ruinach. Są ranni, w tym turyści","Nożownik zaatakował kilku turystów, przewodnika i ochroniarza w mieście Dżarasz w Jordanii – poinformowała policja. Napastnik został zatrzymany. Według służb bezpieczeństwa wśród rannych są trzy turystki z Hiszpanii.","Kobiety przewieziono do szpitala. Źródła w obronie cywilnej przekazały, że ich obrażenia są lekkie. Jordańska gazeta „Al-Ghad” podaje z kolei, że turyści pochodzili z Meksyku i zostali ciężko ranni.Na nagraniach opublikowanych w mediach społecznościowych widać zakrwawioną kobietę leżącą na ziemi.Lokalne media podają, że ochroniarz został ranny, gdy próbował ująć nożownika.Dżarasz, pięknie zachowane rzymskie miasto na północy Jordanii, to jedna z największych atrakcji tego kraju. Branża turystyczna jest kluczowym sektorem gospodarki Jordanii.",,
Trybunał w Hadze częściowo zgadza się z Ukrainą. Sądowa batalia z Rosją trwa,"Międzynarodowy Trybunał Sprawiedliwości uznał częściowo słuszność pozwu Ukrainy przeciwko Rosji. Moskwie nakazano, by zezwoliła na Krymie na nauczanie w języku ukraińskim i nie blokowała tam działalności tatarskich organów przedstawicielskich.","Orzeczenie mającego siedzibę w Hadze Trybunału nie rozstrzyga jednak kwestii zawartego w pozwie żądania przedsięwzięć, które zapobiegłyby wspieraniu przez Rosję separatystycznej rebelii zbrojnej na wschodzie Ukrainy.Jak zaznaczono, na obecnym etapie postępowania materiał dowodowy nie wystarcza do potwierdzenia tezy, iż rebelianci otrzymują pieniądze i broń z Rosji.Trybunał wyraził również nadzieję, że Moskwa i Kijów będą wspólnie działać na rzecz wprowadzenia w życie porozumień mińskich, których celem jest przywrócenie pokoju we wschodniej Ukrainie. Terroryzm i dyskryminacja16 stycznia Ukraina złożyła w MTS pozew zarzucający Rosji złamanie dwóch międzynarodowych konwencji – o zwalczaniu finansowania terroryzmu i o likwidacji wszelkich form dyskryminacji rasowej.W pierwszym przypadku chodzi o dostarczanie broni oraz innego wsparcia działającym na terytorium Ukrainy nielegalnym ugrupowaniom zbrojnym, a w drugim o dyskryminowanie nierosyjskich grup ludności Krymu, w szczególności Ukraińców i Tatarów. Jako przykład aktu terroru z użyciem dostarczonej przez Rosję broni pozew przytacza zestrzelenie 17 lipca 2014 roku nad wschodnią Ukrainą malezyjskiego boeinga 777, w którego szczątkach zginęło 298 osób, w większości Holendrów.Charakter wstępnyŚrodowe orzeczenie ma charakter wstępny, a cała sprawa może jeszcze potrwać lata – obejmując również kwestię przedsięwzięć, które miałyby zablokować rosyjską pomoc dla rebeliantów. – Jestem przekonany, że jesteśmy na dobrej drodze – oświadczył dziennikarzom podczas wizyty w Wielkiej Brytanii prezydent Ukrainy Petro Poroszenko. Trybunał ws. rosyjskich przestępstw wobec Rosji Przywódca krymskich Tatarów Refat Czubarow oświadczył, że orzeczenie MTS otwiera możliwość utworzenia trybunału międzynarodowego, który zajmie się przestępstwami popełnionymi przez Rosję wobec Ukrainy.",,
"Dulkiewicz: Wiemy, że część tez dotyczących decentralizacji państwa jest niezgodna z konstytucją","– Mamy pełną świadomość, że niektóre z tych tez dzisiaj są niezgodne z konstytucją, ale to jest pole do rozmowy nad kondycją i samorządu, i państwa polskiego – powiedziała po wtorkowym spotkaniu z premierem Mateuszem Morawieckim prezydent Gdańska Aleksandra Dulkiewicz.","– Nie rozmawialiśmy szczegółowo. Pan premier powiedział, że niektóre z tych postulatów przyjmuje z niepokojem. Ja powiedziałam, że to nie są postulaty, tylko tezy, jak sama nazwa wskazuje. Jest to pole do rozpoczęcia rozmowy na temat roli samorządu w ustroju Polski – powiedziała Dulkiewicz. Do spotkania prezydent Gdańska z szefem rządu doszło we wtorek po południu w Kancelarii Prezesa Rady Ministrów. Po jego zakończeniu rzecznik rządu przekazał, że Morawiecki i Dulkiewicz poruszyli temat 21 tez zgłoszonych przez samorządowców w Gdańsku.Propozycję wzmocnienia niektórych kompetencji samorządów przedstawiono w ubiegłym tygodniu na sesji „Samorządna Rzeczpospolita”, zorganizowanej w Gdańsku w ramach odbywającego się tam Święta Wolności i Solidarności dla uczczenia 30-lecia wyborów z 4 czerwca 1989 r. Ponad 400 samorządowców – wójtów, burmistrzów, prezydentów miast i marszałków województw – przedstawiło 21 tez; propozycje dotyczyły m.in. pełnego prawa do decydowania o całokształcie spraw lokalnych, przekształcenia Senatu RP w Izbę Samorządową, zniesienia odgórnego ograniczenia kadencyjności, obowiązkowych konsultacji z samorządami i społecznością lokalną wszystkich projektów ustaw i decentralizacji służby zdrowia.",,
Niemcy za mało wydają na obronność. Trump krytykuje Berlin i Unię Europejską,"Prezydent Donald Trump ponownie zarzucił Niemcom, że za mało wydają na obronność. Skrytykował też Unię Europejską, twierdząc, że utrzymuje ona niekorzystne dla USA ograniczenia handlowe. Trump oświadczył, że Niemcy o wiele bardziej korzystają na NATO niż wnoszą wkład do Sojuszu.","Jak pisze agencja dpa, odniósł się w ten sposób do celu NATO, jakim jest przeznaczanie przez wszystkie państwa członkowskie 2 proc. PKB na obronność. Niemcy mają w przyszłym roku osiągnąć 1,3 proc.Dpa odnotowuje, że Stoltenberg podzielił zdanie Trumpa. „Musimy zrobić więcej” – powiedział.W związku z postanowieniami szczytu UE w Sofii Trump ostro skrytykował unijną politykę handlową. „Unia Europejska jest dla nas okropna, jeśli chodzi o handel” – powiedział. Stwierdził, że UE utrzymuje „masywne ograniczenia handlowe” – relacjonuje dpa. „Naszym rolnikom nie wolno dostarczać tam swoich produktów. Ale UE, w tym przypadku Niemcy, zasypuje nasz kraj samochodami Mercedes i BMW. Tak dalej nie będzie” – oświadczył.Według Trumpa handel USA-UE stał się „ulicą jednokierunkową”.Przewodniczący Komisji Europejskiej Jean-Claude Juncker zapowiedział w Sofii, że KE w piątek przyjmie propozycje regulacji prawnej tzw. statusu blokującego, dzięki któremu unijne firmy nie będą zobligowane do dostosowywania się do reżimu sankcyjnego USA dotyczącego Iranu. – Musimy zrozumieć, że efekty sankcji USA będą odczuwalne, dlatego obowiązkiem UE jest ochrona europejskich przedsiębiorstw – oświadczył szef KE.",,
Amerykanie przejęli północnokoreański statek handlowy,"USA przejęły duży północnokoreański statek handlowy „Wise Honest”, który transportował węgiel z Korei Północnej, co stanowi pogwałcenie sankcji gospodarczych nałożonych na Pjongjang – poinformował Departament Sprawiedliwości.","Statek, będący największym północnokoreańskim kontenerowcem, został zatrzymany w kwietniu 2018 roku przez władze innego kraju. Obecnie zbliża się do wód terytorialnych USA w eskorcie jednostek straży przybrzeżnej – powiedział przedstawiciel resortu.Jednostka miała być wykorzystywana do eksportu węgla oraz importu ciężkiego sprzętu. – Łamiący sankcje statek jest wyłączony z użytku – oświadczył szef Departamentu Bezpieczeństwa Narodowego, John Demers.Do zatrzymania kontenerowca dochodzi w czasie rosnącego napięcia pomiędzy Waszyngtonem a Pjongjangiem. W ostatnich dniach Korea Północna przeprowadziła dwa testy rakiet balistycznych krótkiego zasięgu. – Nikt nie jest z tego zadowolony, przyglądamy się temu, zobaczymy, co się wydarzy. Oni chcą negocjować, ale moim zdaniem nie są do tego gotowi” – oświadczył prezydent Donald Trump dodając, że władze obu krajów pozostają w kontakcie. Mimo dwóch spotkań Trumpa z Kim Dzong Unem rozmowy pomiędzy Stanami Zjednoczonymi a Koreą Północną znalazły się w impasie z powodu rozbieżności w sprawie kolejności likwidowania koreańskiego programu jądrowego i znoszenia amerykańskich sankcji.",,
"Żołnierze, pochodnie – niemieckie wojsko żegna szefową MON. „Zbyt podobne, aby spać spokojnie”","W internecie pojawiły się nagrania z uroczystości pożegnalnej byłej już szefowej niemieckiego MON, która objęła stanowisko przewodniczącej Komisji Europejskiej. W wydarzeniu wzięli udział m.in. żołnierze Bundeswehry, którzy – trzymając w rękach pochodnie – przemaszerowali przed Ursulą von der Leyen oraz Annegret Kramp-Karrenbauer, która zastąpiła ją w fotelu ministra obrony. Na wygląd ceremonii zwrócili uwagę dziennikarze i internauci – ich zdaniem rytuały przypominają pochody znane z czasów, kiedy w Niemczech panował nazizm.","Internauci przypomnieli, że gdy w Polsce z pochodniami maszerowali kilka lat temu choćby narodowcy, wielu komentatorów i polityków zarzucało im propagowanie faszyzmu i odwoływanie się do nazistowskich tradycji.„Przykro się na to patrzy. Widocznie to jakiś rytuał, który przylega w obyczaju niemieckim. Niby nic strasznego, ale lata 30. żyją w pamięci” – skomentował jeden z nich.",,
"Prezydent: Jesteśmy dumni z tego, że możemy być członkiem NATO","– Zagrożenia, które niewoliły nas przez ponad 40 lat, dzisiaj wracają w trochę innej postaci; powinniśmy na nie odpowiadać – powiedział prezydent Andrzej Duda podczas spotkania przywódców państw Grupy Wyszehradzkiej we wtorek w Pradze. Dodał, że Polska poważnie traktujemy swoje zobowiązania sojusznicze.","Spotkanie przywódców państw Grupy Wyszehradzkiej jest związane z 20. rocznicą rozszerzenia NATO, kiedy do Sojuszu przystąpiły Polska, Czechy i Węgry.Poza polskim prezydentem w spotkaniu biorą udział także prezydenci: Czech – Milosz Zeman, Słowacji – Andrej Kiska oraz Węgier – Janos Ader.– Niestety – zagrożenia, które nas niewoliły przez ponad 40 lat dzisiaj wracają, w trochę innej postaci, ale bez wątpienia wracają – powiedział Duda.– Czy jest potrzebna nasza gotowość, kiedy już jesteśmy częścią rzeczywiście wolnego świata nie tylko mentalnie, jak wierzę w to że byliśmy zawsze, ale także i politycznie i geopolitycznie? Czy powinniśmy na nie odpowiadać? Tak, powinniśmy – dodał prezydent. „Jesteśmy dumni z tego, że możemy być dzisiaj członkiem NATO” – Jesteśmy dumni z tego, że możemy być dzisiaj członkiem Sojuszu Północnoatlantyckiego, w którym braterstwo znaczy braterstwo, a wsparcie znaczy wsparcie – powiedział w Pradze prezydent Duda.– Wierzymy w Sojusz, który jest największym sojuszem militarnym na świecie i jest sojuszem, w którym braterstwo znaczy braterstwo, a wsparcie znaczy wsparcie; a artykuł pięć oznacza artykuł pięć, a nie tzw. bratnią pomoc, o której tutaj w Pradze nawet nie trzeba mówić – oświadczył Duda.– Zapewniam, że wyciągamy wnioski z historii i traktujemy nasze zobowiązania sojusznicze niezwykle poważnie – dodał.– Jesteśmy dumni z tego, że możemy być dzisiaj członkiem Sojuszu Północnoatlantyckiego, który nam gwarantuje bezpieczeństwo naszej części Europy i świata i dzięki któremu my także możemy gwarantować bezpieczeństwo, tym którzy chcą żyć w wolnych, demokratycznych, suwerennych krajach. Którzy chcą się rozwijać i którzy chcą budować na świecie pokój – podkreślił polski prezydent.",,
Tragiczne losy 728 osób. Wystawa poświęcona pierwszym polskim więźniom Auschwitz,"Plenerową ekspozycję „14 czerwca 1940 r.”, poświęconą Polakom deportowanym w pierwszym transporcie więźniów do niemieckiego obozu Auschwitz, mogą od czwartku zobaczyć turyści przed wejściem do Miejsca Pamięci Auschwitz.","– Wystawa historyczna na 28 planszach ukazuje sylwetki i losy 728 Polaków, zarejestrowanych 14 czerwca 1940 r. Stali się oni pierwszymi więźniami w niemieckim obozie Auschwitz. Datę przybycia tego transportu z tarnowskiego więzienia uznaje się za dzień uruchomienia obozu – poinformował rzecznik Muzeum Auschwitz Bartosz Bartyzel.Ekspozycja obok wykazu nazwisk i fotografii obozowych lub cywilnych więźniów, zawiera także krótkie notki biograficzne wybranych osób po polsku i angielsku. Wśród 728 deportowanych Polaków byli m.in. żołnierze kampanii wrześniowej, którzy usiłowali przedrzeć się na Węgry, członkowie podziemnych organizacji niepodległościowych, gimnazjaliści i studenci. Spośród nich wojnę przeżyło 239. Pozostali zginęli w obozie lub ich dalszy los nie jest znany. Żyje ostatni – Kazimierz Albin. Bartyzel powiedział, że ekspozycję będzie można oglądać do 27 czerwca. W pierwszym okresie istnienia obozu więzieni byli głównie Polacy, dla których Niemcy go założyli. W połowie 1942 r. ich liczba zrównała się z Żydami. Od 1943 r. liczba więźniów żydowskich stanowiła już większość.",,
"„Trzeba lekarzowi dać cegiełkę, od piątki wzwyż”. Kolejna osoba mówi o korupcji","Radio Szczecin twierdzi, że dotarło do kolejnej osoby, która mówi o przypadkach pobierania pieniędzy od pacjentów w szpitalu Szczecin-Zdunowo na oddziale prof. Tomasza Grodzkiego. – Leżałam tam przez cały miesiąc, to człowiek się trochę nasłuchał. Że każdy bierze, że trzeba lekarzowi dać „cegiełkę”. A ta „cegiełka” była w cztery oczy, od piątki [5 tys. zł – przyp. red.] wzwyż – opowiada pani Józefa, która miała przebywać w szpitalu w 1998 roku. Profesor Grodzki, obecnie marszałek Senatu odpiera tego typu oskarżenia i zapowiada wejście na drogę sądową.","Rozgłośnia tym razem opisuje relację pani Józefy, która w lutym 1998 r. miała na oddziale przebywać miesiąc. – Na oddziale lekarze brali pieniądze od prawie wszystkich pacjentów – twierdzi kobieta.  – Z Choszczna przyjeżdżał lekarz; mały, ja na takich mówię: „z metra cięty”, on był całym naganiaczem. Leżałam tam przez cały miesiąc, to człowiek się trochę nasłuchał. Że każdy bierze, że trzeba lekarzowi dać „cegiełkę”. A ta „cegiełka” była w cztery oczy, od piątki [5 tys. zł – przyp. red.] wzwyż. Córka zaniosła koniak i kawę, to wtedy ten mały powiedział, że takich rzeczy oni nie biorą, ale ostatecznie też to zgarnął – opowiada dziennikarzowi radia  kobieta.  Radio cytuje też jej męża, który mówi, że sam nie mógł uzbierać takiej kwoty, bo był na rencie. – Z córką się złożyliśmy. Zięć miał hurtownię, dołożył 3 tys. złotych. Ja wyskrobałem 2 tys. zł. Poprosił córkę do pokoju, a „pan niech poczeka na korytarzu”. Córka oddała pieniądze, wyszła i dopiero pojechaliśmy do domu – powiedział mężczyzna.",,
Większość Niemców przeciwna polityce migracyjnej Merkel,Większość Niemców uważa politykę migracyjną kanclerz Angeli Merkel za błędną – wynika sondażu przeprowadzonego przez instytut badania opinii publicznej Emnid na zlecenia gazety „Bild am Sonntag”.,"Z sondażu wynika, że 57 proc. ankietowanych jest przeciwnych polityce migracyjnej szefowej niemieckiego rządu, natomiast 33 proc. uważa ją za słuszną. 10 proc. nie ma zdania w tej kwestii.Opublikowany w piątek sondaż ARD-DeutschlandTrend wskazał, że aż 86 proc. popiera konsekwentne wydalanie z Niemiec tych, którym odmówiono azylu.Między dwiema partiami chadeckimi - CDU Angeli Merkel i bawarską CSU Horsta Seehofera, który jest też ministrem spraw wewnętrznych - od kilku dni toczy się spór o jednostronne zaostrzenie przez Niemcy przepisów azylowych, czego żąda CSU. Oba ugrupowania wraz z socjaldemokratyczną SPD tworzą koalicję rządzącą i zdaniem licznych ekspertów i polityków obecny konflikt grozi jej rozpadem.CSU w czwartek zagroziła przyjęciem innego kursu w polityce azylowej niż CDU, jeśli ugrupowanie to nie zgodzi się na forsowany przez Seehofera zakaz wjazdu do Niemiec dla migrantów, którzy zostali zarejestrowani jako uchodźcy w innym państwie UE bądź nie mają dokumentów tożsamości.",,
Bezdomny Polak podpalony w Berlinie,"45-letni bezdomny Polak został podpalony, gdy spał w holu banku Sparkasse w Berlinie-Charlottenburg. Mężczyzna doznał poważnego poparzenia podudzia. Polak trafił do szpitala. Policja w Berlinie szuka sprawcy, prawdopodobnie jego towarzysza. Twierdzi, że na razie nic nie wskazuje na ksenofobiczne podłoże ataku.","Do zdarzenia doszło w holu placówki bankowej w zachodnioberlińskiej dzielnicy Charlottenburg. Jak podaje portal telewizji Deutsche Welle, jeden z klientów banku, który przyszedł wypłacić pieniądze z bankomatu, poczuł silny zapach spalenizny i zawiadomił policję. Ktoś podpalił nogawkę śpiącego w tym miejscu 45-latka. Z zeznań złożonych przez ofiarę wynika, że odpowiedzialnym za podpalenie może być drugi bezdomny, który oddalił się z miejsca zdarzenia. Wyjaśnia to policja, która szuka  domniemanego sprawcy. Jak podano, jak dotąd nic nie wskazuje na czyn o podłożu ksenofobicznym. W ostatnich latach w Berlinie doszło do kilku głośnych przypadków ataków na bezdomnych, ich ofiarą padali także Polacy. W 2016 r. w grudniu także bezdomny Polak stał się ofiarą podpalenia. Wówczas grupa młodocianych przestępców, imigrantów z Bliskiego Wschodu, podpaliła mężczyznę śpiącego na stacji metra. Bezdomny został uratowany przed przechodniów, a przestępcy stanęli przed sądem.",,
Wenezuela: Przerwy w dostawie prądu w kilku częściach kraju,"W Caracas i innych częściach ogarniętej kryzysem Wenezueli nie ma prądu – poinformowali dziennikarze AFP i internauci. Minister informacji Jorge Rodrigues podał, że awaria jest efektem „ataku elektromagnetycznego”, nie podał jednak, kto miałby za nim stać.","Dostawy prądu wstrzymano w większości Caracas. Państwowa firma energetyczna CORPOELEC zgłosiła jedynie awarię dotyczącą niektórych części stolicy, a nie innych miejsc kraju.Jeszcze większa przerwa w dostawie prądu miała miejsce w marcu. Dotknęła wówczas wszystkie 23 stany w Wenezueli i trwała tydzień, paraliżując dostawę podstawowych towarów i usług, w tym zaopatrzenie w wodę. Prezydent Nicolas Maduro oskarżył wówczas o to „terrorystów” twierdząc, że zaatakowali elektrownię wodną Guri na południu kraju, która zasila 80 procent kraju.Kolejna awaria miała miejsce w kwietniu i także odcięła od dostaw energii znaczną część kraju, w tym Caracas. Trwała jednak tylko kilka godzin.",,
Wpadka Onetu – ilustruje marsz równości w Płocku zdjęciem z Pragi,"Zdjęciem parady równości w Pradze zilustrował portal onet.pl informację o marszu równości w Płocku. Redakcja zapewnia, że to niezamierzona pomyłka, ale nie wszyscy internauci akceptują to tłumaczenie. Fotografia z czeskiej stolicy sugerowała wysoką frekwencję.","Użytkownicy twittera, którzy zarchiwizowali wpis, są przekonani, że zdjęcie z Pragi umieszczono celowo. Przed rozpoczęciem marszu odbyło się spotkanie europosłów z przedstawicielami polskich organizacji LGBT. Tematem miało być „wsparcie, jakiego Parlament Europejski mógłby udzielić w przeciwdziałaniu nienawiści i przemocy wobec osób LGBT w Polsce”. – Bardzo się cieszymy, że jesteśmy tutaj i możemy was wspierać. Udział w tym marszu wymaga wielkiej odwagi. Takie wydarzenia powinny obywać się nie tylko w stolicach, dużych miastach, ale również w małych – mówił do uczestników płockiego marszu Andresen. Podczas manifestacji ponownie doszło do znieważenia obrazu Matki Bożej Częstochowskiej poprzez domalowanie sześciokolorowej aureoli. Ponadto uczestnicy manifestacji nieśli transparenty z napisami: „Mąż mojego syna to moja rodzina”, „Bądź z nami, czyń równość - rodzice osób LBGTQIA”, „Kochane dzieci, idziemy po nasze prawa obywatelskie”. Były też tęczowe flagi i banery z logotypami partii Wiosna, Razem i SLD.",,
Kwaśniewski i Miller  na konwencji SLD,"– Warto stawiać na SLD, bo polska demokracja nie powinna zmierzać do wyjałowienia, do systemu dwupartyjnego, który by nie odwzorowywał prawdziwych postaw i oczekiwań społecznych. Lewica miała, ma swoje miejsce, i – wierzę, że te wybory udowodnią – iż ma również miejsce w przyszłości – oświadczył były prezydent Aleksander Kwaśniewski na konwencji wyborczej SLD w Warszawie. Wspominał zasługi lewicy dla polskiej historii ostatniego dwudziestolecia. Na zjeździe wystąpił też były premier Leszek Miller, a szef partii Grzegorz Napieralski przekonywał: – Zaprośmy Europę do Polski. Na zakończenie, razem z b. przewodniczącym SLD Wojciechem Olejniczakiem, podpisali „Manifest europejski”.","–  Jeżeli dziś wyborcy niezdecydowani, jeżeli młodzi wyborcy pytają: jaki moralny tytuł ma lewica, aby ubiegać się o głos, jaki ma tytuł, aby myśleć o współrządzeniu (...) to on wynika z naszego wkładu, z naszej determinacji, żeby Polska była demokratyczna i wolna, aby była państwem prawa i dysponowaładobrą konstytucją, aby była bezpieczna i mogła cieszyć się gwarancjami najpotężniejszych sojuszników, jacy istnieją, aby mogła rozwijać się i cieszyć się z tych wszystkich osiągnięć współczesnej, nowoczesnej Europy, z których przez lata całe cieszyły się kraje zachodnie  –  powiedział były prezydent.  Wspominając wkład lewicowych rządów w historię ostatnich dwudziestu lat, Kwaśniewski  mówił m.in. o okrągłym stole. Przypomniał udział lewicowych polityków w pracy nad konstytucją z 1997 roku. Wspominał też udział lewicy we wprowadzeniu Polski do NATO.   Były prezydent ocenił też, że „decyzje, które podjęły rządy lewicowe o udziale w misjach wojskowych czy to w Iraku, czy w Afganistanie (...) miały sens”. Podziękował też i oddał hołd weteranom i rodzinom poległych „współczesnejwalki z terroryzmem”.   Aleksander Kwaśniewski podkreślił ponadto, że to lewicowy rząd „zapewnił” Polsce dobre miejsce w Unii Europejskiej. Jak powiedział, cieszy się, że na sali jest b. premier Leszek Miller. Ocenił, że jego rządowi należy sie „historyczna pamięć i nasz dzisiejszy szacunek” za zakończenie negocjacji akcesyjnych z UE oraz za przeprowadzenie –zakończonego również sukcesem – referendum ws. naszego wejścia do Unii. „W europejskiej debacie Tusk różni się od Kaczyńskiego, ale głównie krojem garnituru”    – Donald Tusk i Jarosław Kaczyński, jak Paweł i Gaweł,razem stoją w jednym, nieeuropejskim domku - mówił z kolei były premier Leszek Miller na konwencji wyborczej SLD. Zdaniem Millera, europejska polityka rządu PO niewiele różni się od polityki PiS.  Były premier ocenił, że polski głos w debacie o przyszłości Europy brzmi „słabo i cienko”. –  A czasem lepiej, by w ogóle nie brzmiał, by w ogóle go nie było  – dodał.  –  To prawda, że w europejskiej debacie Donald Tusk różni się od Jarosława Kaczyńskiego, ale głównie krojem garnituru, bo nie jego zawartością  – powiedział Miller.  Były szef rządu skrytykował obecnego premiera za to, że wbrew wcześniejszym zapowiedziom, nie wycofał się z przyjętego w czasach rządów PiS tzw. protokołu brytyjskiego, który ogranicza stosowanie w Polsce Karty Praw Podstawowych UE.   –  Premier Tusk, tak samo jak premier Kaczyński, nie potrafi też wprowadzić Polski do strefy wspólnej waluty euro  – dodał Miller.„Wybieram bezpłatną metodę in vitro, a nie CBA”Szef SLD Grzegorz Napieralski mówił na konwencji Sojuszu w Warszawie, że przed Polakami jest „jeszcze jeden wielki projekt i wielkie marzenie”. – Ten wielki projekt, to marzenie, to zaproszenie Europy do Polski, Europa w każdym domu, standardy europejskie w naszym kraju – podkreślił.  – My to zrobimy – zapewniał.Wśród tych standardów przewodniczący Sojuszu wymienił m.in. podwyższeniepłacy minimalnej, by – jak mówił – „rodzina, która ciężko pracuje otrzymywała godną płacę”.  – Byśmy mogli opłacić czynsz, by można było wydać na rozrywkę i by nie trzeba było dokonywać dramatycznych wyborów - mówił Napieralski.Lider SLD wspominał także o „emeryturze na godnym poziomie”, „przedszkolu dla każdego malucha”, „infrastrukturze” i prawdziwej polityce społecznej. – Wybieram bezpłatną metodę in vitro, a nie CBA, które kosztuje nas 108 mln złotych – dodał.                                                    Miller Napieralski                                            Na zaproszenie Grzegorza Napieralskiego, na konwencji SLD pojawił się Leszek Miller (fot. PAP/P.Supernak) „Manifest europejski”Na zakończenie sobotniej konwencji SLD, Kwaśniewski, Miller, Napieralski i były szef Sojuszu Wojciech Olejniczak podpisali deklarację zatytułowaną „Manifest europejski”„Marzenia Polaków o życiu w otwartej, przyjaznej i życzliwej Europie bezgranic mogły się spełnić dzięki wysiłkowi lewicowych rządów. Lata wytężonejpracy, trudnych negocjacji zaowocowały rozszerzeniem w 2004 roku UniiEuropejskiej. W jednym, wspólnym, europejskim domu znalazła się także Polska” - napisano w deklaracji.W „Manifeście europejskim” nawiązano też do obecnej sytuacji gospodarczejEuropy, przede wszystkim kryzysu gospodarczego. „Europa potrzebuje nowegoimpulsu rozwojowego, nowego, solidarnego myślenia i działania. Chcemysocjalnego wymiaru polityki europejskiej i poszanowania praw pracowniczych.Taką wizję Unii Europejskiej proponuje europejska lewica, a w Polsce – SLD” – podkreślono w deklaracji.„Socjalna Polska, socjalna Europa, solidarna Europa to jutro bez obaw” –czytamy w „Manifeście”. Pod deklaracją podpisy złożyli też: szef OPZZ Jan Guz, wiceszef Unii PracyMarek Poniatowski, lider Zielonych 2004 Dariusz Szwed, europosłanka SLDJoanna Senyszyn, b. szefowa KRRiT Danuta Waniek oraz wiceszef sejmowejkomisji spraw zagranicznych Tadeusz Iwiński.",,
Republikanie chcą ostrzejszych sankcji dla Rosji. „Zgłosimy uchwałę w Senacie”,"Propozycję uchwały, która wprowadzi zaostrzone sankcje wobec Rosji, złoży w amerykańskim Senacie  republikański senator Lindsey Graham. Polityk zapowiedział to w wywiadzie dla telewizji NBC. Inicjatywę popiera przewodniczący komisji sił zbrojnych senator John McCaine.","– Ogłosimy sankcje, które uderzą w ich sektor finansowy i w energetykę, czyli tam, gdzie są najsłabsi – zadeklarował Graham.Powstanie komisja?    Senator McCain zaznaczył w telewizji NBC, że będzie dążyć do utworzenia specjalnej komisji senackiej, która zajęłaby się zbadaniem rosyjskich ataków hakerskich oraz prób wpływania na przebieg wyborów prezydenckich w USA. Zapewnił, że uczyni wszystko, aby przekonać senatorów do jej powołania. W upublicznionym 6 stycznia raporcie służby wywiadowcze USA napisały, że „z dużą pewnością” mogą ocenić, iż to prezydent Rosji Władimir Putin zlecił przeprowadzenie kampanii, która miała  pomóc Donaldowi Trumpowi w wyborach prezydenckich w 2016 roku. Według raportu Kreml „zdecydowanie preferował” wybór Trumpa. W odtajnionej części tego raportu służby wywiadowcze podają: „Oceniamy z dużą pewnością, że GRU wykorzystało Guccifer 2.0, DCLeaks i WikiLeaks, by udostępnić publiczności i instytucjom medialnym (...) dane zdobyte w operacji cybernetycznej”.Skradzione materiały Materiały skradzione w wyniku włamania do komputerów Demokratów opublikował demaskatorski portal WikiLeaks. Pojawiły się też na stronie internetowej DCLeaks.com oraz na blogu pisanym przez Guccifer 2.0.  Strona rosyjska wcześniej stanowczo zaprzeczała, aby w jakikolwiek sposób usiłowała wpłynąć na wynik wyborów prezydenckich w USA. Ponadto założyciel portalu WikiLeaks Julian Assange zaprzeczył, jakoby Moskwa była źródłem licznych e-maili pochodzących z serwerów Partii Demokratycznej, które opublikował podległy mu portal.Czarna lista W poniedziałek resort finansów USA poinformował o wpisaniu na czarną listę kolejnych pięciu Rosjan z szefem Komitetu Śledczego Federacji Rosyjskiej Aleksandrem Bastrykinem na czele. Ich aktywa w USA zostaną zamrożone. Osoby te będą mieć utrudniony dostęp do transakcji bankowych.Sankcje te nie mają jednak związku z atakami hakerskimi. Według amerykańskich władz wszyscy objęci sankcjami Rosjanie są zamieszani w sprawę śmierci w więzieniu w Moskwie w 2009 roku pracownika funduszu Hermitage Capital Management (HCM) Siergieja Magnitskiego.",,
"Prof. Rzepliński zmienił cyfry na liczniku. 365 dni protestu KOD pt. „Beata, wydrukuj ten wyrok”","Przed budynkiem kancelarii premiera pojawił się prof. Andrzej Rzepliński, były szef Trybunału Konstytucyjnego.  Przesunął cyfrę na liczniku, który  Komitet Obrony Demokracji uruchomił  tam 16 marca ub.r. Odlicza on czas, który upłynął od ogłoszenia przez TK wyroku o niekonstytucyjności przegłosowanej przez PiS tzw. ustawy naprawczej.  Wyrok  nie został do tej pory opublikowany. W czwartek minęło 365 dni, czyli  okrągły rok.","9 marca Trybunał Konstytucyjny uznał, że tzw. ustawa naprawcza, przyjęta przez PiS, jest niezgodna z zasadą poprawnej legislacji, m.in. z artykułami konstytucji stanowiącymi, że „Rzeczpospolita Polska jest demokratycznym państwem prawnym, urzeczywistniającym zasady sprawiedliwości społecznej” (art. 2).  Premier Beata Szydło powiedziała jednak, że  „jej obowiązkiem jest publikowanie tylko tych orzeczeń, które zostały podjęte na mocy obowiązującego prawa”, w związku z tym nie pozwoli na opublikowanie orzeczenia.",,
"„Kukiza przerósł sukces”. „Jest artystą, artystom wolno więcej”","– Paweł Kukiz nie zamierza wziąć udziału w festiwalu piosenki w Opolu, ani w Jarocinie, ale w wyborach. Koniec z taryfą ulgową. Jest politykiem, powinien być oceniany jako polityk – mówił w programie „Polityka przy kawie” w TVP1 Przemysław Wipler, członek partii KORWiN, zarzucając Kukizowi brak programu politycznego. Piotr Guział stwierdził natomiast, że ważniejsze od programu jest referendum. – Kilka tysięcy osób z całej Polski spotka się jutro w Lubinie. Zaczniemy kampanię referendalną – powiedział.","W programie poruszony został temat Pawła Kukiza i zbliżających się wyborów parlamentarnych. Muzyk i były kandydat w wyborach prezydenckich w czwartek w rozmowie z TVP stwierdził, że żadnego programu nie posiada i posiadać nie zamierza. – My posiadamy strategię. Program to największe oszustwo wyborcze – stwierdził. „Nie daje sobie rady z ludźmi”Zdaniem Piotra Guziała, sympatyka Kukiza, na razie skupia się on na referendum. – Paweł Kukiz wyraźnie powiedział, że dziś najważniejsze jest referendum. Na tym się będziemy koncentrować – relacjonował Guział. Jego zdaniem Kukiz osiągnął rewelacyjny wynik w wyborach, bo mówił o JOW-ach. Dodał, że na konwencji w Lubinie, która ma odbyć się w sobotę, różne środowiska sympatyzujące z Kukizem będą rozmawiać właśnie na temat. – Jutro poznamy hasło kampanii referendalnej – dodał. Przemysław Wipler stwierdził natomiast, że strategii Kukiza w ogóle nie rozumie. – Paweł Kukiz nie będzie w stanie grać na czas. Jestem przekonany, że Paweł jest przytłoczony sukcesem, który osiągnął. Przerósł go ten sukces i nie daje sobie rady z ludźmi, którzy drzwiami i oknami próbują się do niego dostać. Nie ma pomysłu na to, jak powinien wyglądać projekt polityczny, który ma być obywatelski – oceniał polityk partii KORWiN, która przed wyborami prezydenckimi bezskutecznie próbowała porozumieć się z Kukizem. „Kukiz jest artystą”Odpowiadając na te zarzuty Guział stwierdził, że Kukiz chce być i jest osobą wiarygodną, więc nie może wysyłać do parlamentu partii politycznej, skoro z nią walczy. – Chce wprowadzić ruch do parlamentu – stwierdził. Zarzucił partii KORWiN, że ta chciała na „plecach Kukiza wjechać do Sejmu”. Wipler w odpowiedzi na te słowa powiedział, że partia KORWiN ma zamiar samodzielnie pójść do wyborów, bo jak przyznał nie udało się znaleźć tego, co by łączyło ją z ruchem Kukiza. – Do tanga trzeba dwojga – zauważył. Guział zapytany o wypowiedź Kukiza, że „program to oszustwo” tłumaczył, że Kukiz jest artystą, a teraz również artystą polskiej polityki i w związku z tym jego słowa należy interpretować. – Partie polityczne występują ze świetnymi programami, z których potem nic nie zostaje. Kukiz kpi sobie tymi słowami z partii. „Mieliście programy i co z tego wyniknęło” – tłumaczył. „Koniec taryfy ulgowej”Guział tłumaczył, że Kukiz chce sięgać po wszystkich, którzy mają odwagę i determinację by zmieniać kraj. – Jest artystą, artystom wolno więcej – uznał. Zdaniem Wiplera Kukiz nie zamierza brać udziału w festiwalu piosenki w Opolu, ani w Jarocinie, tylko w wyborach prezydenckich, więc powinien być oceniany jako polityk i powinien mieć program. – Koniec taryfy ulgowej – podkreślił. I dodał, że prędzej, czy później przychodzi taki moment gdy społeczeństwo mówi: „sprawdzam”.",,
Premier: Zgadzam się z Małgorzatą Kidawą-Błońską,"– Zgadzam się Małgorzatą Kidawą-Błońską, bo wiem, że Jarosławowi Kaczyńskiemu przede wszystkim zależy na Polsce. I to jest ogromny komplement w kierunku Jarosława Kaczyńskiego. Nie spodziewałem się tego ze strony Małgorzaty Kidawy-Błońskiej – powiedział w programie „Gość Wiadomości” premier Mateusz Morawiecki.","Szef polskiego rządu skomentował w TVP Info słowa Małgorzaty Kidawy-Błońskiej, która w jednym z wywiadów powiedziała, że Jarosławowi Kaczyńskiemu nie zależy na świecie, na Europie. –  Jemu zależy tylko na Polsce – oceniła Kidawa-Błońska.  – Z jednej strony zgadzam się Małgorzatą Kidawą-Błońską, bo wiem, że Jarosławowi Kaczyńskiemu przede wszystkim zależy na Polsce. I to jest ogromny komplement w kierunku Jarosława Kaczyńskiego. Nie spodziewałem się tego ze strony Małgorzaty Kidawy-Błońskiej – powiedział premier i zapewnił, że prezes Kaczyński troszczy się także o sprawy Europy. – Często o tym rozmawiamy. Wiem, jak bardzo leży mu na sercu silna Europa, sojusz transatlantycki, który jest podstawą pokoju na świecie. Muszę więc uspokoić, że prezes troszczy się również  o Europę i wymiar funkcjonowania Polski w różnych sojuszach – mówił premier Morawiecki. Powiedział, że widzi „grupę osób pracujących w wymiarze sprawiedliwości, którym zależy na ciągłym jątrzeniu”. – Wszyscy czekali na to, że Europejski Trybunał Sprawiedliwości wyda wyrok niekorzystny dla nas. Tymczasem ten wyrok był bardzo pozytywny. SN nie mógł tego przełknąć i na początku grudnia wydał wyrok, w wyniku którego każde poważne państwo powinno zadziałać – powiedział. Zdaniem premiera ten wyrok spowodował, że niektórzy sędziowie kwestionują wyroki innych sędziów. – A żadne poważne państwo sobie na to nie może pozwolić, bo to prezydent ma ostateczną prerogatywę w swoich rękach do mianowania sędziów – podkreślił tłumacząc, że dlatego właśnie trzeba było zadziałać legislacyjnie.",,
Australia: Parlament i główne partie polityczne obiektem cyberataku „rządu innego państwa”,"Premier Australii Scott Morrison oświadczył w poniedziałek, że parlament i główne partie polityczne kraju były celem cyberataku, prawdopodobnie dokonanego przez „rząd innego państwa”. Nie podał jednak żadnych szczegółów.","Deputowanych do australijskiego parlamentu wezwano niedawno do natychmiastowej zmiany haseł do ich kont internetowych, po tym jak agencja ds. wywiadu elektronicznego wykryła atak na system komputerowy parlamentu.Według Morrisona, który powołał się na wstępne wyniki śledztwa, hakerzy włamali się też do systemów informatycznych największych partii politycznych. – Nasi eksperci ds. cyberbezpieczeństwa są zdania, że za tym atakiem kryją się wysokiej klasy służby obcego państwa – powiedział premier w parlamencie. – Zdaliśmy sobie także sprawę, że systemy informatyczne niektórych partii politycznych, w tym Partii Liberalnej, Partii Pracy i Partii Narodowej, były także celami ataku – dodał. Morrison nie ujawnił żadnych szczegółów, a zwłaszcza tego, które państwo podejrzewane jest o cyberatak. Według Alastaira MacGibbona, szefa Australijskiego Centrum Cyberbezpieczeństwa, prace przy zabezpieczaniu lokalnych sieci internetowych wciąż trwają. Analitycy, na których powołuje się Reuters, twierdzą, że o dokonanie ataku najbardziej podejrzewane są Chiny, ale także Rosja i Iran. Przypomina się w związku z tym, że Australia znajduje się w okresie przedwyborczym, przed wyborami, które mają odbyć się w maju.",,
Premier skomentował publikację na temat jego rodziny [WIDEO],"– Kochamy nasze dzieci wraz z moją żoną bardzo mocno. Jesteśmy z nich dumni. Jesteśmy szczęśliwi, że są. Dzieci uczą się, pracują, cieszą się, a niekiedy płaczą. Dzieci jak wiele innych. Staramy się z żoną normalnie żyć – powiedział w piątek premier Mateusz Morawiecki.","Premier Mateusz Morawiecki podziękował za płynące do niego słowa wsparcia w związku z publikacjami na temat jego rodziny. „Super Express” opublikował w piątek informacje oparte na fragmentach książki „Delfin Mateusz Morawiecki” autorstwa Piotra Gajdzińskiego i Jakuba N. Gajdzińskiego, że dwójka dzieci premiera jest adoptowana. Szef rządu odniósł się do tej kwestii, odpowiadając na pytanie zadane podczas konferencji prasowej. Ujawnienie informacji o adopcji dzieci przez premiera Mateusza Morawieckiego potępiło między innymi Centrum Monitoringu Wolności Prasy Stowarzyszenia Dziennikarzy Polskich, a także, w mediach społecznościowych, politycy obozu rządzącego oraz opozycji.",,
W okręgu wielkopolskim Koalicja Europejska wygrała z Prawem i Sprawiedliwością,"Koalicja Europejska zdobyła w Wielkopolsce 43,25 proc. głosów i zwyciężyła w regionie w wyborach do Parlamentu Europejskiego. Prawo i Sprawiedliwość uzyskało 38,39 proc. poparcia, a Wiosna – 7,80 proc. głosów. Najwięcej głosów okręgu zdobyli: Ewa Kopacz (KE) oraz Zdzisław Krasnodębski (PiS).","Wyniki zliczone na podstawie danych ze 100 proc. obwodowych komisji wyborczych podała w poniedziałek PKW.Pozostałe komitety uzyskały w Wielkopolsce: KWW Konfederacja Korwin Braun Liroy Narodowcy – 4,67 proc. głosów, KWW Kukiz'15 – 4,29 proc. głosów., KKW Lewica Razem - Partia Razem, Unia Pracy, RSS – 1,60 proc. głosów.Frekwencja wyborcza w Wielkopolsce wyniosła w niedzielę 44,86 proc. W samym Poznaniu – 57,56 proc.Na Koalicję Europejską oddano 518 706 głosów, na PiS – 460 432 głosy, na Wiosnę Roberta Biedronia – 93 504 głosy. Pozostałe komitety uzyskały w Wielkopolsce: KWW Konfederacja Korwin Braun Liroy Narodowcy – 55 970 głosów, KWW Kukiz'15 – 51 500 głosów., KKW Lewica Razem - Partia Razem, Unia Pracy, RSS – 19 226 głosów. „Dwójka” listy KE były premier Leszek Miller zdobył 79 380 głosów. Startująca z listy PiS Andżelika Możdżanowska uzyskała wynik 76 953 głosy, kandydująca z tej samej listy posłanka Joanna Lichocka – 72 769 głosów. Na liderkę listy Wiosny Sylwię Spurek zagłosowało 55 306 osób.W 2014 roku w wyborach do Parlamentu Europejskiego mandaty uzyskało w Wielkopolsce pięciu kandydatów: Andrzej Grzyb (PSL), Agnieszka Kozłowska-Rajewicz (PO), Adam Szejnfeld (PO), Krystyna Łybacka (SLD), oraz Ryszard Czarnecki (PiS).Najwięcej głosów uzyskał wówczas Komitet Wyborczy Platformy Obywatelskiej – 32,95 proc., następnie KW Prawa i Sprawiedliwości 24,38 proc. Na kolejnych miejscach znalazł się KWW Sojusz Lewicy Demokratycznej-Unia Pracy z poparciem 12,77 proc. oraz PSL – 10,50 proc.W 2014 roku frekwencja wyborcza w Wielkopolsce wyniosła 22,42 proc.",,
Rulewski: Zemke organizuje obronę byłych SB-ków. Nie będę roznosił jego ulotek,"– Moja walka z komuną zaczęła się 40 lat temu, po drugiej stronie barykady był wówczas pan Zemke, który pisał o mnie artykuły. I teraz kierownictwo partii poleca mi, bym roznosił ulotki pana Zemkego, nie będę tego robić - podkreślił senator Jan Rulewski w wywiadzie udzielonym „Rzeczpospolitej”.","Rulewski ogłosił dwa dni wcześniej, że odejdzie z klubu PO, tłumacząc, że przeszkadzają mu „elementy lewicowe”.  – Funkcjonariusze PZPR przemycają do Koalicji Europejskiej wartości, których kiedyś wytrwale bronili. Platforma za daleko się posunęła, wpisując na swoje czołowe listy funkcjonariuszy tamtego państwa – powiedział senator.  Jak dodał, trzeba oddać inicjatywę młodszemu pokoleniu, które „ma doświadczenia wyniesione z gospodarki rynkowej, z funkcjonowania demokracji, z otwartości Polski”. Rulewski pytany w wywiadzie dla gazety, czy po 30 latach od upadku komunizmu ma znaczenie, kto był kim w PRL powiedział: „Rozstaję się z PO, lecz oznacza to nadal partnerstwo przy wspieraniu konstytucyjnego państwa, członkostwa w Unii Europejskiej, samorządności. I niezmiennie: bycie kolegą”. Dopytywany o jaką pamięć chodzi, senator odparł, że „o pamięć przyszłych pokoleń, która jest teraz kształtowana”.  – Pojawiają się fundacje imienia osób zasłużonych w poprzednim systemie, dłonie odciśnięte na chodniku, niedługo może pojawią się pomniki ku czci zasłużonych w PRL. Tak się zmienia pamięć o minionych czasach. Ktoś musi być strażnikiem pamięci i ja tę rolę pełnię – zaznaczył Rulewski. Na pytanie, co mu zrobił Janusz Zemke, Rulewski odpowiedział, że osobiście nie ma do niego żadnych pretensji „z wyjątkiem tego, że gdy wybuchł bydgoski marzec 1981 roku jako sekretarz propagandy w KW PZPR redagował obrzydliwe uchwały potępiające »Solidarność« i fałszujące rzeczywistość”. Dodał, że nigdy ze strony Janusza Zemke nie było gestów w stronę „Solidarności”.  – Przeciwnie: organizuje obronę byłych SB-ków. W UE zajmuje się głównie ich skargami na obniżenie świadczeń emerytalnych. Nie widzę, żeby przejawiał jakieś refleksje na temat przeszłości – mówił polityk. Jak podkreślił, postacie, które znalazły się w Koalicji Europejskiej, brały udział w czasach PRL „w brudnych działaniach”.  – Na przykład dokonywały czystek dziennikarskich w stanie wojennym czy kadry naukowej na uczelniach. A w wolnej Polsce Janusz Zemke i inni jakoś nie wpadli na pomysł, żeby naprawić krzywdy prześladowanych – podkreślił Rulewski. Senator zaznaczył w wywiadzie, że jego walka z komuną zaczęła się 40 lat temu na lekcjach konspiracyjnej historii.  – Po drugiej stronie barykady był wówczas pan Zemke, który pisał o mnie artykuły, są na to dokumenty. I teraz kierownictwo partii poleca mi, żebym po 40 latach walki – zwycięskiej, nie przegranej - roznosił ulotki pana Zemkego. Nie mogę. Nie zamierzam przewracać tej instalacji politycznej, jaką jest Koalicja Europejska – mówił Rulewski. Jak dodał, „to nie znaczy, że będę się poddawał prądowi”. – Nie godzę się na to, żeby paskudztwo, serwilizm, czy konformizm były premiowane w Polsce – zapewnił Rulewski.",,
"„Zginął Adamowicz, jutro może zginąć Andrzej Duda”. Po tym telefonie zatrzymała go policja","Policjanci z Komendy Rejonowej Policji Warszawa VI zatrzymali 71-letniego mieszkańca Warszawskiego Targówka, który dzisiaj po południu zadzwonił do WCPR i groził Prezydentowi, tłumacząc „zginął Adamowicz, a jutro może zginąć Andrzej Duda”.","Funkcjonariusze ustalili miejsce zamieszkania mężczyzny. Zabezpieczono telefon, z którego wykonano połączenie.  Zatrzymany trafi do policyjnego aresztu. O wszystkim poinformowano prokuraturę. Jak dowiedział się portal tvp.info, jutro ruszą czynności wyjaśniające sprawę.",,
Europol rozbił gang. Przemytnicy przerzucili na Wyspy 6 tysięcy Ukraińców,"Międzynarodowa grupa policjantów rozbiła siatkę przemytników ludzi. Organizacja przerzuciła co najmniej 6 tysięcy Ukraińców do Wielkiej Brytanii. Zatrzymano 115 osób, w tym szefów gangu – poinformowała w niedzielę hiszpańska policja.","Jak wynika z komunikatu, siatka działała na Ukrainie, w Polsce, Hiszpanii, Belgii, Irlandii i Wielkiej Brytanii. Hiszpańska policja przeprowadziła tę akcję we współpracy z funkcjonariuszami z Belgii, Francji, Polski i Wielkiej Brytanii. Koordynował ją Europol.Zdecydowana większość ze 115 zatrzymanych osób to ukraińscy imigranci, którzy wpadli w ręce policji na różnych lotniskach m.in. w Hiszpanii, Belgii czy we Francji, skąd chcieli polecieć do Wielkiej Brytanii. Ukraińcy posługiwali się fałszywymi dokumentami, które przekazała im siatka przestępcza.  Ponad sto fałszywych polskich paszportów u szefa gangu Wśród zatrzymanych są szefowie gangu z Hiszpanii, Ukrainy i Polski. Najważniejszy z nich został zatrzymany w Barcelonie, gdzie mieszkał ze swoją partnerką. W ich mieszkaniu znaleziono ponad sto fałszywych polskich dowodów tożsamości. Według hiszpańskiej policji dokumenty były bardzo dobrze podrobione. Wcześniej organizacja  korzystała ze skradzionych, ale porzuciła tę praktykę po zatrzymaniach na lotniskach. Z kolei w Polsce zatrzymano dwóch członków organizacji. W ich mieszkaniu policja skonfiskowała wiele podrobionych polskich dokumentów. – Organizacja ułatwiała imigrantom zdobycie wiz, które umożliwiały im wjazd do strefy Schengen przez kraje sąsiadujące z ich krajem, głównie przez Polskę. Gdy już tam dotarli, przekazywano im fałszywe dokumenty, przede wszystkim polskie dowody tożsamości lub rzadziej paszporty państw bałtyckich, z którymi mogli bez problemów podróżować – czytamy w komunikacie hiszpańskiej policji. Następnie imigranci byli przewożeni m.in. do Hiszpanii, Francji czy Belgii, gdzie przekazywano ich innym członkom siatki i gdzie czekali na odpowiedni moment, by udać się do Wielkiej Brytanii. Zazwyczaj lecieli do stolicy Irlandii, Dublina, skąd następnie promem udawali się do Wielkiej Brytanii. Wydano trzy europejskie nakazy aresztowania wobec osób, które wciąż są na wolności. Chodzi m.in. o Ukraińca, który działał w Wielkiej Brytanii. Śledztwo w sprawie tego gangu trwało od początku 2015 roku.",,
