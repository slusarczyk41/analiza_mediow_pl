"Prezydent powiedział, co zrobi z wnioskiem Śpiewaka o ułaskawienie","Jeżeli Jan Śpiewak złoży wniosek o ułaskawienie, on zostanie rozpoznany zgodnie z obowiązującymi w tym zakresie przepisami – powiedział w TVP Info prezydent Andrzej Duda.","– Jan Śpiewak deklarował w mediach, że zamierza złożyć wniosek o ułaskawienie, jeżeli ten wniosek złoży – czy on, czy inna osoba do tego uprawniona – on oczywiście zostanie rozpoznany zgodnie z obowiązującymi w tym zakresie przepisami – zaznaczył prezydent Andrzej Duda.  13 grudnia Sąd Okręgowy w Warszawie uznał Jana Śpiewaka winnym zniesławienia Bogumiły Górnikowskiej, córki byłego ministra sprawiedliwości Zbigniewa Ćwiąkalskiego.   Sąd utrzymał w mocy wyrok sądu rejonowego, który w styczniu nakazał Śpiewakowi zapłatę 5 tys. zł grzywny i 10 tys. zł nawiązki na rzecz Górnikowskiej. Uzasadnienie wyroku było niejawne.",,
"Prof. Kik: Wynik wyborów pokazał, że obóz anty-PiS-u jest mniej liczny od PiS-u","Wynik wyborów to ogromny sukces Prawa i Sprawiedliwości – ocenił w rozmowie z portalem tvp.info prof. Kazimierz Kik, politolog z Uniwersytetu Jana Kochanowskiego w Kielcach. – Prawdę mówiąc – nie spodziewałem się go, ponieważ myślałem, że rozbicie głosów prawicowego elektoratu na PiS i Konfederację może zmienić generalny układ wyborów – dodał.","Według politologa głosy PiS i Konfederacji należy liczyć łącznie. – Konfederacja to bardziej prawicowa odnoga obozu Prawa i Sprawiedliwości. Różnią się programowo, ale jeżeli spojrzeć na Koalicję Europejską, to tam różnice są znacznie większe – zwrócił uwagę. – Okazuje się, że w Polsce duży obóz prawicy ma większe możliwości, większe poparcie i zdolności mobilizacyjne – podkreślił.– Mimo że Koalicja Europejska osiągnęła zupełnie przyzwoity wynik, to jednak okazało się, że kakofonia dźwięków, alians różnorodnych ugrupowań, nie tworzy wartości dodanej w Polsce – przekonywał prof. Kik.– Cała Koalicja Europejska, czyli obóz mainstreamu neoliberalnego, został zbudowany w opozycji do PiS-u. Wyniki wyborów pokazały, że obóz anty-PiS-u jest mniej liczny od PiS-u – zwrócił uwagę. Wskazał również, że na zły wynik ugrupowania Kukiz’15, które znalazło się poniżej progu wyborczego, największy wpływ miał wyższy od sondażowego wynik Konfederacji.",,
Warszawa: Manifestacja pod hasłem „Stop Nienawiści”,"Pod hasłem „Stop Nienawiści” rozpoczął się w poniedziałek o godz. 18 protest przed PKiN w Warszawie. Na manifestację, na której dominuje atmosfera smutku po śmierci prezydenta Gdańska Pawła Adamowicza, przyszły tysiące osób, obecni są politycy różnych ugrupowań. Podobne wydarzenia odbywają się w całej Polsce.","W proteście biorą udział tysiące osób, obecny jest m.in. prezydent stolicy Rafał Trzaskowski. Prezydenta Adamowicza uczczono minutą ciszy. Wiele osób przyniosło ze sobą znicze, które zapalili na pl. Defilad w pobliżu wejścia do Teatru Dramatycznego; wyrażają żal z powodu śmierci prezydenta Gdańska i apelują o przeciwdziałanie mowie nienawiści. Uczestnicy manifestacji zapowiedzieli przemarsz pod Zachętę. Na manifestacji obecni są politycy różnych ugrupowań politycznych, m.in. PO i Nowoczesnej; swój udział wcześniej zapowiedzieli też przedstawiciele warszawskich struktur Prawa i Sprawiedliwości oraz lider PO Grzegorz Schetyna, który wcześniej zaapelował na Twitterze, by wieczorem w całej Polsce odbyły się spotkania w związku z wydarzeniami w Gdańsku.",,
„Funkcjonariusz BSW Służby Więziennej chciał sfotografować ciało; prokurator się nie zgodził”,"To funkcjonariusz Biura Spraw Wewnętrznych Służby Więziennej chciał zrobić zdjęcie ciała Dawida Kosteckiego, gdy byłego boksera znaleziono martwego w celi aresztu na Białołęce. Wg prokuratora Marcina Sadusia, rzecznika Prokuratury Okręgowej Warszawa–Praga osoba ta nie ingerowała w czynności oględzin.  – Oględziny celi i zwłok były przeprowadzane bez udziału funkcjonariuszy – poinformował. Wcześniej Radio Zet ujawniło list wdowy po „Cyganie”, która twierdziła, że ciało jej męża chciał fotografować „przedstawiciel Ministerstwa Sprawiedliwości”, a zdjęcia miały trafić do szefa resortu.","Radio Zet opublikowało w piątek list Edyty Kosteckiej do prezesa PiS Jarosława Kaczyńskiego. Wdowa po „Cyganie” napisała m.in., że w dniu śmierci jej męża, przedstawiciel resortu sprawiedliwości wchodził do celi i próbował robić zdjęcia, aby przekazać je ministrowi sprawiedliwości.  O tym incydencie mieli zeznać podczas ostatnich przesłuchań prokurator Wojciech Kapuściński oraz policjant, który uczestniczył w oględzinach zwłok. Kapuściński miał wyprosić tę osobę. Zdaniem wdowy, prokurator został później odsunięty od śledztwa. Praska prokuratura, która prowadzi śledztwo w sprawie śmierci Kosteckiego, przekonuje, że owymi przedstawicielami Ministerstwa Sprawiedliwości byli „funkcjonariusze Biura Spraw Wewnętrznych Centralnego Zarządu Służby Więziennej, oddelegowani do Departamentu Wykonywania Orzeczeń i Probacji Ministerstwa Sprawiedliwości, przeprowadzający kontrolę w trybie przewidzianym stosownymi przepisami”.",,
Bundeswehra szkoli dzieci-żołnierzy?,"Niemiecki rząd nie wyklucza, że Bundeswehra szkoli w Somalii nieletnich żołnierzy. Informuje o tym dziennik „Frankfurter Rundschau”, powołując się na dokument Ministerstwa Spraw Zagranicznych w Berlinie.","Niemiecki MSZ odpowiedział na interpelację deputowanych Lewicy. Ministerstwo stwierdza w piśmie, że odpowiedzialność za wybór rekrutów w Somalii spoczywa na tamtejszym Tymczasowym Rządzie Federalnym.Niemcy uczestniczą w misji Unii Europejskiej, która ma pomóc somalijskiemu rządowi w stabilizacji kraju, pogrążonego od lat w wojnie domowej prowadzonej przez plemienne frakcje. Somalijskich żołnierzy i policjantów szkoli około 20 inspektorów niemieckiej armii.Deputowanych Lewicy niepokoi nie tylko możliwość szkolenia dzieci przez Bundeswehrę, ale również brak kontroli nad już przeszkolonymi rekrutami. Lewica powołuje się na statystyki, z których wynika, że spośród 17 tysięcy somalijskich żołnierzy przeszkolonych w ramach unijnej misji w latach 2006-2008 tylko 3 tysiące trafiło do szeregów armii Tymczasowego Rządu Federalnego.Werbowanie i szkolenie wojskowe dzieci i nieletnich jest sprzeczne z prawem międzynarodowym.Wielu pozostałych przeszło na stronę rebeliantów. Według danych ONZ, w walkach w Somalii bierze udział 70 tysięcy dzieci i nieletnich.",,
Polscy piłkarze już w Marsylii. We wtorek zmierzą się z Ukrainą,Polscy piłkarze zameldowali się w poniedziałek w hotelu w Marsylii. We wtorek rozegrają mecz z Ukrainą; będzie to ich trzeci występ na Euro 2016. Transmisja z Marsylii od godz. 17:25 w TVP 1. Relacja także na stronach SPORT.TVP.PL i TVP.Info.,"Po dwóch kolejkach Polacy mają cztery punkty i są już niemal pewni awansu do 1/8 finału. Najpierw pokonali w Nicei Irlandię Północną 1:0, a następnie zremisowali w podparyskim Saint-Denis z Niemcami 0:0. W obu przypadkach podopieczni Adama Nawałki zebrali sporo pochwał i słychać głosy, że coraz więcej zespołów nie chce trafić na biało-czerwonych w fazie pucharowej.Pilkarze Nawałki ostatni grupowy mecz grają we wtorek, ale z awansu mogą cieszyć się już w poniedziałkowy wieczór - w zależności od wyników w grupie B (Anglia, Słowacja, Walia, Rosja). Żadnych szans nie ma natomiast Ukraina, która przegrała dwa mecze po 0:2.– Skupiamy się na sobie. Sądzę, że to Ukraińcy mają się czego obawiać, my jesteśmy w dobrej dyspozycji. Musimy zagrać w podobnym stylu jak dwa ostatnie mecze i myślę, że o wynik możemy być spokojni. Zero punktów Ukrainy jest dla mnie zaskoczeniem. Mają przecież kilka indywidualności w zespole – przyznał bramkarz Artur Boruc. Ukraina bez formy Doświadczenia z ostatnich lat nakazywały przed turniejem obawiać się reprezentacji Ukrainy. Biało-czerwoni spotkali się z tym rywalem w eliminacjach mistrzostw świata 2014 i doznali dwóch porażek - u siebie 1:3, a na wyjeździe 0:1. Jeszcze kilkanaście dni temu wydawało się, że starcie Ukrainy z Polską w Marsylii będzie spotkaniem o drugie miejsce w grupie C, ale postawa zespołu Mychajło Fomenki okazała się jednym z największych negatywnych zaskoczeń fazy grupowej. O ile w meczu z Niemcami (0:2) jego drużyna zaprezentowała się nieźle, o tyle już w starciu z teoretycznie słabszą Irlandią Północną (0:2) w niczym nie przypominała ekipy typowanej do wyjścia z grupy.Zaskoczenie tym większe, że w tym roku Ukraińcy wygrali wszystkie cztery mecze towarzyskie, m.in. tuż przed turniejem z Rumunią i Albanią. Przypuszczalne składy  Ukraina:  Andrij Piatow - Artem Fedecki, Jewhen Chaczeridi, Jarosław Rakicki, Wiaczesław Szewczuk - Andrij Jarmolenko, Rusłan Rotan, Ołeksandr Zinczenko, Taras Stepanenko, Jewhen Konoplianka - Roman Zozulia. Polska:  Łukasz Fabiański - Łukasz Piszczek, Kamil Glik, Michał Pazdan, Artur Jędrzejczyk - Jakub Błaszczykowski (Sławomir Peszko), Grzegorz Krychowiak, Krzysztof Mączyński, Kamil Grosicki (Bartosz Kapustka) - Robert Lewandowski, Arkadiusz Milik.",,
Biografia rtm. Pileckiego nominowana do nagrody Costa Book Awards,"Biografia rotmistrza Witolda Pileckiego pt. „Ochotnik”, autorstwa brytyjskiego pisarza Jacka Fairweathera, została nominowana do Costa Book Awards za rok 2019. To jedna z głównych brytyjskich nagród literackich.","Opublikowana w czerwcu książka „The Volunteer: The True Story of the Resistance Hero who Infiltrated Auschwitz” opowiada o losach rtm. Pileckiego i jego pobycie w niemieckim nazistowskim obozie zagłady Auschwitz.  – Natknąłem się na tę historyczną postać i chciałem wiedzieć więcej. Kiedy przybył do obozu w 1940 r., było to brutalne miejsce dla więźniów politycznych, a on był świadkiem kroków podejmowanych przez nazistów zmierzających do »ostatecznego rozwiązania«. Przemycał wiadomości do Londynu, a w tej książce jest mowa o tym, dlaczego nic nie zrobiliśmy – mówił jej autor.  Pochodzący z Walii 40-letni Fairweather jest pisarzem i dziennikarzem; był m.in. szefem biura brytyjskiego dziennika „Daily Telegraph” w Bagdadzie i fotoreporterem amerykańskiego „Washington Post” w Afganistanie. Napisał również dwie inne książki, „The Good War” i „The War of Choice”, o wojnach w Afganistanie i w Iraku. Jest laureatem prestiżowych nagród dziennikarskich.  Od 1971 r. nagrodami Costa Book Awards wyróżniane są książki napisane w języku angielskim przez pisarzy mieszkających w Wielkiej Brytanii bądź Irlandii. Obecnie są przyznawane w pięciu kategoriach – powieść, debiutancka powieść, biografia, poezja i książka dla dzieci, po czym spośród zwycięzców tych kategorii wybierana jest książka roku.",,
11 listopada „Razem dla Niepodległej”,"Po raz drugi 11 listopada ulicami Warszawy przejdzie prezydencki marsz „Razem dla Niepodległej”. Jego uczestnicy uczczą pamięć  zasłużonych dla niepodległości, w tym powstańców styczniowych. Marsz ma być radosnym widowiskiem historycznym – zapowiada Kancelaria Prezydenta.","– Prezydent już dziś zaprasza na marsz „Razem dla Niepodległej”. Ważnym elementem tego przemarszu będzie uhonorowanie ojców założycieli naszej niepodległości, czyli złożenie wieńców pod ich pomnikami, tak jak w roku ubiegłym – powiedział prezydencki doradca prof. Tomasz Nałęcz.Podobnie jak w listopadzie 2012 r. trasa marszu przebiegać ma od placu Piłsudskiego, przez Krakowskie Przedmieście, Nowy Świat, plac Trzech Krzyży i Aleje Ujazdowskie. – Prezydent chciałby uczynić ten marsz jeszcze bardziej radosną demonstracją patriotyczno-historyczną. Chciałby, aby w tym roku poza uhonorowaniem ludzi zasłużonych dla naszej niepodległości, uhonorować pamięć powstańców styczniowych  – zaznaczył Nałęcz.Jak przypomniał, w tym roku przypada 150-lecie powstania styczniowego, którego pamięć i samych powstańców II RP otaczała szczególnym kultem i wdzięcznością. Nałęcz poinformował, że tegorocznemu marszowi towarzyszyło będzie patriotyczne widowisko poświęcone temu zrywowi.Zaznaczył, że podobnie jak w ubiegłym roku, marsz ma mieć „bardzo wspólnotowy charakter” i uhonorować ojców niepodległości wywodzących się z różnych środowisk od lewicy, do prawicy. – W ubiegłym roku były głosy wyrażające zdziwienie, że prezydent zamierza na przykład złożyć kwiaty pod pomnikiem Romana Dmowskiego. Prezydent uhonorował tymczasem oczywistą zasługę Dmowskiego dla odzyskania niepodległości przez Polskę w 1918 roku  – zaznaczył Nałęcz. Przypomniał, że Bronisław Komorowski w czasie ubiegłorocznego marszuzwracał uwagę, że na jego trasie brakuje pomnika, który by honorował zasługiniepodległościowego socjalizmu. – Myślę, że te słowa prezydenta stały siępewną inspiracją dla ludzi związanych z lewicą, aby taki pomnik się pojawił – mówił.Jak zaznaczył, jest także druga inicjatywa wiążąca się z ubiegłorocznym marszem.    –Samorządowcy ze Śląska i z Warszawy wystąpili z inicjatywą, aby na trasie marszu lub w jej bezpośredniej bliskości pojawił się jeszcze jedenpomnik - Wojciecha Korfantego – dodał Nałęcz.",,
„Przywołano do szeregu Macrona i Erdogana”. Saryusz-Wolski komentuje szczyt NATO,"– Niemcy potwierdziły swoją miłość do NATO, co ostatnio im się rzadko zdarzało. Pomysł na samowystarczalność europejską pana prezydenta Macrona w zasadzie idzie do lamusa – ocenił miniony szczyt NATO Jacek Saryusz-Wolski, europoseł PiS. Polityk był gościem TVP Info.","– Polska może być absolutnie zadowolona ze szczytu londyńskiego – mówił europoseł.– Deklaracja londyńska bardzo satysfakcjonująca, kluczowe stwierdzenia zarówno deklaracji, jak i na konferencji Stoltenberga bardzo dla Polski dobre. Po pierwsze potwierdzenie artykułu 5.  w tonie nieznoszącym sprzeciwu, że jest to fundament. Po drugie, zatwierdzenie planów gotowości krajów takich jak Polska i kraje bałtyckie. Wreszcie pośrednie, grzeczne, ale przywołanie (…) do szeregu panów Macrona i Erdogana – dodawał Saryusz-Wolski. Zdaniem polityka nerwowość, jaka panowała przed szczytem, dała niespodziewane, ale pozytywne skutki. – Niemcy potwierdziły swoją miłość do NATO, co ostatnio im się rzadko zdarzało. Pomysł na samowystarczalność europejską pana prezydenta Macrona w zasadzie idzie do lamusa, a wreszcie pan prezydent Trump, którego Europa kiedyś oskarżała, że podważa NATO, w zasadzie wystąpił jako obrońca ortodoksji NATO-wskiej – powiedział. Zdaniem Saryusza-Wolskiego szczyt udowodnił, że „NATO to nie zabawka, o której można wszystko mówić”.",,
Antypisowcy artyści porównali ofiary Holokaustu z promotorami ideologii LGBT. Vloger wypunktował ich manipulacje [WIDEO],"Kiedy przyszli po Żydów, nie protestowałem. Nie byłem przecież Żydem – tymi słowami zaczyna się klip z udziałem bliskich opozycji artystów. Towarzyszą im ujęcia z antyrządowych protestów i manifestacji LGBT przeplatane ze zdjęciami Żydów wsadzanych przez Niemców do bydlęcych wagonów. „Prawie zwymiotowałem... potem nakręciłem ten krótki spocik i mi przeszło” – napisał vloger Dawid Mysior. Jego filmik ma już 68 tys. wyświetleń.","– Kiedy poczułem, w jakim kierunku zmierza ten ich spot najpierw się zaśmiałem – mówi Mysior w swoim nagraniu, komentując Andrzeja Seweryna, który obok zdjęć z flagami LGBT mówi: „Kiedy przyszli po związkowców, nie protestowałem. Nie byłem przecież związkowcem”. Dalej vlogerowi nie jest już tak do śmiechu, bo pojawiają się zdjęcia Żydów prowadzonych przez Niemców na zagładę. – Kiedy zobaczyłem, że chcą nam w głowach zlać ideologię LGBT+ z ofiarami Holokaustu prawie się zrzygałem – mówi Mysior i komentuje kolejne manipulacje klipu. Swój krótki klip youtuber kończy ironicznie, odnosząc się do słów jednego z artystów o atakowaniu LGBT: „Atakować tj. protestować, gdy lżą i profanują wszystko, co jest dla ciebie święte. Chcą mówić twojemu synowi, żeby się nie spieszył z wyborem płci, bo na to zawsze jest czas i chcą adoptować dzieci i ty się temu sprzeciwiasz. Tak, wiedziałem. To znaczy atakować”.",,
Tysiące włamań. Ukraina celem cyberataków,Ukraińskie instytucje doświadczają tysięcy cyberataków – oświadczył prezydent Ukrainy Petro Poroszenko podczas spotkania Rady Bezpeczeństwa Narodowego i Obrony. Jako źródło ataków wskazał Rosję.,"Poroszenko wyjaśnił, że w ciągu ostatnich dwóch miesięcy doszło do 6,5 tys. cyberataków na ukraińskie ministerstwa i inne ważne instytucje państwowe. Ogółem zaatakowano 5 ministerstw i 31 innych urzędów.Jako przykład prezydent podał zablokowanie stron ukraińskiej służby podatkowej i ministerstwa finansów, co miało miejsce 6 grudnia. W połowie grudnia hakerzy zaatakowali i zablokowali strony internetowych ukraińskich kolei państwowych.Poważny problemW ocenie Poroszenki wiele wskazuje na to, iż źródłem ataków są rosyjskie służby specjalne, które prowadzą cyberwojnę przeciwko Ukrainie. Przyznał, że z podobnym problemem borykają się między innymi Stany Zjednoczone, Niemcy i Szwecja.– Mamy do czynienia z globalnym wyzwaniem, rzuconym przez Rosję całej wspólnocie euroatlantyckiej – podkreślił ukraiński prezydent.",,
Niemiecki dziennik: Polska przeżywa boom gospodarczy,"Konserwatywny niemiecki dziennik „Frankfurter Allgemeine Zeitung” opisuje w poniedziałek boom gospodarczy, który przeżywa Polska. Wśród jego przyczyn wymienia m.in. konsumpcję wewnętrzną napędzaną programami socjalnymi i uszczelnienie systemu podatku VAT.","„W żadnym innym kraju UE gospodarka nie rosła w ubiegłym roku tak szybko, jak na wschód od Odry. Zdaniem Komisji Europejskiej również w 2019 roku Polska będzie liderem, jeśli nie liczyć Malty” – pisze dziennik z Frankfurtu nad Menem.Jako przyczynę boomu gospodarczego na pierwszym miejscu „FAZ” wymienia napędzenie konsumpcji wewnętrznej poprzez program socjalny „500+” rządu PiS.Płatności te zmieniły budżety milionów rodzin, umożliwiając niektórym, po raz pierwszy od lat, zaplanowanie wakacji nad Bałtykiem. Nieznaczny wzrost wskaźnika urodzeń prawdopodobnie również jest związany z „500+” – wymienia gazeta, przypominając też, że od 2016 r. istnieje program „Mieszkanie+”, czyli budowa przez państwo mieszkań na wynajem dla osób o niższych dochodach z opcją późniejszego zakupu. Mimo to przewiduje się, że inflacja pozostanie poniżej poziomu 2 procent w 2019 r., a rząd może się pochwalić sporymi wpływami do budżetu – podkreśla „FAZ”. Gazeta zwraca też uwagę, nawet jeśli Niemcy nadal osiągają nadwyżkę eksportową, dzisiejsze saldo polskiego handlu zagranicznego jest prawie zrównoważone. Największym eksporterem do Niemiec jest Volkswagen – koncern ma dwa zakłady pod Poznaniem. Cytowany przez „FAZ” Michael Kern, wieloletni dyrektor zarządzający Niemiecko-Polskiej Izby Przemysłowo-Handlowej, nie postrzega już jednak Polski jako „montowni” Europy Zachodniej. „W kraju tym istnieją firmy, które w nadchodzących latach mogą urosnąć do rangi międzynarodowych graczy” – uważa Kern.Sukces niesie jednak także ryzyko – ostrzega gazeta. Z powodu wprowadzenia „500+” 100 tys. kobiet opuściło rynek pracy. Najniższe od transformacji bezrobocie (3,8 proc.) oznacza też, że w Polsce zaczyna brakować pracowników. Lukę wypełnia na razie 1,5 mln Ukraińców, którzy mniej lub bardziej na stałe mieszkają w Polsce. Rząd próbuje jednak sprowadzić „gastarbeiterów” z Filipin, a w Warszawie widać pracujących w restauracjach Hindusów i Bengalczyków – opisuje „Frankfurter Allgemeine Zeitung”.„Ogólnie rzecz biorąc, marzenie, by dogonić Niemcy pod względem gospodarczym, nie jest już utopią” – konkluduje gazeta.",,
"Nowy ambasador Izraela: Nasze kraje łączy nie tylko historia, ale też interesy","Nowy ambasador Izraela Alexander Ben-Zvi oficjalnie rozpoczął urzędowanie w Warszawie. Jak zapowiedział, zależy mu na dalszym rozwoju relacji gospodarczych pomiędzy Jerozolimą i Warszawą.","Prezydent Andrzej Duda przyjął list uwierzytelniający od nowego ambasadora Izraela 10 października. Wcześniej ambasadorem tego kraju w Polsce była Anna Azari. – Nie wolno nam zapominać o przeszłości, ale musimy również skupiać się na działaniach na rzecz przyszłości – mówi w krótkim filmie opublikowanym na Twitterze Alexander Ben-Zvi. Ambasador zadeklarował także chęć dalszego rozwoju relacji gospodarczych. – Izrael i Polskę łączy nie tylko historia, ale także wspólne interesy. Będę przede wszystkim rozwijać nasze coraz lepsze relacje  – zapowiada dyplomata. Alexander Ben-Zvi w opublikowanym nagraniu podkreślił, że od 36 lat pracuje w izraelskim MSZ, a placówka w Warszawie będzie siódmą w jego karierze. Dodał, że jego pierwsza misja dyplomatyczna miała miejsce 30 lat temu w Polsce, stąd – jak zauważył – jest to dla niego powrót do znajomych miejsc.",,
„Nie widzę nadmiernego pośpiechu”. Marszałek Senatu o tempie zaopiniowania ustaw o SN i KRS,"„Nie widzę nadmiernego pośpiechu. Mamy określoną ilość czasu na zaopiniowanie ustaw, które podejmuje Sejm” – powiedział marszałek Senatu Stanisław Karczewski poniedziałkowej „Rzeczpospolitej”, komentując tempo zaopiniowania przez Senat prezydenckich ustaw o SN i KRS.","„Senatorowie PO skarżą się, że kneblujemy ich w Senacie, ale to nieprawda. Obydwa punkty o KRS i Sądzie Najwyższym podczas plenarnego posiedzenia Senatu zajęły 35 godzin. To rekord. Debatowaliśmy nad tymi punktami trzy dni. Przestrzegam literalnie regulaminu, czego wymagam również od senatorów PO i PiS” – powiedział Karczewski.Marszałek był też pytany o to, czy kadencje sędziów KRS i pierwszej prezes SN można skracać się ustawą. „Są również opinie prawników, jak również prawników m.in. z Kancelarii Prezydenta Andrzeja Dudy, a także analizy samego prezydenta, których dokonywał z prezesem Jarosławem Kaczyńskim, mówiące, że zapisy tych ustaw nie są sprzeczne z konstytucją” – powiedział Karczewski.",,
Działają wszystkie serwisy ePUAP oraz serwis obywatel.gov.pl,"– Działa serwis ePUAP, serwisy pz.gov.pl i cepik.gov.pl; ruszył także obywatel.gov.pl – powiedział rzecznik prasowy Centralnego Ośrodka Informatyki Igor Ryciak. Państwowe serwisy przestały działać we wtorek ok. godz. 8 rano.","ePUAP (elektroniczna Platforma Usług Administracji Publicznej) to ogólnopolska platforma teleinformatyczna, która umożliwia komunikację obywateli i przedsiębiorców z podmiotami publicznymi. Pozwala też komunikować się podmiotom administracji publicznej pomiędzy sobą.Z kolei obywatel.gov.pl to serwis z informacjami o usługach, które państwo świadczy obywatelom.",,
Marsz Równości w Płocku: prezydent miasta nie zrezygnuje z patronatu,"Marsz Równości, który odbędzie się 10 sierpnia, kilka tygodni temu został objęty honorowym patronatem prezydenta Płocka i pod nim pozostaje – poinformował tamtejszy Urząd Miasta. Wcześniej 46 sygnatariuszy skierowało do prezydenta Płocka apel o jego wycofanie.","Monika Maron, Dyrektor Wydziału Wspierania Inicjatyw Społecznych w Urzędzie Miasta Płock, poinformowała, że nie wpłynęły żadne oficjalne skargi poza listem podpisanym przez 46 sygnatariuszy; nie odbyły się też protesty przeciwko marszowi.We wtorek 46 płockich naukowców i prawników, lekarzy, artystów, duchownych i opozycjonistów z okresu PRL, wystosowało apel w liście otwartym do prezydenta Płocka Andrzeja Nowakowskiego z Platformy Obywatelskiej o wycofanie honorowego patronatu nad Marszem Równości.Autorzy apelu przyznali, że „z niedowierzaniem i smutkiem” przyjęli informację, iż prezydent Płocka zdecydował się objąć honorowym patronatem Marsz Równości, który organizowany jest przez środowisko LGBT. „Tego typu akty nie tylko znieważają chronione prawem symbole i przedmioty kultu religijnego, ale są również policzkiem wymierzonym wszystkim tym, którzy szanują polską kulturę i tradycję. Jesteśmy pewni, że jako katolik i humanista nie życzyłby Pan sobie powtórzenia tego kulturowego barbarzyństwa w Płocku” – napisali autorzy listu. Jak ocenili, „niestety, udzielenie honorowego patronatu temu przedsięwzięciu jest odczytywane jako przyzwolenie na taką formułę marszu równości, co budzi nasz głęboki sprzeciw”. Policja płocka zapowiedziała, że zastosuje zabezpieczenia podczas marszu.– Przygotowujemy się, aby zapewnić bezpieczeństwo nie tylko uczestnikom marszu, ale również mieszkańcom Płocka – powiedziała oficer prasowa KMP w Płocku, mł. asp. Marta Lewandowska.",,
Trump: „Czas uznać zwierzchność Izraela nad Wzgórzami Golan”. Netanjahu dziękuje,"„Po 52 latach nadszedł czas, aby Stany Zjednoczone w pełni uznały władzę Izraela nad Wzgórzami Golan” – oświadczył prezydent USA Donald Trump. Za „śmiałe uznanie suwerenności nad Wzgórzami Golan” podziękował premier Izraela, Benjamin Netanjahu.","„Po 52 latach nadszedł czas, aby Stany Zjednoczone w pełni uznały władzę Izraela nad Wzgórzami Golan, które mają kluczowe strategiczne znaczenie dla bezpieczeństwa Izraela i stabilności regionu!” – napisał na Twitterze prezydent Stanów Zjednoczonych.",,
Na Haiti zatrzęsła się ziemia. Są ofiary,"Co najmniej 14 osób zginęło a ponad 100 zostało rannych w wyniku trzęsienia ziemi o magnitudzie 7,0, które nawiedziło w sobotę wieczorem czasu lokalnego najbardziej wysuniętą na północ część Haiti. Epicentrum wstrząsów znajdowało się około 20 km na północy zachód od miasta Port-de-Paix.",Liczba ofiar może wzrosnąć. Z wielu miejsc dotkniętych działaniem żywiołu nie dotarły jeszcze żadne informacje o zniszczeniach.,,
Poważny wypadek pod Warszawą. Samochód uderzył w słup,Do zderzenia samochodu osobowego ze słupem energetycznym doszło w podwarszawskiej miejscowości Falenty Nowe w środę popołudniu – poinformowała Ochotnicza Straż Pożarna Falenty w mediach społecznościowych. Dwie osoby ciężko poszkodowane trafiły do szpitala.,"Samochód osobowy zderzył się ze słupem i z ogrodzeniem przy ul. Falenckiej w miejscowości Falenty Nowe w województwie mazowieckim.  Funkcjonariusze – w celu dotarcia do poszkodowanych i udzielenia im pomocy – wykorzystali narzędzia hydrauliczne.  Jak podaje Polsat News, pasażer pojazdu, który był poszukiwany przez policję został zabrany do szpitala karetką. Kierowca natomiast został przewieziony śmigłowcem.    W akcji ratunkowej uczestniczyły m.in. oddziały OSP Raszyn, OSP Falenty, Lotnicze Pogotowie Ratunkowe.",,
"Biedroń: Tresowaliście Nowacką, by dołączyła do Koalicji Obywatelskiej","– Tresowaliście przez kilka miesięcy Barbarę Nowacką, by dołączyła do Koalicji Obywatelskiej i dzisiaj Koalicja Obywatelska ma takie same notowania, jak wcześniej – albo mniejsze – powiedział prezydent Słupska Robert Biedroń w rozmowie Dominiką Wielowieyską na antenie radia Tok FM.","Dziennikarka pytała Biedronia o możliwość zjednoczenia ugrupowań opozycyjnych. Prezydent Słupska odpowiedział, że potrzebna jest „trzecia siła, która uzupełni ofertę” polityczną dla tych wyborców, którzy nie chcą głosować ani na PiS, ani na PO. Wielowieyska wskazała wówczas, że „im więcej ugrupowań opozycyjnych startujących osobno, tym większa szansa na wygraną PiS”. – Tresowaliście przez kilka miesięcy Barbarę Nowacką, żeby dołączyła do Koalicji Obywatelskiej. Jest dzisiaj w Koalicji Obywatelskiej i Koalicja Obywatelska ma takie same notowania, albo mniejsze o 6 proc. w niektórych sondażach, niż wcześniej – odpowiedział wówczas prezydent Słupska. – Więc być może trzeba zastanowić się, jak połączyć tę lewicę, ale nie połączymy tego w ten sposób, że będziemy nawoływali, że lewica ma się przyłączyć do Grzegorza Schetyny, bo lewica nie ma nic wspólnego z Grzegorzem Schetyną – odpowiadał Biedroń.– Grzegorz Schetyna powiedział ostatnio, że żaden postulat Barbary Nowackiej, na przykład dotyczący kwestii praw reprodukcyjnych, nie będzie realizowany – tłumaczył.Słowa prezydenta Słupska o Barbarze Nowackiej chwilę później zaczęły być komentowane w mediach społecznościowych przez polityków, którzy między innymi domagali się, by Biedroń przeprosił szefową Inicjatywy Polskiej.",,
Reżim Maduro wykonał pojednawczy gest wobec opozycji,"Władze Wenezueli nie wykluczają powrotu deputowanych z rządzącej Zjednoczonej Partii Socjalistycznej Wenezueli do zdelegalizowanego przez prezydenta Maduro Zgromadzenia Narodowego, które kontynuuje działalność. Media oceniają, że gest ten miałby zjednać przychylność opozycji i może być próbą wyjścia z impasu w negocjacjach.","O możliwości włączenia się w prace Zgromadzenia Narodowego parlamentarzystów z PSUV poinformował w poniedziałek wiceprezydent ds. komunikacji i kultury, a zarazem minister łączności i informacji Jorge Rodriguez Gomez. Zasugerował on również, że Krajowa Komisja Wyborcza – oskarżana o stronniczość i jednoznaczne wspieranie rządu podczas wyborów w 2018 r., które zapewniły Maduro zwycięstwo – zostanie rozwiązana i skompletowana na nowo.W zamian władze w Caracas spodziewają się gotowości opozycji do podjęcia rozmów z rządem. – Nie zamykamy drzwi przed jakąkolwiek inicjatywą, która pomogłaby samym Wenezuelczykom w rozwiązywaniu problemów ich dotyczących – oświadczył w poniedziałek Rodriguez. – W niektórych sprawach już się porozumieliśmy; udało się nam wypracować plan działań w odniesieniu do szeregu innych – dodał.Propozycje wiceprezydenta Rodrigueza pojawiły się po niedzielnym oświadczeniu przewodniczącego Zgromadzenia Narodowego Juana Guaido (uznawanego przez społeczność międzynarodową – w tym USA, kraje Unii Europejskiej oraz Japonię – za jedynego prawowitego przywódcę kraju), że „negocjacje ze stroną rządową znalazły się w martwym punkcie po tym, gdy reżim Maduro podjął w sierpniu decyzję o wycofaniu z nich swych przedstawicieli”.Decyzja o wycofaniu delegacji rządowej z rozmów okrągłego stołu, prowadzonych na Barbados pod egidą władz Norwegii, była reakcją na decyzję Białego Domu o zamrożeniu aktywów Wenezueli w USA. Nowe sankcje, które weszły w życie od razu, prezydent Donald Trump uzasadniał „utrzymującą się uzurpacją władzy” przez Maduro oraz łamaniem praw człowieka przez lojalne wobec niego siły bezpieczeństwa.",,
Policjanci odnaleźli barokowe zabytki. Zginęły w niejasnych okolicznościach,"Zachodniopomorscy policjanci odnaleźli barokowe rzeźby, zaginione w nieznanych okolicznościach w latach 60. z kościoła pw. św. Floriana w Jesionowie. Według rejestrów Wojewódzkiego Konserwatora Zabytków w Szczecinie już w 1993 r. w kościele stwierdzono brak dziewięciu cennych zabytków, w tym czterech rzeźb barokowych, dwóch obrazów, dwóch kielichów i pateny.","W lutym 2019 r. do koordynatora ds. zabytków KWP w Szczecinie zwrócił się proboszcz parafii w Jesionowie, gm. Przelewice, z prośbą o pomoc w ustaleniu losów zaginionych zabytków z kościoła w Jesionowie. Koordynator ds. Zabytków KWP w Szczecinie zapoznał się z dokumentacja parafialną i konserwatorską, po czym dotarł do proboszczów pracujących w parafii Jesionowo w XX w. Okazało się, że dwie z nich to poszukiwane XVIII-wieczne rzeźby aniołów, zaginione w latach 1962-93. Rzeźby wykonane są z polichromowanego drewna, mniejszy anioł liczy 120 cm wysokości, rzeźba anioła chrzcielnego liczy 140 cm. Odnaleziono również inną XVIII wieczną dużą rzeźbę Chrystusa, jednak nie figuruje ona ani w bazie utraconych dzieł sztuki ani w dokumentacji konserwatorskiej. Rzeźby pozostaną w parafii w Jesionowie. Policja i proboszcz wciąż poszukują pozostałych zabytków z kościoła św. Floriana, w tym cennego obrazu olejnego na desce przedstawiającego scenę ukrzyżowania z XVII w. i obraz z przestawieniem Ostatniej Wieczerzy, pochodzących prawdopodobnie z rozebranego protestanckiego ołtarza z terenu gm. Przelewice.",,
Dera: Rosja próbuje rozgrywać relacje polsko-ukraińskie,"– Te prowokacje które miały ostatnio miejsce na Ukrainie dotyczące i Bandery, i UPA, i dewastacji polskich cmentarzy wyraźnie pokazują, że ktoś próbuje rozgrywać relacje polsko-ukraińskie –  mówił na antenie TVP Info, minister w Kancelarii Prezydenta Andrzej Dera. W ten sposób odniósł się do ostrzeżenia, z jakim w Monachium do Andrzeja Dudy zwrócił się senator John McCain.","– Senator McCain wyraźnie dał taki sygnał, że Polska musi być przygotowana na presję, wywieranie presji na nasz kraj – przyznał na antenie TVP Info minister w Kancelarii Prezydenta Andrzej Dera.Dodał, że z kontekstu wypowiedzi amerykańskiego senatora wynika, że prawdopodobnie chodzi o presję ze strony Rosji.Amerykański senator John McCain podczas panelu na 53. Monachijskiej Konferencji Bezpieczeństwa w Monachium mówił m.in., że nadszedł czas testowania administracji USA.– Czy to będzie Morze Południowochińskie, Bliski Wschód, Ukraina, to jest czas, by pokazać solidarność. Myślę, że jednym z krajów, który zostanie poddany pewnej presji, jest pański – powiedział, zwracając się do prezydenta Andrzeja Dudy, który również uczestniczył w tym panelu. USA daje wyraźny sygnałAndrzej Dera zaznaczył, że „nie od dziś na Ukrainie dzieją się rzeczy, które budzą zaniepokojenie”. Stąd też dobrym sygnałem są ostatnie wypowiedzi administracji Donalda Trumpa. – Bardzo cieszy stanowisko Stanów Zjednoczonych, które powiedziało, że nie ma akceptacji na aneksję Krymu przez Rosję. To jest taki wyraźny sygnał dla tych środowisk, które mówiły, że dojdzie tu do jakiegoś zbliżenia Stanów Zjednoczonych i Rosji. Wyraźnie mówią, że dla nich przestrzenie prawa międzynarodowego jest principium w stosunkach międzynarodowych – mówił Andrzej Dera. Chodzi  między innymi o ostatnie wypowiedzi przedstawicieli amerykańskiej administracji. W środę podczas konferencji prasowej rzecznik Białego Domu Sean Spicer poinformował, że „prezydent Trump wyraził się jasno. Oczekuje, że rosyjski rząd doprowadzi do deeskalacji przemocy na Ukrainie i zwróci Krym”. Dzień później potwierdził to sekretarz stanu USA Rex Tillerson. Po spotkaniu w Bonn z szefem dyplomacji Rosji Siergiejem Ławrowem, stwierdził, że Stany Zjednoczone oczekują, że „ Rosja będzie honorować swoje zobowiązania wynikające z porozumień mińskich i pracować w celu deeskalacji przemocy na Ukrainie”.",,
Macron i Putin pierwszy raz oko w oko. Spotkanie... 300 lat po wizycie cara w Paryżu,"Do rozmów prezydentów Francji i Rosji ma dojść w poniedziałek
w Wersalu pod Paryżem. To pierwsze spotkanie Emmanuela Macrona i Władimira Putina.","Do spotkania przywódców Francji i Rosji dochodzi w momencie, gdy między Moskwą i Paryżem stosunki są bardzo napięte. To wynik krytyki Kremla po aneksji Krymu i odmowy przekazania Rosji wybudowanych dla niej we francuskiej stoczni ultranowoczesnych helikopterowców klasy Mistral. Gorsze stosunki Do pogorszenia relacji na linii Paryż-Moskwa przyczyniły się też podejrzenia Francji, że Rosjanie przeprowadzali cyberataki w czasie wyborów prezydenckich, starając się sterować ich wynikami, by wygrał kandydat wobec nich najbardziej życzliwy, czyli liderka skrajnej prawicy Marine Le Pen. Kreml jest nieprzychylny Macronowi ze względu na jego proeuropejskie sympatie, ale - co podkreślają komentatorzy nad Sekwaną - Putin jest pragmatykiem i wie, że w kilku sprawach stanowiska Francji i Rosji są zbieżne.Do spotkania obu prezydentów dojdzie przy okazji organizowanej wspólnie przez Pałac w Wersalu i muzeum Ermitaż w Petersburgu wystawy, poświęconej rocznicy wizyty cara Piotra Wielkiego we Francji w 1717 roku.",,
"Abp Jędraszewski: Dziś walczy się z człowiekiem wmawiając mu, że jest wolny","– Walczy się dziś z człowiekiem wmawiając mu, że jest wolny; walczy się z jego osobową godnością, ukazując go jako istotę, która żyje tylko i wyłącznie seksem i to w najprzeróżniejszych, odbiegających od ludzkiej natury konfiguracjach –mówił podczas jubileuszu 50-lecia koronacji obrazu Matki Bożej Myślenickiej abp Marek Jędraszewski. W uroczystości uczestniczył m.in. wicepremier, minister szkolnictwa wyższego Jarosław Gowin.","Mszę z okazji nałożenia – przez ks. kard. Karola Wojtyłę – koron papieskich na obraz Myślenickiej Pani, odprawił na rynku tego podkrakowskiego miasta nuncjusz apostolski w Polsce abp Salvatore Pennacchio. W związku z tragiczną w skutkach burzą, która w czwartek przeszła nad Tatrami nuncjusz przekazał w imieniu papieża Franciszka wyrazy współczucia dla rodzin wszystkich ofiar i jego zapewnienie o modlitwie w intencji poszkodowanych, szczególnie dzieci.  Homilię podczas Mszy św. wygłosił metropolita krakowski abp Marek Jędraszewski.  Nawiązując do wydarzeń sprzed ponad 50 lat, przypomniał, że podczas Soboru Watykańskiego II (1962 – 1965) biskupi polscy prosili papieża o ogłoszenie Maryi Matką Kościoła, a liczne koronacje obrazów Matki Bożej w Polsce w latach 60. wpisywały się w doświadczenie Kościoła, który zmagał się z ateistycznym systemem komunistycznym i „uciekał się pod szczególną opiekę Matki Bożej”. – Wydarzenie sprzed 50 lat, koronacja obrazu Matki Boskiej Myślenickiej, wpisywała się bardzo głęboko w to właśnie doświadczenie zmagań, bo wytoczono chrześcijaństwu śmiertelną walkę w myśl komunistycznego dogmatu, że religia to opium dla ludu – mówił abp Jędraszewski. Dodał, że „jeżeli odrzuca się Boga, idą za tym groźne konsekwencje odnoszące się do człowieka”.  – Walczy się dzisiaj z człowiekiem wmawiając mu, że jest wolny; walczy się z jego osobową godnością, ukazując go jako istotę, która żyje tylko i wyłącznie seksem i to w najprzeróżniejszych, odbiegających od ludzkiej natury konfiguracjach. Walczy się także z małżeństwem i rodziną. Zwłaszcza z małżeństwem, które traktowane jest jako przejaw walki i ucisku kobiety przez mężczyznę. Nowa forma walki klas – ocenił metropolita Krakowa. Według niego, „walczy się także z polskim narodem i jego kulturą mającą taką wspaniała tradycję”. – Kulturą, która nas ocaliła jako naród i dała powód do poczucia suwerenności – wskazał hierarcha. Podkreślił, że czas jest wyjątkowy i wyjątkowa jest odpowiedzialność za „to, co uczynimy z sobą, z narodem, z państwem, z przyszłością państwa i Kościoła w Polsce”. Burmistrz Myślenic Jarosław Szlachetka przypomniał podczas uroczystości, że 19 sierpnia radni Myślenic na nadzwyczajnej sesji przyjęli uchwałę o zawierzeniu dalszych losów miasta i gminy Myślenice opiece Najświętszej Maryi Panny - Pani Myślenickiej. – Tą decyzją, jako wspólnota samorządowa wpisujemy się w głos poprzednich pokoleń – powiedział Szlachetka. Aktu zawierzenia dokonał abp Jędraszewski. Poczta Polska z okazji 50-lecia koronacji obrazu wydała kartkę pocztową z nadrukowanym znakiem opłaty pocztowej. W prawym górnym rogu na znaczku jest wizerunek Matki Bożej Myślenickiej, a w części ilustracyjnej kartki fotografia przedstawiająca metropolitę krakowskiego Karola Wojtyłę podczas koronacji tego obrazu.  Uroczystość ta odbyła się 24 sierpnia 1969 r. Mszy św. przewodniczył ówczesny metropolita poznański abp Antoni Baraniak. W 1983, gdy obchodzono 350-lecie powstania sanktuarium maryjnego w Myślenicach, doszło do włamania i kradzieży koron. Nowe zostały poświęcone przez św. Jana Pawła II podczas mszy św. na krakowskich Błoniach 22 czerwca 1983 r., a ponownej koronacji dokonał kard. Franciszek Macharski.",,
"Szef MON: Decyzja Trumpa jest zrozumiała, chodzi o realne zagrożenie","– Ta decyzja jest jak najbardziej zrozumiała, chodzi o realne zagrożenie – powiedział szef MON Mariusz Błaszczak, komentując przełożenie wizyty Donalda Trumpa w Polsce z powodu nadciągającego nad Florydę huraganu. Dodał, że oczekiwane jest uzgodnienie nowego terminu wizyty prezydenta USA.","Prezydent USA Donald Trump odwołał w czwartek zaplanowaną na 1 i 2 września wizytę w Polsce. Decyzję uzasadnił nadciągającym nad Florydę huraganem Dorian. Poinformował, że zamiast niego do Warszawy na uroczystości 80. rocznicy wybuchu II wojny światowej pojedzie wiceprezydent Mike Pence. Trump zapowiedział, że uda się do Polski w bliskiej przyszłości. W radiowej Jedynce minister obrony narodowej podkreślił, że prezydent Trump mówił o „przełożeniu wizyty, a więc oczekujemy uzgodnienia terminu”. Błaszczak ocenił, że decyzja prezydenta USA jest zrozumiała ze względu na zagrożenia związane z huraganem nadciągającym nad Florydę. – Ta decyzja jest jak najbardziej zrozumiała, chodzi o realne zagrożenie. Wszyscy doskonale wiemy, pamiętamy, że poprzednie huragany, które nawiedzały Stany Zjednoczone, Florydę niosły ze sobą zniszczenie. Ale oprócz strat materialnych również zagrażały życiu obywateli Stanów Zjednoczonych. Daj Boże, żeby tym razem nie było ofiar śmiertelnych, ale zagrożenie jest realne i w związku z tym decyzja Donalda Trumpa o tym, żeby zostać w Stanach Zjednoczonych, żeby być na miejscu, jest jak najbardziej zrozumiała – powiedział. Dodał, że „hejterstwo ze strony opozycji, która sama siebie nazywa totalną, to przecież nic nowego”, jak zaznaczył, opozycji sprzyja też część mediów, „a więc próbują podważyć niewątpliwy sukces, jakim są znakomite relacje ze Stanami Zjednoczonymi, najlepsze w historii”. Jednocześnie minister zapewnił, że wszystko jest przygotowane do przedstawienia opinii publicznej uzgodnionej informacji o miejscach, w których będą stacjonowali żołnierze USA. – To są miejsca wynegocjowane przez Pentagon i przez moje ministerstwo obrony. Dwa dni temu przez telefon rozmawiałem z Markiem Esperem, sekretarzem obrony, i tam docyzelowaliśmy szczegóły, a więc gotowy jest ten dokument – powiedział Błaszczak. Szef MON dodał, że jego misja w MON sprowadza się do trzech elementów: zwiększenia liczby żołnierzy w Wojsku Polskim, wyposażenia wojska w nowoczesny sprzęt oraz wzmocnienia pozycji Polski w ramach Sojuszu Północnoatlantyckiego. – To wynika z tego, że rząd Polski, rząd premiera Mateusza Morawieckiego, rząd PiS wydaje 2 proc. PKB na obronność, że wzmacniamy relacje dwustronne ze Stanami Zjednoczonymi. Armia Stanów Zjednoczonych jest najpotężniejszą armią na świecie, obecność żołnierzy Stanów Zjednoczonych - zwiększona, ale też potwierdzona obecność wcześniejsza w dokumencie podpisanym przez prezydentów Polski i Stanów Zjednoczonych 12 czerwca – jest gwarancją naszego bezpieczeństwa, bo odstrasza ewentualnego przeciwnika – powiedział.",,
Sprawa drukarza walczącego z lobby LGBT jeszcze się nie skończyła,"„Chociaż w sprawie drukarza wydał postanowienie Sąd Najwyższy, będziemy kontynuować walkę o jego prawa sumienia” – informuje Jerzy Kwaśniewski prezes instytut na rzecz Kultury Prawnej Ordo Iuris. Instytut informuje, że w sprawie została złożona skarga konstytucyjna oraz zapowiada złożenie skargi do Europejskiego Trybunału Praw Człowieka.","W ubiegłym tygodniu Sąd Najwyższy oddalił kasację prokuratora generalnego w głośnej sprawie drukarza, który odmówił wydrukowania plakatów fundacji LGBT. Sąd Okręgowy prawomocnie uznał Adama J. za winnego wykroczenia, ale odstąpił od kary. Kasację na korzyść drukarza złożył prokurator generalny Zbigniew Ziobro.",,
„Artur W. lubił luksus. Z pensji burmistrza nie na wszystko mógł sobie pozwolić”,"Miał nadwornego fotografa i lamborghini, lubił modne garnitury i włoskie buty. Przyjaźnił się z warszawskimi baronami PO, załatwiał sprawy w różnych dzielnicach Warszawy – pisze wtorkowa „Gazeta Wyborcza” o burmistrzu Włoch, podejrzanym o przyjęcie 200 tys. zł łapówki i zatrzymanym przez CBA.","Jak informuje „GW”, fotel burmistrza Artur W. objął po ostatnich wyborach samorządowych. „Już kilka miesięcy po wyborze musiał się tłumaczyć z wydatków na zagospodarowanie tarasu w urzędzie dzielnicy. Na jego polecenie kupiono meble ogrodowe, zamontowano markizy, a w doniczkach posadzono tuje. Koszt urządzenia tarasu sięgnął 9 tys. zł. Prośbę o uzasadnienie takiego wydatku skierował do W. były burmistrz Włoch, obecnie radny dzielnicy” – pisze wtorkowa gazeta.  Gazeta podaje, że W. odpowiedział, że podjęte działania umożliwiły wykorzystanie niezagospodarowanego tarasu „pod funkcję reprezentacyjną”. „Wyjaśnił, że taras służy »spotkaniom członków zarządu dzielnicy z zaproszonymi gośćmi oraz przedstawicielami instytucji i organizacji«, a pomysł burmistrza »wpłynął na pozytywny wizerunek dzielnicy«” – informuje gazeta.  Jeden z radnych w rozmowie z gazetą opowiada też, że „niedługo po tym, gdy został burmistrzem, zatrudnił nadwornego fotografa, który robił mu zdjęcia przy każdej okazji. Na wszystkich musiał dobrze wyglądać, podobno osobiście je autoryzował”.  Jak informuje gazeta, dzielnica zawarła z fotografem umowę na wykonanie zdjęć wydarzeń organizowanych przez ratusz i samego urzędu. Zapłaciła za to 14 tys. zł. Burmistrz tłumaczył to potrzebą promocji.  Gazeta przypomina, że kariera polityczna W. zaczęła się w 2011 r., kiedy jako 35-latek został szefem państwowej spółki Naftor. „Nie miał wcześniej związków z branżą paliwową, został tam oddelegowany przez Platformę Obywatelską. W radzie nadzorczej spółki siedział wówczas Robert Soszyński, obecny wiceprezydent Warszawy” – czytamy.",,
Ukraina zerwie traktat o przyjaźni z Federacją Rosyjską,Prezydent Ukrainy Petro Poroszenko zamierza wypowiedzieć zawarty w 1997 roku traktat o przyjaźni z Federacją Rosyjską. We wtorek polecił resortowi spraw zagranicznych swego kraju przygotowanie odpowiednich dokumentów.,"– Jesteśmy dziś wystarczająco przygotowani do kolejnego kroku: wstrzymania działania traktatu o przyjaźni, współpracy i partnerstwie między Ukrainą a Federacją Rosyjską, który z winy Moskwy już dawno stał się anachroniczny – oświadczył Poroszenko na naradzie z ukraińskimi ambasadorami. – Już w najbliższym czasie oczekuję od Ministerstwa Spraw Zagranicznych na komplet dokumentów, koniecznych do rozpoczęcia realizacji tego procesu – powiedział prezydent Ukrainy.",,
"Chiny się zbroją. Wydatki na obronność wzrosną o 7,5 proc.","Wydatki Chin na obronność wzrosną w 2019 roku o 7,5 proc. w porównaniu z rokiem poprzednim – poinformowały agencje, powołując się na chiński raport budżetowy ogłoszony na dorocznej sesji Ogólnochińskiego Zgromadzenia Przedstawicieli Ludowych, czyli parlamentu.","Zgodnie z raportem budżet wojskowy Pekinu w tym roku ma wynosić 177,6 mld dolarów. 7,5 proc. to niewielkie spowolnienie, bowiem w 2018 roku wzrost wydatków wojskowych wynosił 8,1 proc., natomiast w 2017 roku – 7 proc.Chiny to na świecie drugi kraj pod względem wysokości wydatków na cele obronne. W 2018 roku chiński budżet zbrojeniowy wynosił 168,2 mld dolarów, co stanowiło 6,6 proc. PKB. Więcej na obronę wydały tylko Stany Zjednoczone – 643,3 mld dolarów – informuje brytyjski Międzynarodowy Instytut Studiów Strategicznych.Trzecie miejsce w tym zestawieniu zajmuje Arabia Saudyjska (82,9 mld dolarów), czwarte Rosja (63,1), a następnie Indie (57,9), Wielka Brytania (56,1), Francja (53,4) i Japonia (47,3).Podczas inauguracyjnej sesji chińskiego parlamentu premier Li Keqiang ogłosił, że wzrost PKB Chin ma osiągnąć w tym roku poziom od 6 do 6,5 proc., co stanowi najniższy wskaźnik od trzydziestu lat. Eksperci oceniają, że wpływ na to ma między innymi spór o taryfy celne między Pekinem i Waszyngtonem.",,
Izrael odrzucił wniosek o uznanie zagłady Ormian za ludobójstwo,"Kneset nie zgodził się, by uznać rzeź Ormian z czasów I wojny światowej za ludobójstwo. Projekt w tej sprawie przedstawił Yair Lapid, lider ugrupowania Yesh Atid.","Wnioskodawca argumentował, że kraj, który przeszedł Holokaust, powinien uznać ludobójstwo Ormian i wyznaczyć dzień pamięci ofiar. Jednak projekt został odrzucony w środowym głosowaniu.  Wiceminister spraw zagranicznych Tzipi Hotovely przypomniał, że wysłał delegację na obchody 100-lecia w Erewaniu, ale nie przyjmie oficjalnego stanowiska w sprawie masakry „ze względu na złożoność i dyplomatyczne reperkusje”. Masakry i deportacje z lat 1915-17 Ormianie nazywają ludobójstwem. Według nich zginęło wówczas 1,5 miliona ludzi. Turcja, sprzeciwiająca się określeniu tego jako ludobójstwa, twierdzi, że w chaosie końcowych latach imperium osmańskiego zginęło 300-500 tysięcy Ormian.",,
Exit poll: Partia Socjalistyczna wygrała wybory parlamentarne w Portugalii,Partia Socjalistyczna (PS) premiera Antonia Costy wygrała niedzielne wybory parlamentarne w Portugalii – wynika z zaprezentowanego przez telewizję RTP badania exit poll zrealizowanego przez Portugalski Uniwersytet Katolicki.,"W niedzielnym głosowaniu socjaliści uzyskali od 34 do 39 proc. poparcia, wyprzedzając centroprawicową Partię Socjaldemokratyczną (PSD), którą poparło 27-31 proc. wyborców.Z badania exit poll wynika, że nowy rząd Partii Socjalistycznej nie miałby większościowego poparcia w jednoizbowym portugalskim parlamencie. Socjaliści mogą liczyć na 104-112 miejsc w 230-osobowej izbie.Z kolei kierowani przez Ruiego Rio socjaldemokraci mogą liczyć na 74-82 mandaty w jednoizbowym parlamencie - Zgromadzeniu Republiki.Exit poll pokazuje, że nowy parlament Portugalii zdominują ugrupowania lewicowe, w tym partie radykalne, takie jak Blok Lewicy (BE), który będzie trzecią siłą polityczną izby. Z poparciem 9-12 proc. wyborców BE może liczyć na 19-23 mandaty. Z kolei Jednościowy Sojusz Wyborczy (CDU), stanowiący blok wyborczy Portugalskiej Partii Komunistycznej (PCP) i Partii Ekologicznej ""Zieloni"" (PEV) zdobył 6-8 proc. poparcia oraz 9-14 miejsc w parlamencie.Zbliżony do siebie wynik uzyskała lewicowa partia Ludzie-Zwierzęta-Natura (PAN) oraz centroprawicowe Centrum Demokratyczno-Społeczne - Partia Ludowa (CDS-PP). Na każde z tych ugrupowań głosowało 3-5 proc. wyborców. Wynik ten daje im od 4 do 6 miejsc w parlamencie.Na mandaty w nowym parlamencie mogą liczyć również cztery ugrupowania, które dotychczas nie posiadały reprezentantów w izbie. Z poparciem 1-2 proc. Inicjatywa Liberalna (IL) uzyska od 1 do 2 miejsc w Zgromadzeniu Republiki. Trzy inne ugrupowania: lewicowy Livre oraz centroprawicowe Chega i Alianca mogą zdobyć po jednym miejscu w izbie.",,
Terminal na datki. Katedra w Turynie idzie z duchem czasu,"W katedrze we włoskim Turynie zainstalowany został terminal do kart płatniczych do przyjmowania ofiar. Stolica Piemontu to pierwsze wielkie włoskie miasto, w którym wybrano tę metodę. Można w ten sposób zostawić również datek za mszę.","Terminal POS do przyjmowania datków od wiernych i kupowania świec, które zapala się w katedrze, pojawił się z inicjatywy proboszcza, księdza Carlo Franco. Ksiądz wyjaśnił, że decyzję podjął z kilku powodów.– We Włoszech karty płatnicze są spychane na margines, także prowizje są zbyt wysokie, a tymczasem turyści często ich używają – zwrócił uwagę w rozmowie z dziennikiem „Corriere della Sera”.– Turyści często przychodzili z kartą bankomatową chcąc zostawić jeden albo dwa euro datku. Teraz mogą już to zrobić – podkreślił włoski duchowny.Urządzenie do kart płatniczych zostało przetestowane w sierpniu, a więc w dniach masowego napływu turystów i to wtedy jasne stało się, jak wielu odwiedzających świątynię chciałoby zostawić ofiarę nie wrzucając jej do puszki, ale przy pomocy karty.Proboszcz zaznaczył zarazem, że dzięki temu rozwiązaniu uda się ograniczyć kradzieże pieniędzy z puszek, w wyniku których traci się dużą część datków od wiernych.",,
Atak rakietowy na południu Syrii. Damaszek oskarża Izrael,"Izrael przeprowadził w środę nad ranem atak rakietowy na pozycje sił rządowych i ich sojuszników w południowej Syrii – poinformowała syryjska oficjalna agencja prasowa SANA. Wskazano, że celem ataku były m.in. wzgórza Tal al-Hara, które mają strategiczne znaczenie ze względu na położenie w pobliżu zaanektowanych przez Izrael Wzgórz Golan.","Syryjska telewizja państwowa podała informację o „izraelskiej agresji” w obszarze Tal al-Hara i „szkodach materialnych”, które spowodował ten atak.O ataku rakietowym, „prawdopodobnie izraelskim”, w południowej Syrii poinformowało także Syryjskie Obserwatorium Praw Człowieka, dysponujące własną siecią informatorów w tym kraju.Według Obserwatorium celem ataku były pozycje sił rządowych i wspierających je milicji, w tym libańskiego Hezbollahu. – Syryjska obrona powietrzna zareagowała na ten atak. Niektóre rakiety zostały zestrzelone, inne trafiły w swoje cele – powiedział szef Obserwatorium Rami Abdel Rahman.Pogranicze izraelsko-syryjskie jest w ostatnim okresie obszarem poważnej konfrontacji militarnej. Siły powietrzne Izraela dokonywały licznych nalotów na obiekty wojskowe Hezbollahu, a także na irańskich doradców wojskowych wspierających reżim prezydenta Baszara al-Asada.",,
"W Sztokholmie ruszył proces rapera, za którym wstawił się Trump",W sądzie rejonowym w Sztokholmie ruszył we wtorek proces amerykańskiego rapera Rakima Mayersa. Muzyk znany jako ASAP Rocky został oskarżony o pobicie mężczyzny. W jego też sprawie u władz Szwecji bezskutecznie interweniował prezydent USA Donald Trump.,"ASAP Rocky został zatrzymany przez policję 2 lipca po występie na festiwalu w Sztokholmie. Dwa dni przed koncertem raper wraz z dwoma kolegami miał dokonać w centrum stolicy Szwecji brutalnej napaści na 19-latka. Mieli oni posłużyć się w ataku m.in. szklaną butelką. Podejrzani przyznali się do stosowania przemocy, ale tylko w samoobronie. Zaprzeczyli użycia butelki. Podczas pierwszego dnia procesu prokurator przedstawił dowody, którymi są m.in. filmy nagrane telefonami komórkowymi oraz zapisy monitoringu. Pokazano także rany, jakich doznał zaatakowany mężczyzna. Przebywającemu w areszcie Rocky'emu grozi miesiąc więzienia oraz kara grzywny, a także konieczność wypłacenia odszkodowania poszkodowanemu. Proces amerykańskiego artysty budzi ogromne zainteresowanie. W jego sprawie u premiera Szwecji Stefana Loefvena interweniował prezydent Donald Trump. Amerykański przywódca na Twitterze domagał się od szefa szwedzkiego rządu interwencji w sprawie Rocky'ego. Trump oznajmił też, że liczy na to, iż Loefven wpłaci osobiście kaucję za wypuszczenie rapera z aresztu. W związku z aresztowaniem Rocky'ego ambasador Szwecji w Waszyngtonie Karin Olofsdotter musiała odwołać urlop, aby spotkać się z członkami amerykańskiego Kongresu.Proces przed sądem rejonowym w Sztokholmie ma być kontynuowany w czwartek i piątek. Jeśli ASAP Rocky zostanie uniewinniony, będzie mógł domagać się odszkodowania, m.in. w związku z przerwaną trasą koncertową po Europie. Amerykanin po koncercie w Sztokholmie miał przyjechać także do Polski, ale jego występ został odwołany.",,
Hazardowa zbierze się dopiero w lipcu,"Sejmowa komisja śledcza ds. afery hazardowej zawiesiła działalność na czas kampanii prezydenckiej. Obrady wznowi 7 lipca. Wcześniej marszałek Sejmu Bronisław Komorowski poinformował, że prace komisji zostaną przedłużone do końca września.","Komisja zebrała się w czwartek po raz pierwszy po przerwie, którą wymusiła katastrofa prezydenckiego samolotu pod Smoleńskiem. Zginął w niej m.in. śledczy z PiS Zbigniew Wassermann. Posłowie minutą ciszy oddali hołd zmarłemu koledze. Komisja ustaliła zasady dalszego funkcjonowania. Śledczy ustalili, że nie zawieszą sojej działalności, lecz nie będą zwoływać posiedzeń do zakończenia kampanii wyborczej.W trakcie posiedzenia szef komisji Mirosław Sekuła (PO) złożył wniosek o zawieszenie prac komisji do końca czerwca. Jednak posłanka PiS Beata Kempa i wiceszef komisji Bartosz Arłukowicz (Lewica) byli temu przeciwni. Argumentowali, że zawieszenie prac komisji może spowodować, że prokuratura będzie miała wątpliwości, czy przekazywać komisji swoje materiały ze śledztwaw sprawie tzw. afery hazardowej. Z ekspertyzy Biura Analiz Sejmowych wynika, że po zawieszeniu prac komisja nie może podejmować żadnych czynności, np. występować o nowe dokumenty.W wyniku dyskusji Sekuła wycofał złożony wcześniej wniosek o zawieszenie prac komisji do 30 czerwca. Posłowie ustalili, że nie będą zwoływać posiedzeń do 7 lipca.Wcześniej marszałek Sejmu Bronisław Komorowski poinformował, że prace sejmowej komisji śledczej, badającej tzw. aferęhazardową, zostaną przedłużone do końca września. Obecna uchwała powołująca tę komisję zakłada, że ma ona działać do końca kwietnia.Decyzję tę podjęło w czwartek Prezydium Sejmu, w porozumieniu z Konwentem Seniorów – powiedział marszałek. Jak wyjaśnił,przesunięcie terminu przedstawienia przez komisję raportu ze swoich prac na koniec września jest podyktowane tym, by „uwzględnić spodziewany wniosek o zawieszenie prac komisji na parę tygodni”. Wieczorem posłowie w głosowaniu zadecydowali o przedłużeniu prac komisji do 30 września.",,
Korea Północna czeka na nowe propozycje USA ws. denuklearyzacji,USA powinny przed końcem tego roku wysunąć nowe propozycje i doprowadzić w ten sposób do wznowienia rozmów na temat denuklearyzacji Półwyspu Koreańskiego – oświadczyło północnokoreańskie ministerstwo spraw zagranicznych. Wezwało też Seul do zaprzestania prób odgrywania pośrednika w kontaktach z Waszyngtonem.,"Dyrektor departamentu amerykańskiego w MSZ Korei Północnej Kwon Dzong Gun powiedział, że Stany Zjednoczone „mówią ostatnio o dialogu, a jednocześnie dokonują pogardliwie wrogich aktów”.Dodał, że „dialog nie wynika sam z siebie jeśli Stany Zjednoczone nie wykazują realistycznego podejścia” i że Waszyngton „nie ma zbyt wiele czasu, jeśli chce osiągnąć pożądane rezultaty”. Agencja Reutera przypomina, że po załamaniu się drugiego szczytu przywódców obu krajów w lutym Kim Dzong UN powiedział, że kolejny szczyt byłby możliwy tylko jeśli Waszyngton przyjmie bardzie elastyczne stanowisko. Dodał, że będzie na to czekał tylko do końca tego roku. Według prezydenta Korei Południowej Mun Dze Ina Waszyngton prowadzi zakulisowe rozmowy z Pjongjangiem i zaproponował wznowienie negocjacji na poziomie grup roboczych. Północnokoreańskie MSZ zdementowało te informacje i wezwało Koreę Południową aby zaprzestała prób odgrywania pośrednika w kontaktach z Waszyngtonem.W opublikowanym oświadczeniu podkreślono, że Pjongjang „nigdy nie skorzysta” z pośrednictwa Seulu w kontaktach z Waszyngtonem. Trump podczas obecnej podróży do Azji na szczyt G20 w Japonii złoży wizytę w Korei Południowej. Nie spotka się jednak z przywódcą Korei Północnej Kim Dzong Unem.",,
Jak korzystać z 500 Plus? Wszystko o świadczeniach na dzieci  [PORADNIK],"Program 500 plus od 1 lipca 2019 roku zostanie rozszerzony. Świadczenie wychowawcze będzie przysługiwało na wszystkie dzieci do 18. roku życia – także na pierwsze dziecko, a nie jak było dotychczas na drugie i kolejne – bez względu na dochody uzyskiwane przez rodzinę. Finansowe wsparcie trafi w sumie do 6,8 mln dzieci.","Wnioski o przyznanie świadczenia na nowych zasadach będzie można składać online od 1 lipca (poprzez kanał bankowości elektronicznej, portal Emp@tia lub portal PUE ZUS), a od 1 sierpnia drogą tradycyjną (w urzędzie lub listownie pocztą).        Do kiedy trzeba złożyć wniosek?  Aby uzyskać prawo do świadczenia 500+ na nowych zasadach tj. od 1 lipca, rodzic dziecka, na które obecnie nie pobiera tego świadczenia, musi złożyć wniosek w okresie od 1 lipca 2019 r. do 30 września 2019 r.Oznacza to, że tylko złożenie wniosku do końca września 2019 r. gwarantuje takiemu rodzicowi, że świadczenie wychowawcze na nowych zasadach zostanie wypłacone z wyrównaniem od lipca. Jeśli  rodzic dziecka złoży wniosek po 30 września, świadczenie będzie przysługiwać od miesiąca złożenia wniosku.       Kiedy zostaną wypłacone pierwsze pieniądze na nowych zasadach?  Wszystko zależy od miesiąca, w którym zostanie złożony wniosek. Tak przedstawiają się poszczególne, maksymalne  terminy wypłat w zależności od miesiąca złożenia wniosku:Złożenie wniosku w okresie lipiec – sierpień 2019 r. oznacza, że świadczenie, z wyrównaniem od lipca, zostanie wypłacone najpóźniej do dnia 31 października 2019 r.Złożenie wniosku we wrześniu 2019 r. oznacza, że świadczenie, z wyrównaniem od lipca, zostanie wypłacone najpóźniej do dnia 30 listopada 2019 r.Złożenie wniosku w październiku 2019 r. oznacza, że świadczenie, z wyrównaniem jedynie od października, zostanie wypłacone najpóźniej do dnia 31 grudnia 2019 r.Złożenie wniosku w listopadzie 2019 r. oznacza, że świadczenie, z wyrównaniem jedynie od listopada, zostanie wypłacone najpóźniej do dnia 31 stycznia 2020  r. Złożenie wniosku w okresie od 1 grudnia 2019 r. do 31 stycznia 2020 r. oznacza, że świadczenie, z wyrównaniem jedynie od miesiąca złożenia wniosku, zostanie wypłacone najpóźniej do dnia 29 lutego 2020 r. Co z terminami dla rodziców, którzy mają przyznane świadczenie na drugie i kolejne dziecko, a chcą wnioskować o „500+” również na pierwsze dziecko?  Rodzice, którzy mają obecnie przyznane świadczenie wychowawcze na drugie i kolejne dzieci do 30 września 2019 r., składają od 1 lipca 2019 r. jeden wspólny wniosek o ustalenie prawa do świadczenia na wszystkie dzieci.    W ten sposób otrzymają od 1 lipca prawo do świadczenia na pierwsze dziecko (na które obecnie nie pobierają 500+), natomiast od 1 października br. na pozostałe dzieci (na które świadczenia są już przyznane do 30 września 2019 r.). Uwaga, rodzice ci muszą pamiętać aby złożyć wniosek do 30 września br., jeśli chcą otrzymać świadczenie wychowawcze na pierwsze dziecko z wyrównaniem od lipca br.          Czy procedura składania wniosku i przyznawania świadczeń zostanie uproszczona?  Jak już wiadomo, zniesione zostaje kryterium dochodowe. To oznacza, że  rodzice nie będą już musieli dokumentować swojej sytuacji dochodowej. Formularz wniosku zostanie więc znacznie uproszczony i skrócony. Dzięki temu łatwiej także będzie można składać wnioski drogą elektroniczną.    To nie koniec uproszczeń proceduralnych. Od 1 lipca 2019 r. prawo do świadczenia wychowawczego nie będzie już uzależnione od ustalenia alimentów na dziecko od drugiego rodzica w przypadku wniosków składanych przez rodziców samotnie wychowujących dziecko. Odpada więc czasochłonna weryfikacja wymogu ustalenia alimentów na dziecko.Finalnie wypłaty przyznanych świadczeń odbywać się będą szybciej, gdyż zlikwidowany zostanie obowiązek rozstrzygania o przyznaniu świadczenia wychowawczego w drodze decyzji administracyjnej. Teraz  wydawana będzie szybsza i mniej pracochłonna informacja o przyznaniu świadczenia. Właściwy organ wyśle wnioskodawcy na wskazany we wniosku adres poczty elektronicznej informację potwierdzającą przyznanie świadczenia, zaś w przypadku braku adresu e-mailowego osoba ta będzie mogła odebrać informację o przyznaniu świadczenia w postaci papierowej. Jest to rozwiązanie, które doskonale funkcjonowało już w programie „Dobry start”, co także  znacznie zwiększyło odsetek wniosków składanych poprzez kanały internetowe. Czy świadczenie będzie wypłacane w przypadku śmierci jednego z rodziców?  W przypadku śmierci jednego z rodziców, któremu świadczenie zostało wcześniej przyznane lub który zmarł przed rozpatrzeniem złożonego wniosku, wprowadzona zostaje ciągłość świadczenia wychowawczego. Oznacza to, że rodzic, który został z dzieckiem, nie traci automatycznie prawa do przyznanego świadczenia na dziecko. Aby zachować ciągłość świadczenia  rodzic, który został z dzieckiem, musi złożyć wniosek w terminie 3 miesięcy od dnia śmierci drugiego rodzica. Istotne jest, że powyższe rozwiązanie ma zastosowanie do spraw w których śmierć rodzica nastąpiła po dniu 30 czerwca 2019 r.        Czy program obejmie teraz wszystkie dzieci w pieczy zastępczej?  Dotychczas świadczenia z programu „Rodzina 500+” otrzymywały dzieci w rodzinach zastępczych, rodzinnych domach dziecka oraz w placówek opiekuńczo-wychowawczych typu rodzinnego.  Od 1 lipca świadczenie otrzymają również dzieci umieszczone w innych instytucjonalnych formach pieczy zastępczej, czyli w pozostałych placówkach opiekuńczo-wychowawczych, regionalnych placówkach opiekuńczo-terapeutycznych i  interwencyjnych ośrodkach preadopcyjnych. Program obejmie także dzieci umieszczone w domach pomocy społecznej. W sumie to ok. 13,8 tys. nowych dzieci ze świadczeniem 500+.       Jaki termin na złożenie wniosku mają świeżo upieczeni rodzice?  Obecnie świadczenie wychowawcze przysługuje, co do zasady, od miesiąca złożenia wniosku. Brak złożenia wniosku w miesiącu, w którym dziecko się urodziło, oznaczało brak prawa do świadczenia za ten miesiąc. Od 1 lipca rodzice będą mieli aż 3 miesiące od urodzenia dziecka na złożenie wniosku. To ważny zapas czasu w tak gorączkowym okresie, wypełnionym nowymi owiązkami. Oczywiście świadczenie 500+ otrzymają  z wyrównaniem od dnia narodzin dziecka. Istotne jest, że powyższe rozwiązanie dotyczy dzieci urodzonych po 30 czerwca 2019 r.",,
Znamy datę wyborów przewodniczącego PO. Liczba kandydatów się powiększa,"Wybory przewodniczącego PO odbędą się 25 stycznia 2020 roku, wszyscy uprawnieni członkowie partii będą wrzucać karty wyborcze do urny w komisjach wyborczych w ramach kół partyjnych – postanowił zarząd PO. Wolę kandydowania na szefa PO wyrazili dotąd: Borys Budka, Bogdan Zdrojewski i Joanna Mucha. Poważnie rozważa to Bartosz Arłukowicz. Wciąż nie wiadomo, czy o reelekcję będzie się ubiegać Grzegorz Schetyna.","W piątek wieczorem odbyła się druga część posiedzenia zarządu PO. Jak powiedział PAP rzecznik partii Jan Grabiec, poświęcona była głównie sprawom proceduralnym, związanym z wyborami przewodniczącego PO.  – Zostały podjęte uchwały porządkowe, dotyczące wyborów przewodniczącego partii, mówiące o terminach i formach głosowania – powiedział Grabiec.  Głosowania, w myśl podjętych decyzji, będą się odbywać jednego dnia w całej Polsce w wyznaczonych komisjach wyborczych. – Zasadą jest głosowanie poprzez wrzucenie karty do urny wyborczej, ale ze względu na sezon urlopowy będzie możliwe zgłoszenie się w innym miejscu niż macierzyste koło – zaznaczył Grabiec.  – 25 stycznia będzie pierwsza tura wyborów, jeśli któryś z kandydatów uzyska 50 procent, to pierwsza tura będzie ostatnia – powiedział rzecznik. Jeśli żaden kandydat nie uzyska takiej większości, druga tura będzie 8 lutego.  Ustalono też tryb, w jakim będzie się odbywać weryfikacja członków, uprawnionych do głosowania. Prawo głosowania będą mieli bowiem ci członkowie PO, którzy opłacają regularnie składki. Grabiec potwierdził informacje PAP, że w piątek rano, przed przerwą „została przyjęta rekomendacja zarządu dla władz klubu KO dotycząca przyjęcia konsekwencji politycznych w postaci zawieszenia w prawach członka klubu”.  Kolegium klubu Koalicji Obywatelskiej ma indywidualnie zdecydować o ewentualnym zawieszeniu na miesiąc tych posłów, którzy bez usprawiedliwienia nie wzięli udziału w czwartkowym głosowaniu nad dołączeniem do porządku obrad projektu PiS nowelizacji ustaw sądowych. – Po tysiąc złoty kary dla posłów, których nie było na głosowaniu w sprawie ustawy o sądach, to nie wszystko – zapowiadał w czwartek Schetyna. Polityk przyznał, że „opozycja zawiodła”, a odpowiedzialnością obciążył m.in. Budkę, który jest szefem klubu KO. Kolegium klubu (kilkunastoosobowe kierownictwo) ma się w tej sprawie zebrać najprawdopodobniej przed następnym posiedzeniem Sejmu, na początku stycznia.  W głosowaniu z klubu KO nie wzięli udziału: Jerzy Borowczak, Joanna Frydrych, Jerzy Hardie-Douglas, Joanna Kluzik-Rostkowska, Tomasz Kostuś, Gabriela Lenartowicz, Jagna Marczułajtis-Walczak, Grzegorz Napieralski, Paweł Poncyljusz, Witold Zembaczyński i Tadeusz Zwiefka.",,
Rafał Trzaskowski zaprzysiężony na prezydenta Warszawy,Rafał Trzaskowski został na pierwszej sesji nowo wybranej Rady Warszawy zaprzysiężony na prezydenta miasta. Wcześniej ślubowanie złożyli radni nowej kadencji.,"Radni zebrali się na pierwszej sesji w nowej kadencji Rady. Przybyli na nią m.in. ustępująca prezydent stolicy Hanna Gronkiewicz-Waltz, dotychczasowi wiceprezydenci – m.in. Renata Kaznowska i Michał Olszewski, parlamentarzyści i mieszkańcy. Trzaskowskiemu towarzyszą m.in. żona Małgorzata i przyjaciel, aktor Michał Żebrowski.Na początku sesji ślubowanie złożyli radni, następnie Trzaskowski został zaprzysiężony na prezydenta stolicy. W najbliższej kadencji w 60-osobowej Radzie Warszawy samodzielną większość 40 radnych będzie miała Koalicja Obywatelska (PO, Nowoczesna, Inicjatywa Polska), 19 radnych – PiS; jeden mandat ma SLD Lewica Razem – radną została Monika Jaruzelska.",,
„Czasy dominacji Rosji się skończyły na zawsze”. 11. rocznica przemówienia Lecha Kaczyńskiego w Tbilisi,"– Rosja uważa, że czasy imperium wracają. Że znów dominacja będzie cechą tego regionu. Otóż nie będzie. Te czasy się skończyły raz na zawsze. Nie na dwadzieścia, trzydzieści, czy pięćdziesiąt lat – mówił Lech Kaczyński na Placu Wolności w Tbilisi w 2008 roku. Przybył tam, podczas wojny rosyjsko-gruzińskiej, po kolejnym bombardowaniu przez Rosjan miasta Gori, by wesprzeć zaatakowany przez Moskwę naród. 12 sierpnia mija 11 lat od tego wydarzenia.","Konflikt wybuchł, gdy Gruzja próbowała przywrócić kontrolę nad zbuntowanymi prorosyjskimi republikami - Abchazją i Osetią Południową. Separatystów zbrojnie wsparła Moskwa, argumentując to obroną rosyjskiej ludności. Rosja zaatakowała Gruzję wypierając jej wojska oraz ludność cywilną z terenów zajętych republik, i dopuszczając się zbrodni wojennych. Rosjanie zbombardowali między innymi, czarnomorski port Poti i bazę wojskową w Senaki.  12 sierpnia Lech Kaczyński wziął udział w Tbilisi w wiecu poparcia Gruzinów wraz prezydentami Litwy, Estonii, Ukrainy i premierem Łotwy. Z inicjatywy polskiego przywódcy, przyjechali oni na spotkanie z gruzińskim prezydentem Micheilem Saakaszwilim.  Przemawiając do tysięcy Gruzinów, zgromadzonych przed budynkiem parlamentu, Lech Kaczyński podkreślił, że obowiązkiem społeczności międzynarodowej jest solidarne przeciwstawienie się rosyjskim dążeniom imperialnym. Zapewnił też gruzińskich obywateli, że nie zostali sami w walce z Rosją.  – Gdy zainicjowałem ten przyjazd niektórzy sądzili, że prezydenci będą się obawiać. Nikt się nie obawiał. Wszyscy przyjechali, bo Środkowa Europa ma odważnych przywódców. I chciałbym to powiedzieć nie tylko Wam, chciałbym to powiedzieć również tym z naszej wspólnej Unii Europejskiej, że Europa Środkowa, Gruzja, że cały nasz region będzie się liczył, że jesteśmy podmiotem – mówił. Lech Kaczyński wskazał, że cała Europa powinna udzielić Gruzji wsparcia, ponieważ odbudowa moskiewskiego imperium „nie jest w niczyim interesie”  – Byliśmy głęboko przekonani, że przynależność do NATO i Unii zakończy okres rosyjskich apetytów. Okazało się, że nie, że to błąd. Ale potrafimy się temu przeciwstawić, jeżeli te wartości, o które miałaby się Europa opierać mają jakiekolwiek znacznie w praktyce – oświadczył.  Wskutek 9-dniowej wojny gruzińsko-rosyjskiej swoje domy musiało opuścić ponad 150 tys. osób, głównie Gruzinów i Osetyjczyków z przygranicznych wiosek. Nie ma dokładnych informacji o liczbie ofiar. Szacuje się, że podczas walk zginęło 175 żołnierzy i cywilów gruzińskich oraz trudna do ustalenia liczba cywilów z terenów Osetii Południowej. Po zakończeniu wojny po obu stronach granicy gruzińsko-osetyjskiej dochodziło do incydentów, między innymi w listopadzie 2008 roku została ostrzelana kolumna samochodów, którą jechali Micheil Saakaszwili i Lech Kaczyński. W lipcu 2018 roku przywódcy krajów NATO w wydanej deklaracji potępili agresję Rosji w Gruzji w 2008 roku.",,
Wszystkie afery Sławomira Neumanna. Podsumowanie,"Szef klubu parlamentarnego PO-KO Sławomir Neumann może mieć poważne kłopoty. Funkcjonariusze Centralnego Biura Antykorupcyjnego złożyli do Prokuratury Okręgowej w Jeleniej Górze zawiadomienie o ewentualnym, możliwym popełnieniu przestępstwa, związane z zakończeniem kontroli oświadczeń majątkowych polityka. Prominentny działacz Platformy mógł zresztą znacznie częściej być na bakier z prawem.","Kontrola CBA dotyczyła prawdziwości i prawidłowości oświadczeń o stanie majątkowym z lat 2013-18, złożonych przez Neumanna jako posła i jako wiceministra zdrowia (2012-2015). Trwała ona od września 2018 r. do czerwca 2019 r. Neumann miał nie wpisać do oświadczenia jednego z samochodów – kupionej przez żonę mazdy 3 z 2014 r. Ponieważ Neumannowie mają wspólnotę majątkową, samochód powinien być w jego oświadczeniach.– Cztery dni temu (w piątek – przyp. red.) w Sejmie wezwałem do dymisji (szefa klubu PO-KO) Sławomira Neumanna po publikacjach medialnych, które wskazują na – delikatnie mówiąc – daleko idące nieprawidłowości w jego sprawach majątkowych – mówił we wtorek w Sejmie poseł PiS Marcin Horała.–  Nadal nie usłyszeliśmy żadnej odpowiedzi na te pytania. Odpowiedzi na pytanie, skąd wziął 88 tys., które w roku 2015 wpłacił gotówką na swoje konto lub gotówką spłacając karty kredytowe i kredyty. Tej odpowiedzi nie dostaliśmy – zwrócił uwagę poseł.– Jak to jest możliwe, że na koniec grudnia deklaruje, że razem z żoną mają 20 tys., po czym po dwóch dniach żona kupuje samochód za 50 tys. i ten samochód nie zostaje wpisany do oświadczenia majątkowego – pytał Horała.–  Jakie to ważne, związane z pełnieniem mandatu posła, przedmioty kupował w grudniu, przed świętami w perfumeriach czy w galeriach alkoholi płacąc za to pieniędzmi z konta poselskiego, z konta na działalność poselską, na biuro poselskie; czy te pieniądze zostaną polskim podatnikom oddane? – kontynuował. Marcin Horała powiedział, że czeka na reakcję lidera PO Grzegorza Schetyny na „aferę Neumanna”. Polityczna sprawaPo publikacji informacji o zawiadomieniu do prokuratury Neumann wydał oświadczenie, w którym przekonywał, że  „traktuje (je) jako czysto polityczną sprawę”. Jak podał, oświadczenia majątkowe składał od 17 lat i nigdy nie było do nich zastrzeżeń. Podobnie – według niego – było w przypadku jego żony, która – jak napisał – rzetelnie składała oświadczenia, uwzględniając wszelkie składniki majątku. „Pomimo tego, iż nie zgadzałem się z niektórymi interpretacjami przepisów stosowanymi przez CBA, złożyłem odpowiednie korekty w tych oświadczeniach. Nigdy też, jak to sugerują niektórzy dziennikarze, na podstawie przecieków z CBA, nie zatrudniałem w swoim biurze poselskim nikogo ze swojej rodziny” – oświadczył Neumann, który dowodził, że „CBA nierzetelnie prowadzi sprawę i nie wykluczył wstąpienia na drogę sądową.Zawiadomienie CBA to nie jedyny przypadek, mogący wskazywać, że poseł PO był na bakier z prawem. Wciąż niewyjaśniona pozostaje sprawa jego tajemniczych kontaktów z lobbystką działającą w branży medycznej – Anną Kadzikiewicz z Viewpoint Group – gdy był wiceministrem zdrowia w rządzie Donalda Tuska. Tego typu kontakty poza Sejmem są zakazane, tymczasem media informowały, że Neumann spotykał się z kobietą na jednym z warszawskich osiedli. Twierdził, że „razem pracowali”.Portal wPolityce.pl zwrócił uwagę, że gdy Neumann był podsekretarzem stanu w Ministerstwie Zdrowia, resort w pewnym momencie zmienił kurs w sprawie dostępności pigułki wczesnoporonnej bez recepty i zaczął prezentować stanowisko zgodne z twierdzeniami lobbystów. Najpierw przekonywał – czytamy – że Komisja Europejska daje poszczególnym krajom wolną rękę, z czego Polska skorzysta, nie dopuszczając pigułki „po” bez recepty, a potem dowodził, że zostaliśmy zmuszeni do sprzedaży pigułki „po” bez recepty mocą prawa Unii Europejskiej.Przeciwko posłowi toczy się śledztwo ws. afery Sensor Cliniq w kierunku przekroczenia uprawnienia w celu osiągnięcia korzyści majątkowej. Zdaniem Prokuratury Krajowej w wyniku działań Neumanna jako wiceministra zdrowia nastąpiło osiągnięcie korzyści majątkowych w wysokości 13,5 miliona złotych przez warszawską klinikę medyczną Sensor Cliniq, która bezprawnie pobierała od pacjentów opłaty za zabiegi finansowane przez Narodowy Fundusz Zdrowia. Nacicki wiceministraJak informowała prokuratura, NFZ wykrył nieprawidłowości i chciał wypowiedzieć klinice kontrakt, jednak na skutek nacisków Neumanna przedłużył go na kolejny rok. Ówczesny wiceminister interweniował u prezes NFZ i dyrektora Mazowieckiego Oddziału Funduszu Adama T. Ówczesny wiceminister miał zlecić pracownikom wykonanie korzystnej dla prywatnej kliniki interpretacji przepisów jako uzasadnienie dla kontynuowania współpracy z lecznicą. – Naciskom wiceministra Neumanna uległ Adam T., który jako dyrektor Mazowieckiego Oddziału NFZ, wbrew przepisom, zawarł 31 grudnia 2013 roku z warszawską kliniką aneks do umowy o świadczeniu opieki zdrowotnej w zakresie okulistyki. Aneks został zawarty z datą wsteczną, od 21 grudnia 2013 roku, gdy dobiegała końca wypowiedziana umowa. Przedłużał do końca 2014 roku okres obowiązywania kontraktu – informowali śledczy. Adam T. również usłyszał zarzuty w tym śledztwie.Prok. Dariusz Ślepokura przesłuchiwał ówczesnego wiceministra zdrowia jako świadka; opierając się na analizie bilingów telefonicznych, pytał go m. in., czego dotyczyło 41 SMS-ów, które w grudniu 2013 r. wymienił z prezesem prywatnej kliniki okulistycznej Andrzejem Mądralą. – Nie mam pojęcia – zapewniał Neumann.W styczniu ustanowiono hipotekę przymusową na trzech należących do posła nieruchomościach. Decyzja w tym zakresie była podyktowana potrzebą zabezpieczenia wykonania grożącej mu kary grzywny. Politykowi grozi również do 10 lat pozbawienia wolności. Usłyszał już zarzuty w tej sprawie, która – jak przekonywał i w tym przypadku poseł – jest „absolutnie polityczną”.",,
"Rosyjska prasa: szczyt nie odpowiedział na pytanie, dokąd zmierza NATO","Pytanie, dokąd zmierza NATO, pozostało bez odpowiedzi po szczycie Sojuszu w Londynie – ocenia rosyjski dziennik „Kommiersant”. „Izwiestija” zaznaczają, że Rosja została wymieniona wśród zagrożeń, ale oceniają, że wynika to w dużej mierze „z inercji”.","W korespondencji z Londynu „Kommiersant” relacjonuje, że przywódcy 29 państw NATO na spotkaniu „w ciągu trzech godzin próbowali uregulować nagromadzone rozbieżności”. Deklarowany przez nich wspólny cel Sojuszu „w pewnym stopniu udało im się udowodnić”, ponieważ Turcja zrezygnowała z blokowania planu obrony NATO dla państw bałtyckich i Polski. Niemniej „pytanie o to, dokąd zmierza NATO pozostało po spotkaniu bez odpowiedzi” – ocenia rosyjski dziennik.  „Kommiersant” zwraca uwagę, że sekretarz generalny NATO Jens Stoltenberg na konferencji prasowej w odniesieniu do Rosji „nie wspomniał ani o konflikcie w Donbasie, ani o Krymie”, a jedynie o konieczności rozmów na temat kwestii związanych z kontrolą zbrojeń. „Na końcowej konferencji prasowej ani razu nie zabrzmiało słowo „Ukraina”  –podkreśla moskiewski dziennik.  Uzgodnienie planu obrony dla państw bałtyckich i Polski gazeta uważa za „bodajże jedyną nowość” wśród rezultatów spotkania przywódców państw Sojuszu Północnoatlantyckiego. Powołując się na opinię ekspertów dziennik ocenia zarazem, że „deklarowanie „zagrożenia rosyjskiego” odbywa się w dużym stopniu siłą inercji”. Przy czym - jak wskazuje gazeta - między NATO i Rosją istnieją „obiektywne rozbieżności umacniane od 2014 roku przez kryzys ukraiński”. Zdaniem „Izwiestii” kraje NATO w sposób „całkowicie różny” postrzegają współpracę z Rosją. „Podczas gdy kraje wschodnioeuropejskie proszą sojuszników o wzmocnienie ich granic (...), to główni uczestnicy Sojuszu zaczęli mówić o dialogu z Moskwą” – podkreśla dziennik, wymieniając przywódców Francji i USA, Emmanuela Macrona i Donalda Trumpa.  Gazeta zaznacza, że w oświadczeniu końcowym dotyczącym zagrożeń dla bezpieczeństwa padają słowa o „agresywnych działaniach Rosji” i dopiero potem wymienione jest zagrożenie terrorystyczne. Jednak NATO przejawia już wobec Rosji „pewną inercję” – zastrzegają „Izwiestija”.   Politolog Iwan Timofiejew z państwowego think tanku Rosyjskiej Rady Spraw Międzynarodowych ocenia, że dla NATO „Moskwa jest przeciwnikiem bardziej zrozumiałym i oczywistym niż abstrakcyjne zagrożenie terrorystyczne”. Ostatecznie - dodaje ekspert – „Sojusz tworzony był w celu powstrzymywania Związku Sowieckiego, a nie w celu walki z terrorystami”.",,
"Putin zapewnia, że nie ingerował w wybory. „Wyssane z palca kłamstwa”",Prezydent Rosji Władimir Putin udzielił wywiadu na wyłączność francuskiemu dziennikowi „Le Figaro”. Rozmowa została opublikowana w gazecie w formie pisemnej oraz jako nagranie wideo.,"Mówiąc o sytuacji Syrii, Putin podkreślił „konstruktywne stanowisko Turcji, Iranu i władz w Damaszku”.Pretekstem do rozmowy, jak i do wcześniejszego spotkania Władimira Putina z Emmanuelem Macronem była wystawa w Wersalu, poświęcona trzechsetnej rocznicy wizyty cara Piotra Wielkiego nad Sekwaną. Prezydent Putin przypomniał w wywiadzie, że korzenie stosunków francusko-rosyjskich sięgają znacznie wcześniejszych czasów. Przyznał, że wzajemne relacje w ciągu ostatnich 300 lat były owocne i wyraził nadzieję, że będą coraz lepsze.",,
Politycy PiS przedstawieni na nazistowskim plakacie. Grafikę opublikował poseł PO,"Poseł Platformy Obywatelskiej Grzegorz Furgo opublikował na swoim koncie w serwisie Twitter grafikę z wizerunkami polityków partii Prawo i Sprawiedliwość, która jest wzorowana na propagandowym plakacie z czasów II wojny światowej.","„Złe duchy nad Twoim domem! Wspieraj UE, a zostaniesz uratowany” – brzmi podpis pod grafiką opublikowaną przez Furgo, na której widnieją twarze polityków PiS: premiera Mateusza Morawieckiego, ministra sprawiedliwości Zbigniewa Ziobry, prezesa PiS Jarosława Kaczyńskiego i byłego szefa MON Antoniego Macierewicza. Grafika z Twittera Furgo jest wzorowana na plakacie propagandowym z czasów II wojny światowej, pod którym oryginalny podpis brzmi: „Złe duchy ponad Twym domem! Pracuj z Niemcami, a zostaniesz uratowany.”Na propagandowym plakacie z czasów wojny umieszczono twarze: komunistycznego przywódcy ZSRR Józefa Stalina, premiera Wielkiej Brytanii Winstona Churchilla oraz prezydenta USA Franklina Delano Roosevelta.„Szarańcza to małe miki. Platforma poszła dalej. To już nie jest nawiązanie, to plagiatowanie niemieckiego faszyzmu” – napisał w odpowiedzi na wpis posła Furgo użytkownik Twittera.Wcześniej lider PO Grzegorz Schetyna na jednej z regionalnych konwencji jego partii obraził wyborców i działaczy PiS określając ich mianem szarańczy. – Dla dobra Polski i jej obywateli, dla naszego miejsca w Europie, musimy wygrać te wybory. Zmobilizować wszystkie pozytywne siły i strząsnąć ze zdrowego drzewa naszego państwa PiS–owską szarańczę – mówił Schetyna. ",,
Wybory parlamentarne: najciekawsze pojedynki „jedynek”,"Znane są już wyborcze „jedynki” Prawa i Sprawiedliwości, Koalicji Obywatelskiej oraz Lewicy. Głównie w miastach wojewódzkich, ale nie tylko, szykuje się wiele ciekawych pojedynków. Wybory do Sejmu i Senatu odbędą 13 października.","Bardzo ciekawy pojedynek szykuje się w Warszawie (okręg numer 19), gdzie naprzeciwko siebie staną: prezes PiS – Jarosław Kaczyński, szef PO – Grzegorz Schetyna oraz  lider partii Razem – Adrian Zandberg. W Katowicach (okręg numer 31) z partii rządzącej wystartuje premier RP Mateusz Morawiecki. Szef rządu zmierzy się w wyborczym pojedynku z wiceprzewodniczącym PO Borysem Budką oraz Maciejem Koniecznym z Lewicy Razem.Do ciekawego starcia może dojść w Wałbrzychu (okręg numer 2), gdzie o miejsce do Sejmu powalczą: szef KPRM Michał Dworczyk, minister obrony narodowej za rządów PO Tomasz Siemoniak oraz Marek Dyduch z SLD. W poszczególnych okręgach zmierzą się ze sobą następujący kandydaci:Okręg numer 3 Wrocław: Mirosława Stachowiak-Różecka (PiS) – Małgorzata Kidawa-Błońska (KO) – Krzysztof Śmiszek (Lewica) Okręg numer 4 Bydgoszcz:  Tomasz Latos (PiS) – Tadeusz Zwiefka (KO) – Krzysztof Gawkowski (Lewica) Okręg numer 5 Toruń:  Jan Krzysztof Ardanowski (PiS) – Tomasz Lenz (KO) – Robert Kwiatkowski (Lewica) Okręg numer 6 Lublin:  Sylwester Tułajew (PiS) – Joanna Mucha (KO) – Jacek Czerniak (Lewica) Okręg numer 7 Chełm:  Jacek Sasin (PiS) – Riad Haidar (KO) – Monika Pawłowska (Lewica) Okręg numer 8 Zielona Góra:  Marek Ast (PiS) – Tomasz Aniśko (KO) – Anita Kucharska-Dziedzic (Lewica) Okręg numer 9 Łódź:  Piotr Gliński (PiS) – Tomasz Zimoch (KO) – Tomasz Trela (Lewica) Okręg numer 10 Piotrków Trybunalski:  Antoni Macierewicz (PiS) – Cezary Grabarczyk (KO) – Anita Sowińska (Lewica) Okręg numer 13 Kraków:  Małgorzata Wassermann (PiS) – Paweł Kowal (KO) – Maciej Gdula (Lewica) Okręg numer 16 Płock:  Łukasz Szumowski (PiS) – Marcin Kierwiński (KO) – Arkadiusz Iwaniak (Lewica) Okręg numer 17 Radom:  Marek Suski (PiS) – Joanna Kluzik-Rostkowska (KO) – Patryk Fajdek (Lewica) Okręg numer 22 Krosno:  Marek Kuchciński (PiS) – Joanna Frydrych (KO) – Łukasz Rydzik (Lewica) Okręg numer 23 Rzeszów:  Krzysztof Sobolewski (PiS) – Paweł Poncyliusz (KO) – Wiesław Buż (Lewica) Okręg numer 24 Białystok:  Dariusz Piontkowski (PiS) – Robert Tyszkiewicz (KO) – Paweł Krutul (Lewica) Okręg numer 25 Gdańsk:  Jarosław Sellin (PiS) – Sławomir Neumann (KO) – Beata Maciejewska (Lewica) Okręg numer 26 Gdynia:  Marcin Horała (PiS) – Barbara Nowacka (KO) – Joanna Senyszyn (Lewica) Okręg numer 29 Gliwice:  Bożena Borys-Szopa (PiS) – Marta Golbik (KO) – Wanda Nowicka (Lewica) Okręg numer 32 Sosnowiec:  Ewa Malik (PiS) – Wojciech Saługa (KO) – Włodzimierz Czarzasty (Lewica) Okręg numer 33 Kielce:  Zbigniew Ziobro (PiS) – Bartłomiej Sienkiewicz (KO) – Andrzej Szejna (Lewica) Okręg numer 35 Olsztyn:  Wojciech Maksymowicz (PiS) – Janusz Cichoń (KO) – Marcin Kulasek (Lewica) Okręg numer 39 Poznań:  Jadwiga Emilewicz (PiS) – Joanna Jaśkowiak (KO) – Katarzyna Ueberhan (Lewica)  Okręg numer 40 Koszalin:  Czesław Hoc (PiS) – Sławomir Nitras (KO) – Małgorzata Prokop-Paczkowska (Lewica) Okręg numer 41 Szczecin:  Marek Gróbarczyk (PiS) – Arkadiusz Marchewka (KO) – Dariusz Wieczorek (Lewica)",,
Rzymkowski: Te działania są wymierzone w prezesa Rady Ministrów,"– Właściciel Getin Noble Banku Leszek Czarnecki musiał przewidywać, że ujawnienie nagrań i zawiadomienie prokuratury spowoduje efekt domina – ocenił  w programie „Kwadrans polityczny” polityk Kukiz ’15 Tomasz Rzymkowski, komentując zamieszanie wokół Komisji Nadzoru Finansowego.  Jego zdaniem głównym celem ataku jest premier Mateusz Morawiecki.","„Gazeta Wyborcza” napisała w ostatni wtorek, że w marcu 2018 r. ówczesny przewodniczący KNF Marek Chrzanowski zaoferował przychylność dla Getin Noble Banku w zamian za około 40 mln zł - miało to być wynagrodzenie dla wskazanego przez szefa KNF prawnika. Leszek Czarnecki nagrał tę ofertę i zawiadomił prokuraturę o podejrzeniu popełnienia przestępstwa.              Po artykule w „GW” Chrzanowski złożył dymisję, a premier ją przyjął. O wszczęciu śledztwa poinformował we wtorek prokurator generalny Zbigniew Ziobro. Jako wstępną kwalifikację prawną przyjęto z art. 231 par. 2 Kodeksu karnego - przekroczenie przez funkcjonariusza publicznego uprawnień celem osiągnięcia korzyści majątkowej przez osobę trzecią.",,
Budka: Nie ma możliwości skreślenia Jachiry z listy. Jej oświadczenie zamyka sprawę,"Nie ma możliwości wykreślenia kandydata z zarejestrowanej listy wyborczej ani wycofania udzielonego poparcia – powiedział w rozmowie z portalem tvp.info wiceprzewodniczący PO Borys Budka. To komentarz do apelu ministra Michała Dworczyka, który zwrócił się do liderów Koalicji Obywatelskiej o usunięcie Klaudii Jachiry z listy kandydatów do Sejmu. Borys Budka odsyła szefa KPRM do „lektury Kodeksu wyborczego” i zamieszczonego w mediach społecznościowych oświadczenia Jachiry, które zdaniem posła Platformy „zamyka sprawę”.","Wcześniej za zachowanie kontrowersyjnej blogerki przeprosił poseł Sławomir Nitras z PO i ocenił, że powinna zniknąć z list wyborczych.Kandydatka warszawskiej listy KO do Sejmu w piątek opublikowała na Twitterze serię zdjęć. Na jednym z nich pozuje z dwiema osobami trzymającymi transparent z napisem „Bób, Hummus, Włoszczyna, Vege”. Fotografia wywołała oburzenie m.in. środowisk kombatanckich, ponieważ została wykonana na tle hasła „Bóg, Honor, Ojczyzna” umieszczonego na warszawskim pomniku Armii Krajowej i Polskiego Państwa Podziemnego.– Z wyjaśnień Klaudii Jachiry wynika, że zrobiła sobie zdjęcie na prośbę uczestniczek protestu klimatycznego. Miało ono charakter happeningu, nie miało absolutnie – wynika z jej wyjaśnień – obrażania kogokolwiek – zapewnił wiceprzewodniczący PO. Dodał, że przyjmuje jej wyjaśnienia, że „nikogo nie chciała w ten sposób urazić”. Po raz pierwszy kandydatka KO odniosła się do sprawy w niedzielę. Startująca w wyborach kontrowersyjna blogerka ani nie przeprasza, ani nie mówi nic o osobach, które mogły poczuć się dotknięte profanacją patriotycznego hasła. Wręcz przeciwnie – dziwi się, że jej zachowanie wywołało „skandal”. „(…) Skandal, że ośmieliłam się podważyć nacjonalistyczne hasło »Bóg Honor Ojczyzna« niemające nic wspólnego z dzisiejszym patriotyzmem, na rzecz hasła, które realnie wpływa na ekologie i nasz byt na Ziemi” – napisała w facebookowym wpisie Jachira. Przyznała, że o zdjęcie poprosiły uczestniczki protestu klimatycznego, które „podeszły pod pomnik, same zrobiły transparent, bo mają świadomość, jak ważne jest ograniczanie jedzenia mięsa”.„A ja, skandalistka, odważyłam zrobić sobie z nimi zdjęcie, bo sama jestem wegetarianką i uważam, że te dziewczyny mają rację i odwagę, by o tym głośno mówić” – pisze dalej ze zdziwieniem blogerka.Jak dodała, „może trzeba odbrązawiać to bogoojczyźniane zadęcie, które już nieraz doprowadziło do narodowych tragedii?”. Oburzenie sprofanowaniem hasła „Bóg, Honor, Ojczyzna” wyraziły także organizacje kombatanckie, środowiska Armii Krajowej i żołnierze Polskich Sił Zbrojnych na Zachodzie. Poseł Platformy zaznaczył w rozmowie z portalem tvp.info, że „z wielką atencją odnosi się do wszelkich głosów krytyki”, mimo to „odsyła do wyjaśnienia” swojej kandydatki. Jak tłumaczy, zdjęcie pod pomnikiem Armii Krajowej i Polskiego Państwa Podziemnego było prywatnym zdjęciem kandydatki, a jej działania „nie były działaniami komitetu (wyborczego – red).”– Jeśli ktokolwiek poczuł się urażony, w imieniu komitetu przepraszamy. (…) Boję się, że tylko i wyłącznie przekłamania w przestrzeni publicznej mogą spowodować, że ktoś poczuje się urażony. Jeśli tak się stanie, to podobnie jak poseł Nitras, ja również każdą osobę urażoną będę za to przepraszał – zadeklarował Budka.",,
Premier o 30-krotności składek ZUS: Czasami nie warto kruszyć kopii,"Czasami nie warto o pewne rzeczy kruszyć kopii, czasami warto odstąpić i dać sobie czas – stwierdził premier  w wywiadzie dla tygodnika „Sieci”. Mateusz Morawiecki odpowiedział w ten sposób na pytanie dotyczące zablokowania likwidacji limitu tzw. 30-krotności składek do ZUS przez grupę wicepremiera Jarosława Gowina.","– Są rzeczy najważniejsze, ważne i mniej ważne. Ta sprawa należy do tej ostatniej kategorii. Czasami nie warto o pewne rzeczy kruszyć kopii, czasami warto odstąpić i dać sobie czas. Mimo że nadal uważam, iż ta sytuacja z limitem 30-krotności nie jest dobra. Powoduje, że bogaci w mniejszym stopniu niż biedniejsi dokładają się do systemu emerytalnego - powiedział szef rządu w wydaniu tygodnika, które ukazało się w poniedziałek.Mateusz Morawiecki zaznaczył, że „ci, którzy zarabiają 3-4 tys., odprowadzają składki przez cały rok, zaś ci którzy zarabiają miesięcznie 15-18 tys., odprowadzają je tylko do sierpnia-września”. - No, chyba zgodzimy się wszyscy, że coś tu jednak nie gra - powiedział. - Dlatego zdecydowaliśmy się to szeroko i na spokojnie jeszcze przedyskutować - wyjaśnił.",,
Australia w ogniu. Władze apelują do ludności o ewakuację z zagrożonych terenów,"Dwie osoby zginęły w sobotę w wyniku pożarów w południowej Australii. Premier Nowej Południowej Walii Gladys Berejiklian zaapelowała do ludności o jak najszybszą ewakuację z terenów, zagrożonych rozprzestrzeniającym się ogniem.","Berejiklian oceniła, że jej stan stoi przed „kolejnym okropnym dniem” i wezwała ludzi z obszarów zagrożonych pożarem do opuszczenia tych miejsc, dopóki będą mogli. – Z satysfakcją stwierdzam, że nigdy nie byliśmy tak przygotowani, jak dzisiaj, na atak, który prawdopodobnie nas czeka – powiedziała.   – Wszystkie główne drogi są nadal przejezdne, ale nie możemy tego zagwarantować dłużej niż przez kilka następnych godzin. Więc są jeszcze okna, z których ludzie mogą skorzystać – podkreśliła premier Nowej Południowej Walii.   Zastępca komisarza ds. straży pożarnej w Nowej Południowej Walii Rob Rogers ostrzegł, że ogień może przemieszczać się „przerażająco szybko”, a żar niesiony przez wiatr może wywołać nowe pożary lub powiększyć istniejące.   – Niestety, prawdopodobnie stracimy domy, ale będziemy bardzo szczęśliwi i nazwiemy to sukcesem, jeśli nie stracimy życia - powiedział. Życie straciło już 21 osób  Dwie ofiary śmiertelne zwiększyły tragiczny bilans do 21 osób, które straciły życie w obecnych pożarach buszów i lasów. Skuteczną walkę z ogniem utrudniają wichury, towarzyszące pożarom i temperatura przekraczająca 40 stopni Celsjusza.   Szef straży pożarnej w Nowej Południowej Walii Shane Fizsimmons powiedział, że 130 pożarów strawiło już 264 tys. hektarów na zachód od Sydney, ale wkrótce mogą się one rozprzestrzenić się na zachodnie przedmieścia miasta.   – Istnieje możliwość przekroczenia przez pożar tamy (Warragamba) i przeniesienia się ognia na zachodnie przedmieścia Sydney – powiedział. –  Te pożary szaleją. Dziś po południu mogą dotrzeć do obszarów bardziej zaludnionych.   48 pożarów jest w stanie Victoria. Tam w ogniu znalazło się już 320 tys. hektarów. Tysiące osób opuściło już swoje domostwa, a na głównych drogach panuje wyjątkowo duże natężenie ruchu. Miejscowa policja wzywa wszystkich ludzie do ucieczki z zagrożonych terenów i podkreśla, że w każdej chwili ogień może udaremnić próbę wydostania się poza niebezpieczne miejsca.",,
100 lat temu Kujawy i Pomorze wróciły do Polski. Obchody rocznicowe,Golubskie uroczystości rocznicy wkroczenia Błękitnej Armii generała Hallera rozpoczęły wojewódzkie uroczystości stulecia powrotu Kujaw i Pomorza do Polski – podaje portal TVP 3 Bydgoszcz. W obchodach biorą udział tłumy ludzi.,"Osią wydarzeń jest rekonstrukcja wkroczenia Błękitnej Armii do Golubia z udziałem liczącej 100 osób grupy rekonstrukcyjnej. Żołnierze gen. Hallera, tak jak przed stu laty, sforsowali bramę graniczną, której replika stanęła na moście. W obchodach biorą udział tłumy ludzi. – Czternaście długich miesięcy musieli czekać Polacy na Pomorzu i Kujawach Zachodnich, by odrodzona w listopadzie 1918 roku Rzeczpospolita przyszła także do nich. Uroczyście obchodzimy setną rocznicę tamtych wydarzeń. To piękna lekcja historii, lekcja miłości ojczyzny. Ważne, byśmy w takich chwilach byli razem – podkreślił marszałek Piotr Całbecki, który jest współgospodarzem wydarzeń w Golubiu-Dobrzyniu.    Wcześniej miała miejsce zorganizowana w Urzędzie Miasta konferencja naukowa oraz Marsz dla Niepodległej, którego trasa wiodła ulicami Golubia. Podczas pochodu złożono kwiaty pod tablicą poświęconą marszałkowi Józefowi Piłsudskiemu.",,
Wielka Brytania: Rekordowa liczba osób skazanych za terroryzm,"Brytyjskie ministerstwo spraw wewnętrznych poinformowało w czwartek, że w ciągu ostatniego roku na mocy ustawy o zwalczaniu terroryzmu skazano rekordową liczbę 90 osób. Największą grupę skazanych stanowią islamiści (82 proc.).","Rządowe statystyki wykazały, że w ciągu 12 miesięcy od czerwca 2017 roku przed sądem stanęło 100 osób – o 39 proc. więcej niż rok wcześniej. 90 z nich zostało skazanych. To najwyższy wynik, od kiedy zaczęto prowadzić statystyki w 2009 roku. Jednocześnie aż dziesięciu terrorystów – w tym islamski zamachowiec, który próbował doprowadzić do eksplozji w metrze na stacji Parsons Green, i radykalnie prawicowy napastnik, który wjechał samochodem w grupę muzułmanów na Finsbury Park w północnym Londynie – otrzymało wyroki dożywotniego pozbawienia wolności. Z kolei liczba osób aresztowanych na mocy ustawy antyterrorystycznej spadła w ciągu ostatniego roku o 22 proc., z 449 do 351 osób, ale – jak zastrzeżono – wynika to z wyjątkowo podwyższonej liczby aresztów w poprzednim roku po pięciu atakach terrorystycznych w Wielkiej Brytanii (w Londynie i Manchesterze) i „nie należy mylić tego z obniżeniem poziomu zagrożenia lub intensywności działań operacyjnych policji”. Wśród aresztowanych największą grupą etniczną są biali (38 proc.), przed osobami o azjatyckich korzeniach (37 proc.) i czarnoskórymi (9 proc.). Według raportu to pierwszy raz od czerwca 2005 roku, kiedy biali dominują w tej statystyce, co wynika po części ze wzrostu zagrożenia atakami terrorystycznymi ze strony radykalnie prawicowych organizacji. W ciągu ostatniego roku liczba skazanych z tego powodu wzrosła z 10 do 28. W więzieniach wciąż jednak największą grupę skazanych za terroryzm stanowią islamiści (82 proc.), a radykałowie prawicowi znajdują się na drugim miejscu (13 proc.). Jak zaznaczono, największą grupą wśród aresztowanych są biali. Od ataku terrorystycznego na brytyjski parlament w marcu 2017 roku służby bezpieczeństwa powstrzymały 13 zamachów przygotowywanych przez islamistów, a także cztery planowane przez radykalnie prawicowe organizacje. Stopień zagrożenia terrorystycznego w Wielkiej Brytanii utrzymuje się na czwartym poziomie w pięciostopniowej skali, co oznacza, że atak jest „bardzo prawdopodobny”.",,
Tajemnicza śmierć kluczowego świadka w sprawie Tomasza Komendy,"W jednym z wrocławskich szpitali zmarła w tajemniczych okolicznościach Dorota P., kluczowy świadek w sprawie Tomasza Komendy – informuje „Fakt”. Mężczyzna został niesłusznie skazany na 25 lat więzienia za zgwałcenie i zamordowanie nieletniej, czego nie popełnił.","Dziennik informuje, że kobieta to jedna z sześciu osób, którą uniewinniony mężczyzna oskarżył o udział w jego niesłusznym oskarżeniu.Dochodzenie w sprawie błędów w śledztwie i procesie Tomasza Komendy prowadzi łódzka prokuratura okręgowa. Gazeta ujawnia, że śledczy od dawna interesowali się Dorotą P.Tomasz Komenda został w 2004 r. prawomocnie skazany na 25 lat więzienia ws. zabójstwa i zgwałcenia małoletniej doszło 31 grudnia 1996 r. Mężczyzna odsiadywał wyrok w Zakładzie Karnym w Strzelinie.W połowie marca został przez sąd penitencjarny przy Sądzie Okręgowym we Wrocławiu warunkowo zwolniony z odbywania kary i wyszedł na wolność po 18 latach więzienia. Według prokuratury – która zgromadziła nowe dowody w tej sprawie – mężczyzna nie popełnił zbrodni, za którą został skazany. Śledczy ustalają, czy nie dochodziło do tworzenia fałszywych dowodów, które ukierunkowywałyby postępowanie przeciwko osobie niewinnej bądź zatajania dowodów niewinności. W maju Sąd Najwyższy uniewinnił Komendę. Sprawa badana jest pod kątem ewentualnego poplecznictwa i bezprawnego pozbawienia mężczyzny wolności. W prowadzonym postępowaniu przesłuchano już m.in. Komendę, jego matkę, ojczyma oraz dwóch braci. W złożonych zeznaniach potwierdzają, że w czasie kiedy doszło do zabójstwa 15-latki, mężczyzna był w domu.",,
Poseł PiS odwołany z komisji regulaminowej. Zostanie wyrzucony z klubu?,"Głosował przeciw projektom zgłoszonym przez własną partię, nie wziął także udziału w głosowania nad ustawą o Sądzie Najwyższym, ostatnio zapowiedział, że zagłosuje za uchyleniem immunitetu posłowi Dominikowi Tarczyńskiemu. O Łukaszu Rzepeckim głośno jest już od lipca. Od dziś nie jest już członkiem komisji regulaminowej, spraw poselskich i immunitetowych. Prezydium klubu PiS zarekomendowało wydalenie go z klubu parlamentarnego Prawa i Sprawiedliwości.","Poseł PiS Łukasz Rzepecki został odwołany w głosowaniu w Sejmie z sejmowej komisji regulaminowej, spraw poselskich i immunitetowych. Zastąpi go inny poseł PiS, Arkadiusz Mularczyk. Za zmianami w komisjach, m.in. w komisji regulaminowej, głosowało 351 posłów, przeciwnych było 53, 8 wstrzymało się od głosu.Tymczasem prezydium klubu PiS zarekomendowało wydalenie posła Łukasza Rzepeckiego z klubu parlamentarnego Prawa i Sprawiedliwości – poinformowała rzeczniczka PiS Beata Mazurek. Wewnętrzna opozycja?O Rzepeckim było głośno w lipcu, gdy podczas sejmowej debaty wyraził swój sprzeciw wobec projektu ustawy o Funduszu Dróg Samorządowych autorstwa posłów PiS. – Ta ustawa jest zła, antyludzka i antyobywatelska. Dlatego chciałbym zaapelować do moich koleżanek i kolegów z Prawa i Sprawiedliwości, do kierownictwa PiS, żebyście wycofali państwo te podpisy pod tą ustawą – powiedział.– Ta ustawa wprowadza wiele podwyżek cen, począwszy od paliwa, skończywszy na żywności, na usługach transportowych. Nie możemy być jak PO w czasie kampanii, która mówiła jedno, a robiła co innego – mówił poseł PiS. – My w kampanii mówiliśmy jasno, że nie podniesiemy podatków, dlatego apeluję do moich koleżanek i kolegów – nie głosujcie za tą ustawą, nie podnoście podatków – dodał.Później, prezes PiS Jarosław Kaczyński poinformował, że zapadła decyzja o wycofaniu projektu ustawy o Funduszu Dróg Samorządowych. Projekt ustawy zakładał dofinansowanie budowy lub przebudowy dróg lokalnych oraz mostów na drogach wojewódzkich. Fundusz ma zasilać nowa opłata paliwowa w wysokości 20 gr za litr. Rzepecki nie wziął także udziału w głosowaniu nad ustawą o Sądzie Najwyższym. Została później zawetowana (razem z ustawą o KRS) przez prezydenta Andrzeja Dudę. Przewidywała m.in. utworzenie trzech nowych Izb SN, zmiany w trybie powoływania sędziów SN, umożliwienie przeniesień sędziów SN w stan spoczynku.Rzepecki kontra TarczyńskiW środę komisja regulaminowa, spraw poselskich i immunitetowych opowiedziała się za przyjęciem wniosku posła PO Marcina Kierwińskiego o wyrażenie zgody na pociągnięcie do odpowiedzialności karnej posła PiS Dominika Tarczyńskiego. Kierwiński złożył prywatny akt oskarżenia, w którym zarzuca posłowi Tarczyńskiemu, że ten pomawia go o niezgodne z prawem lobbowanie na rzecz Airbus Helicopters.Rzepecki zapowiedział wówczas, że zagłosuje za uchyleniem immunitetu posłowi Tarczyńskiemu. Podkreślił, że „sprawa jest poważna” i dlatego powinno zostać niezwłocznie wyjaśnione, czy poseł PO lobbował na rzecz Airbusa. – To będzie przede wszystkim z korzyścią dla pieniędzy publicznych i wyjaśnienia zaistniałej sytuacji – ocenił Rzepecki.",,
Przemycali ludzi w ciężarówkach przez polską granicę. Decyzja o areszcie,Dziewięć osób podejrzanych o udział w zorganizowanej grupie przestępczej zajmującej się przerzutem cudzoziemców z Rumunii przez Polskę na zachód Europy decyzją wrocławskiego sądu zostało aresztowanych na trzy miesiące. O zastosowaniu aresztu poinformowano w piątek w biurze prasowym Sądu Okręgowego we Wrocławiu.,"Zorganizowaną grupę przestępczą zajmującą się przerzutem cudzoziemców z Rumunii przez Polskę na zachód Europy rozbili Funkcjonariusze Straży Granicznej i Centralnego Biura Śledczego Policji. W ostatnim czasie w śledztwie dotyczącym tej grupy w województwie dolnośląskim, lubuskim, wielkopolskim i mazowieckim zatrzymano 10 osób, w tym dziewięciu Polaków i Wietnamczyka. Wszyscy usłyszeli w Dolnośląskim Wydziale Zamiejscowym Departamentu ds. Przestępczości Zorganizowanej i Korupcji Prokuratury Krajowej we Wrocławiu zarzuty udziału w zorganizowanej grupie przestępczej zajmującej się organizowaniem cudzoziemcom nielegalnego przekraczania granicy Polski. Jednej z tych osób postawiono także zarzut kierowania tą grupą. Rzeczniczka komendanta Nadodrzańskiego Oddziału Straży Granicznej mjr Joanna Konieczniak poinformowała, że wyjaśniając okoliczności tej sprawy funkcjonariusze już wcześniej nie dopuścili do przemytu 21 cudzoziemców. – Osoby te wpadły podczas nielegalnego przekraczania granicy naszego kraju. Na bazie ustaleń polskich służb zatrzymano także 13 osób na terytorium Niemiec i Wielkiej Brytanii – powiedziała. Jak dodała, cudzoziemcy, w tym Wietnamczycy, byli przewożeni z Rumunii w schowkach w przestrzeniach ładunkowych ciężarówek.",,
Beata Szydło: Złoty jest gwarantem bezpieczeństwa naszej gospodarki,"Polski złoty jest gwarantem bezpieczeństwa polskiej gospodarki i polskiej przedsiębiorczości. Dopóki Polacy nie będą żyli na poziomie przeciętnego Europejczyka w krajach Europy Zachodniej, jeżeli będzie rządziło Prawo i Sprawiedliwość, polski złoty będzie naszą walutą – przekonywała w sobotę wicepremier Beata Szydło w Jabłonce.","– Dzięki temu, że mamy polską walutę, nasza gospodarka przez te ostatnie lata była bezpieczna. Polska jako członek Unii Europejskiej zobowiązała się do przyjęcia wspólnej waluty, ale w naszym przekonaniu możemy to zrealizować wówczas, kiedy sytuacja gospodarcza Polski, ale przede wszystkim zamożność Polaków, będzie na takim poziomie, że zmiana waluty nie spowoduje tego, że wzrosną ceny, a nasze płace będą spadały – argumentowała Szydło podczas spotkania z mieszkańcami Orawy w Jabłonce.– Polacy mają prawo do europejskich zarobków, do europejskiego poziomu życia, ale tak jak powiedział prezes Jarosław Kaczyński, chodzi nam o europejskie zarobki, a nie o europejskie ceny, a więc na pewno nie będziemy podejmować decyzji o wprowadzeniu wspólnej waluty euro, jeżeli nie będzie to korzystne dla polskich rodzin i polskiej gospodarki – mówiła Szydło.Dodała, że Polska ma cały czas dystans do nadrobienia do najbardziej zamożnych krajów Europy. – Polska jest dzisiaj jednym z krajów Unii Europejskiej, który rozwija się najszybciej. Potrafimy wydawać pieniądze unijne, potrafimy je dobrze inwestować. Jesteśmy krajem, który nie marnuje tych środków i również pokazywani jesteśmy jako wzór tych, którzy potrafią sobie poradzić nawet w trudnych momentach, kiedy te procedury europejskie, bardzo zagmatwane, powodują, że są jakieś opóźnienia w realizacji inwestycji – powiedziała wicepremier.Przekonywała, że „przed nami” wielki plan wyrównywania poziomu życia Polaków z poziomem życia mieszkańców Europy Zachodniej, zarówno jeżeli chodzi o zarobki, jak i możliwości rozwoju.Wcześniej mówiła zaś: „Idziemy do europarlamentu po to, żeby bronić spraw Polski, żeby nie pozwolić na to, aby interesy Polski były spychane na dalszy plan”. Prosiła wszystkich o udział w wyborach. Przekonywała, że to niezwykle ważne, bo „są to wybory, które będą decydowały o przyszłości Polski i przyszłości Polaków”.– Coraz więcej spraw naszych codziennych będzie decydowanych i rozstrzyganych właśnie w Brukseli i coraz więcej spraw, które podejmuje polski rząd, wiąże się właśnie z tymi sprawami, które są podejmowane przez Parlament Europejski – przekonywała wicepremier. Dodała: „Ważne jest to, żebyśmy mieli takich przedstawicieli w Europarlamencie, którzy nie będą poddawali się naciskom silniejszych i będą przede wszystkim myśleli w kategoriach dobra ojczyzny, a tacy są ludzie na listach Prawa i Sprawiedliwości i taka będzie ta biało-czerwona drużyna, która w europarlamencie będzie reprezentowała Polski interes”.Szydło uzasadniała, że Polska potrzebuje silnej reprezentacji w UE. – Nie pozwolimy na to, żeby Polska była spychana na margines. Chcemy być krajem, który ma decydującą rolę w Unii Europejskiej, z którym się liczą inni, którego przez rozwój gospodarczy, poprzez rozwój polityki społecznej, poprzez to, że jest krajem bezpiecznym, stanie się wzorem dla innych – mówiła Szydło.",,
Premier Szydło: po dwóch latach większość zobowiązań rządu jest zrealizowana,"– Po dwóch latach większość zobowiązań programowych rządu jest już zrealizowana, a pozostałe są w trakcie realizacji – powiedziała w czwartek premier Beata Szydło. Dodała, że obecnie przyszedł czas na zaplanowanie kolejnych ważnych zadań.","W swoim wystąpieniu podczas inauguracji Kongresu 590 w Rzeszowie oceniła, że w dniu drugiej rocznicy powołania jej rządu wszyscy członkowie Rady Ministrów zasługują na pochwałę. Zwróciła uwagę, że już podczas pierwszych stu dni udało się zrealizować „bardzo ambitne projekty”, m.in. udało się zabezpieczyć „środki na sztandarowy program Rodzina 500+” i inne zadania.– Wtedy, kiedy przystępowaliśmy do pracy, niewielu wierzyło, że to się powiedzie. Byli tacy, którzy mówili, że wręcz budżet państwa, finanse tego nie wytrzymają; byli też tacy, którzy wątpili w te programy – zauważyła Szydło.– I okazało się po 24 miesiącach, że mogę państwu zdać raport i powiedzieć, że z tego programu, z tych zobowiązań, które złożyliśmy wobec was wszystkich, wobec wszystkich Polaków w Polsce, praktycznie większość jest już zrealizowana, a pozostałe są w trakcie realizacji – dodała. Program odpowiada na oczekiwania Polaków – Program, który realizuje Zjednoczona Prawica odpowiada na to, czego najbardziej oczekiwali Polacy, na potrzebę godnego życia polskich rodzin i wsparcia przedsiębiorców – powiedziała szefowa rządu.Premier Beata Szydło oceniła w przemówieniu, że realizacja programu Zjednoczonej Prawicy nie byłaby możliwa bez ludzi - członków rządu i parlamentu – którzy „doskonale znają Polskę”. – Przez wiele lat jeździliśmy po kraju i dzięki mądrości naszego lidera, pana premiera Jarosława Kaczyńskiego po prostu rozmawialiśmy z ludźmi. Jeździliśmy, spotykaliśmy się, to były tysiące przejechanych kilometrów – dodała premier. „Jestem dumna z tego, że jestem Polką”  – Jestem dumna z tego, że jestem Polką. Jestem dumna z tego, że Polska jest tak pięknym, wspaniałym, rozwijającym się i bezpiecznym krajem, w którym każdy – bez względu na poglądy – jest szanowany – oświadczyła premier Beata Szydło.– Jestem przekonana, że ten program, który realizujemy, prowadzi Polskę w dobrym kierunku – stwierdziła szefowa rządu podczas inauguracji Kongresu 590 w Rzeszowie.– Mogę dzisiaj stanąć z podniesioną głową i powiedzieć, że jestem dumna z tego, że jestem Polką. Jestem dumna z tego, że mieszkam w Polsce. Jestem dumna z tego, że Polska jest tak pięknym, wspaniałym krajem – powiedziała premier.Jak mówiła, Polska jest krajem „rozwijającym się, bezpiecznym, w którym każdy jest szanowany, bez względu na to, jakie ma poglądy, jakie ma spojrzenie na świat”. – Każdy tutaj, nad Wisłą, w naszej ojczyźnie, może realizować swoje marzenia – przekonywała szefowa rządu.Jak podkreśliła, takiej właśnie Polski chce obóz rządzący. – Taką Polskę budujemy i będziemy budować – oświadczyła premier Szydło.",,
Kolejne potężne trzęsienie ziemi nawiedziło Indonezję,"W cztery dni po tragicznym w skutkach trzęsieniu ziemi o magnitudzie 7,5 w skali Richtera, które spowodowało śmierć co najmniej 844 osób, we wtorek rano czasu lokalnego doszło do kolejnego trzęsienia ziemi w Indonezji. Siła wstrząsów miała wynieść 6,2 stopnia. Nie wydano na razie ostrzeżenia o możliwym tsunami.","Amerykańska służba geologiczna USGS odnotowała wstrząsy na Ocenie Spokojnym – na obszarze pomiędzy wyspami Flores i Sumba, z epicentrum około 250 km na południowy wschód od miasta Ende na wyspie Flores. Nie podano, na jakiej głębokości znajdowało się hipocentrum, ani nie wydano na razie ostrzeżenia o możliwym tsunami.Wciąż napływają informacje na temat skali zniszczeń i ofiar w ludziach spowodowanych piątkowymi wstrząsami na wyspie Celebes (Sulawesi) i wywołanymi sześciometrowymi falami tsunami. We wtorek uaktualniono dotychczasowy bilans ofiar śmiertelnych, który oszacowano na 844 zabitych. Większość to mieszkańcy 380-tysięcznego miasta Palu, gdzie doszczętnie zniszczonych zostało 1,7 tys. domostw.Ofiar w tym mieście jest tak dużo, że władze przygotowują zbiorowy grób, żeby pochować ofiary kataklizmu, jak tylko zostaną one zidentyfikowane. Wśród ofiar jest 34 studentów teologii, którzy zginęli w jednym z kościołów na wyspie Celebes.",,
Sondaż: w miastach wygra Platforma i komitety niezależnych prezydentów,"W wyborach radnych wygra PO i komitety niezależnych prezydentów – 
wynika z sondażu Millward Brown przeprowadzonego dla „Gazety Wyborczej” w 22 największych miastach Polski. PiS będzie rządził co najmniej w trzech miastach, SLD ma szansę w jednym.","Według sondażu PO zwycięży w zdecydowanej większości miast, m.in. w Warszawie, Gdańsku, Łodzi, Katowicach, Poznaniu i Lublinie. Dzięki wspólnym listom z komitetami prezydentów, Platforma wygra też wybory do rad Wrocławia i Sopotu. W Krakowie sondaż wskazuje remis.  PiS może liczyć na zwycięstwo w wyborach samorządowych w Białymstoku, Radomiu i Płocku.   SLD wygra w Częstochowie?  SLD ma szansę na wygraną jedynie w Częstochowie, ale tuż za nim jest PiS. Różnica jest mniejsza niż błąd statystyczny.  Kongres Nowej Prawicy Janusza Korwin-Mikkego raczej nie powtórzy sukcesu z wyborów do Parlamentu Europejskiego. Sondaż wskazuje, że w większości miast nie przekroczy progu – informuje „Gazeta Wyborcza”.  Głosowanie już za kilka dni   16 listopada w wyborach samorządowych wybierzemy blisko 47 tys. radnych gmin, powiatów i sejmików wojewódzkich, a także prawie 2,5 tys. wójtów, burmistrzów i prezydentów miast. Druga tura wyborów wójta, burmistrza i prezydenta miasta odbędzie się 30 listopada.",,
Polacy wolą kupować wczasy droższe i bardziej luksusowe,"Polacy wolą kupować wczasy droższe i bardziej luksusowe – wynika z opublikowanego właśnie raportu Polskiej Izby Turystyki, podsumowującego sezon turystyczny 2019. W porównaniu z zeszłym rokiem spadła też liczba ofert last minute sprzedawanych po bardzo niskich cenach.","Opracowany przez Polską Izbę Turystyki raport pt. „Zagraniczne wakacje Polaków” opiera się na danych z trzech największych agentów internetowych, czyli Fly.pl, Travelplanet.pl i Wakacje.pl.  Jak podkreślają autorzy , prezentuje on strukturę wyjazdów i preferencje klientów biur podróży w sezonie letnim 2019, a także przedstawia pierwsze prognozy dotyczące wypoczynku w krajach egzotycznych na zbliżający się sezon zimowy 2020. Wynika z nich, że 17 proc. wykupionych wyjazdów na najbliższe ferie zimowe to kraje egzotyczne, a oprócz Egiptu i Maroka do najpopularniejszych kierunków dalekich należą: Tajlandia, Zjednoczone Emiraty Arabskie i Malediwy; rośnie też zainteresowanie Chinami i Kubą.  Według prezesa Polskiej Izby Turystyki Pawła Niewiadomskiego, 2019 r. upłynął pod znakiem przedsprzedaży.– Operatorzy obawiali się, że klienci odejdą od wczesnej rezerwacji i będą czekać na last minute, ale ten scenariusz się nie sprawdził – powiedział prezes. Zaznaczył, że wyniki przedsprzedaży dowodzą, że turyści wolą kupować z wyprzedzeniem, korzystając z najbogatszej oferty i bonusów oferowanych przez organizatorów. – To pokazuje wciąż wysokie zapotrzebowanie na relatywnie tańsze produkty turystyczne w okresie wakacji – wskazał. Niewiadomski przyznał, że koniec sezonu zakłócił upadek najstarszego biura podróży w Europie Thomasa Cooka, który pociągnął za sobą Neckermanna, ale na szczęście zabezpieczenia na wypadek niewypłacalności zadziałały, potwierdzając stabilność rynku turystycznego – ocenił. Z kolei, jak zaznaczył dyrektor marketingu i e-commerce Travelplanet.pl Radosław Domasiewicz, wzrost wyjazdów zagranicznych z biurami podróży wzrósł w 2019 r. tylko o kilka procent, ale po ponad 30-procentowym wzroście wyjazdów w 2018 r. należy uznać za podtrzymanie wysokiej, wzrostowej fali zaufania do oferty polskiej branży turystycznej, konkurencyjnej cenowo do samodzielnie organizowanych wakacji, konkurencyjnej do oferty krajowej i przede wszystkim wiarygodnej. Dodał, że 10-proc. wzrost przeciętnego kosztu wypoczynku nie do końca mówi o rzeczywistej skali wzrostu cen ofert. – To raczej duży wzrost popytu na najbardziej luksusowe oferty w Turcji i Tunezji, który wywindował średni statystyczny koszt wakacji – wyjaśnił. Wskazał, że większy popyt na droższe, wysokiej jakości oferty jest efektem dobrej koniunktury gospodarczej i wzrostu płac.  Jak podkreślił prezes Fly.pl Grzegorz Bosowski, brak ostrej walki cenowej w tym roku, która charakteryzowała poprzedni sezon, jest w długofalowej perspektywie korzystny dla naszej branży. Zauważył, że touroperatorzy donoszą o dobrych wynikach i poprawie rentowności.  Według dyrektor portalu Wakacje.pl Jolanty Kołodziejczyk, w 2019 r. można było zauważyć ostrożniejsze i bardziej dopasowane do potrzeb rynku planowanie podaży ofert przez organizatorów. Przyznała, że znacznie mniej niż w 2018 r. było ofert sprzedawanych w ostatniej chwili, po bardzo niskich cenach. – Klienci coraz częściej podróżują i coraz bardziej świadomie wybierają miejsca na urlop, a wczesne rezerwacje zapewniają dostęp do najszerszej oferty i pozwalają na lepsze dopasowanie oferty do potrzeb – powiedziała szefowa Wakacji.pl.",,
Polacy ufają bankom. Wyniki najlepsze od dekady,"Od kilku lat wzrasta zaufanie Polaków do banków – wynika z najnowszych badań statystycznych CBOS. Aż 68 proc. badanych stwierdziło, że ich pieniądze ulokowane w bankach są bezpieczne. To najlepszy wynik w ciągu ostatniej dekady.","CBOS  zapytał badanych, czy korzystając z usług bankowych są przeświadczeni o tym, że ich oszczędności są w bankach bezpieczne. Jak się okazuje, zdecydowana większość, bo aż 68 proc. ankietowanych uważa, że banki działają prawidłowo, a ich gotówka jest bezpieczna.Jak podaje CBOS,  opinie na temat bezpieczeństwa pieniędzy ulokowanych w bankach są silnie zróżnicowane społecznie. „Częściej przekonani o ich bezpieczeństwie są respondenci lepiej wykształceni, znajdujący się w lepszej sytuacji materialnej, młodsi, mieszkający w większych miejscowościach. Ponadto pozytywnie na ten temat wypowiadają się badani dobrze oceniający działalność Komisji Nadzoru Finansowego oraz uważający, że działalność banków jest nadzorowana właściwie” – czytamy w komunikacie.Sondażownia poinformowała też, że z usług bankowych korzysta dziś 84 proc. Polaków. Wynik badania z grudnia 2018 r. jest najlepszym od dekady. Tylko badani w 2006 r. (74 proc.) byli bardziej przekonani o bezpieczeństwie swoich bankowych depozytów. W 2008 r. pozytywnie o bankach wypowiadało się 59 proc badanych. Cztery lata później – w 2012 r. było to już 62 proc. ankietowanych.",,
Krym odzyskuje prąd. „Antyukraiński krok obecnego reżimu”,"Ekipy remontowe na granicy administracyjnej między Ukrainą a Krymem podłączyły jedną z czterech zniszczonych wcześniej wybuchami linii energetycznych, które dostarczały prąd z ukraińskich elektrowni na okupowany przez Rosję półwysep.","Chersońska administracja obwodowa poinformowała, że linię o mocy 220 kW, która prowadzi z elektrowni wodnej w Kachowce na Dnieprze do znajdujących się w granicach Krymu zakładów chemicznych Tytan, podłączono do systemu energetycznego we wtorek o godz. 1.15 (0.15 w Polsce). Media na Krymie potwierdzają, że w godzinach nocnych na półwysep rzeczywiście popłynął prąd z ukraińskich elektrowni.  Prawy sektor protestuje Administracja w Chersoniu podkreśliła, że stało się to za zgodą uczestników blokady Krymu, prowadzonej przez Tatarów krymskich i m.in. członków nacjonalistycznego Prawego Sektora. Organizacja ta oświadczyła jednak we wtorek, że rezygnuje z udziału w blokadzie, gdyż nie zgadza się na wznowienie dostaw prądu na Krym, a krok ten nie został z nią uzgodniony.  „Uruchomienie dostaw energii na jednej z linii wysokiego napięcia, która bezpośrednio prowadzi do zakładów należących do proputinowskiego oligarchy (Dmytra) Firtasza, traktujemy jako kolejny antyukraiński krok obecnego reżimu (...)” –  oświadczył Prawy Sektor.Chersońska administracja wyjaśniła tymczasem, że linia, która prowadzi do fabryki Firtasza, dostarcza także prąd mieszkańcom dwóch powiatów obwodu chersońskiego na południu Ukrainy. Tatarzy: odejdziemy i zwiniemy swoje namioty Jeden z przywódców blokady Krymu, tatarski biznesmen i działacz Lenur Islamow powiedział jednej z ukraińskich stacji telewizyjnych, że Tatarzy również wstrzymają blokadę Krymu, jeśli decyzja o odcięciu dostaw energii dla półwyspu nie zapadnie na szczeblu Rady Najwyższej, czyli ukraińskiego parlamentu. Islamow przypomniał, że do końca grudnia obowiązuje umowa o dostawach prądu na Krym podpisana przez ukraińskie ministerstwo energetyki i władze rosyjskie. – Jeśli nie uczyni tego Rada Najwyższa (nie podejmie decyzji o przerwaniu dostaw), to odejdziemy i zwiniemy swoje namioty – oświadczył.   Zakaz handlu z okupowanym Krymem czeka na rozpatrzenie   W niedzielę jeden z przywódców Tatarów Refat Czubarow poinformował, że ukraiński rząd przygotował rozporządzenie o zakazie handlu z okupowanym Krymem i zajętymi przez prorosyjskich bojowników terytoriami na wschodzie kraju. Dokument ma zostać rozpatrzony w środę. Czubarow podkreślał jednak, że w projekcie rozporządzenia nie ma mowy o dostawach energii na Krym.  Tatarzy prowadzą żywnościową blokadę Krymu od 20 września, nie zezwalając na wjazd na półwysep samochodów ciężarowych. W listopadzie nieznani sprawcy wysadzili cztery linie przesyłowe w graniczącym z Krymem obwodzie chersońskim, co pozbawiło mieszkańców półwyspu prądu. Uczestnicy blokady nie zezwalali na ich remont. Rosyjskie władze Krymu zmuszone były do ogłoszenia stanu wyjątkowego.",,
Ukraina: brak decyzji ws. Tymoszenko,"Ukraiński parlament odłożył rozwiązanie sprawy Julii Tymoszenko. Oznacza to, że maleją szanse na podpisanie umowy stowarzyszeniowej z Unią Europejską pod koniec miesiąca na szczycie Partnerstwa Wschodniego w Wilnie.","Komisja Rady Najwyższej (parlamentu) Ukrainy ds. wsparcia prawnego organów ścigania nie uzgodniła, który z projektów ustawy dotyczącej wypuszczenia na wolność byłej premier Julii Tymoszenko należy skierować do rozpatrzenia przez deputowanych.Głosowanie nad zmianami prawnymi, które pozwoliłyby Tymoszenko wyjechać z kraju na leczenie za granicę, było zapowiadane na czwartkowy ranek. W środę komisja omówiła cztery projekty odpowiedniej ustawy i wszystkie skierowała do dopracowania.Opozycja i władze nie mogą się porozumieć, co do tego, czy leczenie za granicą ma być jedynie przerwą w odbywaniu kary, jak chce tego rządząca Partia Regionów, czy ma oznaczać zwolnienie z dalszego odbywania wyroku, czy nawet ułaskawienie, jak chcą tego oponenci władz.Decyzja komitetu oznacza, że zapewne nie dojdzie do głosowania nad ustawami ani w czwartek, ani w piątek. Ten tydzień jest ostatnim plenarnym przed 14 listopada, kiedy to misja Parlamentu Europejskiego, czyli Pat Cox i Aleksander Kwaśniewski, ma przedstawić raport o sytuacji na Ukrainie.Od niego zależy ewentualne podpisanie umowy stowarzyszeniowej z Unią Europejską na szczycie w Wilnie. Jeśli sprawa Julii Tymoszenko nie zostanie rozwiązana, Pat Cox i Aleksander Kwaśniewski nie będą zalecali podpisania dokumentu.Uwolnienia skazanej na siedem lat więzienia Tymoszenko chce Unia Europejska, traktując jej wyrok jako przykład wybiórczego stosowania prawa na Ukrainie wobec przeciwników politycznych.",,
"Siemoniak: Jeśli zostanę przewodniczącym PO, nie pozwolę na skręt w lewo","Jeśli zostanę przewodniczącym Platformy Obywatelskiej, nie pozwolę na skręt w lewo; PO pokaże, że jest szeroką partią centrum, która grupuje ludzi o wrażliwości bardziej lewicowej i bardziej konserwatywnej – mówił w niedzielę we Wrocławiu wiceprzewodniczący PO Tomasz Siemoniak.","Podczas konferencji prasowej we Wrocławiu z udziałem działaczy i władz dolnośląskiej PO Siemoniak był pytany o to, w jakim kierunku będzie zmierzać partia, gdy zostanie wybrany na jej przewodniczącego. – Jeśli zostanę przewodniczącym PO, nie pozwolę na skręt w lewo. Jest lewica w Sejmie, szanujemy to, i tam te poglądy, ten obszar jest zagospodarowany – powiedział. Dodał, że PO przez 15 lat swojego istnienia potrafiła przyciągnąć wyborców o poglądach konserwatywno-liberalnych. – Musimy odnaleźć w sobie to DNA Platformy – poglądy, które nas połączyły w 2001 r. i łączyły przez wiele lat, dając zwycięstwo – mówił wiceszef PO. Podkreślił, że jeśli zostanie przewodniczącym Platformy, to partia ta pokaże, że jest szeroką formacją centrum – partią, która grupuje ludzi o wrażliwości zarówno bardziej lewicowej, jak i bardziej konserwatywnej. Polityk zwracał uwagę, że PO jest partią samorządu, dla której samorząd jest na pierwszym miejscu. Polityk chciałby, aby biura PO były w każdym powiecie. Siemoniak mówił też o dwóch argumentach, którymi chce przekonać członków PO, aby za kilka dni oddali na niego głos w wyborach na przewodniczącego partii. –Pierwszy to taki, że jestem za partią tożsamości, a nie za partią wizerunku. Mnie nie interesuje ściganie się na liczbę konferencji prasowych. Uważam, że członkowie PO oczekują czegoś zupełni innego – mówił. Drugi z argumentów – jak wymieniał – to jego doświadczcie państwowe. Wskazał przy tym, że do tej pory przez osiem lat był w rządzie. Zapowiedział, że jeśli wygra, to będzie starał się łączyć różne środowiska w PO. – Jedność PO jest dla Polek i Polaków niezbędna w obliczu zagrożenia autorytarną władzą PiS. Jest niezbędna wobec odpowiedzi na wyzwania współczesności, samorządowe, klimatyczne czy energetyczne. Nie możemy pozwolić sobie na to, aby największa partia opozycyjna, filar bloku Koalicji Obywatelskiej, miała zwolnić tempo – powiedział. W sumie o funkcję szefa Platformy walczy aż sześciu kandydatów. Poza Siemoniakiem są to: inny wiceprzewodniczący, a także szef klubu KO Borys Budka, europoseł Bartosz Arłukowicz, posłowie Joanna Mucha i Bartłomiej Sienkiewicz, a także senator Bogdan Zdrojewski.",,
„Artykuł Macrona to połączenie złych idei z odpychającą autopromocją”,"Artykuł prezydenta Francji Emmanuela Macrona, wzywający do reformy Unii Europejskiej, który we wtorek został opublikowany w gazetach ze wszystkich krajów członkowskich, jest „połączeniem złych idei z odpychającą autopromocją” – ocenia w środę „Wall Street Journal”.","„Niektóre pomysły są zwyczajnie niepraktyczne. Europejscy wyborcy coraz mocniej domagają się skuteczniejszej ochrony granic, szczególnie po kryzysie migracyjnym z 2015 r. Wezwanie Macrona do bardziej rygorystycznych kontroli granicznych wokół bezpaszportowej strefy Schengen może z tym współbrzmieć. Ale jego żądanie, aby w większym stopniu dzielić ciężar przyjmowania ubiegających się o azyl będzie klapą. Wyborcy w Polsce nie chcą być zobligowani do przyjmowania migrantów, których kraje takie jak Niemcy czy Włochy zaprosiły lub nie były w stanie zatrzymać” – pisze w komentarzu redakcyjnym „WSJ”.Gazeta ocenia, że jeszcze gorsze są gospodarcze propozycje Macrona, które obejmują wyższe podatki dla globalnych firm technologicznych, ogólnounijną płacę minimalną, większy protekcjonizm handlowy w celu ochrony europejskich czempionów, stworzenie Europejskiego Funduszu Innowacyjnego w celu finansowania inwestycji oraz odejście do 2050 r. od węgla w całej Europie, „co pokazuje, że rewolta przeciw jego zielonym podatkom niczego go nie nauczyła”.",,
Prezydent Gdańska porównała posłów do stalinowców i hitlerowców. Za ustawę o Westerplatte,"– Czy wzorem dla kilku posłów są czasy stalinowskie? – Takim pytaniem skomentowała prezydent Gdańska Aleksandra Dulkiewicz projekt ustawy o muzeum na Westerplatte. Inicjatorów projektu, który ma umożliwić odpowiednie zagospodarowanie terenu, porównała również do hitlerowców oraz milicjantów i żołnierzy strzelających do stoczniowców w grudniu 1970 r.","– 1 stycznia 1950 r., kiedy szalały ciemne czasy stalinizmu, o których mało kto chce pamiętać, to wtedy zostały znacjonalizowane zbiory muzealne, publiczne i wszystkie inne prywatne. Czy dzisiaj chcecie doprowadzić do tego samego? Czy naprawdę czasy stalinowskie są wzorem dla kilku posłów? – Pytała Dulkiewicz podczas posiedzenia komisji, która miała obradować nad projektem ustawy o Westerplatte. Zdaniem posła Kazimierza Smolińskiego, który na posiedzeniu sejmowej Komisji Infrastruktury uzasadniał projekt ustawy, „sposób zagospodarowania tego terenu nie ma nic wspólnego z tym, jakie powinno być pole bitwy, która się zakończyła 7 września 1939 r.”. Dyrektor Muzeum II Wojny Światowej w Gdańsku Karol Nawrocki wskazywał, że „słuszna i konieczna inicjatywa poselska projektu specustawy dotycząca budowy Muzeum Westerplatte i Wojny Obronnej 1939 r. nie wisi w czasoprzestrzeni i próżni”.  – Jest ona odpowiedzią na wieloletnią niemoc, a czasami niechęć władz centralnych, samorządowych i części urzędników państwa polskiego wobec Westerplatte – zwrócił uwagę Nawrocki.",,
Brejza „ucieka i zasłania się przychylnymi dziennikarzami”,"Mam pytanie do posła Platformy Obywatelskiej Krzysztofa Brejzy: dlaczego się chowa? Dlaczego udaje, że tej afery nie było? Mieszkańcom Inowrocławia należy się prawda – mówił na konferencji prasowej Ireneusz Stachowiak, były wiceprezydent Inowrocławia i szef regionalnych struktur Solidarnej Polski.","Z ujawnionych przez portal tvp.info zeznań świadków i faktów ze śledztwa wynika, że w ratuszu rządzonym przez ojca posła Krzysztofa Brejzy w ramach wydziału kultury, promocji i komunikacji społecznej działał – jak nieoficjalnie go nazywano – „wydział nienawiści”. Jego pracownicy atakowali przeciwników politycznych i fałszować ankiety poparcia w internecie, których końcowe wyniki były wykorzystywane w bieżących rozgrywkach politycznych Brejzów.Podczas konferencji prasowej Ireneusz Stachowiak mówił o tym, że poseł Brejza ucieka od afery fakturowej i hejterskiej w ratuszu zarządzanym przez jego ojca Ryszarda. – Mamy do czynienia z olbrzymim skandalem w urzędzie miasta w Inowrocławiu. Wyprowadzono ponad 250 tys. zł, co ustaliła prokuratura – mówił.Stwierdził, że Krzysztof Brejza „zdaje się chować za przychylnymi jemu mediami, niewiele mówi o tej aferze, ucieka bokiem i zasłania się dziennikarzami, którzy się o nim przychylnie wypowiadają”.– Ja spotykam się z mieszkańcami Inowrocławia i wielu ludzi pyta mnie, jak to się stało, że była tak afera. Chcę zaapelować do Brejzy, by podjął debatę, Spotkajmy się z udziałem mieszkańców i dziennikarzy i porozmawiajmy o aferze fakturowej. Wiem, kto za tym stoi. Chce z posłem debatować na ten temat i wymienić się argumentami – mówił.Na koniec ocenił, że poseł Brejza „boi się stanąć i rozmawiać prosto w oczy, unika tego tematu”.",,
KE pod przewodnictwem Jean-Claude’a Junckera kończy urzędowanie,Komisja Europejska pod przewodnictwem Jean-Claude’a Junckera kończy dziś urzędowanie. Od jutra oficjalnie pracę rozpocznie nowa Komisja na czele z Ursulą von der Leyen.,"Ostatnich pięć lat różnie jest ocenianych przez ekspertów i komentatorów. Niektórzy zarzucają Komisji, że doprowadziła do podziałów między Wschodem i Zachodem, że nie poradziła sobie z brexitem. Na plus zaliczane są decyzje handlowe.Otwarcie negocjacji handlowych z Japonią i krajami Ameryki Południowej, przekonanie Stanów Zjednoczonych, by nie nakładały ceł na samochody z Europy świadczą o skuteczności odchodzącej Komisji. Ale to także ta Komisja forsowała zaostrzenie zasad dotyczących delegowania pracowników uderzając w kraje Europy Środkowo-Wschodniej.– To było bardzo niefortunne. To było ugięcie się pod presją protekcjonistycznych żądań - powiedział Pieter Cleppe, ekspert Open Europe w rozmowie z Polskim Radiem. Te żądania wysuwały kraje Europy Zachodniej, dla których tańsi pracownicy z naszego regionu od dawna byli solą w oku. Komisja doprowadziła też do podziałów w Unii kiedy w kryzysie migracyjnym naciskała na obowiązkowy podział uchodźców. Później się z tego pomysłu wycofała. Na tej Komisji cieniem kładzie się też brexit. Do błędów przed referendum przyznał się jej przewodniczący. – Błędem było to, że nie wtrącałem się w kampanię. A bylibyśmy jedynymi, którzy mogliby odeprzeć kłamstwa wtedy rozpowszechniane. Myliłem się milcząc w ważnym momencie – powiedział kilka miesięcy temu Jean-Claude Juncker. Krytycy tej Komisji już dawno wytykali, że zabrakło z jej strony apelu, by Brytyjczycy pozostali w Unii. Jeśli chodzi o Polskę, to z tą Komisją Europejską łączyły ją najgorsze relacje w historii. Niemal od samego początku iskrzyło na linii Bruksela - Warszawa, kiedy Komisja, krytykując reformy sądownictwa, po raz pierwszy w historii rozpoczęła procedurę kontroli praworządności. A później, właśnie przeciwko Polsce Komisja po raz pierwszy uruchomiła procedurę związaną z artykułem 7 unijnego traktatu. Rząd w Warszawie zarzucał jej brak obiektywizmu. Argumentował, że organizacja systemu sądownictwa to wyłączne kompetencje państw członkowskich.",,
Nie będzie tymczasowej katedry. Notre Dame powraca do życia,"Katedra Notre Dame powraca do życia. Za tydzień po raz pierwszy zostanie w niej odprawiona Eucharystia. Natomiast na dziedziniec przed świątynię zostanie wyniesiona obdarzana czcią figura Matki Bożej. – Chodzi o to, by ludzie znów mogli się tu modlić – mówi rektor katedry.","Pierwsza msza po pożarze zostanie odprawiona w przyszły weekend. Liturgia wspomina wtedy konsekrację katedry. – Choć będziemy w małym gronie, chcemy w ten sposób zaznaczyć przed światem, że katedra jest dla chwały Boga – powiedział ks. Patrick Chauvet w wywiadzie dla tygodnika „Famille Chrétienne”. Przyznał on zarazem, że paryska diecezja zrezygnowała z pomysłu budowy tymczasowej katedry w okolicach Notre Dame. Powstanie jednak małe maryjne sanktuarium, w którego centrum będzie kamienna figura Matki Bożej, kopia wizerunku, który czczony jest w katedrze. – Ważne jest, by ludzie mogli się tam modlić, zapalić świeczkę, złożyć bukiet kwiatów, a także skorzystać z posługi kapłana. W ten sposób Francuzi zobaczą, że Notre Dame żyje i w jakiś sposób jest otwarta, że Paryż nadal ma swoją katedrę –  tłumaczy ks. Chauvet.",,
IPN otwiera nowy portal. Poznamy działania SB wobec Jana Pawła II,"Działania SB o kryptonimie „Zorza II”, prowadzone wobec Jana Pawła II podczas jego pielgrzymki do Polski w 1987 roku, to jeden z tematów nowego portalu Instytutu Pamięci Narodowej. Archiwiści przedstawią na nim m.in. niepublikowane wcześniej materiały operacyjne PRL-owskiego aparatu represji – Służby Bezpieczeństwa i Milicji Obywatelskiej. Strona internetowa ruszy w czwartek.","W poniedziałek IPN zaprezentował w internecie film na temat zawartości nowego portalu, który wkrótce uruchomi. Zapowiada w nim m.in. prezentację kopii cyfrowych dokumentów, filmów, fotografii, map, grafik i broszur. Portal będzie można znaleźć na stronie www.trzeciapielgrzymka.ipn.gov.pl. Poza informacjami dotyczącymi roli Jana Pawła II i jego podróży apostolskiej, będzie można zapoznać się z materiałami operacyjnymi SB oraz Milicji Obywatelskiej, które „zabezpieczały” pielgrzymkę papieża. „Analiza działań bezpieki” Wśród najciekawszych archiwaliów portalu jest m.in. praca dyplomowa z 1988 r. napisana w Wyższej Szkole Oficerskiej MSW w Legionowie. – Opracowanie opisuje pielgrzymkę z punktu widzenia SB – wyjaśnia Marek Dąbrowski, koordynator projektu z Archiwum IPN. – To dokładny opis jej przebiegu, ale również działań resortu wobec opozycji. Analiza dotyczy konkretnych działań bezpieki, np. utrudniających opozycjonistom dojazd na spotkanie z papieżem – dodał. Czytelnicy portalu odnajdą na nim również wiele meldunków operacyjnych i szyfrogramów. Są również wykazy tajnych współpracowników i kontaktów operacyjnych wykorzystywanych w operacji „Zorza II”.",,
"Jurek: walczę, by SLD nie było trzecią siłą","– Walczę o to, aby trzecią siłą na scenie politycznej była chrześcijańska prawica – powiedział w środę kandydat na prezydenta Marek Jurek na konwencji wyborczej w Warszawie. Oświadczył, że zrobi wszystko, aby SLD nie była trzecią rozstrzygającą siłą polityczną w kraju.","Lider Prawicy Rzeczypospolitej przekonywał, że rzeczą ogromnej wagi jest to, czy po wyborach prezydenckich trzecią siłą polityczną w Polsce będzie chrześcijańska-konserwatywna prawica, czy „postkomunistyczna” lewica Grzegorza Napieralskiego.– Walczę o to i mówię o tym wyborcom, żebyśmy dokonali w najbliższą niedzielę wyboru świadomie, bo tak naprawdę w pierwszej turze będziemy decydowali o tym, kto będzie trzecią rozstrzygającą siłą polskiej polityki. Nie chcę, aby tą siłą była SLD-owska, radykalna lewica. Musimy zrobić wszystko, żeby temu przeszkodzić – powiedział Jurek.W jego ocenie, głosowanie w I turze na Bronisława Komorowskiego (PO) lub na Jarosława Kaczyńskiego (PiS) nie ma najmniejszego znaczenia, gdyż ci dwaj kandydaci mają – jego zdaniem – zapewniony udział w II turze wyborów. – Głosowanie w pierwszej turze na kandydatów, którzy zdobyli pewną przewagę nad innymi kandydatami nie ma znaczenia. 20 czerwca przede wszystkim każdy z nas pokaże, co jest dla Polski ważne, czego chce dla Polski i w najbliższą niedzielę pokażemy, kto powinien być trzecią siłą polskiej polityki(...) To jest naprawdę wybór kluczowy i my Polacy nie możemy zmarnować swojej szansy – zaznaczył Jurek.Zdaniem lidera Prawicy, zajęcie przez Napieralskiego trzeciego miejsca w wyborach prezydenckich oznaczać będzie de facto, że przy najważniejszych decyzjach dla kraju, gdzie PO i PiS będą miały rozbieżne interesy, to lewica będzie miała decydujący głos. – Jest to straszna alternatywa dla Polski. Dzisiaj Grzegorz Napieralski proponuje zerwanie konkordatu ze Stolicą Apostolską, usunięcie nauczania religii ze szkół i uchylenie prawnej ochrony życia poczętego. To jest program pana Napieralskiego, miłego człowieka, jak mówi Jarosław Kaczyński – powiedział Jurek.– Zrobię wszystko, aby w Polsce radykalna SLD-owska lewica, z programem destabilizacji życia społecznego, nie była trzecią rozstrzygającą siłą polityczną w Polsce. (...) To jest możliwe i jest do wygrania – mówił kandydat na prezydenta.Jurek wyraził nadzieję, że po 4 lipca – terminie ewentualnej II tury wyborów – powstanie na polskiej scenie politycznej na prawo od centrum republikańska większość, która będzie miała na tyle sił, żeby zagwarantować realizację zasad i wartości chrześcijańskich w polityce państwa. – Proszę o pomoc w tym dziele – apelował.  Podczas konwencji wyborczej w Warszawie został także zaprezentowany społeczny komitet poparcia Marka Jurka. Lidera Prawicy Rzeczypospolitej w wyborach prezydenckich zdecydowali się poprzeć m.in. Ludwik Dorn, Marcin Libicki, Paweł Milcarek, Andrzej Mikosz, Bogusław Rogalski, Robert Tekieli, Robert Friedrich i Jan Maria Jackowski.",,
Mariusz Błaszczak: wskutek wichur najbardziej ucierpiały woj. lubuskie i wielkopolskie,"– Dwie ofiary śmiertelne, 39 osób rannych, największe zniszczenia w woj. lubuskim i wielkopolskim; wojewodowie niezwłocznie przystępują do usuwania szkód – poinformował Mariusz Błaszczak. Szef MSWiA podał bilans nocnych wichur, które przeszły nad Polską.","Minister podkreślił, że skala zniszczeń w porównaniu z sierpniowymi nawałnicami jest dużo mniejsza. Poinformował, że o godz. 13.30 premier Beata Szydło będzie w woj. lubuskim, w Zielonej Górze.– Najbardziej ucierpieli mieszkańcy dwóch województw: lubuskiego i wielkopolskiego – powiedział szef MSWiA po wideokonferencji z wojewodami.– Niestety, są dwie ofiary śmiertelne, jedna ofiara śmiertelna z woj. lubuskiego, druga ofiara śmiertelna z woj. wielkopolskiego.",,
Prezydent skazany za korupcję. Jest nakaz aresztowania,"Sędzia federalny Sergio Moro wydał nakaz aresztowania byłego prezydenta Brazylii, zgodnie z którym Luiz Inacio Lula da Silva ma się stawić na jednym z posterunków policji, by rozpocząć wykonanie 12-letniej kary więzienia. Wcześniej Sąd Najwyższy orzekł, że skompromitowany polityk musi iść więzienia za branie łapówek; odrzucił tym samym prośbę Luli o pozostawienie go na wolności, dopóki nie wyczerpie wszystkich możliwych apelacji.","Pod koniec stycznia sąd apelacyjny w Porto Alegre zatwierdził wyrok sądu pierwszej instancji, uznający 72-letniego Lulę za winnego korupcji i prania pieniędzy. Sąd podwyższył karę 9,5 roku pozbawienia wolności do 12 lat i jednego miesiąca. Chodziło o przyjęcie korzyści majątkowych w wysokości 3,7 mln reali (1,06 mln euro), w tym trzypoziomowego apartamentu w nadmorskim kurorcie, od ciągnącego zyski z zamówień publicznych koncernu budowlanego OAS.Według prokuratury były prezydent przyjmował łapówki za pośrednictwem jednego ze swych synów, próbując wywrzeć wpływ na swoją następczynię na stanowisku Dilmę Rousseff w latach 2013-15 i przekonać ją, by na dostawcę myśliwców dla brazylijskiego lotnictwa wybrała szwedzki koncern SAAB. Negocjacje w tej sprawie rozpoczęły się za rządów Luli, ale zakończyły się, gdy szefową państwa była Rousseff.Idzie w zaparteRousseff zapewniała, że za decyzją o kupnie 36 myśliwców od Szwedów stała ona sama oraz brazylijska armia i że Lula nie miał na nią wpływu. Umowa jest warta 5,4 mld dolarów. Lula twierdzi, że jest niewinny i utrzymuje, że jest ofiarą politycznego prześladowania.Nakaz wydany przez sędziego Moro i wcześniejsza decyzja Sądu Najwyższego obracają w niwecz marzenia Luli o odzyskaniu władzy i starcie w październikowych wyborach prezydenckich. Wyrok de facto oznacza koniec kariery polityka, bo brazylijskie prawo wyborcze zabrania prawomocnie skazanym korzystania z biernego prawa wyborczego przez osiem lat. Mimo wyroku Sądu Najwyższego brazylijska Partia Pracujących (PT) oświadczyła, że nadal popiera Lulę jako kandydata w wyborach prezydenckich.",,
"Pojechała do Wuhan robić karierę, nie może wyjść z domu. Piłkarka woła o pomoc","Brazylijska piłkarka Millene Fernandes poprosiła władze swojego kraju o pomoc w wyjeździe z chińskiego miasta Wuhan, epicentrum epidemii koronawirusa. Zawodniczka jest praktycznie uwięziona w swoim mieszkaniu.","– Dziś jestem bardzo zaniepokojona. Nie wychodzę ze swojego mieszkania. Chcę opuścić Chiny i mam nadzieję, że brazylijski rząd przyjdzie mi z pomocą – powiedziała 25-letnia Fernandes w nagraniu wideo, przesłanym agencji AFP.  Pod koniec ubiegłego roku Brazylijka, grająca wcześniej w Corinthians Sao Paulo, podpisała kontrakt z klubem Wuhan Xinjiyuan. Do Chin przyleciała 16 stycznia, ale od 20 stycznia nie opuszcza mieszkania.   Jak wspomniała, rozgrywki ligowe w Chinach są zawieszone na czas nieokreślony, a ona sama dostała zgodę klubu na przejście do innej drużyny, jeśli sytuacja się poprawi.   – Ludzie z klubu pomagają mi ze wszystkich sił, ale, niestety, niewiele mogą – dodała.",,
Estonia ma nowego prezydenta. Po raz pierwszy na czele kraju stanęła kobieta,"Kersti Kaljulaid została wybrana na prezydenta Estonii. Wyboru dokonał parlament. Zagłosowało na nią 81 deputowanych w liczącym 101 członków Riigikogu, czyli jednoizbowym parlamencie. Nie miała kontrkandydata.","Wybory prezydenta trwały od sierpnia. Wówczas w trzech turach głosowania parlamentarzyści nie byli w stanie wybrać następcy kończącego drugą kadencję Toomasa Hendrika Ilvesa.W efekcie, zgodnie z estońską konstytucją, wyboru miało dokonać kolegium elektorów, jednak w dwóch głosowaniach ponownie nie udało się nikogo wskazać. Doszło więc do ponownego rozpoczęcia procedury wyborczej.Kontrkandydata nie zgłoszono Żeby uniknąć kryzysu politycznego zebrane kolegium parlamentu, w którego skład wchodzą przedstawiciele wszystkich ugrupowań parlamentarnych, zaproponowało kandydaturę Kersti Kaljulaid na urząd prezydenta. Kontrkandydata nie zgłoszono.Za kandydaturą Kaljulaid zagłosowało 81 deputowanych, znacznie więcej niż wymagane 2/3. Przeciwko było 17 parlamentarzystów. – Dziękuję za zaufanie i zagłosowanie na mnie – powiedziała w parlamencie 47-letnia bezpartyjna finansistka, będąca przedstawicielką Estonii w Europejskim Trybunale Obrachunkowym.",,
Francuscy producenci odetchnęli z ulgą: Ameryka otwarta dla szampana,"Dzięki osiągnięciu przez Francję i USA w Davos wstępnego porozumienia w sprawie podatku cyfrowego kamień spadł z serca francuskim producentom szampana, którym groziły stuprocentowe cła.","USA jest największym rynkiem eksportu szampana, którego spożycie poważnie spada we Francji i w zeszłym roku osiągnęło najniższy od 2009 r. poziom, ale wtedy było to wynikiem kryzysu finansowego.W październiku prezydent USA Donald Trump zarządził nałożenie 25-proc. ceł na wiele wyrobów francuskich, w tym wino, w odwecie za unijne subwencje dla Airbusa.Już wtedy jednak szampan i koniak uniknęły cła. A to dzięki temu, że Donald Trump przyjął w Waszyngtonie Bernarda Arnault, jednego z najbogatszych Francuzów, właściciela LVMH (Louis Vuitton Moet Hennessy), największego na świecie koncernu wyrobów luksusowych. Jak podawały jesienią francuskie media, Bernard Arnault zaprzyjaźnił się z Donaldem Trumpem w latach 80., gdy wspólnie robili interesy w sektorze nieruchomości.",,
"„Der Spiegel”: Rosja infiltruje kraje bałkańskie, by nie weszły do Unii Europejskiej","Niemiecki rząd z rosnącym niepokojem obserwuje działania Rosji na Bałkanach, zmierzające do politycznej i ekonomicznej infiltracji tych krajów oraz niedopuszczenia do ich zbliżenia z Unią Europejską – napisał w niedzielę tygodnik „Der Spiegel”.","„W ciągu tego roku Rosja zmieniła się (z punktu widzenia Berlina) z trudnego partnera w przeciwnika” – czytamy w najnowszym wydaniu magazynu politycznego. Źródła w urzędzie kanclerskim twierdzą, że sytuacja jest „trudniejsza niż w końcowej fazie zimnej wojny, gdyż wtedy Moskwa przestrzegała przynajmniej zawartych porozumień”.Jak pisze „Der Spiegel”, niemiecki rząd obserwuje „zakrojone na wielką skalę” działania Rosji na Bałkanach. Przypomina, że niedawno Moskwa po raz pierwszy nie poparła przedłużenia międzynarodowej misji EUFOR w Bośni i Hercegowinie, ponieważ we wniosku mowa była o perspektywie członkostwa w UE. Rosja zgłosiła też zastrzeżenia wobec objęcia przez Berlin przewodnictwa w OBWE w 2016 roku. Rosja traktuje Bałkany jak region w strategicznym znaczeniuZ analizy niemieckiego MSZ, do której dotarła redakcja, wynika, że prezydent Władimir Putin chce za wszelką cenę zapobiec zbliżeniu czy wręcz wstąpieniu krajów bałkańskich do UE. Rosja traktuje Bałkany jak region o strategicznym znaczeniu – czytamy w raporcie.Moskwa koncentruje się na Serbii, usiłując związać ją mocno ze sobą. Temu celowi służy nie tylko współpraca gospodarcza i dostawy gazu, lecz także „pansłowiańska retoryka”. Rosja była zaskoczona sankcjami gospodarczymi UEZdaniem niemieckiego MSZ decyzja UE o sankcjach wobec Rosji zaskoczyła Putina. Prezydent Rosji zabiega obecnie o rozmiękczenie restrykcji poprzez wywieranie presji na „słabe ogniwa” UE. Należy do nich Bułgaria, całkowicie uzależniona od dostaw rosyjskiego gazu i ropy. Jak twierdzi Berlin, blisko 300 tys. Rosjan nabyło nieruchomości w Bułgarii. Niemieckie władze obawiają się, że Moskwa może chcieć posłużyć się nimi jako instrumentem nacisku na rząd w Sofii.W ocenie strony niemieckiej obie strony konfliktu – Rosja i Zachód są w nierównym stopniu gotowe do udziału w eskalacji. Podczas gdy Putin nie waha się przed użyciem gospodarczych, politycznych i nawet wojskowych środków do forsowania własnych interesów, gotowość Zachodu do wojny z powodu Ukrainy czy Mołdawii jest równa zeru.Niemcy ulegają rosyjskiej ofensywie geopolitycznej?Zdaniem „Spiegla” Niemcy dysponują ograniczonymi możliwościamiprzeciwstawienia się rosyjskiej ofensywie. W Berlinie panują „bezsilność, stan pogotowia i bezradność”. Szef niemieckiej dyplomacji obstaje przez swoim kursie dialogu z Moskwą. „Nawet jeśli sto razy nie odniosło się sukcesu i przeżyło się zawód, dyplomacja polega na tym, że naciska się klamkę po raz 101.” – powiedział minister. „Trzeba by jednak zapytać, czy drzwi nie są przypadkiem już od dawna zamknięte od środka” – komentuje „Der Spiegel”.",,
Jacek Czaputowicz: Wrak Tu-154M powinien bezzwłocznie wrócić do Polski,Wrak Tu-154M powinien bezzwłocznie wrócić do Polski. Domagamy się też przestrzegania prawa międzynarodowego przez Rosję wobec Ukrainy – powiedział minister spraw zagranicznych Jacek Czaputowicz. Według niego mimo „poważnych różnic zdań” warto utrzymywać z Rosją kontakty dyplomatyczne. Szef MSZ odniósł się również do kwestii kryzysu migracyjnego.,"Czaputowicz pytany w radiu Wnet o kwestię relacji polsko-rosyjskich, wskazywał, że oba państwa mają znaczną różnicę zdań ws. budowy gazociągu Nord Stream 2.Szef resortu dyplomacji podkreślił, że Polska domaga się przestrzegania prawa międzynarodowego przez Rosję wobec Ukrainy, a unijne sankcje przeciwko Rosji są uzasadnione. Jak ocenił, „z perspektywy Rosji jesteśmy państwem, które działa niezgodnie z ich interesem”. – Poza tym mamy kwestię nierozwiązaną – uważamy, że wrak (...) samolotu powinien bezzwłocznie zostać zwrócony stronie polskiej – podkreślił Czaputowicz.– Ponadto, jak mówił, Polska ma prawo do refleksji historycznej i negatywnej oceny okresu komunistycznego, z czym – jak zaznaczył –  Rosja się nie zgadza. Czaputowicz zaznaczył jednak, że mimo „poważnych różnic zdań”, warto utrzymywać z Rosją kontakty dyplomatyczne.Odnosząc się do relacji Polski z Ukrainą minister zaznaczył, że relacje między państwami w strategicznym i długofalowym okresie powinny być dobre, bo mamy wspólne interesy.– Polska opowiada się za integracją Ukrainy z Unią Europejską, zawsze będzie wspierać aspiracje europejskie i transatlantyckie Ukrainy. Jesteśmy też otwarci na obywateli ukraińskich – zadeklarował minister.Zaznaczył jednocześnie, że między Polską a Ukrainą występują pewne problemy związane z interpretacją historii najnowszej. – Nasza polityka ws. uchodźców jest niezmienna, nie ma zgody na stosowanie mechanizmu relokacji. Przede wszystkim trzeba uszczelnić granice, Polska chce pomagać „na miejscu” – powiedział szef polskiej dyplomacji, komentując trwający kryzys imigracyjny w Europie. Czaputowicz był pytany, czy Polska zmienia politykę ws. uchodźców. –Uważamy, że – (to) też moje słowa ze spotkania we Niemczech – każde państwo ma prawo do zapraszania uchodźców na swoje tereny, ale nie ma prawa do zapraszania do innego państwa. To jest dla nas oczywiste i jeśli chodzi o ten problem relokacji, nie ma zgody w Polsce na stosowanie tego mechanizmu –  powiedział szef MSZ.Podkreślił, że dostrzega „pewne pozytywne elementy” w kontaktach Polski z Komisją Europejską. – Część mojej rozmowy z Fransem Timmermansem, wiceprzewodniczącym Komisji, dotyczyła problemu umocnienia granic, ewentualnego udziału Polski w zabezpieczaniu granicy morskiej na Morzu Śródziemnym, na roli Frontexu, czyli agencji unijnej, która za to odpowiada – powiedział szef MSZ. Zaznaczył, że takie działanie jest zbieżne z polityką Polski, która chce pomagać uchodźcom „na miejscu”. – Polska utrzymuje, że przede wszystkim trzeba uszczelnić granice i nie dopuścić do nielegalnej migracji, bo w większości to są migranci, nie uchodźcy. Dlatego widzę pewną zbieżność, być może to sygnał zmiany myślenia w Komisji Europejskiej, żeby jednak bardziej nastawić się na ochronę granic, pomoc na miejscu w Afryce, Syrii, Iraku. My też mówimy: przecież na Wschodzie, na Ukrainie coś się dzieje – powiedział Czaputowicz.",,
Kosiniak-Kamysz: Przy zjednoczonej opozycji wygrana PiS jest stuprocentowa,"Przy jednej zjednoczonej opozycji wygrana Prawa i Sprawiedliwości jest stuprocentowa. Opozycja może być zjednoczona w działaniu, ale niekoniecznie na listach – powiedział w „Salonie Politycznym” Trójki prezes PSL Władysław Kosiniak-Kamysz.","Władysław Kosiniak-Kamysz poinformował w piątek wieczorem, że jego ugrupowanie do wyborów parlamentarnych buduje Koalicję Polską. Jak powiedział, Stronnictwo nie dostrzega w kierownictwie PO chęci do budowy bloku centrowego. W środę zbiera się Zarząd Krajowy Platformy Obywatelskiej, który podejmie ostateczną decyzję, co do formuły startu w wyborach parlamentarnych.W Polskim Radiu lider ludowców pytany, czy politycy PO i PSL dalej prowadzą rozmowy oznajmił, że „czas dyskusji minął”. – W piątek jasno powiedzieliśmy. Ten czas był długi, my Koalicję Polską zaproponowaliśmy 1 czerwca. Rozmów nie ma – stwierdził.Kosiniak-Kamysz ocenił też tezę, że obecnie „anty-PiS został odrzucony, teraz jest anty–PSL”. Mówił też, że przy jednej zjednoczonej opozycji „wygrana PiS jest stuprocentowa”. – Opozycja może być zjednoczona w działaniu, ale niekoniecznie na listach – oznajmił.Powiedział też, że wierzy, iż jego partia wejdzie na jesieni do parlamentu, i zawalczy o wynik rzędu 8-10 proc.",,
"Przywódcy UE z wizytą w Kijowie. Zapewnili, że nie zniosą sankcji wobec Rosji","Przywódcy Unii Europejskiej zapewnili władze w Kijowie, że sankcje wobec Rosji za aneksję Krymu i wspieranie separatystycznych bojowników w Donbasie zostaną utrzymane - oświadczył prezydent Ukrainy Wołodymyr Zełenski po zakończeniu szczytu Ukraina-UE.","– Rad byłem usłyszeć dziś od naszych europejskich przyjaciół, że ich stanowisko wobec zachowania Rosji jest jasne i niezmienne. Sankcje sektorowe oraz krymskie zostaną przedłużone odpowiednio o kolejne 12 i sześć miesięcy – powiedział Zełenski podsumowując szczyt, który odbył się w stolicy Ukrainy.  Sankcje przeciwko Rosji na kolejnych sześć miesięcy Unia przedłużyła jednogłośnie, na początku lipca. – Pozostaną one w mocy do pełnej implementacji mińskich porozumień- oświadczył przewodniczący Rady Europejskiej Donald Tusk. Zapewnił, że UE będzie nadal wspierała realizację porozumień. – Nie uznawaliśmy i nie uznajemy bezprawnej aneksji Krymu i Sewastopola. Zrozumiałe jest, że mińskie porozumienia jak nigdy potrzebują dziś pełnej realizacji przez obie strony. Rosja ponosi w związku z tym szczególną odpowiedzialność – mówił Tusk.",,
Orban wzywa do zamknięcia Europy. „Imigracja przynosi tylko kłopoty”,"Węgierski premier wzywa do zamknięcia granic Europy, by przeciwdziałać zagrożeniu islamskim terroryzmem. Wiktor Orban, który wczoraj uczestniczył w marszu przeciwko przemocy w Paryżu, stwierdził, że Unia Europejska powinna stanowczo odpowiedzieć na wydarzenia we Francji.","– Imigracja ekonomiczna przynosi tylko kłopoty i zagrożenie dla Europejczyków – powiedział. Dodał, że kraje Unii powinny dopuszczać w swoje granice jedynie uciekinierów politycznych.  „Chcemy zachować Węgry jako Węgry”Zapewnił, że tak długo, jak będzie rządził, jego kraj nie stanie się miejscem imigracji. – Nie chcemy widzieć u siebie znaczącej mniejszości, która ma inne wzorce kulturowe i podstawy kultury niż nasze. Chcemy zachować Węgry jako Węgry – dodał Orban. Wydarzenia w Paryżu mogą wzmocnić antyimigranckie ruchy w Europie. Na poniedziałek w Oslo planowany jest marsz przeciwko islamizacji kraju. Podobny ma odbyć się w Dreźnie w Niemczech.",,
„Strategicznie ważny region” Rosji – obwód kaliningradzki – ma gubernatora,"30-letni Anton Alichanow został gubernatorem obwodu kaliningradzkiego. Kandydat Kremla, którego w październiku zeszłego roku prezydent Władimir Putin mianował pełniącym obowiązki szefa regionu, zdobył w wyborach regionalnych ponad 81 proc. głosów.","Rywale Alichanowa, kandydata rządzącej Jednej Rosji, uplasowali się daleko za nim. Wśród nich najwięcej głosów – niespełna 9 proc. – zdobył kandydat Komunistycznej Partii Federacji Rosyjskiej Igor Riewin. Kandydaci Jednej Rosji zwyciężyli bez wyjątku wszędzie, gdzie odbywały się wybory szefów regionów.Alichanow rozpoczął karierę we władzach obwodu kaliningradzkiego stosunkowo niedawno, w 2015 r. Dostał wtedy propozycję objęcia funkcji wicepremiera regionalnego rządu, odpowiedzialnego m.in. za kwestie handlu zagranicznego i sprawy gospodarcze. Orędownik MRGAnton Alichanow urodził się 17 września 1986 r. w Suchumi w Abchazji. Jest absolwentem akademii podatkowej przy ministerstwie finansów Rosji, ma stopień doktora nauk ekonomicznych. Od 2006 r. pracował w ministerstwie sprawiedliwości Rosji, zajmował się kwestiami podatkowymi. Dalsza kariera Alichanowa obejmowała pracę w ministerstwie przemysłu i handlu, gdzie był dyrektorem departamentu. W 2015 r. otrzymał propozycję pracy w obwodzie kaliningradzkim.W maju tego roku Anton Alichanow mówił w mediach o kwestii małego ruchu granicznego z Polską, zawieszonego w zeszłym roku przez stronę polską. – Mały ruch graniczny był jednym z niewielu poważnych osiągnięć w stosunkach rosyjsko-polskich w ostatnich latach – ocenił. Zapewnił, że na jego zawieszeniu „stracili również Polacy”.",,
"PiS: Mamy potwierdzenie, że Platforma Obywatelska jest partią lewicową","Grzegorz Napieralski, przewodniczący Sojuszu Lewicy Demokratycznej w latach 2008–2011, ma wystartować do Sejmu z list Platformy Obywatelskiej. Dotychczasowy senator otrzymał rekomendację zachodniopomorskich władz największej partii opozycyjnej.  Politycy Prawa i Sprawiedliwości mówią, że ten transfer to dowód na światopoglądową zmianę w PO.","– Złożę dokumenty z prośbą o przyjęcie mnie do klubu parlamentarnego Platforma Obywatelska – Koalicja Obywatelska. Uważam, że wspólne działanie, praca i namawianie ludzi do współpracy przyniesie bardzo pozytywny efekt – powiedział Napieralski podczas konferencji prasowej w Sejmie.– W moim przekonaniu jest to tylko potwierdzenie tezy, że Platforma Obywatelska jest dzisiaj partią lewicową. Bardzo mocno skręciła w lewo wystawiając w swoich postulatach takie kwestie, jak związki partnerskie. A dzisiaj mamy kolejny dowód w postaci działaczy lewicy – stwierdził w rozmowie z portalem tvp.info poseł PiS Zbigniew Gryglas.  Z nieoficjalnych informacji wynika, że polityków lewicy na listach PO będzie więcej. PAP podała, że była wiceszefowa SLD Katarzyna Piekarska ma wystartować z list Koalicji Obywatelskiej do Sejmu. Z kolei były wicemarszałek Sejmu z ramienia SLD Jerzy Wenderlich ma wystartować do Senatu w okręgu włocławskim z poparciem KO.",,
Kopcińska: Apeluję do protestujących w Sejmie o zakończenie tej formy protestu,"– Chciałam zaapelować do osób, które protestują w Sejmie, o zakończenie tej formy protestu i o to, abyśmy – tak jak deklarowała dzisiaj opozycja – usiedli razem i pracowali nad mapą drogową systemu wsparcia osób niepełnosprawnych – oświadczyła w piątek rzeczniczka rządu Joanna Kopcińska.","Kopcińska na konferencji prasowej zaapelowała do protestujących w Sejmie osób niepełnosprawnych i ich opiekunów o zakończenie tej formy protestu. – Chciałam poprosić osoby, które protestują w Sejmie, o zakończenie tej formy protestu, to co przedstawił rząd premiera Mateusza Morawieckiego, to projekt zmian systemowych. Apeluję o zakończenie protestu i o to, abyśmy – tak jak deklarowała dzisiaj opozycja – usiedli razem i pracowali nad mapą drogową systemu wsparcia osób niepełnosprawnych – powiedziała rzeczniczka rządu.Politycy partii opozycyjnych podpisali w piątek „pakt solidarnościowy” który jest zobowiązaniem do spełnienia czterech postulatów na rzecz osób niepełnosprawnych. Postulaty dotyczą dodatku rehabilitacyjnego, reformy systemu orzecznictwa, wsparcia w dostępności do urzędów i miejsc pracy oraz wykonania wyroku TK ws. „realizacji karty praw osób z niepełnosprawnościami”.",,
Wicepremier Włoch nie wyklucza weta wobec sankcji na Rosję,"Włoski rząd nie wyklucza weta wobec dalszego obowiązywania sankcji UE, nałożonych na Rosję. Taką deklarację złożył wicepremier i minister spraw wewnętrznych tego kraju Matteo Salvini. Sankcje zostały nałożone na Rosję w związku z zaanektowaniem Krymu w 2014 r. i wspieraniem separatystów na wschodzie Ukrainy.","Gabinet premiera Giuseppe Contego jest przeciwny sankcjom i chce ich rewizji, co zapisano w jego dokumencie programowym. Jak podały włoskie media, Salvini z prawicowej Ligi, który jest zagorzałym zwolennikiem zniesienia sankcji wobec Rosji, powiedział na konferencji prasowej w Moskwie, że weto byłoby „ostatecznym argumentem”, jaki rozważa włoski rząd. Minister wyjaśnił, że rząd Contego uważa, iż nie będzie musiał uciekać się do niego, ale – jak dodał – „nie należy tego wykluczyć”. – Chcemy przekonywać przy użyciu dobrych manier, sztuki demokracji, liczb i bezspornych dowodów – podkreślił Salvini tłumacząc, jakimi argumentami chcą posłużyć się władze w Rzymie. „Włochy są krajem europejskim, który stracił najwięcej” z powodu sankcji – dodał wicepremier. Jak poinformował, embargo kosztuje Włochy 7 mln euro dziennie. – Są kraje europejskie i zza oceanu, które na tym zarobiły – podkreślił. Salvini zaznaczył, że Włochy „nie boją się mówić tego, czego inni nie powiedzieli” w różnych kwestiach europejskich.",,
Pikieta w obronie szamana. Chciał wygonić „ciemne siły” z Kremla,"W Jakucji, republice w Federacji Rosyjskiej, odbyła się w sobotę pikieta w obronie Aleksandra Gabyszewa, który ogłosił się szamanem i zamierzał wygonić „ciemne siły” z Kremla. Zgromadzeni żądali uwolnienia „Saszy szamana”, podejrzanego o ekstremizm.","Gabyszew po zatrzymaniu we wrześniu został uznany za niepoczytalnego. Jego adwokaci poddają w wątpliwość wyniki ekspertyzy psychiatrycznej, której go poddano. W pikiecie, która odbyła się w Jakucku, wzięło udział kilkadziesiąt osób. Uczestnicy wiecu żądali przestrzegania konstytucji gwarantującej obronę swobód obywatelskich. Nie doszło do zatrzymań. Gabyszew został zatrzymany 19 września w Buriacji, republice w azjatyckiej części FR. Od marca, po ogłoszeniu się szamanem, wędrował z Jakucji w kierunku Moskwy wzdłuż tras samochodowych. Zapowiadał, że w 2021 roku zamierza w stolicy Rosji, na Placu Czerwonym, dokonać obrzędu wygnania prezydenta Władimira Putina, którego uważa za reprezentanta „ciemnych sił”. Po drodze przyłączali się do niego zwolennicy. Gdy Gabyszew dotarł do Buriacji, delegacja tamtejszych szamanów zarzuciła mu, że głosi wojownicze apele, co jest sprzeczne z zasadami szamanizmu. Później podczas wędrówki został uprowadzony z obozowiska i poinformowano o jego zatrzymaniu. Policja w Buriacji podała, że Gabyszew popełnił przestępstwo w Jakucji, a według mediów wszczęto wobec niego sprawę karną dotyczącą wezwań do ekstremizmu. Gabyszewa poddano ekspertyzie psychiatrycznej i uznano go za niepoczytalnego, choć niemal natychmiast odwołał on zgodę na przeprowadzenie badania.",,
Prezydent: Rosja zawsze czyhała na nasze terytorium [WIDEO],"Chcielibyśmy, aby Rosja była naszym przyjacielem, ale niestety Rosja znów pokazuje swoje bardzo nieprzyjemne dla nas, imperialne oblicze. A my nie chcemy być w rosyjskiej strefie wpływów – odpowiedział prezydent Andrzej Duda na pytanie amerykańskiej dziennikarki, która spytała, czy „postrzega Rosję jako wroga czy sojusznika”.","– Bardzo bym chciał, żeby Rosja była przyjacielem Polski, bo jest wielkim naszym sąsiadem, jest państwem dużo większym od Polski, o większym niż Polska potencjale pod każdym względem, może z wyjątkiem jednego: mianowicie ja uważam, że w nas jest więcej męstwa, że jesteśmy odważniejsi i potrafimy walczyć do samego końca, niezależnie od wszystkiego – podkreślił prezydent– Pokazaliśmy to zresztą w czasie II wojny światowej, pod Monte Cassino, pokazaliśmy w powstaniu warszawskim, pokazaliśmy to w wielu miejscach na świecie, gdzie polscy żołnierze ginęli po to, żeby po II wojnie światowej Polska mogła być wolna. Niestety tak się nie stało, znaleźliśmy się pod rosyjską okupacją – wskazał.Andrzej Duda zwrócił uwagę, że jeszcze prawie 20 lat po II wojnie światowej działała antysowiecka partyzantka. – Ci ludzie zostali pomordowani. Dzisiaj nazywamy ich żołnierzami niezłomnymi. Czcimy ich pamięć, chociaż zakopywano ich pod ziemią, tak, żeby nigdy nikt ich nie odnalazł i żeby nie można było upamiętnić miejsc ich pochówku – dodał.– My zawsze walczyliśmy i zawsze umieliśmy się bronić. Ale niestety historia była wobec nas brutalna. Wielkiej przyjaźni z Rosją nie mieliśmy nigdy. Rosja zawsze czyhała na nasze terytorium. Przez 123 lata była w Polsce zaborcą. Nie było Polski, bo jej część zabrała Rosja, Polacy byli zsyłani na Wschód, potem była napaść na tuż, tuż odrodzoną Polskę, która właściwie odrodziła się z popiołów I wojny światowej w 1918 r. – mówił prezydent. Zatrzymany pochód– Rosja sowiecka w 1919 r. już na Polskę napadła, chcąc zagarnąć Polskę i zanieść komunizm na Zachód Europy. To myśmy w 1920 r. zatrzymali Sowietów pod Warszawą. Bohaterstwem polskiego żołnierza pokonaliśmy ich w wielkiej bitwie i potem popędziliśmy ich na Wschód. I oni się za to na nas zemścili – w 1939 r., napadając nas razem z hitlerowskimi Niemcami i mordując naszych oficerów w Katyniu – zaznaczył.Prezydent Duda ocenił, że przyjaźń z Rosją jest „bardzo trudna”. – Dziś mamy sytuację, że Rosja napadła Gruzję, w 2014 r. napadła Ukrainę. I to są fakty, które są całkiem niedawną historią – podkreślił. – Chcielibyśmy, aby Rosja była naszym przyjacielem, ale niestety Rosja znów pokazuje swoje bardzo nieprzyjemne dla nas, imperialne oblicze. A my nie chcemy być w rosyjskiej strefie wpływów. I cieszę się, że możemy dzisiaj śmiało mówić, także w związku z obecnością w Polsce militarną Stanów Zjednoczonych i NATO, że jesteśmy rzeczywiście przede wszystkim pod względem politycznym częścią Zachodu – podkreślił.– Zawsze nią byliśmy pod względem kulturowym. Zawsze byliśmy częścią Zachodu, bo z Zachodu przyjęliśmy chrześcijaństwo w 966 r., a więc ponad tysiąc lat temu i od tego czasu jesteśmy częścią Zachodu Europy, częścią wielkiej kultury chrześcijańskiej Zachodu Europy. Ale musimy trwać przy tym Zachodzie także politycznie. I tego chcemy, i wierzę w to głęboko, że takie jest właśnie największe pragnienie Polaków: być częścią Zachodu, także pod względem politycznym. Dziękuję za to, że Stany Zjednoczone nas w tym wspierają – dodał.",,
Kandydaci podsumowali kampanię,"Trzech kandydatów na prezydencki fortel podsumowało już kończącą się w piątek kampanię wyborczą. Andrzej Lepper (Samoobrona) zarzuca mediom lansowanie dwóch liderów i nierówne szanse kandydatów. Z kolei Bogusław Ziętek (PPP) zadowolony jest z tego, że mógł przedstawić swoją wizję rozwiązania społecznych problemów Polaków. A Janusz Korwin-Mikke (Wolność i Praworządność) cieszy się, że nie jest już  traktowany jak „kompletny wariat”. Wszyscy kandydaci jeszcze raz zaapelowali o oddawanie na nich głosów.","Lepper:  kampania i wybory plebiscytemKandydat na prezydenta Andrzej Lepper uważa, że obecna kampania wyborcza „jest plebiscytem i te wybory będą plebiscytem”. Według lidera Samoobrony o wyniku kandydatów nie zdecydują programy, lecz sondaże i obecność w mediach. Lepper negatywnie ocenia nierówne szanse kandydatów i brak debat merytorycznych. –  Bo jeśli ktoś ma 50 razy więcej czasu w środkach masowego przekazu niż inny kandydat, a prawa podobno mamy równe – to jak możemy konkurować równo – powiedział Lepper w piątek w Zielonej Górze.Jego zdaniem główni kandydaci „wylansowani” przez sondaże boją się debat i nie chcą rozmawiać o problemach służby zdrowia, sytuacji emerytów i rencistów, ludzi pracy, o sytuacji rolnictwa, szkolnictwa czy bezpieczeństwie. Kandydat Samoobrony przekonywał, że zasługuje na oddanie na niego głosu: – Ja od początku jestem w swoich działaniach konsekwentny, ja jestem jedynym z polityków, który stworzył partię od podstaw, nie z żadnego rozbicia. Będąc wicepremierem, ministrem rolnictwa pokazałem, że można rządzić inaczej, że ceny płacone rolnikom były dwukrotnie wyższe, a ceny żywności były niższe wtedy – przekonywał.– Czas Samoobrony się nie skończył, czas Andrzeja Leppera też się nieskończył. Na tych wyborach Polska też się nie kończy - podkreślił Andrzej Lepper. Kandydat Polskiej Partii Pracy na prezydenta Bogusław Ziętek ocenił w piątek, że w czasie kampanii wyborczej udało mu się przedstawić najważniejsze dla Polaków sprawy. Zaapelował też o udział wgłosowaniu 20 czerwca.– Jestem bardzo zadowolony z tej kampanii wyborczej. Udało mi się przedstawić sprawy, które są najważniejsze dla moich rodaków. To dotyczy oczywiście systemu emerytalnego, funkcjonowania służby zdrowia, miejsc prac, przyszłości ludzi młodych, taniego budownictwa mieszkaniowego – powiedział Ziętek w piątek, w ostatnim dniu kampanii wyborczej na konferencji prasowej w Warszawie.Kandydat zaapelował też o udział w niedzielnych wyborach prezydenckich.Prosił też o głosowanie na niego. – Proszę o ten głos szczególnie ludzimłodych. Jeżeli chcemy coś zmieniać, to powinniśmy to zrobić właśnie 20czerwca – mówił Ziętek.                                                    Bogusław Ziętek jest bardzo zadowolony z tej kampanii wyborczej                                            Bogusław Ziętek jest bardzo zadowolony z tej kampanii wyborczej (fot. arch. PAP/Tomasz Gzell) Kandydat na prezydenta Janusz Korwin-Mikke (Wolność i Praworządność) podsumowując w piątek swoją kampanię wyborczą ocenił, że największym jej sukcesem jest to, że media przestały go traktować, jako „kompletnego wariata”.– Część ludzi zaczyna to teraz rozumieć i liczę na te co najmniej 15 proc. Mając ten wynik, przy dużej ilości niezdecydowanych można wejść do II tury, a w II turze na pewno wygram – stwierdził polityk.Korwin-Mikke podsumowując kończącą się kampanię powiedział, że ma świadomość tego, o ile więcej mógłby podczas niej zrobić. – Bardzo łatwo wszystko ocenia się po kampanii, natomiast o wiele trudniej jest to zrobić w jej trakcie. Dla przykładu, ja w tej chwili mając do dyspozycji ówczesne wojsko, spokojnie wygrałbym II wojnę światową – powiedział.Pytany, jak oceniłby całą kampanię wyborczą odpowiedział, że nie ma pojęcia, co się w niej dzieje. – W ogóle nie oglądam telewizji, w związku z czym nie mam pojęcia, co się dzieje w kampanii. Nawet ani jednego swojego spotu jeszcze nie widziałem. Słowo daję – powiedział Korwin-Mikke.Zapowiedział, że 20 czerwca nie weźmie udziału w głosowaniu.                                                    Janusz Korwin-Mikke cieszy się, że nie jest już dla mediów „kompletnym wariatem”                                            Janusz Korwin-Mikke cieszy się, że nie jest już dla mediów „kompletnym wariatem” 9fot. arch. PAP/Radek Pietruszka)",,
May: Brexit to koniec uprzywilejowania dla migrantów z UE,"Premier Wielkiej Brytanii Theresa May broniła projektu porozumienia z Unią Europejską ws. warunków brexitu. Argumentowała, że spełnia on oczekiwania wyborców, m.in. kończąc z preferencyjnym traktowaniem imigrantów z państw członkowskich UE.","Szefowa rządu podkreśliła na corocznej konferencji Konfederacji Brytyjskiego Przemysłu (CBI), że zaprezentowana wersja robocza dokumentu jest przełomowa, choć „nie jest jeszcze ostatecznym porozumieniem”. Jednocześnie przyznała, że proces wyjścia Wielkiej Brytanii z UE „nigdy nie miał być łatwy lub jednoznaczny” i „zawsze było jasne, że ostatni etap będzie najtrudniejszy”. – Mamy jednak w zasięgu wzroku porozumienie, które będzie odpowiednie dla Wielkiej Brytanii i niech nikt nie ma wątpliwości: jestem zdeterminowana, by je sfinalizować – zapewniła. Szefowa rządu przekonywała, że projekt umowy jest „dobry dla Wielkiej Brytanii” i „spełnia życzenia Brytyjczyków wyrażone w referendum z 2016 r.”. Jak podkreśliła, „nie mówimy o teorii politycznej, ale o rzeczywistości ludzkiego życia i zdolności utrzymania się, bo miejsca pracy będą zależały od tego, czy uda nam się to zrobić dobrze”. – To, na co się zgodziliśmy, otwarcie stawia nasz przyszły sukces gospodarczy i dobrobyt pracujących rodzin w całym kraju na pierwszym miejscu – zapewniła. W swoim wystąpieniu May podkreśliła też, że imigracja „miała pozytywny wpływ na nasze społeczeństwo i gospodarkę na przestrzeni wielu lat” oraz wyraziła przekonanie, że tak pozostanie. Zastrzegła jednak, że „różnica polega na tym, że po wyjściu z UE będziemy mieli pełną kontrolę nad tym, kto tu przyjeżdża”. – Nie będzie już tak, że obywatele UE – niezależnie od tego, jakie umiejętności i doświadczenie mają do zaoferowania – będą wskakiwali w kolejkę (imigracyjną – red.) przed inżynierów z Sydney czy programistów z Delhi. Zamiast systemu opartego na pochodzeniu danej osoby będziemy mieli taki, który będzie skupiony na ocenie jej talentu i umiejętności – powiedziała. Jej słowa zostały krytycznie przyjęte przez niektórych przedsiębiorców – jeden z nich zapytał szefową rządu o zauważane przez niego problemy z rekrutacją pracowników – a także przez reprezentującą interesy ponad 3,3 mln obywateli unijnych w Wielkiej Brytanii grupę The3Million, która oskarżyła May o próbę wzmocnienia negatywnych nastrojów wobec osób ze Wspólnoty. – Rząd podkręca retorykę przeciwko obywatelom unijnym, by „sprzedać” proponowane porozumienie w sprawie brexitu. (…) W ciągu tygodnia zmieniliśmy się z „cenionych obywateli” w „osoby, które przeskakują kolejkę”. Władze wydają się z zadowoleniem ponownie wykorzystywać stwarzającą podziały taktykę sprzed referendum z 2016 r., byle tylko mogły osiągnąć swoje cele polityczne – ubolewali aktywiści. – Wszyscy wiemy, do czego ta retoryka doprowadziła poprzednim razem: wzrostu liczby incydentów wymierzonych przeciwko obywatelom UE – dodali. W odpowiedzi na przemówienie premier szefowa CBI Carolyn Fairbairn oceniła propozycję porozumienia w sprawie brexitu jako kompromis i zaznaczyła, że May „otworzyła drzwi do współpracy przedsiębiorców i rządu w celu zbudowania uczciwszej i bardziej konkurencyjnej Wielkiej Brytanii”. Jednocześnie ostrzegła, że zakończenie swobody przepływu osób z UE będzie dla pracodawców „sejsmiczną zmianą”. Jak zaznaczyła, że „fałszywy wybór pomiędzy nisko i wysoko wykwalifikowanymi przedsiębiorcami pozbawi firmy – od budowniczych domów do operatorów służby zdrowia – kluczowych umiejętności, których potrzebują do osiągnięcia sukcesu”. Z ostatnich danych na temat migracji wynika, że stale spada liczba pracowników z państw członkowskich UE, a szczególnie z krajów Europy Środkowo-Wschodniej, w tym Polski (tzw. grupy A8). W ostatnich 12 miesiącach ubyło ich 154 tys. (14,9 proc.), co może sygnalizować zapowiadaną przez komentatorów możliwą falę wyjazdów migrantów z Wielkiej Brytanii w obliczu niepewności związanej z brexitem. Zaktualizowane dane dotyczące szacowanej liczby obcokrajowców w Wielkiej Brytanii, w tym Polaków, zostaną opublikowane pod koniec listopada.",,
Po fali krytyki Adidas wycofuje ubrania z symboliką ZSRR,"Firma Adidas wycofała ze sprzedaży sukienkę z symboliką ZSRR, zaprojektowaną z okazji zbliżających się mistrzostw świata w piłce nożnej w Rosji. Produkt spotkał się z falą krytyki m.in. ze strony MSZ Litwy i IPN Ukrainy – podało Radio Swoboda.","Kolekcję produktów nawiązujących do czasów ZSRR zalała fala krytycznych komentarzy internautów przede wszystkim z Litwy i Ukrainy. Na stronie Adidasa czerwona sukienka z wizerunkiem godła ZSRR – sierpem i młotem – oraz napisem USSR (ang. ZSRR– red.) nie jest dostępna od wtorku. Na kolekcję zareagowali przedstawiciele MSZ Litwy, podkreślając, że nie spodziewali się, że firma znajdzie się wśród „cierpiących na nostalgię za imperium”. Po wycofaniu ze sprzedaży sukienki resort napisał na Twitterze: „Z radością przyjmujemy decyzję Adidasa o wycofaniu ze sprzedaży ubrań z sowieckimi symbolami. Szacunek dla milionów ofiar sowieckiego totalitaryzmu to kwestia ludzkiej przyzwoitości, niech tak pozostanie”. Ukraiński IPN przypomniał firmie Adidas Ukraina, że za rozpowszechnianie zabronionej symboliki komunistycznego reżimu totalitarnego na Ukrainie grozi odpowiedzialność karna.  Na stronie Change.org pojawiła się petycja przeciwko czterem produktom Adidasa z sowiecką symboliką.",,
Dar Młodzieży na okolicznościowym znaczku pocztowym,"Dar Młodzieży został przedstawiony na znaczku pocztowym. Poczta Polska upamiętniła rejs, jaki żaglowiec odbył z okazji 100. rocznicy odzyskania przez Polskę niepodległości. Znaczek o wartości 3,30 zł trafił właśnie do obiegu.","Autorem znaczka wydanego z okazji Rejsu Niepodległości jest Jarosław Ochendzan. Na znaczku przedstawiono akwarelę autorstwa Andrzeja Filipowicza. Dar Młodzieży pod pełnymi żaglami płynie na tle nowoczesnych wieżowców. Nakład znaczka okolicznościowego to 180 tys. sztuk. – 100. rocznica odzyskania przez Polskę niepodległości to wyjątkowe święto w narodowym kalendarzu. Zasługuje na szczególne upamiętnienie. Wydarzenia z listopada 1918 r.spowodowały, że Polska po 123 latach zaborów ponownie pojawiła się na mapie Europy. Mamy powody do dumy. Rejs Niepodległości, jaki odbył się pod patronatem pana premiera Mateusza Morawieckiego, w sposób wyjątkowy miał okazję przekazywać światu wiedzę na temat naszej ojczyzny i naszej historii. Dla Poczty Polskiej obchody niepodległości są niezwykle istotne. Jesteśmy jedną z najstarszych polskich instytucji – mówi Wiesław Włodek, wiceprezes zarządu Poczty Polskiej. – Poczta Polska swoją działalnością filatelistyczną tworzy pomosty między pokoleniami. Na naszych znaczkach swoje miejsce mają zarówno wielcy Polacy, jak też najważniejsze wydarzenia, do których niewątpliwie należy zakończony właśnie Rejs Niepodległości – podkreśla Wiesław Włodek. W Rejsie Niepodległości dookoła świata wzięło udział blisko 1 tys. młodych osób z całej Polski. Odwiedzili 22 porty zlokalizowane w 19 państwach. Byli swoistymi ambasadorami Polski we wszystkich miejscach.",,
Od pierwszej rozmowy po przesłuchanie Czarneckiego. Zobacz kalendarium afery KNF,19 listopada odbędzie się przesłuchanie właściciela Getin Noble Banku Leszka Czarneckiego. Wcześniej funkcjonariusze Centralnego Biura Antykorupcyjnego przeszukali pomieszczenia KNF w celu zabezpieczenia dokumentacji na potrzeby prowadzonego śledztwa.,"Według Czarneckiego szef KNF Marek Chrzanowski miał zaoferować przychylność dla tego banku w zamian za ok. 40 mln zł. Nagrana rozmowa odbyła się w marcu 2018 r.  Czarnecki nie składał zawiadomienia w tej sprawie przez kilka miesięcy, mimo że dysponował nagraniami od tego momentu. 26 października KNF informowała zarząd Idea Banku o tym, że wpisze bank na czarną listę. Idea Bank znalazł się na liście KNF 13 listopada, w dniu upublicznienia nagrań. Tydzień wcześniej, 7 listopada Czarnecki zawiadomił prokuraturę o podejrzeniu popełnienia przestępstwa przez szefa KNF. Również 7 listopada sejmowa Komisja Finansów Publicznych, przy udziale szefa KNF, pracowała nad przepisami pozwalającymi na łatwiejsze przejęcie przez bank drugiego banku, który ma kłopoty. Następnego dnia, 14 listopada funkcjonariusze Centralnego Biura Antykorupcyjnego przeszukali pomieszczenia KNF, w celu zabezpieczenia dokumentacji na potrzeby prowadzonego śledztwa. Wcześniej premier Mateusz Morawiecki zapowiedział, że służby będą sprawnie badały tę sprawę. Dokumenty zostały zabezpieczone do godz. 1 następnego dnia. Również 14 listopada premier Morawiecki odwołał Chrzanowskiego ze stanowiska przewodniczącego Komisji oraz powierzył pełnienie obowiązków przewodniczącego Marcinowi Pachuckiemu, dotychczasowemu zastępcy szefa KNF. Pachucki będzie sprawował tę funkcję do czasu powołania nowego przewodniczącego KNF. 19 listopada odbędzie się przesłuchanie właściciela Getin Noble Banku Leszka Czarneckiego. Czynności zostały wyznaczone na piątek. Przesłuchanie ma się odbyć w śląskim wydziale zamiejscowym Prokuratury Krajowej w Katowicach – powiedziała w rozmowie z portalem tvp.info prokurator Ewa Bialik, rzeczniczka Prokuratury Krajowej. Miliarder będzie pierwszą osobą przesłuchaną w śledztwie dotyczącym afery w Komisji Nadzoru Finansowego.",,
Prokuratura przywróciła dostęp członkom komisji smoleńskiej do Tu 154 M nr 102,"Prokuratura Krajowa z dniem 10 grudnia 2019 r. przywróciła swobodny dostęp członkom podkomisji oraz jej ekspertom do dowodu rzeczowego w postaci samolotu Tu 154 M nr 102, przychylając się do zażalenia szefa podkomisji – poinformowała sekretarz podkomisji Marta Palonek.","Zgodnie z postanowieniem prokuratury z 6 listopada 2019 r. dostęp do jedynego pozostałego w Polsce Tu-154 wymagał zgody śledczych. Zdaniem podkomisji treść tego postanowienia była sprzeczna z porozumieniem między MON a prokuraturą.  „Podkomisja do Ponownego Zbadania Wypadku Lotniczego informuje, że zgodnie z obowiązującym prawem Prokuratura Krajowa z dniem 10 grudnia 2019 r. przywróciła swobodny dostęp członkom Podkomisji oraz jej ekspertom do dowodu rzeczowego w postaci samolotu Tu 154 M nr 102, przychylające się do zażalenia Przewodniczącego Podkomisji na postanowienie Prokuratury Krajowej z dnia 6 listopada 2019 r.” – czytamy w oświadczeniu sekretarz podkomisji Marty Palonek.  10 kwietnia 2010 r. w katastrofie samolotu Tu-154 wiozącego delegację na uroczystości 70. rocznicy zbrodni katyńskiej, zginęło 96 osób, w tym prezydent Lech Kaczyński i jego małżonka, najwyżsi dowódcy wojska i ostatni prezydent RP na uchodźstwie Ryszard Kaczorowski.",,
„Nie legalizujemy związków homoseksualnych”,"– Ustawa Prywatne prawo międzynarodowe nie legalizuje zawierania małżeństw przez osoby tej samej płci – zapewnił w piątek w Sejmie minister sprawiedliwości Krzysztof Kwiatkowski. Posłowie PiS uważają, że istnieje taka obawa i sygnalizują zaskarżenie ustawy do Trybunału Konstytucyjnego.","W piątkowym głosowaniu Sejm odrzucił zgłoszone przez PiS w drugim czytaniu poprawki do projektu ustawy. Jedna z nich dodawała zapis, że „małżeństwem w rozumieniu niniejszej ustawy jest tylko związek kobiety i mężczyzny; nie stosuje się przepisów prawa obcego regulującego związki osób tej samej płci”.– Proponowana przez PiS regulacja nie przyczyni się w żadnym stopniu do wzmocnienia rozumienia małżeństwa jako związku kobiety i mężczyzny w prawie polskim. Może natomiast powodować liczne wątpliwości interpretacyjne – powiedział Kwiatkowski, odnosząc się do zarzutów posłów PiS, że ustawa umożliwi zawieranie w Polsce małżeństw przez osoby tej samej płci.Minister podkreślił, że nie można stosować przepisów sprzecznych z polskim porządkiem prawnym. Ponadto, jak dodał, w polskim prawie małżeństwo jest definiowane w konstytucji oraz w kodeksie rodzinnym i opiekuńczym. – Tym samym nie ma żadnej wątpliwości, że zgodnie z polskim porządkiem prawnym małżeństwem jest wyłącznie związek kobiety i mężczyzny – podkreślił Kwiatkowski.Tymczasem PiS zapowiada, że ponownie złoży doprecyzowującą poprawkę w Senacie, a jeśli zostanie ona odrzucona – zaskarży ustawę do Trybunału Konstytucyjnego. Zdaniem polityków PiS, niedoprecyzowanie zapisów ustawy może spowodować lawinę pozwów ze strony osób homoseksualnych chcących legalizacji swoich związków.– Jest to wprowadzanie do polskiego porządku prawnego jednopłciowych małżeństw – ocenił rzecznik PiS Adam Hofman. – Odrzucając naszą poprawkę, PO jednoznacznie zidentyfikowała swoje poglądyideologiczne z lewicą – podkreśliła Beata Kempa.",,
Netanjahu z zarzutem korupcji. Prokurator generalny postawił go w stan oskarżenia,"Prokurator generalny Izraela postawił premiera Benjamina Netanjahu w stan oskarżenia. Zarzuca mu korupcję, defraudację, nadużycie urzędu i nadużycie zaufania.","To pierwszy przypadek w historii Izraela, że takiej wagi zarzuty stawiane są urzędującemu premierowi. Teraz prokurator generalny skieruje do Knesetu wniosek o uchylenie premierowi immunitetu. Parlament będzie miał 30 dni na jego rozważenie. Izraelscy śledczy już w grudniu ubiegłego roku zarekomendowali postawienie Netanjahu zarzutów korupcyjnych. Najpoważniejszy z  zarzutów dotyczy giganta telekomunikacyjnego Bezeq. Netanjahu, w zamian za przychylne dla firmy i warte setki milionów dolarów zmiany w prawie, miał być pozytywnie przedstawiany w należącym do Bezeq serwisie informacyjnym Walla. W środę z formowania rządu zrezygnował szef centrolewicowego sojuszu Benny Gantz. To o oznacza, że kraj najprawdopodobniej czekają trzecie – na przestrzeni roku – wybory parlamentarne.",,
Impas ws.Tymoszenko; Ukraina dalej od UE?,"Wszystkie projekty ustaw o leczeniu b. premier za granicą odrzuciła ukraińska Rada Najwyższa. Ich uchwalenie mogło rozwiązać sprawę Julii Tymoszenko, a tym samym umożliwić Ukrainie podpisanie umowy stowarzyszeniowej z Unią Europejską.","Za projektami głosowały zgodnie wszystkie ugrupowania opozycyjne. Przeciw byli przedstawiciele władz. Po porażce głosowania Iryna Heraszczenko z opozycyjnej partii Udar zaapelowała do obecnych na sali przedstawicieli Parlamentu Europejskiego, Aleksandra Kwaśniewskiego i Pata Coksa, by UE wprowadziła sankcje wobec kierownictwa kraju.Zdaniem opozycji to właśnie Partia Regionów i prezydent Wiktor Janukowycz ponoszą odpowiedzialność za to, że Ukraina straciła szansę podpisania umowystowarzyszeniowej z Unią Europejską.UE uzależnia podpisanie umowy od uwolnienia Tymoszenko, uważanej w Brukseliza ofiarę wybiórczego stosowania prawa wobec przeciwników politycznych.Po nieudanych głosowaniach nad projektami ustaw, dotyczących byłej premier, przedstawiciele rządzącej Partii Regionów zaapelowali do opozycji, by powróciła do prac specjalnej parlamentarnej grupy roboczej, powołanej 8 listopada dla rozwiązania sprawy Tymoszenko. Opozycja na razie nieodpowiedziała na tę ofertę.Jeden z jej przywódców, Arsenij Jaceniuk, zaapelował do Ukraińców za pośrednictwem portali społecznościowych, by przyłączyli się do zaplanowanych w niedzielę w Kijowie demonstracji poparcia dla idei integracji europejskiej jego kraju. Ma się ona odbyć na znanym z czasów pomarańczowej rewolucji centralnym placu ukraińskiej stolicy, Majdanie Niepodległości.„Janukowycz nie rozumie innego języka niż język Majdanu, dlatego musimy mu udowodnić, że władza to my!” – napisał.Opozycja grozi JanukowyczowiWcześniej, podczas głosowania nad projektami ustaw ws. Tymoszenko, Jaceniuk zagroził Janukowyczowi odpowiedzialnością za zdradę interesów państwa.– Przypominam partii władzy i prezydentowi Janukowyczowi, że to on podpisał ustawę o podstawach bezpieczeństwa narodowego, która przewiduje członkostwo (Ukrainy) w UE. Jeśli umowa (stowarzyszeniowa) nie zostanie podpisana, to zgodnie z artykułem 111 kodeksu karnego za zdradę państwa, jakiej umyślnie dopuszcza się obywatel Ukrainy ze szkodą dla niepodległości i jedności terytorialnej państwa, grozi od 10 do 15 lat więzienia –  ostrzegał Jaceniuk.W czwartek, kilka minut po otwarciu obrad parlamentu Ukrainy, deputowani zdołali uchwalić zmiany w ordynacji wyborczej, konieczne do przystosowania prawa tego kraju do standardów obowiązujących w Unii Europejskiej.Ustawa ta – wraz z ustawą ws. Tymoszenko oraz ustawą o reformie prokuratury – jest jednym z aktów, które mają pozwolić Ukrainie na podpisanie umowy stowarzyszeniowej z UE na szczycie Partnerstwa Wschodniego w Wilnie. Szczyt ten ma się odbyć jest za tydzień.Na razie nie wiadomo, jak dalej będą rozwijać się wydarzenia wokół zawarcia umowy. Jeśli Rada Najwyższa nie zdoła porozumieć się co do uwolnienia Tymoszenko, prezydent Janukowycz może jeszcze wydać dekret o jej ułaskawieniu. Pod warunkiem, że naprawdę zależy mu na zbliżeniu z Unią Europejską.",,
Prezydent: liczę na wyjaśnienie sprawy więzień CIA,Prezydent Komorowski jest zaniepokojony zmianami personalnymi w śledztwie dotyczącym więzień CIA w Polsce. –  Chciałbym żeby ta sprawa była wyjaśniona ostatecznie i do końca – powiedział prezydent w Radiu ZET.,"Ściśle tajne śledztwo w sprawie istnienia w Polsce więzień CIA trwa od 2008 roku. „Gazeta Wyborcza” napisała, że prokurator Jerzy Mierzewski prowadzący sprawę, który chciał urzędnikom państwowym rządu SLD postawić zarzuty m.in. złamania konstytucji, został odsunięty od sprawy. – Nie ukrywam, że z pewnym niepokojem obserwuję zmiany personalne, chciałbym żeby sprawa była wyjaśniona ostatecznie i do końca. Jestem jednym z niewielu, a może nawet jedynym polskim politykiem, który kiedy sprawa się pojawiła po raz pierwszy, mówił o potrzebie bardzo rzetelnego śledztwa i nie odwoływania się do jakiejś lojalności sojuszniczej – mówił prezydent Komorowski.Zapytany, czy jego zdaniem osoby odpowiedzialne powinny ponieść karę, odpowiedział, że „po to jest to śledztwo prokuratorskie żeby sprawdzić czy tego rodzaju fakty były”. – Ekipa rządów lewicowych, która jest najbardziej pod pręgierzem oraz rządy PiS, Samoobrony mówiły jednoznacznie, że tego rodzaju przypadków (więzień CIA w Polsce-red) nie było. Ja wolałbym żeby to powiedziała prokuratura polska i liczę na wyjaśnienie sprawy do końca. Ale nie mam wiedzy i nie powinienem jej posiadać, bo to jest wiedza, którą w tej chwili gromadzi niezależna prokuratura – powiedział prezydent.Komorowski był również pytany o ewentualne zwolnienie z tajemnicy państwowej Aleksandra Kwaśniewskiego (był on prezydentem w okresie, w którym rzekomo miały istnieć więzienia CIA w Polsce-red) – Prokuratura na razie nie wystąpiła o zwolnienie Aleksandra Kwaśniewskiego z tajemnicy państwowej, a jeśli taki wniosek wpłynie to rozważę wszystkie za i przeciw – powiedział prezydent. -  Jest pytanie czy należy poszerzać obszar podejrzeń w stosunku do Polski o byłego prezydenta – dodał.",,
"Kierowca jechał pod prąd, potrącił policjanta, na koniec wjechał w bramę Pałacu Prezydenckiego","Według policji kierowca jadąc pod prąd, nie zareagował na wezwania patrolu i potrącił funkcjonariusza. Wkrótce potem uderzył w bramę Pałacu Prezydenckiego. 36-letni mężczyzna kierujący volkswagenem został błyskawicznie obezwładniony przez SOP. Początkowo przypuszczano, że była to próba celowego sforsowania bramy, jednak później okazało się, że miejsce wypadku było przypadkowe.","Do incydentu doszło w godzinach popołudniowych. Wszystko zaczęło się na ul. Focha, gdzie stołeczni policjanci zwrócili uwagę na volkswagena, który jechał pod prąd. Postanowili więc zatrzymać kierowcę do kontroli. Kierowca nie zamierzał się jednak zatrzymywać i potrącił funkcjonariusza. Ten doznał obrażeń nóg i licznych potłuczeń.  Kierowca volkswagena ruszył dalej. Po pościgu Traktem Królewskim samochód nagle skręcił i wjechał na zapory przed Pałacem Prezydenckim. Tam funkcjonariusze SOP wyciągnęli z auta 36-latka. Z mężczyzną nie było logicznego kontaktu. Trafił do szpitala, gdzie zostanie pobrana mu krew, aby sprawdzić, czy nie znajduje się pod wpływem substancji odurzających. Początkowo podejrzewano, że kierowca chciał wtargnąć na teren Pałacu Prezydenckiego. Płk Bogdan Piórkowski z SOP poinformował, że mężczyzna został ujęty przez funkcjonariuszy, obezwładniony  i przekazany policji.  – Nic nie wskazuje na to, by 36-latek wjechał celowo samochodem w zaporę przed Pałacem Prezydenckim. Mężczyzna uciekał po potrąceniu policjanta, by uniknąć policyjnej kontroli i zatrzymania – powiedział aspirant sztabowy Mariusz Mrozek z Komendy Stołecznej Policji.",,
"„To przejaw desperacji polskiej opozycji, która wciąż szuka poparcia za granicą”","– To przejaw desperacji polskiej opozycji, która wciąż szuka poparcia za granicą, żeby wstrzymać ważny element reformy wymiaru sprawiedliwości – powiedział w „Kwadransie politycznym” w TVP 1 Adam Bielan. Wicemarszałek Senatu skomentował w ten sposób apel pięciu grup w PE do przewodniczącego Komisji Europejskiej o kolejne działania w sprawie Polski.","Szefowie pięciu grup w PE zaapelowali do przewodniczącego Komisji Europejskiej o kolejne działania w sprawie Polski. Chodzi o ustawę o Sądzie Najwyższym. List podpisali liderzy: chadeków, socjalistów, zielonych, liberałów i komunistów. Ich zdaniem Komisja powinna rozpocząć procedurę o naruszenie unijnego prawa i skierować ustawę do unijnego Trybunału Sprawiedliwości. Adam Bielan, wicemarszałek Senatu ocenił w TVP 1, że to jest przejaw desperacji polskiej opozycji, która wciąż szuka poparcia za granicą, żeby wstrzymać ważny element reformy wymiaru sprawiedliwości.",,
Gwiazdy zaprezentują zimową ramówkę TVP,"28 listopada o godz. 20:00 w studiu „Pytania na Śniadanie” odbędzie się uroczysta prezentacja nowości Zimowej Ramówki TVP z udziałem gwiazd premierowych seriali i programów. Wśród nowości 2019/2020 znalazły się seriale „Młody Piłsudski”, „Blondynka”, „Lepsza połowa” i „Archiwista”; programy „The Voice Senior”, „The Voice Kids”, „Sanatorium miłości 2” i „Va Banque” oraz premiera kinowa filmu „Zenek”.",,,
„Wynik wyborów wyrazem zaufania”. Putin dziękuje elektoratowi,"Prezydent Rosji Władimir Putin w niedzielę wieczorem podziękował swoim zwolennikom za poparcie. Oznajmił, że uważa rezultaty głosowania za wyraz zaufania i nadziei na rozwój Rosji. Powiedział, że po wyborze na kolejną kadencję nie przewiduje zmian w rządzie ani w konstytucji.","– Bardzo wam dziękuję za rezultat – oświadczył Putin, który pojawił się na wiecu na placu Maneżowym w Moskwie. Zaapelował także, „by kraj zachował swoją jedność”.",,
"Prezydent Duda z życzeniami, Kidawa-Błońska z konstytucją, Rabiej z diabłem","Święta Bożego Narodzenia to dla polityków okazja, żeby złożyć Polakom piękne życzenia. Tak zrobił prezydent Andrzej Duda, zwracając się do rodaków w Polsce i zagranicą. Małgorzata Kidawa-Błońska nie powiedziała jakie święta chce obchodzić, Sylwia Spurek pisała o „magicznym okresie przed końcem roku”. Przebił wszystkich wiceprezydent Warszawy Paweł Rabiej z okazji świąt Bożego Narodzenia kazał arcybiskupowi Markowi Jędraszewskiemu „iść do diabła”.","Niedziela. Marszałek Grodzki po łacinie Prezydent Andrzej Duda udzielił wywiadu w programie TVP Info „Woronicza 17”. Prezydent odniósł się do nowelizacji ustaw sądowych uchwalonych w miniony piątek.  Rozwiązania te, jak mówił Andrzej Duda „mają doprowadzić do tego, żeby sądy wróciły do takiego działania, jakie zgodnie z konstytucją i zgodnie z ogólnoświatowymi, obowiązującymi normami w krajach demokratycznych powinny realizować, czyli powinny sprawować wymiar sprawiedliwości w taki sposób, aby państwo dobrze funkcjonowało i żeby ludzie mieli poczucie sprawiedliwości”. Prezydent stanowczo stwierdził, że „władza sądownicza próbuje pokazać społeczeństwu, że jest mocniejsza niż inne władze” a na zachód Europy „płynie rzeka kłamstwa, jeśli chodzi o prawodawstwo w Polsce”.  W niedzielę ze swoim (drugim już) orędziem wystąpił w Telewizji Polskiej marszałek senatu prof. Tomasz Grodzki. Rano zaś Radio Szczecin poinformowało, że dotarło do kolejnych osób, które oskarżają marszałka Grodzkiego o przyjmowanie łapówek podczas swojej praktyki lekarskiej w szpitalu. Rozgłośnia upubliczniła m. in. relację zięcia zmarłego pacjenta prof. Grodzkiego, który powiedział – Grodzki wziął 3 tys. złotych, ale po dwóch dniach zadzwonił i powiedział, że nie udało mu się uratować teścia, bo trupa mu przywieźliśmy. Pieniędzy nie oddał – opowiedział mężczyzna. Relacje świadków dotyczące łapówek bada prokuratura i CBA. W swoim orędziu marszałek Grodzki nie zajął się wątpliwościami wokół swojej praktyki lekarskiej. Wystąpienie prof. Grodzki rozpoczął od przytoczenia łacińskiej sentencji „Alteri vivas oportet, si tibi vis vivere”, czyli: „Na ile żyjemy dla innych, na tyle żyjemy dla siebie”. - W okresie zbliżających się świąt warto zadać sobie fundamentalne pytanie: czy podziały w naszym narodzie komuś służą, czy przynoszą coś dobrego komukolwiek z nas; czy może są przez kogoś inspirowane – mówił marszałek Senatu. Poniedziałek. Święta Kidawy-Błońskiej Święta, święta… Ale jakie święta? Małgorzata Kidawa-Błońska, już oficjalna kandydatka PO na prezydenta, opublikowała w sieci film, w którym poinformowała Polaków, że ma już wysprzątaną kuchnię. Dowiedzieliśmy się z jej filmu również, że wicemarszałek Sejmu ma ładnego pieska a na choince w jej domu wisi bombka z napisem „Konstytucja”. Kidawa-Błońska mówi na filmie o najpiękniejszym wieczorze w roku. Na ten wieczór przychodzi do Kidawy-Błońskiej „syn i przyjaciele”. Ale słowa „Boże Narodzenie”, „Wigilia”, „Jezus” nie padają, więc nie wiemy o jaki wieczór i jakie święto chodzi. Może chodzi o święto przesilenia zimowego, które podobno obchodzi posłanka Klaudia Jachira? A może o trzecią rocznicę wyboru Włodzimierza Czarzastego na szefa Sojuszu Lewicy Demokratycznej?  Wtorek. Wigilia Bożego Narodzenia Politycy lewicy robią wszystko, by nie wymówić przypadkiem „Boże Narodzenie”. Europosłanka Sylwia Spurek (ex-Wiosna) w życzeniach pisała o „okresie poprzedzającym Nowy Rok”, który według posłanki „jest zawsze dla nas magiczny”. Czary mary, hokus pokus?  Na szczęście życzenia, normalne, polskie i tradycyjne złożyła wszystkim Polakom tego dnia prezydencka para.  – Okażmy serdeczność i dobroć wszystkim, którzy być może na co dzień jej nie doświadczają – apelował prezydent Andrzej Duda. – Życzymy Państwu zdrowia, spokoju i radości oraz wielu wspaniałych chwil spędzonych w gronie rodziny i bliskich – dodała pierwsza dama Agata Kornhauser-Duda.  A do naszych wspólnych życzeń noworocznych możemy dorzucić jeszcze jedno: oby w przyszłym roku urzędujący prezydent Polski potrafił złożyć swoim rodakom życzenia. I oby nie bał się powiedzieć, że są to życzenia na Boże Narodzenie. Bo że nie zrobiłaby tego, kandydująca na ten urząd Małgorzata Kidawa-Błońska, już wiemy. Środa. Boże Narodzenie  Boże Narodzenie to czas kiedy politycy zwykle milkną, a my możemy posłuchać tego, co mają do powiedzenia nasi duszpasterze. Kardynał Kazimierz Nycz w Polsat News był pytany o obecność krzyża w Sejmie, który znów przeszkadza posłom Lewicy.  – Skoro został tam powieszony – w jakimś sensie jako wyraz większości tego społeczeństwa, tych ludzi, którzy tam są jako chrześcijanie, jako katolicy w Sejmie – to powinien moim zdaniem tam zostać – powiedział metropolita. Kardynał zwrócił się do przeciwników obecności krzyża w Sejmie i wskazał, że powinni go przyjąć nie jako znak religijny, tylko wyraz pewnego kulturowego wymiaru katolicyzmu, z którego wszyscy wyrastamy. – Bądźmy troszeczkę otwarci na przeszłość, to wtedy łatwiej będziemy rozwiązywać sprawy przyszłości – zaapelował. Z kolei arcybiskup Marek Jędrzejewski był gościem Telewizji Republika. Arcybiskup był pytany o manifest, który podpisała między innymi szwedzka aktywistka Greta Thunberg, w którym jedną z tez jest to, że patriarchat jest przyczyną globalnego ocieplenia. – Skwituję to krótko: powrót do Engelsa i do jego twierdzeń, że małżeństwo to kolejny przejaw ucisku, a w imię równości trzeba zerwać z całą tradycją chrześcijańską, bez której my – Europejczycy, nie zrozumiemy się, bo jesteśmy w niej wychowywani od tysiącleci (…) To zjawisko bardzo niebezpieczne, bo to nie jest tylko postacią nastolatki, to coś co się na narzuca, a ta aktywistka staje się wyrocznią dla wszystkich sił politycznych, społecznych.  To jest sprzeczne z tym wszystkim co jest zapisane w Biblii począwszy od Księgi Rodzaju, gdzie jest wyraźnie mowa o cudzie stworzenia świata przez Boga (…) Różne problemy ekologiczne, które dzisiaj występują są niewątpliwie przejawem czegoś, co domagałoby się jakiegoś głębokiego nawrócenia, aby uszanować to boże dzieło, które nam dał pan Bóg. Nie jest to jednak zaraz związane z tym, aby ulegać tym ruchom ekologicznym (…) Przecież głosi się , że najlepsza przysługa, jaką można oddać Ziemi, to wyginięcie ludzkiego gatunku, gdyż nie będzie wtedy kogoś, kto by na przykład powodował efekt cieplarniany – powiedział w TV Republika arcybiskup. Czwartek. Rabiej wyskakuje z diabłem Wypowiedzi arcybiskupa Jędrzejewskiego spotkały się natychmiast z ogromną falą komentarzy, ze strony polityków lewicy jak i wyznawców ekologicznych dogmatów. Wśród komentujących najdalej pojechał wiceprezydent Paweł Rabiej, który ze swoim chłopakiem, jak na zapalonych ekologów przystało, wybrał się pociągiem do Australii. Nie pociągiem? Jednak samolotem w klasie biznesowej? Ze śladem węglowym? To może chociaż po Australii jeździł pociągiem? Też nie… Wynajął luksusowego campera i pochwalił się w mediach społecznościowych jak „ekskluzywnie” sobie zwiedza. I w tych przyjemnych okolicznościach australijskiej przyrody mógł sobie komfortowo (ale mało ekskluzywnie) zaatakować arcybuskupa Jędraszewskiego. „Nie ma dziś gorszej zarazy w cywilizowanym świecie niż ci, którzy kwestionują konieczność dbania o naszą planetę i jej ochronę. Jędraszewski, idź do diabła, tam jest twoje miejsce” – napisał na Twitterze Rabiej.  Do swojego wpisu Rabiej dołączył zdjęcie płonącego lasu w Australii, zaznaczając, że kataklizm jest spowodowany przez działalność człowieka. Tymczasem w Australii takie pożary odnotowywano już w XIX wieku, więc trudno je łączyć z ocieplaniem klimatu. Przeciwko temu naginaniu faktów protestował nawet premier Australii… Ale co to Rabieja w ogóle obchodzi… Piątek. Nowe kłopoty prof. Grodzkiego Choć prof. Tomasz Grodzki został wybrany w tym roku marszałkiem Senatu, to jest wielce prawdopodobne, że chciałby, by ten rok już się skończył. Kłopoty ciągną się za nim w kolejce. Teraz Stowarzyszenie Godność złożyło do Naczelnego Rzecznika Odpowiedzialności Zawodowej Naczelnej Izby Lekarskiej wniosek o ukaranie marszałka Senatu. Chodzi o wypowiedź, w której polityk PO mówił o przyjmowaniu leków przeciwbólowych przez prezesa PiS Jarosława Kaczyńskiego, który niedawno przechodził operację kolana. W uzasadnieniu wniosku stowarzyszenie podało: „Nieuprawnienie pozyskując niezweryfikowane dane chorobowe, wypowiadał się publicznie w sprawach objętych tajemnicą lekarską”.",,
Ukraina podniosła opłatę za tranzyt gazu z Rosji o ponad połowę. Gazprom domaga się miliardów od Kijowa,"Średnio o ponad 50 proc. wzrosły ukraińskie taryfy za tranzyt rosyjskiego gazu do odbiorców w Europie Zachodniej – zadeklarował we wtorek po południu ukraiński minister energetyki i przemysłu węglowego Wołodymyr Demczyszyn. Kilka godzin wcześniej Gazprom oświadczył, że domaga się od ukraińskiego Naftohazu 2,6 mld dolarów za nieodebrany gaz. Wyznaczono 10-dniowy termin spłaty.","Podczas konferencji prasowej w Kijowie minister Demczyszyn wyjaśnił, że zgodnie z nową taryfą Rosja będzie płacić około 4,5 dolara za przesłanie tysiąca metrów sześciennych gazu. Ukraińsko-rosyjski kontrakt o transferze gazu zakłada, że taryfy mają być ustalane w zależności od ceny surowca i inflacji w państwach europejskich. W drugim kwartale 2015 roku wynosiła ona 2,7 dolara za 1000 metrów sześciennych.Zachód daje lepsze cenyW listopadzie premier Ukrainy Arsenij Jaceniuk zdecydował o całkowitym wstrzymaniu zakupu błękitnego paliwa od Rosji. Dowodził, że oferty od dostawców z Zachodu są korzystniejsze od rosyjskich. Po tym oświadczeniu Naftohaz zakomunikował, że będzie odbierał od Rosji jedynie gaz przeznaczony dla odbiorców na Zachodzie. Nie wykluczył jednak, że w razie konieczności będzie także nabywał od Rosjan ten surowiec.We wtorek także Rosja postawiła wobec Ukrainy twarde warunki. Gazprom zażądał od Naftohazu 2,6 mld dolarów za nieodebrany w III kwartale 2015 roku gaz. Rachunek ma być uregulowany w ciągu 10 dni. Łącznie energetyczny gigant domaga się od Kijowa już prawie 32 mld dolarów.Zasada „bierz lub płać”– Ukraina w trzecim kwartale 2015 roku faktycznie odmówiła zakupu rosyjskiego gazu, jednak nie było porozumienia o odstąpieniu od obowiązującej zasady „take or pay” (bierz lub płać) – oświadczył prezes Gazpromu Aleksiej Miller, cytowany przez agencję TASS.Spółka uważa, że zgodnie z podpisaną umową w okresie lipiec-wrzesień ubiegłego roku Naftohaz powinien odebrać co najmniej 10,5 mld metrów sześciennych gazu. Gazprom twierdzi, że w pierwszym i drugim kwartale Gazprom nie stosował wobec ukraińskiego partnera zasady „take or pay”.Strona rosyjska dochodzi roszczeń wobec Kijowa przed sądem arbitrażowym w Sztokholmie. Z kolei Naftohaz czeka na orzeczenie tego organu po pozwie złożonym w czerwcu 2014 roku w sprawie ustalenia sprawiedliwej ceny gazu dostarczanego Ukrainie przez Rosję. Sąd połączył te dwie sprawy. Przewiduje się, że rozstrzygnięcie sporu nastąpi w 2016 roku.",,
Francja: prezydent potępia atak skinheadów,"Prezydent Francji ostro potępił śmiertelne pobicie w Paryżu przez skrajnie prawicowych skinheadów młodego antyfaszysty.
– To odrażający występek – oświadczył Francois Hollande. Jego oświadczenie
przekazał Pałac Elizejski.","19-letni Clement Meric, aktywista ruchu lewicowego i antyfaszystowskiego, został w środę brutalnie pobity przez skinheadów w pobliżu paryskiej stacjikolejowej St. Lazare. Do pobicia doszło podczas awantury, a później starć, między lewicowymi i skrajnie prawicowymi grupami. Młody mężczyzna zmarł poprzewiezieniu do szpitala.W czwartek aresztowano cztery osoby - trzech mężczyzn i kobietę w wieku od 20do 30 lat - podejrzane o bezpośredni udział w pobiciu Merica.Clement Meric studiował na pierwszym roku w prestiżowym Science Pro. Należałdo lewicowego stowarzyszenia studenckiego Solidaires. Napastnicy związani sąz faszyzującą organizacją Młodzieży Nacjonalistyczno-Rewolucyjnej.– Za tym zabójstwem stoi skrajna prawica – oświadczył  minister spraw wewnętrznych Francji Manuel Valls.Szefowa nacjonalistycznego Frontu Narodowego Marine Le Pen potępiła zabójstwow Paryżu i zapewniła, że jej ugrupowanie nie ma z nim nic wspólnego.W związku ze śmiercią studenta, w wielu francuskich miastach odbyły się wczwartek demonstracje, których uczestnicy protestowali przeciwko skrajnejprawicy.",,
Rosja: „Marsze matczynego gniewu” w obronie zatrzymanej aktywistki,"W około dziesięciu miastach Rosji, w tym Moskwie i Petersburgu, odbyły się w niedzielę demonstracje, nazwane „marszami matczynego gniewu”, w obronie zatrzymanej aktywistki ruchu Otwarta Rosja Anastasii Szewczenko.","Demonstracja w formie pochodu przez centrum Moskwy odbyła się mimo braku zezwolenia władz lokalnych. Zgromadziła około 400 osób. Na marszu pojawili się aktywiści prokremlowskiego ruchu SERB, którzy zwykle podczas opozycyjnych demonstracji starają się prowokować ich uczestników. Trzech członków ruchu zostało zatrzymanych przez policję.W Petersburgu marsz w obronie Szewczenko zgromadził 150 osób, a kilka osób wzięło udział w pojedynczych pikietach. Policja zatrzymała – według różnych szacunków – od siedmiu do dziesięciu osób. Wcześniej w niedzielę, przed rozpoczęciem demonstracji, policja zatrzymała w Petersburgu siedem osób, które następnie zwolniła, a w sobotę zatrzymała aktywistów ruchu Wiesna za akcję poparcia dla Szewczenko.  Kilkadziesiąt osób demonstrowało w Jarosławiu, około dziesięciu – w Orle w centralnej Rosji. W obu miastach akcje odbyły się mimo braku zgody władz lokalnych, jednak policja nie zatrzymywała ich uczestników. Na demonstrację zgodziły się władze Jekaterynburga, gdzie organizatorem akcji była partia opozycji antykremlowskiej – Jabłoko. Pikieta, na której żądano zwolnienia Szewczenko z aresztu, odbyła się w Kazaniu, głównym mieście republiki Tatarstanu, a także w Kirowie. Nieduże zgromadzenia odbyły się również w Iżewsku oraz Rostowie nad Donem na południu Rosji. Anastasija Szewczenko jest aktywistką ruchu Otwarta Rosja założonego przez byłego szefa koncernu Jukos Michaiła Chodorkowskiego. Działaczka, mieszkająca w Rostowie nad Donem, została oskarżona o udział w organizacji, której działalność jest niepożądana na terytorium Rosji. Umieszczono ją w areszcie domowym. W czasie, gdy objęto ją aresztem, zmarła jej 17-letnia córka. Matce pozwolono ją odwiedzić w szpitalu dopiero wtedy, gdy stan córki był krytyczny. Niezależne Stowarzyszenie Memoriał, rosyjska organizacja broniąca praw człowieka, uznało Szewczenko za więźniarkę polityczną.",,
Paweł M. „Misiek” trafi do aresztu. Grozi mu 15 lat więzienia,Krakowski sąd zdecydował o trzymiesięcznym areszcie dla Pawła M. ps. Misiek. Lider pseudokibiców Wisły Kraków został zatrzymany we Włoszech na podstawie Europejskiego Nakazu Aresztowania. W nocy z czwartku na piątek przetransportowano go do Polski.,"„Misiek”  został w sobotę przesłuchany w krakowskiej prokuraturze. Usłyszał w zarzuty m.in. założenia i kierowania zorganizowaną grupą przestępczą oraz handlu narkotykami.   – Nie przyznał się do zarzutów i odmówił złożenia wyjaśnień – poinformował obrońca Pawła M., adwokat Andrzej Mucha. Jego zdaniem przedstawione dotąd dowody są niewystarczające.                            Lider pseudokibiców Wisły Kraków, poszukiwany Europejskim Nakazem Aresztowania, w nocy z czwartku na piątek został przetransportowany z Włoch do Polski. Prokuratorzy z Katowic i Krakowa podejrzewają go o kilka przestępstw. Prawdopodobnie w przyszłym tygodniu zostanie przesłuchany w prokuratorze w Katowicach. Grozi mu do 15 lat więzienia.",,
Timmermans przedstawił komisarzom sytuację w sprawie praworządności w Polsce,"Wiceszef Komisji Europejskiej Frans Timmermans poinformował komisarzy o sytuacji w Polsce w kontekście reform sądownictwa. Na ostatnim posiedzeniu Komisji w tym roku Frans Timmermans mówił o nowelizacji ustawy o Sądzie Najwyższym, która jest zgodna z orzeczeniem unijnego Trybunału Sprawiedliwości i w pełni odpowiada na zarzuty Komisji.","Wiceprzewodniczący Valdis Dombrovskis, który relacjonował przebieg posiedzenia poinformował, że Frans Timmermans mówił też o postępowaniach dyscyplinarnych wobec niektórych sędziów w Polsce, którzy skierowali pytania prejudycjalne do unijnego Trybunału Sprawiedliwości. Valdis Dombrovskis zapewniał też o woli Komisji do dialogu z Polską. Wspomniał też, że zgodnie z orzeczeniem Trybunału z poniedziałku dotyczącym zawieszenia ustawy o Sądzie Najwyższym, rząd w Warszawie ma do 17 stycznia przedstawić miesięczny raport z wykonania tego postanowienia. Taki jest oficjalny przekaz Komisji Europejskiej.Natomiast w nieoficjalnych rozmowach jeden z unijnych urzędników powiedział brukselskiej korespondentce Polskiego Radia, że po prezentacji wiceszefa Komisji nie było dyskusji wśród komisarzy.",,
"Zmiany w MSZ. Andrzej Papierz wiceministrem, Jan Dziedziczak odwołany",Premier Mateusz Morawiecki powołał Andrzeja Papierza na podsekretarza stanu w resorcie spraw zagranicznych. Odwołany ze stanowiska został Jan Dziedziczak – poinformował dyrektor biura rzecznika prasowego ministerstwa spraw zagranicznych Artur Lompart.,"Papierz pełnił dotychczas funkcję konsula generalnego RP w Stambule. W latach 2007-10 był ambasadorem w Bułgarii, a wcześniej był też m.in. konsulem generalnym w Kazachstanie, szefem Instytutu Polskiego w Sofii oraz dyrektorem biura kadr i szkolenia w MSZ. Andrzej Papierz spędził dwie zmiany jako dyplomata w Bazie w Ghazni. Po powrocie został odznaczony Gwiazdą Afganistanu.W latach 1998-2001 kierował z kolei Centrum Informacyjnym Rządu.W latach 90. pracował jako analityk Urzędu Ochrony Państwa oraz dziennikarz telewizyjny. Był też współzałożycielem i wieloletnim członkiem Ligi Republikańskiej, kierowanej przez ministra koordynatora służb specjalnych Mariusza Kamińskiego.W latach 80. był związany z opozycją demokratyczną; podobnie jak szef MSZ Jacek Czaputowicz działał m.in. w podziemnych strukturach Niezależnego Zrzeszenia Studentów, współpracował też z ruchem Wolność i Pokój. Za swoją działalność został odznaczony w 2015 r. Krzyżem Wolności i Solidarności. Jak powiedział Lompart, nowy wiceminister zajmie w resorcie stanowisko, które – do objęcia w grudniu zeszłego roku funkcji stałej przedstawicielki RP przy Narodach Zjednoczonych w Nowym Jorku – zajmowała Joanna Wronecka.– Jednocześnie minister Jacek Czaputowicz podjął decyzję i zwrócił się z wnioskiem do premiera Mateusza Morawieckiego o likwidację stanowiska sekretarza stanu zajmowanego przez ministra Dziedziczaka – poinformował Lompart dodając, że szef rządu przychylił się do tego wniosku. Papierz ma w MSZ zajmować się m.in. sprawami polonijnymi, za które – obok kontaktów z parlamentem i dyplomacji publicznej – odpowiadał do tej pory Dziedziczak. W związku z powołaniem nowego podsekretarza stanu w MSZ w najbliższym czasie na nowo rozdzielona ma zostać część kompetencji na szczeblu wiceministrów. Andrzej Papierz urodził się w 1966 r. Jest absolwentem Wydziału Historycznego Uniwersytetu Warszawskiego. Podczas studiów był członkiem Zarządu Niezależnego Zrzeszenia Studentów, działał jednocześnie w podziemnych strukturach Solidarności oraz w Ruchu Wolność i Pokój. W 1989 r. był członkiem  Warszawskiego Komitetu Obywatelskiego „Solidarność”.W 1990 r. rozpoczął pracę w Tygodniku Solidarność. W latach 1991-93 był zatrudniony jako analityk w Urzędzie Ochrony Państwa, gdzie tworzył opracowania na temat sytuacji politycznej na Wschodzie po upadku Związku Radzieckiego. W 1993 r. powrócił do dziennikarstwa, rozpoczynając pracę w Polskim Radiu.  Od 1994 r. był dziennikarzem Telewizji Polsat, a w latach 1995-96 redaktorem programu publicystycznego „Puls Dnia” w TVP. W 1996 r. pracował w dzienniku „Życie”, a następnie w telewizji RTL 7. Kilkakrotnie wyjeżdżał na Kaukaz w roli korespondenta wojennego. W latach 1998-2001 był zastępcą dyrektora, a następnie dyrektorem Centrum Informacyjnego Rządu w Kancelarii Prezesa Rady Ministrów. Od 2001 do 2006 r. kierował Instytutem Polskim w Sofii. Po powrocie do kraju został dyrektorem Biura Kadr i Szkolenia w MSZ. W 2006 r. uzyskał stopień ambasadora tytularnego. W trakcie kariery dyplomatycznej pełnił funkcję mbasadora RP w Bułgarii (2007-10), ambasadora tytularnego w ambasadzie RP w Kabulu (Afganistan), starszego doradcy Dowodzących Polskim Kontyngentem Wojskowym w prowincji Ghazni (w ramach ISAF). Od 2013 do 2016 r. był Konsulem Generalnym RP w Ałmaty (Kazachstan) i Biszkeku (Kirgistan), a w latach 2017-2018 pełnił funkcję Konsula Generalnego RP w Stambule (Turcja).Andrzej Papierz został odznaczony odznaką Zasłużony dla Kultury Polskiej (2000), medalem Za zasługi dla Obronności Kraju (2011), Medalem Gwiazda Afganistanu (2012), Afghanistan Campaign Medal (2012), Krzyżem Wolności i Solidarności (2015) oraz Medalem „Pro Patria” (2016).",,
"„Niezawisłość trzeba sobie wyrabiać, to nie tylko uprawnienia sędziego”","Wspólna obecność na demonstracji i skandowanie haseł politycznych przez oskarżonego w sprawie korupcyjnej byłego senatora PO Józefa Piniora i prowadzącego tę sprawę wrocławskiego sędziego Marka Górnego są powodem do wyłączenia sędziego z tego procesu – uważa poseł PiS Przemysław Czarnek. Jak ocenia polityk, sędziowie „powinni dbać o swoją niezawisłość” i nie jest ona jedynie uprawnieniem.","– Niezawisłość to pewnego rodzaju ograniczenie. To sędzia powinien sam dbać o to, by niezawisłość wyrabiać, by jego światopogląd nie rzutował na rozstrzygnięcie konkretnej sprawy – powiedział TVP Info poseł Prawa i Sprawiedliwości.  Jak dodał, sędziowie powinni w ciszy i spokoju poświęcić się orzekaniu, a nie skandowaniu haseł politycznych i uczestniczeniu w wiecach.  Przypomnijmy – w niedzielę przed sądami w kilkudziesięciu miastach w Polsce i przed siedzibą Ministerstwa Sprawiedliwości odbyły się protesty. Powodem było cofnięcie delegacji do olsztyńskiego sądu okręgowego sędziego Pawła Juszczyszyna. Po tej decyzji został on zawieszony w wykonywaniu obowiązków. W jednej z takich manifestacji, we Wrocławiu, uczestniczył sędzia Marek Górny, który prowadzi m.in. proces Józefa Piniora, byłego senatora PO, w sprawie korupcji.  Zdaniem Przemysława Czarnka przepisy są jednoznaczne i jeśli sędzia nie wyłączy się ze sprawy, powinna o to wnioskować jedna ze stron postępowania. Wskazał też na sprawę olsztyńskiego sędziego Pawła Juszczyszyna, który po tym, jak podważył status powołanego zgodnie z konstytucją sędziego, został odwołany z delegacji przez resort sprawiedliwości, a później zawieszony przez prezesa sądu.  – Nie możemy pozwolić, by sędziowie, którzy mają stać na straży praworządności, tak naprawdę tę praworządność w sposób brutalny łamali i występowali przeciwko polskiemu systemowi prawnemu – powiedział Czarnek.  Zdaniem posła PiS „w polskiej polityce jest kilku sędziów, którzy odeszli od polskiego porządku prawnego”. Wymienił tu m.in. sędziów Igora Tuleję, Wojciecha Łączewskiego, Waldemara Żurka czy właśnie Pawła Juszczyszyna.  – Jeśli sędzia nie przestrzega konstytucji i ustaw, powinien spotkać się z reakcją, z jaka spotkał się sędzia Juszczyszyn ze strony Ministerstwa Sprawiedliwości i prezesa sądu – dodał Czarnek.",,
"Wstrząsające wspomnienia o Stefanie W. „Chciał poczuć, jak to jest kogoś zabić”","– To jest bardzo chory facet. Codziennie coś innego. On nie był jeden, ich jest dwóch. (...) Nie wiem, skąd się wziął prezydent Adamowicz, bo nigdy o nim nie mówił. Ale on zawsze był przeciwko tym, co mieli władzę – mówi więzień, który siedział ze Stefanem W. w jednej celi. Zabójcy prezydenta Gdańska Pawła Adamowicza był poświęcony czwartkowy odcinek programu „Interwencja” w Polsacie.","– Stefana poznałem, jak miał może 14-15 lat. Odkąd pamiętam, brał narkotyki. Dostarczałem mu kokainę, amfetaminę oraz sterydy. W zasadzie całe życie żył z rozbojów, napadów, kradzieży, oszustw. Jeżeli matka nie chciała mu dać pieniędzy, potrafił jej krzywdę zrobić, uderzyć – mówi Paweł, diler narkotyków i rozmówca „Interwencji”. Jak dodaje, nie był to pierwszy raz, kiedy Stefan W. użył noża. – Tylko do tej pory jeszcze nikogo nie zabił. Wiedział, że nóż z piłką dwustronną po wbiciu trzeba przekręcić i wyciągnąć, żeby uszkodzić narządy. Wiedział, jak zabijać. Kiedyś powiedział, że chciałby poczuć, jak to jest kogoś zabić. Jeżeli coś trzeba było załatwić siłą, to się zawsze wysyłało Stefana. Dlatego że było wiadomo, że pójdzie i zrobi to z przyjemnością. Wiedział, jak bić, żeby zrobić krzywdę, żeby bardziej bolało. Jednej z pobitych osób na końcu wyłamał jeszcze trzy palce. Gdy padło pytanie: „po co?”, odpowiedział, że dla zabawy – dodał diler. Jak dowiedział się nieoficjalnie portal tvp.info ze źródeł w Służbie Więziennej, Stefan W. w trakcie pobytu w więzieniu nie przejawiał zachowań  agresywnych ani autoagresywnych. Nie deklarował też przynależności do nieformalnych struktur podkultury przestępczej (grypsujących). Nasze źródło twierdzi, że w zakładzie karnym W. nie wchodził w konflikty ze współwięźniami. – W trakcie odbywania kary ponad 100 razy odwiedzała go matka i bracia – mówi nam osoba znająca kulisy jego odsiadki. Po wyjściu na wolność Stefan W. zamieszkał z braćmi w gdańskiej Oliwie. Jak wspomina rozmówca „Interwencji”, przed świętami „wyglądał jak fanatyk, ewentualnie był całkowicie naćpany”. Miał też powiedzieć, że wykończy wszystkich, którzy są winni jego uwięzieniu. – Przykro, że tak się stało, natomiast jak dla mnie, to prędzej czy później to musiało nastąpić. Jeśli nie z Pawłem Adamowiczem, to z jakąkolwiek inną znaną osobą, dlatego że on zawsze chciał być w błysku fleszy, dosłownie. Chciał być znany. Nawet jak pracował dla chłopaków, odzyskiwał długi, spuszczał komuś łomot, to zawsze przedstawiał się jako taka osoba, która chce być jeszcze wyżej w tej hierarchii. Myślę, że jakby on został płatnym zabójcą, to byłby najszczęśliwszą osobą na świecie, dosłownie – mówi diler. Jak dodaje, Stefan W. był przygotowany do ataku i znał się na broni. Miał też z premedytacją wybrać scenę WOŚP.",,
Większość zabitych to uczniowie i studenci. Przybywa ofiar zamachu,"Co najmniej 90 osób zginęło w sobotę w eksplozji ciężarówki z materiałami wybuchowymi w zatłoczonym punkcie kontrolnym w stolicy Somalii, Mogadiszu. To najnowszy bilans według działającej w tym kraju międzynarodowej organizacji, na którą powołuje się Reuters.","Zgodnie z poprzednim bilansem ofiar, podanym przez źródła medyczne, to co najmniej 73 zabitych i ponad 50 rannych. Był to najbardziej krwawy zamach w Somalii w ostatnich dwóch latach. Do tej pory nikt nie przyznał się do dokonania ataku, burmistrz Mogadiszu powiedział jednak, że nie ma wątpliwości, iż za zamachem stoi powiązana z Al-Kaidą islamistyczna organizacja Al-Szabab. Somalijskie ministerstwo spraw zagranicznych poinformowało, że większość zabitych to uczniowie i studenci, którzy wracali do szkół po weekendzie, który w tym kraju przypada na czwartek i piątek. Wśród zabitych są dwie osoby z obywatelstwem Turcji, zginęło także 17 policjantów.",,
Wszystkiego niezmarnowanego w Święta. Sukces akcji Banków Żywności,"Podczas 23. Świątecznej Zbiórki Żywności w ciągu zaledwie dwóch dni Bankom Żywności udało się zebrać aż 780 ton jedzenia, które jeszcze przed Wigilią trafiło do potrzebujących.","Organizatorzy świątecznej zbiórki nie zatrzymują się. Zapewniają, że do 800 tysięcy osób potrzebujących w całej Polsce już za chwilę trafi pomoc żywnościowa – informuje strona bankizywnosci.pl.  Nowy Rok to początek kolejnego podprogramu w ramach unijnego Programu Operacyjnego Pomoc Żywnościowa 2014-2020. To projekt realizowany w ramach Europejskiego Funduszu Pomocy Najbardziej Potrzebującym (Fund for European Aid to the Most Deprived).  Aby z niego skorzystać, osoba w trudnej sytuacji życiowej powinna zgłosić się do swojego Ośrodka Pomocy Społecznej, gdzie otrzyma skierowanie do odbioru paczki z produktami spożywczymi lub do skorzystania z posiłku. Odbiorcami programu mogą być osoby spełniające określone wymogi finansowe. Właśnie rozpoczyna się kolejny etap POPŻ – Podprogram 2019, który trwa do lipca 2020 r. i w ramach którego 31 banków żywności w całej Polsce przekaże produkty (m.in. kaszę, makaron, ryż, mleko, ser, konserwy, olej, cukier) i posiłki ok. 800 tysiącom osób.",,
WSA uchylił decyzje komisji weryfikacyjnej ws. kolejnych kamienic,"Wojewódzki Sąd Administracyjny uchylił decyzje komisji weryfikacyjnej dotyczącą dwóch warszawskich nieruchomości przy ul. Senatorskiej 7 i Krakowskie Przedmieście 83. W sprawie tej roszczenia do nieruchomości wartych 9,5 mln zł zostały kupione za 100 tys. zł.","Chodzi o decyzje komisji weryfikacyjnej z lipca zeszłego roku. Komisja uchyliła wówczas decyzje prezydenta Warszawy o zwrocie nieruchomości przy ul. Krakowskie Przedmieście 83 i Senatorskiej 7 właścicielom roszczeń. Zdaniem komisji decyzje miasta zostały wydane z naruszeniem prawa. Beneficjenci tych decyzji i warszawski ratusz zaskarżyli postanowienia komisji do WSA.  W ustnych motywach środowego wyroku sędzia Joanna Skiba wskazała, że decyzje komisji weryfikacyjnej zostały nieprawidłowo sformułowane. Wskazała przy tym, że w rozstrzygnięciu decyzji komisji zabrakło elementów określonych w Kodeksie postępowania administracyjnego. Podczas II wojny światowej budynki przy Krakowskim Przedmieściu 83 i Senatorskiej 7 zostały całkowicie spalone, a zgliszcza zostały rozebrane przy budowie Trasy W-Z. W 1949 r. na płycie tunelu Trasy powstał – z pieniędzy Skarbu Państwa – nowy budynek. W 2011 r. prezydent m.st. Warszawy wydał decyzję reprywatyzacyjną na rzecz nabywców roszczeń.   W lipcu 2018 r. komisja weryfikacyjna uchyliła decyzje zwrotowe. Jak wskazywał wówczas przewodniczący komisji weryfikacyjnej Patryk Jaki, prawo do roszczeń do nieruchomości przy ul. Senatorskiej 7 i Krakowskie Przedmieście 83. tzw. handlarze roszczeń zakupili za 100 tys. zł, podczas gdy rynkowa wartość tych nieruchomości to 9,5 mln zł.",,
Biały Dom nominował specjalnego przedstawiciela ds. Bałkanów Zachodnich,Biały Dom nominował w piątek specjalnego przedstawiciela ds. Bałkanów Zachodnich – poinformował amerykański Departament Stanu. Zadaniem Matthewa Palmera będzie pomoc krajom z tego regionu Europy w integracji z Unią Europejską i NATO.,"„Pełniąc swoją funkcję Palmer będzie kierował naszymi wysiłkami w kierunku wzmocnienia amerykańskich działań dyplomatycznych na rzecz pokoju, stabilności i dobrobytu w regionie oraz koncentrować się będzie na integracji krajów Bałkanów Zachodnich z instytucjami zachodnimi” – oświadczył w komunikacie Departament Stanu USA.Kraje, którym USA zamierzają pomagać w integracji z Europą Zachodnią, to Macedonia Północna, Albania, Bośnia i Hercegowina, Czarnogóra, Serbia i Kosowo. Departament podkreślił, że Stany Zjednoczone tradycyjnie opowiadają się za przystąpieniem tych państw do NATO i Unii Europejskiej.Matthew Palmer, który jest również zastępcą sekretarza stanu ds. Europy, w niedzielę złoży wizytę w Słowenii, gdzie weźmie udział w Forum Strategicznym w Bledzie. W Europie będzie przebywał do 10 września, a w tym czasie odwiedzi jeszcze Brukselę, Wiedeń i Podgoricę.",,
Prezydent Donald Trump przyjedzie do Polski. Wizyta oficjalnie potwierdzona,Prezydent USA Donald Trump złoży wizytę w Polsce w dniach od 31 sierpnia wieczorem do 2 września; 1 września weźmie udział w uroczystościach 80. rocznicy wybuchu II wojny światowej w Warszawie – poinformował we wtorek szef gabinetu prezydenta RP Krzysztof Szczerski.,"Prezydencki minister podkreślił, że o szczegółach wizyty poinformuje w oficjalnym komunikacie Biały Dom, prawdopodobnie jeszcze we wtorek.Prezydent Andrzej Duda 12 czerwca w Waszyngtonie powiedział, że prezydent USA Donald Trump otrzymał zaproszenie do Polski na obchody 80. rocznicy wybuchu II wojny światowej.– I wiele wskazuje na to, że robi wszystko, by w tych uroczystościach wziąć udział – powiedział Andrzej Duda. Będzie to druga wizyta przywódcy Stanów Zjednoczonych w naszym kraju. Po raz pierwszy Donald Trump przyleciał do Polski w lipcu 2017 r. Na obchody 80. rocznicy wybuchu II wojny światowej zaproszeni zostali do Polski wszyscy przywódcy krajów Unii Europejskiej, liderzy państw NATO, sekretarz generalny NATO oraz przywódcy krajów Partnerstwa Wschodniego.",,
"Senator Staroń o wyroku sędziego Juszczyszyna: Nie wierzyłam, że to możliwe","– Po analizie wszystkich dokumentów sama nie wierzyłam, że coś takiego jest możliwe. Do sądu idzie się po sprawiedliwość, więc jeśli w takim miejscu dzieje się komuś krzywda, nie można mówić, że tak ma być – powiedziała w rozmowie z portalem tvp.info senator Lidia Staroń. Jeszcze jako posłanka Platformy Obywatelskiej interweniowała w sprawie Zbigniewa Parowicza. Warmińskiemu biznesmenowi za drobny dług zabrano gospodarstwo rolne. Egzekucję nadzorował sędzia Paweł Juszczyszyn.","Zapytaliśmy senator Staroń o szczegóły jej interwencji w sprawie Zbigniewa Parowicza. Biznesmen przez trzy lata szukał pomocy po tym, jak z powodu względnie niewielkiego długu komornik zabrał mu gospodarstwo rolne z budynkami. Co więcej, pieniądze, które powinny trafić z licytacji do wierzycieli, nie zostały im przekazane. Pan Zbigniew nadal był dłużnikiem.  – Szukał pomocy w różnych kancelariach. Wszędzie słyszał: ależ to jest niemożliwe, proszę pana, to jest prawomocne postanowienie, przysądzenie, o czym tu rozmawiać? Skoro jest prawomocne, to znaczy że pieniądze były w sądzie i przekazano je wierzycielom. O czym pan mówi? – cytowała słowa Parowicza w rozmowie z naszym portalem senator Lidia Staroń. Z początku jej także trudno było uwierzyć, że mogło dojść do takich nieprawidłowości. – Sprawdziłam jeszcze raz.  Wszystkie dokumenty. Okazało się, że rzeczywiście było tak, jak to opisywał pan Parowicz. Wysłałam pisma w tej sprawie, zarówno do ministerstwa sprawiedliwości, jak i prezesa sądu. Prezes sądu pierwotnie też uważał, że to niemożliwe, że wszystko musi być w porządku. Zresztą wcześniej także ministerstwo potwierdziło, że nie ma podstaw do interwencji – opowiadała nasza rozmówczyni.   Ostatecznie, po kolejnych pismach, rozmowach i przedstawieniu dokładnego wyliczenia, Lidia Staroń wywalczyła wizytację w sądzie; tam przyznano jej rację.  W ocenie Lidii Staroń i wizytatorki, gdyby w sądzie były pieniądze, starczyłyby one na  długi, czyli z licytacji można byłoby spłacić wierzycieli. A gdyby komornik nie zaniżył ceny nieruchomości (według biegłych powołanych przez prokuratora o 160 tys.), Parowicz otrzymałby jeszcze resztę, która pozwoliłaby mu na nabycie innej nieruchomości. – Złożyłam również wniosek o postępowanie dyscyplinarne wobec sędziego. A złożyłam ten wniosek dlatego, że widziałam, jak dramatyczna jest sytuacja. Przez te wszystkie lata pan Zbyszek żył w biedzie, będąc dłużnikiem. Jak pamiętam, wtedy sędzia napisał do nabywcy, by ten oddał pieniądze. Nabywca wystosował pisemną odpowiedź, że nie odda, bo postępowanie jest prawomocnie zakończone i dawno jest po wszystkim. Sąd najwidoczniej szukał jakiegoś wyjścia, w każdym razie potem pieniądze jakimś cudem znalazły się w sądzie  – opowiadała nasza rozmówczyni.  – Potem walczyłam o odszkodowanie – niestety, w międzyczasie pan Zbyszek zmarł. W strasznej biedzie, w chorobie. Nikt go nawet nie przeprosił. To była ogromna krzywda – oceniła Lidia Staroń w rozmowie z portalem tvp.info.  Jak dodała, wszczęto również postępowanie w prokuraturze, w ramach którego biegły stwierdził, że wartość  nieruchomości Parowicza zaniżono o 160 tys. – Wtedy też, o ile pamiętam, postawiono zarzuty zarówno biegłemu, jak i komornikowi, a potem je cofnięto – mówiła senator Staroń. Jak wyjaśniła, cofnięcie zarzutów sprawia, że postawienie ich ponownie tej samej osobie, w tym samym zakresie, jest już niemożliwe. Postępowanie umorzono. Lidia Staroń wskazała, że nie jest to jedyna sytuacja, w której wymiar sprawiedliwości okazuje się niesprawiedliwy. – Ile jest takich Zbyszków? Ja nie wiem, ile. Dzisiaj o tej sprawie rozmawiamy dlatego, że on przyszedł do mojego biura i ja interweniowałam. Gdyby nie to, nigdy w życiu nikt by o tym nie wiedział. Wymiar sprawiedliwości powinien stanąć po stronie ofiary. A Jeśli w sądzie jest krzywda, nie można mówić, że tak ma być. Nie ma tak być. Ktoś powinien pomóc temu człowiekowi – wskazywała Lidia Staroń.   W obronie sędziego Pawła Juszczyszyna, któremu w związku z inną sprawą Ministerstwo Sprawiedliwości cofnęło delegację, demonstrowali ostatnio przeciwnicy reformy sądów. Uznali go za „sędziego niezłomnego”.",,
Rosja oskarża USA o wojnę informacyjną. „Polem walki nasze wybory”,"Moskwa oskarżyła Stany Zjednoczone o prowadzenie wojny informacyjnej przeciwko Rosji. Tego typu sformułowania znalazły się w specjalnym raporcie przygotowanym przez senacką komisję ds. ochrony suwerenności państwa i przeciwdziałania ingerencji zewnętrznej. W dokumencie rosyjscy deputowani napisali, że Stany Zjednoczone próbują wywierać wpływ na wszystkie sfery życia społeczno-gospodarczo-politycznego Rosji.","Tymczasem to Rosja jest oskarżana przez Stany Zjednoczone o próby wpływania na wewnętrzne procesy polityczne, w tym na kampanię prezydencką w 2016 roku. Podobne zarzuty stawiają Moskwie także kraje Unii Europejskiej, głównie Niemcy, Francja, Hiszpania i Holandia.Na specjalnie zwołanej konferencji prasowej senator Andriej Klimow przedstawił ogólny zarys raportu zaznaczając, że ze względu na trwającą w Rosji kampanię wyborczą część dokumentów nie może zostać ujawniona. Rosyjski deputowany podkreślił, że Stany Zjednoczone wykorzystują wszystkie możliwe płaszczyzny, aby wpływać na wydarzenia w Rosji. Według Andrieja Klimowa, Waszyngton prowadzi wojnę przeciwko Moskwie.",,
Kwarantanna na uniwersytetach w Kalifornii z powodu odry,"Kolejne przypadki odry wykryto w piątek w Los Angeles. Władze dwóch uczelni – Uniwersytetu Kalifornii w Los Angeles (UCLA) i politechniki kalifornijskiej (Cal Tech) – zarządziły kwarantannę. Studenci i osoby, które mogły mieć kontakt z chorymi, nie powinni wychodzić z domu.","Na UCLA ponad 200 studentów i pracowników zostało poddanych kwarantannie.Osoby, u których pojawiły się objawy odry, są zobowiązane natychmiast zawiadomić miejskie władze epidemiologiczne. – Jedna chora na odrę osoba może zarazić tysiące innych – ostrzegła po podjęciu tych nadzwyczajnych kroków dr Barbara Ferrer, dyrektor wydziału zdrowia miasta Los Angeles.Wcześniej w piątek prezydent Donald Trump powiedział, że rodzice powinni szczepić dzieci. Dodał, że szczepienia „są bardzo ważne”. W USA w tym roku blisko 700 osób zachorowało na odrę; to największa epidemia od 25 lat. „(Dzieci) muszą być zaszczepione. Szczepienia są szalenie ważne. To (odra – PAP) roznosi się dookoła. Muszą dostać szczepienia” – powiedział prezydent Trump podczas rozmowy z reporterami przed odlotem w piątek do Indianapolis w stanie Indiana na doroczną konwencję Narodowego Stowarzyszenia Strzeleckiego (National Rifle Association).Wezwanie do szczepień ochronnych przez prezydenta Trumpa – jak zauważyły amerykańskie media – jest znaczącą zmianą jego stanowiska wobec szczepień ochronnych.Trump przed rozpoczęciem kariery politycznej nie wykluczał, że szczepienia mogą być przyczyną przypadków autyzmu wśród dzieci. Jeszcze w roku 2015, podczas telewizyjnej debaty z kandydatami do otrzymania nominacji Partii Republikańskiej, Trump, wskazując na „epidemiczny wzrost przypadków autyzmu”, postulował, „aby szczepienia były rozłożone na o wiele dłuższy okres, a dzieci otrzymywały mniejsze dawki podczas szczepień”.Naukowcy zatrudnieni w federalnych placówkach badawczych i epidemiologicznych wykluczają, aby istniał jakikolwiek związek pomiędzy szczepieniami ochronnymi a autyzmem.Coraz częstsze zachorowania na odrę są w ocenie ekspertów wynikiem kampanii dezinformujących rodziców i zniechęcających ich do szczepienia dzieci.",,
"Papież zaapelował o ocalenie życia chłopca, który ma zostać poddany eutanazji","Papież Franciszek zaapelował o ocalenie życia 2-letniego chłopca, który ma zostać poddany eutanazji. W zamieszczonym na Twitterze wpisie wyraził solidarność z rodzicami Alfie Evansa.","„Mam szczerą nadzieję, że zostanie zrobione wszystko, co konieczne, by nadal ze współczuciem towarzyszyć małemu Alfiemu Evansowi i że ogromne cierpienie jego rodziców zostanie wysłuchane” – napisał Franciszek. Zapewnił o modlitwie za chłopca, jego rodzinę i wszystkich, którzy są związani z tą sprawą. Alfie leży w szpitalu w Liverpoolu. Cierpi na nierozpoznaną chorobę neurologiczną, przypominającą tę, która dotknęła Charliego Garda. Ma poważne uszkodzenia mózgu i przewlekłe napady padaczki. Choć nie udało się postawić jednoznacznej diagnozy, lekarze twierdzą, że chłopiec żyje tylko dzięki podłączeniu do specjalistycznej aparatury medycznej. Wbrew woli rodziców zalecają jej odłączenie. Orzeczenie lekarskie potwierdził wyrokiem sąd. Rodzice chłopca protestują. Chcą zabrać go do rzymskiego szpitala pediatrycznego Bambino Gesu na diagnozę i specjalną kurację, która mogłaby uratować życie chłopca.",,
Grodzki: na czele Kancelarii Senatu stanie apartyjny urzędnik Piotr Świątecki,"Za czasów PiS w kancelarii Senatu było skrajne upartyjnienie, natomiast na czele tej „mojej” Kancelarii stanie Piotr Świątecki – apartyjny urzędnik, który pracuje tam od wielu lat i przeżył wiele ekip – powiedział marszałek Senatu Tomasz Grodzki. Polityk ustosunkował się do pojawiających się wcześniej informacji o obsadzeniu najważniejszych stanowisk w Centrum Informacyjnym Sejmu przez osoby mocno zaangażowane w działalność polityczną. Jednocześnie Grodzki dodał, że posłanka PO Anna Białkowska, b. rzecznik PSL Jakub Stefaniak czy b. szef młodzieżówki Nowoczesnej Adam Kądziela nie zostali jeszcze przy Senacie zatrudnieni, ale „prawdopodobnie będą”.","Wcześniej senator Marek Pęk opublikował na Twitterze wpis, w którym można było przeczytać, że „w ubiegłym tygodniu nowym dyrektorem Centrum Informacyjnego Senatu został powołany były poseł Nowoczesnej Grzegorz Furgo, a jego zastępcami w ostatnich dniach zostali: Anna Godzwon – była doradczyni Bronisława Komorowskiego angażująca się m.in. w działalność KOD-u i były polityk i były rzecznik prasowy PSL Jakub Stefaniak”.O „upartyjnienie” w nowej Kancelarii Senatu spytano Grodzkiego w niedzielnym programie Wp.pl i Polsat News ""Newsroom"".– Niech pan łaskawie nie żartuje i niech pan sam sobie odpowie czy to nie jest szczyt hipokryzji, ponieważ szefem Kancelarii Senatu był młody radny, szef klubu PiS z Radomia – odparł Grodzki, mówiąc o dotychczasowym szefie Kancelarii, Jakubie Kowalskim. Według Grodzkiego „utworzono też specjalne stanowisko dyrektora generalnego, które dublowało to stanowisko i została tam skierowana pani zwolniona z ministerstwa finansów przez premiera (Mateusza) Morawieckiego, a Centrum Informacyjnym Senatu kierował człowiek, który był przez długie lata w radzie programowej TVP – tej, która tak opluwa opozycję, w tym jego”.– Jeśli pan mówi, że to byli bezpartyjni fachowcy, to chyba się nie rozumiemy – dodał marszałek Senatu. Jak podkreślił Grodzki, „było to skrajnie upartyjnienie”. – Natomiast na czele tej „mojej”, w cudzysłowie, kancelarii stanie apartyjny urzędnik, który od trzydziestu lat tam pracuje, przeżył wiele ekip, pan Piotr Świątecki. I to jest dopiero apartyjny szef kancelarii marszałka Senatu – powiedział Grodzki. Świątecki pełni obecnie funkcję dyrektora w Biurze Spraw Senatorskich.",,
"„Intuicja mówiła mi, że ta dziewczyna ma w sobie coś”. Prezes TVP gratuluje Viki Gabor","To był niesamowity występ na światowym poziomie. Gratuluję Ci i życzę olśniewającej kariery – mówił do Viki Gabor po zakończeniu finału Eurowizji Junior Jacek Kurski, prezes Telewizji Polskiej, współorganizator wydarzenia. Przyznał, że nigdy nie zapomni momentu, kiedy odkrył Viki. Polska piosenkarka wygrała w niedzielę tegoroczną edycję konkursu. – Intuicja mi mówiła, że ta dziewczyna ma w sobie coś – powiedział Jacek Kurski.","Prezes TVP przypomniał o tym, że Viki Gabor stała się rozpoznawalna m.in. dzięki występie w programie „The Voice Kids” – podobnie jak ubiegłoroczna zwyciężczyni Eurowizji Junior Roksana Węgiel. W przeciwieństwie do niej jednak Gabor nie wygrała programu, a zajęła w nim drugie miejsce. Zdaniem Jacka Kurskiego pewne jednak było, że młoda piosenkarka „ma w sobie coś”. – Wtedy podjąłem decyzję jako prezes TVP, że widzowie „Szansy na sukces” wybiorą reprezentanta Polski na Eurowizję – powiedział i stwierdził, że przeczucia go nie myliły. – Nie pomyliłem się. Ludzie wybrali Viki Gabor, a dzisiaj ona w olśniewającym stylu wygrała – dodał.Zaznaczył, że jej występ był niesamowity i „na światowym poziomie”. Przyjęło się, że to zwycięski kraj przejmuję zadanie organizacji następnej edycji konkursu „młodzieżowej” Eurowizji. Z tego też powodu to Polska – po ubiegłorocznej wygranej Roksany Węgiel na Białorusi – gościła w niedzielę artystów z 19 krajów w Arenie Gliwice. Prezes Kurski zapowiedział, że nasz kraj będzie starać się o organizację konkursu w przyszłym roku. Przy okazji podziękował za współpracę Unii Europejskich Nadawców – broadcasterowi, który jest głównym organizatorem konkursu.",,
Deszcze i ulewy nie odpuszczają. Przybywa wody w rzekach,"W całym kraju trwa  usuwanie szkód wyrządzonych przez nawałnice, które przeszły w nocy nad Polską. Jak podaje IMiGW, pogoda nie będzie dla nas łaskawa. Ulewy nękają w środę głównie wschodnią i centralną Polskę. Nocą będzie padać na południu.",Po ulewach przybywa wody w rzekach. Na południu kraju w kilku miejscach przekroczone zostały stany ostrzegawcze.   Ostrzeżenia drugiego stopnia obowiązują w siedmiu województwach:  w woj. podlaskim ostrzega się przed silnymi burzami z gradem i intensywnymi opadami deszczu;   w woj. mazowieckim i śląskim – przed intensywnymi opadami deszczu; w woj. łódzkim i małopolskim  obowiązuje alert drugiego stopnia przed silnymi burzami z gradem i obitym deszczem; w woj. podkarpackim obowiązuje drugi stopień ostrzeżenia przed intensywnymi opadami deszczu oraz burzami z gradem.,,
"Zamachy w Turcji. Nie żyje 13  osób, prawie 300 rannych","Co najmniej 13 osób zginęło, a 290 zostało rannych w trzech atakach bombowych w Turcji.  O ataki oskarżani są bojownicy Partii Pracujących Kurdystanu (PKK).","Pierwszy atak miał miejsce w środę późnym wieczorem, gdy w położonej na wschodzie kraju prowincji Wan, niedaleko irańskiej granicy, przed komisariatem policji eksplodował samochód pułapka. W zamachu zginęły trzy osoby –  dwóch cywilów i funkcjonariusz, a co najmniej 73 osoby zostały ranne.",,
"Dzień Modlitwy, Postu i Solidarności z Misjonarzami. Trwa zbiórka na cele misyjne","W kościele katolickim obchodzony jest dziś Dzień Modlitwy, Postu i Solidarności z Misjonarzami. W tym roku obchody przebiegają pod hasłem „Misjonarze mocą Ducha”. Dzień został ustanowiony przez Konferencję Episkopatu Polski jako wyraz pamięci i troski o polskie misjonarki i misjonarzy. We wszystkich wspólnotach parafialnych prowadzona jest zbiórka do puszek na cele misyjne.","– Modlitwą, cierpieniem w intencji misji oraz ofiarami wyrażamy braterską solidarność z 2004 naszymi misjonarkami i misjonarzami, którzy głoszą Ewangelię i dają świadectwo miłości Boga i bliźniego w 99 krajach misyjnych – wskazuje przewodniczący Komisji Episkopatu Polski ds. Misji bp Jerzy Mazur. Ofiary z niedzielnej zbiórki zasilą fundusz solidarności z misjonarzami, którym dysponuje Dzieło Pomocy „Ad Gentes”. Każdego roku wspiera ono finansowo ponad 160 projektów ewangelizacyjnych, medycznych, edukacyjnych i charytatywnych, realizowanych na placówkach misyjnych przez polskich misjonarzy. Dzieło pomaga im w utrzymaniu i prowadzeniu przedszkoli i szkół, domów dziecka i ochronek oraz świetlic dla dzieci ulicy. Misjonarze otrzymują wsparcie finansowe na walkę z głodem i niedożywieniem oraz chorobami. Duża część środków jest przeznaczana za budowę i remonty kościołów, kaplic oraz szkolenia katechistów, rekolekcje dla dzieci i młodzieży. Dzieło Pomocy „Ad Gentes” przeznacza fundusze na projekty medyczne na misjach. Są nimi: zakup lekarstw przeciwmalarycznych, antybiotyków, witamin oraz wyposażenie ośrodków zdrowia i porodówek w meble, środki opatrunkowe, drobny sprzęt laboratoryjny i odczynniki. Ważną dziedziną pomocy dla najuboższej ludności na placówkach misyjnych jest ich działalność charytatywna. Polskie misjonarki i misjonarze angażują się w pomoc doraźną i długofalową. Przekazują żywność, obuwie i odzież najbardziej potrzebującym. Opiekują się bezdomnymi i skazanymi na wykluczenie społeczne.",,
Afganistan w otchłani korupcji. USA wstrzymują fundusze,"Sekretarz Stanu USA Mike Pompeo poinformował, że do skarbu państwa z powrotem trafi około 100 mln dolarów przeznaczone na projekt infrastruktury energetycznej w Afganistanie. USA wstrzymają też 60 mln dolarów na planowaną pomoc z powodu braku przejrzystości w zarządzaniu pieniędzmi.","Pompeo zakomunikował, że Stany Zjednoczone zakończą projekt infrastrukturalny, ale zrobią to przy użyciu „mechanizmu pozabudżetowego” z powodu „niezdolności ze strony afgańskich władz do przejrzystego zarządzania zasobami rządu USA”.„Z powodu korupcji w rządzie afgańskim i niewłaściwego zarządzania finansami rząd USA zwraca około 100 milionów dolarów do skarbu państwa, które miały być przeznaczone na duży projekt infrastruktury energetycznej"" – wyjaśnił w oświadczeniu. Agencja AFP zwraca uwagę, że Pompeo oskarżył rząd w Kabulu o nieskuteczność w walce z korupcją na dziewięć dni przed wyborami prezydenckimi w Afganistanie.Francuska agencja zauważa, że jest to afront wobec ubiegającego się o reelekcję prezydenta Aszrafa Ghaniego, który był bardzo krytyczny wobec porozumienia pokojowego negocjowanego między Waszyngtonem a talibami, zanim prezydent USA Donald Trump położył kres rozmowom.W ostatnich tygodniach w Afganistanie doszło do serii zamachów terrorystycznych, mających zdestabilizować kraj przed wyborami. Stoją za nimi talibowie. Fundamentaliści chcą powstrzymać ludzi przed pójściem do urn.",,
Polskie okna i drzwi hitem eksportowym. Kolejny cel: ekspansja poza Europę,"Rekordowe zyski z eksportu polskich producentów stolarki. W pierwszym półroczu sprzedali na zagranicznych rynkach 4,95 mln okien i drzwi o łącznej wartości 871 mln euro. W ujęciu ilościowym eksport wzrósł o 8,7 proc., a wartościowym o 11 proc. – wynika z raportu Centrum Analiz Branżowych.","Z prognozy Centrum Analiz Branżowych (CAB) wynika, że w 2017 roku wielkość eksportu stolarki z Polski wzrośnie ogółem o 6-9 proc. i przekroczy 10 mln sztuk okien i drzwi. W roku ubiegłym eksport wyniósł 9,5 mln sztuk.Jak zauważa CAB szansą na utrzymanie takiego tempa wzrostu eksportu w kolejnych latach jest ekspansja na rynki spoza Europy.Wielu producentów już rozpoczęło takie działania, o czym świadczy aż 24-proc. wzrost wartości eksportu stolarki z Polski na rynki pozaunijne w pierwszym półroczu 2017 roku. Polskich eksporterów nie odstrasza nawet ocean. Stany Zjednoczone są trzecim pozaunijnym oraz pierwszym pozaeuropejskim rynkiem zbytu dla polskiej stolarki – zwracają uwagę eksperci.",,
"Co ustaliła zjednoczona prawica? Warunki współpracy PiS, SP i PR","Jeden kandydat w przyszłorocznych wyborach prezydenckich oraz wspólni kandydaci w wyborach samorządowych i parlamentarnych na liście PiS.  To główne założenia porozumienia politycznego, które Prawo i Sprawiedliwość zawarło z Solidarną Polską oraz Polską Razem.","Umowa, pod którą podpisali się Jarosław Kaczyński, Zbigniew Ziobro i Jarosław Gowin głosi również, że strony będą solidarnie współpracowały na forum Sejmu, Senatu, Prezydium, Konwentu Seniorów, Komisji i Prezydiów Komisji Sejmowych i Senackich oraz innych gremiów.  Ponadto partie zgodziły się, że będą dążyły do wspólnych uzgodnień programowych.Jak napisano w porozumieniu, dokument powstał w odpowiedzi na kryzys polityczny w kraju i istnienie licznych patologii.  Zdaniem sygnatariuszy, gabinet Donalda Tuska utracił mandat do rządzenia, dlatego celem ugrupowań, które podpisały porozumienie, jest stworzenie silnej alternatywy dla koalicji PO-PSL.CZYTAJ WIĘCEJ: „Jedność staje się faktem”. Kaczyński, Ziobro, Gowin porozumieli się",,
GIF wycofuje z aptek popularną maść,Jedna seria maści bornej – Acidum boricum 10 proc. – została wycofana z obrotu. Główny Inspektor Farmaceutyczny podjął tę decyzję we wtorek.,"Maść borna jest popularnym środkiem na stany zapalne skóry, egzemy, oparzenia, niewielkie uszkodzenia naskórka. Ma właściwości ściągające, wysuszające i odkażające. Można ją kupić bez recepty.Decyzja o wycofaniu dotyczy maści o serii 010618 z datą ważności 06.2019 została podjęta na wniosek podmiotu odpowiedzialnego. Powodem jest złe oznakowanie daty przydatności produktu do użycia.",,
"Wjechał ciągnikiem do supermarketu, po czym wyjął siekierę","Policjanci zatrzymali 24-latka, który ciągnikiem rolniczym wjechał do supermarketu w Stalowej Woli (woj. podkarpackie).  Mężczyzna zniszczył siekierą witrynę jednego ze sklepów. Był trzeźwy.","W piątek przed godz.10 stalowowolscy policjanci otrzymali zgłoszenie, że młody mężczyzna wjechał ciągnikiem rolniczym do supermarketu przy ul. Przemysłowej. Zniszczył drzwi wejściowe, uszkodził też bankomat. Następnie siekierą rozbił witrynę jednego z mieszczących się w galerii sklepów.              Policjanci nie musieli długo szukać sprawcy. Po akcji w supermarkecie mężczyzna ruszył traktorem w stronę stalowowolskiej komendy, gdzie staranował bramę wjazdową.               24-latek został obezwładniony i zatrzymany przez policjantów. Funkcjonariusze ustalili, że to  mieszkaniec powiatu stalowowolskiego. Był trzeźwy.",,
Multimedialna opera ponad granicami,"Jednoczesne prawykonanie scen z opery „Merlin” niemieckiego kompozytora Jürgena Schmitta w Gliwickim Teatrze Muzycznym oraz w teatrze w niemieckim Würzburgu odbędzie się 16 lutego. Orkiestra i śpiewacy będą w Polsce, tancerze – w Niemczech.","W Würzburgu wydarzenie wpisze się w inaugurację kilkudniowego festiwalu Dni Muzyki Nowej, z udziałem m.in. Krzysztofa Pendereckiego. Kiedy muzyka słynnego polskiego kompozytora będzie rozbrzmiewać w Würzburgu, widzowie zgromadzeni w GTM usłyszą najpiękniejsze arie, duety i partie chóralne ze słynnych dzieł operowych Giuseppe Verdiego, Georgesa Bizeta, Gioacchino Rossiniego, a także Vincenzo Belliniego i Gaetano Donizettiego w wykonaniu solistów związanych z GTM – Wioletty Białk, Anity Maszczyk, Patrycego Hauke i Ireneusza Miczki, a także niemieckiej sopranistki Susanne Pfitschler-Schmitt, związanej z Bawarską Operą Kameralną, i barytona Uwe Schenkera-Primusa. Towarzyszyć im będzie chór i orkiestra Gliwickiego Teatru Muzycznego pod dyrekcją Sławomira Chrzanowskiego. Orkiestra zagra też „Chaconne in memoria del Giovanni Paolo II” Krzysztofa Pendereckiego. Wydarzeniem drugiej części wieczoru będzie prawykonanie koncertowe scen z opery „Merlin” niemieckiego kompozytora Jürgena Schmitta, na żywo transmitowane do Niemiec. Dźwięk popłynie do Würzburga dzięki technologii ISDN. Kompozycja wykonywana na żywo w GTM przez orkiestrę i dwoje niemieckich artystów stanie się tłem dla spektaklu tanecznego prezentowanego w tym samym czasie przez artystów baletu Gliwickiego Teatru Muzycznego na scenie w Würzburgu.  Jednocześnie zarówno polska, jak i niemiecka publiczność będzie też miała okazję oglądać na ekranach projekcję przygotowaną przez Grzegorza Zgraję.  Autorami inscenizacji opartej na historii czarownika Merlina są Krzysztof Korwin Piotrowski i Anna Siwczyk, która wraz z Andrzejem Morawcem pracowała też nad nowoczesną w formie choreografię.",,
"„UE jest w kryzysie, ważne umowy muszą być załatwiane fortelami”","– Cały ten proces pokazuje, że Unia Europejska jest w kryzysie. Jeśli ważne umowy dla UE muszą być załatwiane fortelami i przepychane kolanem za pomocą przekupywania poszczególnych podmiotów, które maja wątpliwości, to nie jest to do końca w porządku – stwierdził w programie „Gość poranka” Jacek Sasin z PiS. Odniósł się do czwartkowej decyzji Walonii, która najpierw była przeciwko przyjęciu umowy CETA, po czym raptownie zmieniła swoje stanowisko.","Zdaniem Sasina samo podpisanie umowy nic nie znaczy, bo trzeba ją jeszcze ratyfikować.  – Walończycy się ostatecznie zgodzili. Umowa w tej chwili może być podpisana, co nie znaczy, że od razu wchodzi w życie, bo musi być ratyfikowana. Do tego potrzeba 2/3 w polskim parlamencie – powiedział. Nawiązując do nacisków na Walonię Sasin ocenił, że „często w Europie obserwowaliśmy tego typu sytuacje, tak było przy referendach mających decydować o przyjęciu poszczególnych traktatów europejskich”.  – Pamiętamy nacisk na Irlandczyków, których próbowano zmusić do zmiany decyzji – dodał.",,
Sejm nie uchylił immunitetów 3 posłom,"Sejm nie zgodził się w czwartek na uchylenie immunitetów trzem posłom: Stefanowi Niesiołowskiemu (PO), Ryszardowi Kaliszowi (Lewica) i Łukaszowi Zbonikowskiemu (PiS).","Zgodnie z przepisami Sejm wyraża zgodę na pociągnięcie posła do odpowiedzialności karnej (zgadza się na uchylenie immunitetu) w drodze uchwały podjętej bezwzględną większością głosów ustawowej liczby posłów.Za uchyleniem immunitetu Niesiołowskiemu głosowało 135 posłów, przeciwko było 278; 6 wstrzymało się. W przypadku Kalisza, za tym by poseł Lewicy stracił swój immunitet opowiedziało się 133 posłów, przeciwnych temu było 280, a 5 wstrzymało się od głosu. Jeśli chodzi o Zbonikowskiego, za tym by poseł zachował immunitet było 406 posłów, przeciwko 5; 4 wstrzymało się.Z wnioskiem o uchylenie immunitetu Niesiołowskiemu zwrócił się Narodowy Bank Polski. Wniosek ten miał związek z wypowiedzią wicemarszałka Sejmu o szefie NBP Sławomirze Skrzypku. Niesiołowski zarzucił prezesowi banku centralnego, że krytykując Ministerstwo Finansów pokazuje, iż jest „karnym funkcjonariuszem” PiS. – Skrzypek dostał zadanie od Jarosława Kaczyńskiego, dlatego szkodzi rządowi i Ministerstwu Finansów – mówił w lipcu 2009 roku polityk PO. Niesiołowski odniósł się w ten sposób do wypowiedzi Skrzypka, który za nieprawdziwe uznał zarzuty, że NBP stosuje bardziej restrykcyjne zasady dotyczące tworzenia rezerw na pokrycie ryzyka kursowego niż Europejski Bank Centralny. Rząd chciał wtedy, aby kilkanaście miliardów złotych z prognozowanego zysku NBP za 2009 rok trafiło do budżetu. Według   ministra finansów Jacka Rostowskiego od końca maja 2009 r. NBP zarobił 13,7 mld zł. Skrzypek uznał, że wypowiedź Niesiołowskiego była wysoce szkodliwa dla wiarygodności NBP. Z kolei wniosek w sprawie uchylenia immunitetu Ryszardowi Kaliszowi złożył b. minister sprawiedliwości, europoseł PiS Zbigniew Ziobro. Chodzi o publiczne wypowiedzi Kalisza, że Ziobro popełnił przestępstwo w związku z tym, iż na przełomie lat 2005/2006 r. ujawnił prezesowi PiS Jarosławowi Kaczyńskiemu, jako osobie nieuprawnionej, materiały z postępowania w sprawie mafii paliwowej. Śledztwo w tej sprawie prowadziła Prokuratura Okręgowa w Płocku, która na początku 2009 roku postawiła b. ministrowi sprawiedliwości zarzut przekroczenia uprawnień i ujawnienia tajemnicy służbowej. Zostało ono jednak umorzone z powodu braku danych dostatecznie uzasadniających popełnienie przestępstwa.Uchylenia immunitetu Zbonikowskiemu domagał się natomiast prezydent Włocławka Andrzej Pałucki, który uważa, że Zbonikowski zniesławił go w lokalnym biuletynie PiS, pisząc, iż Pałucki działał na szkodę miasta, poprzez wykorzystywanie środków publicznych do naprawienia drogi zniszczonej przez prywatnego inwestora.Przeciwko uchyleniu immunitetu wszystkim trzem posłom opowiedziała się wcześniej sejmowa komisja regulaminowa i spraw poselskich.",,
Złotowski: Niemcy nie wiedzą o bezmyślnym zburzeniu Warszawy po powstaniu,"– To, co się stało po powstaniu, to bezmyślne i bezcelowe zburzenie Warszawy, o tym Niemcy nie wiedzą, my musimy im to pokazać – powiedział w piątek w programie „Minęła 9” europoseł PiS Kosma Złotowski. Podkreślił, że wtedy być może niemieckie władze będą miały inne podejście „do naszych pretensji odszkodowawczych”.","Polityk odniósł się także do czwartkowych słów niemieckiego ministra spraw zagranicznych Heiko Maasa, który przepraszał w imieniu Niemiec za to, co wyrządzili Polsce i prosił o wybaczenie. – To, co powiedział minister Maas to coś bardzo ważnego, ale tego rodzaju słowa z ust niemieckich padają nie po raz pierwszy – stwierdził.– Dzisiaj wiemy, co powstanie Polsce przyniosło, jak wpłynęło na późniejszy rozwój RP i w jaki sposób my do tych tradycji powstańczych się dzisiaj odwołujemy – stwierdził. Zdaniem Bogusława Liberadzkiego, europosła SLD, „narracja o Powstaniu Warszawskim ewoluuje”.– Jeszcze parę lat temu, jakie były sceny chociażby w kwaterze powstańców warszawskich. W tym roku obchodzenie powstania miało, moim zdaniem, charakter godny, podniosły, miało charakter akcentujący również podstawowe pomniki, miejsca, które duchowo nas w tym punkcie gromadzą – powiedział. Dodał, że niepotrzebne były dwa czwartkowe incydenty Kotwica na tęczowej fladze i race.",,
W przyszłym tygodniu podpisanie umowy koalicyjnej Zjednoczonej Prawicy,"Ugrupowania wchodzące w skład Zjednoczonej Prawicy, czyli PiS, Porozumienie i Solidarna Polska podpiszą w przyszłym tygodniu umowę koalicyjną – poinformował w piątek szef Komitetu Wykonawczego PiS Krzysztof Sobolewski. Wszystkie kwestie zostały ustalone – dodał.","Nowa umowa koalicyjna była negocjowana od dłuższego czasu, a jej podpisanie jest konieczne, gdyż poprzednia umowa wygasła 11 listopada br., wraz z końcem minionej kadencji parlamentu. W piątek po południu odbyło się kolejne spotkanie w tej sprawie liderów Zjednoczonej Prawicy: prezesa PiS Jarosława Kaczyńskiego, szefa Solidarnej Polski Zbigniewa Ziobro oraz lidera Porozumienia Jarosława Gowina. W spotkaniu udział wziął również premier Mateusz Morawiecki. „Wszystkie kwestie zostały ustalone, a nowa umowa zostanie podpisana w przyszłym tygodniu” – poinformował po spotkaniu Sobolewski, który również w nim uczestniczył.",,
Niemiecki rząd: Jesteśmy gotowi przyjąć Asię Bibi,"Rząd Niemiec wyraził gotowość przyjęcia pakistańskiej
chrześcijanki Asii Bibi. Rzeczniczka niemieckiego ministerstwa
spraw zagranicznych powiedziała, że jeśli Bibi zdecyduje się przyjechać do Niemiec lub któregoś z państw europejskich, są one gotowe ją przyjąć.","– Trwają rozmowy ze stroną pakistańską – dodała rzeczniczka. Niechciała jednak ujawniać szczegółów, tłumacząc to poszanowaniemprywatności pakistańskiej chrześcijanki. Pod zarzutem bluźnierstwa przeciwko Mahometowi Asia Bibi została skazana w 2010 r. na karę śmierci. Nieoczekiwanie pakistański Sąd Najwyższy uniewinnił ją 31 października. Od tego czasu tysiące islamistów protestują przeciwko tej decyzji i domagają się wykonania wyroku śmierci na Bibi.W Niemczech politycy różnych ugrupowań wypowiadają się za przyjęciem Pakistanki. Przewodniczący Komisji Praw Człowieka w niemieckim parlamencie Bundestagu Gyde Jensen w rozmowie z dziennikiem „Tagesspiegel” powiedział, że „rząd Niemiec musi poruszyć wszystkie kanały dyplomatyczne, aby chronić życie pakistańskiej chrześcijanki”. Jak podkreślił, „widzimy, że w Pakistanie decydują nie sądy i prawo, ale radykalny lobbing”.",,
"PE krytykuje Polskę za projekt edukacji seksualnej, który nie został przyjęty","Parlament Europejski przyjął w czwartek w Brukseli rezolucję krytykującą Polskę za projekt ustawy dotyczący edukacji seksualnej. Projekt nie został przyjęty w Polsce. Za rezolucją głosowało 471 europosłów, 128 było przeciw, a 57 wstrzymało się od głosu. Pod projektem rezolucji podpisani są europosłowie największych frakcji w PE: EPL, socjaliści, Odnowić Europę, Zieloni i GUE. Dzisiejsza rezolucja to skandal – komentują europosłowie PiS.","PE zaapelował w rezolucji, aby polski parlament wstrzymał się od przyjęcia proponowanego projektu ustawy oraz „zapewnił młodzieży dostęp do kompleksowej edukacji seksualnej”.W przyjętej rezolucji PE „wyraża głębokie zaniepokojenie niezwykle niejasnymi, szerokimi i nieproporcjonalnymi przepisami projektu ustawy, które de facto zmierzają do penalizacji upowszechniania edukacji seksualnej wśród nieletnich”.Europosłowie wskazują, że zakres proponowanych przepisów „potencjalnie grozi wszystkim osobom – a w szczególności edukatorom seksualnym, w tym nauczycielom, pracownikom służby zdrowia, pisarzom, wydawcom, organizacjom społeczeństwa obywatelskiego, dziennikarzom, rodzicom i opiekunom prawnym – karą pozbawienia wolności do trzech lat za nauczanie o ludzkiej seksualności, zdrowiu i stosunkach intymnych”.PE obawia się, że projekt miałby „blokujący wpływ na edukatorów i że jedną z głównych barier dla edukacji seksualnej jest fakt, iż edukatorzy nie są wspierani”.",,
Twierdza Davos. Rusza Światowe Forum Ekonomiczne,"Nadzwyczajne środki ostrożności obowiązują w szwajcarskich Alpach. W Davos rusza doroczne Światowe Forum Ekonomiczne. Choć w tym roku na spotkanie przyjedzie znacznie mniej światowych liderów, to miejscowość jest przygotowana na wizytę wielu zagranicznych gości.","Od poniedziałkowego poranka w Davos i okolicy nieprzerwanie lądowały śmigłowce z ważnymi postaciami świata polityki i biznesu. Większość delegacji przylatywała do Davos z międzynarodowego lotniska w Zurychu, gdzie również obowiązywały specjalne środki ostrożności.Szwajcarska policja nie podaje liczby funkcjonariuszy, którzy skierowani zostali do Davos, ale służby porządkowe są widoczne wszędzie. W gotowości jest około 5 tys. żołnierzy, którzy mieliby pomóc innym służbom. Do centrum, gdzie ma rozpocząć się najbardziej znane na świecie spotkanie polityków i biznesmenów, wjazd jest częściowo ograniczony.Tegoroczne spotkanie w Davos jest nieco mniej spektakularne niż zazwyczaj. Ze względu na problemy w swoich krajach do Szwajcarii nie przylecą amerykański prezydent Donald Trump, brytyjska premier Theresa May i francuski przywódca Emmanuel Macron. Najwięcej emocji prawdopodobnie budzić będzie wystąpienie nowego brazylijskiego prezydenta i populisty Jaira Bolsonaro.Polskę w Davos reprezentuje prezydent Andrzej Duda, a na liście gości jest także premier Mateusz Morawiecki i przedstawiciele kilku polskich firm finansowych.",,
"Film spod celi Kosteckiego. To odpowiedź na zarzuty Bodnara, według którego „zgaszono światło”","Służba Więzienna ujawniła dwa fragmenty nagrania z monitoringu korytarza więziennego przed celą, w której przebywał Dawid Kostecki. Widać na nich strażnika wykonującego obchód. – Zdecydowałem się ujawnić ten film, ponieważ Rzecznik Praw Obywatelskich twierdzi, że nie można zobaczyć, co się działo na korytarzu, gdyż zgaszono światło – wyjaśnia w rozmowie z portalem tvp.info wiceminister sprawiedliwości Michał Wójcik.","– Nie można sprawdzić zapisu z monitoringu, ponieważ na korytarzu prowadzącym do celi wyłączono światło – oświadczył w TVN Adam Bodnar. W odpowiedzi na to oświadczenie służba więzienna opublikowała fragmenty zapisu monitoringu sprzed celi, w której przebywał Kostecki. Nagranie pokazuje obchód w przeddzień jego śmierci, o godz. 22.17 i następnie w dniu śmierci o godz. 4.28. Osoba prowadząca obchód zagląda przez tzw. judasza, nie wchodząc do celi. Decyzję o przyciemnieniu korytarza podejmuje dyrektor zakładu karnego, najczęściej po to, żeby więźniowie w celi nie wiedzieli, w którym dokładnie momencie dochodzi do sprawdzenia sytuacji w poszczególnej celi. – Film dowodzi, że ten zarzut, że nie można zweryfikować, czy jakaś osoba trzecia mogła wejść do celi, jest nieprawdziwy. Kamera, choć znajdowała się w pewnej odległości od celi, mimo zgaszonego światła widzi funkcjonariusza, który sprawdza, co się dzieje w celi. Oczywiście dysponujemy całym wielogodzinnym nagraniem, które dokładnie sprawdzaliśmy. Nikt do celi nie wchodził – powiedział portalowi tvp.info wiceminister sprawiedliwości Michał Wójcik.",,
Turcja zawiesiła porozumienie z Grecją w sprawie przyjmowania migrantów,"Turcja zawiesiła umowę z Grecją o readmisji imigrantów. To reakcja na udzielenie przez Ateny schronienia byłym tureckim wojskowym, którzy po nieudanym puczu w Turcji uciekli do Grecji.","Turcja zawiesiła umowę z Grecją o readmisji imigrantów – poinformował turecki minister spraw zagranicznych Mevlüt Çavuşoğlu. Szef tureckiej dyplomacji tłumaczył, że jest to reakcja na niewydanie Ankarze byłych tureckich wojskowych, którzy po nieudanym puczu uciekli z Turcji do Grecji.Çavuşoğlu przypomniał, że Turcja posiada dwie umowy dotyczące odsyłania imigrantów. Jedna to porozumienie z marca 2016 roku między Unią Europejską a Turcją, które jak dotąd jest realizowane. Druga to dwustronna umowa o readmisji między Grecją a Turcją. Ona ulega zawieszeniu. Zdaniem Çavuşoğlu władze Grecji chciałyby wydać Ankarze puczystów, ale pod naciskiem Zachodu podejmują inne decyzje.Spór dotyczy ośmiu tureckich wojskowych, którzy niedługo po próbie zamachu stanu w Turcji w lipcu 2016 roku wylądowali helikopterem w Grecji i poprosili o azyl w tym kraju.",,
Seria eksplozji w rafinerii. Służby ewakuowały okoliczne miejscowości,"Seria potężnych eksplozji wstrząsnęła kompleksem rafinerii ropy naftowej w Port Neches w amerykańskim stanie Teksas. Trzech pracowników zostało rannych. – Czuliśmy się, jakby wybuchła bomba, a ściany wygięły się – relacjonują okoliczni mieszkańcy. Jak podają lokalne media i naoczni świadkowie, ogromna kula ognia widoczna była kilometry od zakładów, a wybuch był odczuwalny w odległości blisko 50 km od fabryki. Zarządzono ewakuację mieszkańców czterech pobliskich miejscowości.","Pierwsza eksplozja w kompleksie rafinerii należących do TPC Group, pociągnęła za sobą następne. W budynkach znajdujących się w pobliżu rafinerii wyleciały szyby z okien. Podmuchy wyrywały z zawiasów zamknięte drzwi. Strażacy wciąż zmagają się z pożarem zakładu.Władze hrabstwa Jefferson, na terenie którego znajdują się rafinerie, zarządziły ewakuację wszystkich mieszkańców w promieniu 6,4 km po tym jak eksplodowała jedna z wież destylacyjnych.W pobliżu znajdują się inne zakłady chemiczne, ale nie doznały uszczerbku. Rzecznik TPC oświadczył, że rozmiar zniszczeń będzie można ocenić dopiero po wypaleniu się przerabianej ropy. Dopiero wówczas podjęta zostanie akcja dogaszania ognia.",,
"Kaczyński dla „wSieci”: jesteśmy jedynym państwem, które potrafi postawić się Niemcom","– Prestiż Polski i prestiż premier Beaty Szydło wzrósł – zapewnia w wywiadzie dla „wSieci” prezes Prawa i Sprawiedliwości, Jarosław Kaczyński. W taki sposób odniósł się do szczytu na którym wybrano Donalda Tuska na drugą, 2,5-letnią kadencję.","W wywiadzie Kaczyński odnosi się m.in. do ponownego wyboru Donalda Tuska na szefa Rady Europejskiej.  Jak mówi, zdolność powiedzenia „nie”, nawet w konfrontacji z wszystkimi innymi, to „powrót do sytuacji podmiotowej”.– Dzień szczytu był jednocześnie bardzo dobrym dniem naszej pani premier. Pokazała, że znacznie przewyższa przeciętną Unii Europejskiej. Prestiż Polski i prestiż premier Beaty Szydło wzrósł. To kapitał na przyszłość. Państwo, które potrafi się postawić wszystkim, także Niemcom, w bardzo ważnej dla nich sprawie, to jest państwo o wysokim statusie. O bardzo wysokim statusie. Być może nikt inny w Europie nie mógłby się dziś poważyć na coś podobnego – uważa Jarosław Kaczyński.",,
„Washington Post”: jest wstępne porozumienie ws. shutdownu,"Przywódcy amerykańskiego Kongresu oraz prezydent Donald Trump doszli w piątek do wstępnego porozumienia, które ma umożliwić wznowienie na trzy tygodnie całości działań rządu federalnego USA – informuje „Washington Post”.","Sprawę pieniędzy na budowę muru na granicy z Meksykiem, których domagał się Trump, pozostawiono do dalszych negocjacji.Waszyngtońska gazeta powołuje się na źródła w Kongresie.Na godziny wieczorne czasu polskiego w Białym Domu zaplanowano oświadczenie Trumpa dotyczące shutdownu.",,
Sondaż: PiS nadal pewnym liderem. Reszta daleko w tyle,Gdyby wybory do Sejmu odbywały się w październiku PiS uzyskałby w nich 34 proc. poparcia – wynika z sondażu TNS Polska. Kolejne miejsca zajęłyby: PO z 15 proc. głosów; Nowoczesna z 11 proc. i Ruch Kukiz'15 - z 9 proc. Pozostałe ugrupowania nie przekroczyłyby progu wyborczego.,"TNS Polska zbadał preferencje tych spośród badanych, którzy zadeklarowali, że wezmą udział w wyborach.W porównaniu z sondażem z września poparcie dla PiS zmniejszyło się o 2 punkty proc. PO uzyskała również o 2 punkty proc. mniejsze poparcie. Notowania Nowoczesnej i Kukiz'15 nie zmieniły się w stosunku do badania z poprzedniego miesiąca.Pozostałe ugrupowania brane pod uwagę w sondażu nie przekroczyłyby progu wyborczego. PSL, SLD, KORWiN i partia Razem uzyskały po 3 punkty proc. poparcia. 19 proc. badanych nie umiało określić swoich preferencji.W październikowym badaniu udział w wyborach „zdecydowanie”  zadeklarowało 21 proc. badanych. „Raczej” do urn wybrałoby się 40 proc. badanych. W wyborach „raczej”  nie planowało udziału 14 proc., a „zdecydowanie” nie wzięłoby udziału – 17 proc. respondentów. 8 proc. było niezdecydowanych.",,
Karczewski: Dzięki zwycięstwu Jana III Sobieskiego przetrwała cywilizacja Zachodu,"– Król, obejmując wzrokiem oblężone miasto zdawał sobie sprawę z tego, że nie przybył walczyć o ziemię czy złoto, lecz o chrześcijańską Europę – mówił w niedzielę na wzgórzu Kahlenberg pod Wiedniem marszałek Senatu Stanisław Karczewski. – Dzięki zwycięstwu Jana III Sobieskiego przetrwała cywilizacja, która dała sobie i światu nadzieję na lepszą przyszłość; dziś warto zabiegać o jej przetrwanie i rozwój – dodał.","Marszałek Senatu wziął udział w uroczystościach obchodów 335. rocznicy odsieczy wiedeńskiej, które odbyły się w Polskim Sanktuarium Narodowym, a także 35. rocznicy wizyty papieża Jana Pawła II na Kahlenbergu. Złożył kwiaty w kaplicy Jana III Sobieskiego, wziął udział w procesji oraz mszy św. celebrowanej przez prymasa Polski abp. Wojciecha Polaka, spotkał się też z kustoszem Polskiego Sanktuarium w Kahlenbergu ks. rektorem Romanem Krekorą.  Stanisław Karczewski podkreślił, że Jan III Sobieski „był w europejskiej cywilizacji pełnoprawnym obywatelem”, zdobył wykształcenie filozoficzne, biegle władał łaciną, językiem francuskim, niemieckim, znał język włoski i hiszpański, porozumiewał się też po turecku i tatarsku.  – Kultury i cywilizacje mogą korzystać ze wzajemnych kontaktów, ale mogą się też w ich wyniku rozpadać. Dzięki zwycięstwu Sobieskiego pod Wiedniem przetrwała cywilizacja, która dała sobie i światu nadzieję na lepszą przyszłość – powiedział marszałek. Dodał, że była to cywilizacja, która „uporała się z niedostatkiem dóbr i stworzyła człowiekowi materialne i polityczne warunki emancypacji”. – Nigdzie indziej człowiek nie jest bardziej wolny – ocenił.  Jak zaznaczył, dlatego warto tej cywilizacji bronić i zabiegać o jej przetrwanie i rozwój. – Nie dla pogardzania innymi, nie dla okazywania im wyższości, nie dla pielęgnowania nacjonalizmu czy ksenofobii, o co bywa czasem nieroztropnie oskarżana, lecz dlatego, że wszystkim narodom, które przyjmą jej wartości, daje nadzieję na lepszą przyszłość – mówił. Pomnik Jana III Sobieskiego Karczewski powiedział też, że dumę z Europy i jej bohaterów miał wyrażać pomnik Jana III Sobieskiego, który miał stanąć na wzgórzu Kahlenberg. Jego kamień węgielny został wmurowany na Kahlenbergu w 2013 r. Odsłonięcie pomnika było zaplanowane na 12 września. – Jego obecność na Kahlenbergu budzi kontrowersje; nie rozumiemy ich. Europa zapominająca o swoich korzeniach, o swoich bohaterach i swojej wielkości to Europa, od której odwrócą się sami Europejczycy – ocenił marszałek. Zaznaczył, że 335 lat temu „15 tys. bohaterów Europy poległo w jej obronie. – Dzięki ich ofierze oraz świetnemu zwycięstwu naszych wojsk jest tu dziś Europa – Unia Europejska, oaza pokoju, demokracji i dobrobytu, +dobrowolne imperium+, do którego narody ustawiają się w kolejce zbiorowo i pojedynczo – dodał marszałek Senatu. 12 września 1683 roku pod Wiedniem wojska polsko-habsburskie pod wodzą króla Jana III Sobieskiego pokonały armię Imperium Osmańskiego, dowodzoną przez wezyra Kara Mustafę. Wygrana pod Wiedniem była jednym z ostatnich wielkich zwycięstw I Rzeczypospolitej.",,
Dochodzenie ws. impeachmentu Trumpa. Biały Dom: bez podstaw prawnych,"W liście do Kongresu Biały Dom poinformował, że odmawia wszelkiej współpracy w dochodzeniu ws. impeachmentu prezydenta Donalda Trumpa. Wskazano, że postępowanie to nie ma podstaw prawnych i jest motywowane politycznie. Przewodnicząca Izby Reprezentantów Nancy Pelosi oświadczyła, że Trump „zostanie pociągnięty do odpowiedzialności”.","Pod koniec września Izba Reprezentantów, w której większość mają Demokraci, wszczęła śledztwo, które może doprowadzić do impeachmentu Trumpa. Sprawa dotyczy podejrzeń, że prezydent wywierał naciski na władze Ukrainy, by zaszkodzić Joe Bidenowi, potencjalnemu rywalowi w wyborach prezydenckich w 2020 roku.Trump rzekomo wywierał presję na prezydenta Ukrainy Wołodymyra Zełenskiego, domagając się, by władze tego kraju wznowiły śledztwo w sprawie syna Bidena, który był zatrudniony w ukraińskiej firmie gazowej Burisma Holdings.W liście do demokratycznej przewodniczącej Izby Reprezentantów Nancy Pelosi Biały Dom podkreślił, że dochodzenie ws. ewentualnego impeachmentu Donalda Trumpa jest niezgodne z konstytucją i jest „politycznym spektaklem”, w którym „rząd nie będzie uczestniczył”. Zapowiedziano też blokadę wszystkich ewentualnych żądań dotyczących przekazania dokumentów i zeznań świadków.Wcześniej we wtorek Departament Stanu zablokował zeznania w Kongresie Gordona Sondlanda, ambasadora USA w Unii Europejskiej. Sondland miał złożyć zeznania podczas zamkniętego posiedzenia trzech komisji Kongresu prowadzących dochodzenie w sprawie impeachmentu Trumpa. Sąd kapturowyPrezydent zapewnił we wtorek na Twitterze, że „z przyjemnością wysłałby ambasadora Sondlanda, prawdziwie dobrego człowieka i wielkiego Amerykanina, aby zeznawał, jednak niestety zeznawałby przed całkowicie skompromitowanym sądem kapturowym, gdzie odebrano Republikanom wszystkie prawa, a opinia publiczna ma zakazane ujrzenie prawdziwych faktów”.We wtorek szefowie komisji Kongresu ponownie wezwali Sondlanda, już pod rygorem odpowiedzialności karnej (subpoena), do złożenia zeznań 16 października.W ubiegłym tygodniu Izba Reprezentantów zażądała od Białego Domu, również pod rygorem odpowiedzialności karnej, przekazania jej wszystkich dokumentów, dotyczących lipcowej rozmowy telefonicznej prezydentów USA i Ukrainy Donalda Trumpa i Wołodymyra Zełenskiego.",,
Poszkodowani przez GetBack spotkali się z prokuratorami,"Oczekujemy, że prokuratura prowadząca sprawę GetBack wykorzysta dokumentację, przygotowaną w sprawie GetBack przez Urząd Komisji Nadzoru Finansowego – mówili przedstawiciele Stowarzyszenia Poszkodowanych Obligatariuszy, którzy w poniedziałek spotkali się z prokuratorami.","W siedzibie Prokuratury Regionalnej w Warszawie przedstawiciele Stowarzyszenia Poszkodowanych Obligatariuszy GetBack spotkali się w poniedziałek z zespołem prokuratorskim grupy specjalnej, powołanej do sprawy dochodzenia roszczeń na drodze cywilnej od podmiotów zaangażowanych w oferowanie obligacji GetBack SA.– Będziemy dzisiaj apelować, by wydział cywilny Prokuratury Regionalnej w Warszawie w końcu zaczął wykorzystywać w sprawie cywilnej, w postępowaniach sądowych materiały, które wytworzył Urząd Komisji Nadzoru Finansowego w trakcie kontroli w podmiotach nadzorowanych, czyli wszelkiego rodzaju firmach, które były zaangażowane w dystrybucję obligacji dla nieświadomych ryzyka klientów – mówił dziennikarzom prezes Stowarzyszenia Artiom Bujan.– Apelujemy do wszystkich organów państwowych, aby zajęły się nie tylko jednym wątkiem GetBack (związanym z oferowaniem obligacji), ale również wątkiem bankowym, a także wątkiem braku nadzoru – dodał Rafał Momot ze Stowarzyszenia Poszkodowanych Obligatariuszy.Zaznaczył, że Stowarzyszenie domaga się też „by Komisja Nadzoru Finansowego w końcu ujawniła raport, który był powodem wpisania Idea Banku na listę ostrzeżeń publicznych”.Przedstawiciele obligatariuszy domagali się już tego na poświęconym sprawie GetBack posiedzeniu sejmowej komisji finansów, ale reprezentanci KNF przekonywali, że to są informacje poufne, związane z działalnością Komisji. Idea Bank – zaangażowany w oferowanie obligacji GetBack – został wpisany na listę ostrzeżeń publicznych KNF 13 listopada ub. roku. Spółka GetBack zajmuje się zarządzaniem wierzytelnościami. Powstała w 2012 r., a w lipcu 2017 r. jej akcje zadebiutowały na Giełdzie Papierów Wartościowych w Warszawie.W kwietniu 2018 roku GPW, na wniosek KNF, zawiesiła obrót akcjami GetBacku. Stało się to po tym, gdy 16 kwietnia rano firma podała, że prowadzi negocjacje z PKO BP oraz Polskim Funduszem Rozwoju ws. finansowania o charakterze mieszanym kredytowo-inwestycyjnym w wysokości do 250 mln zł. Z komunikatu spółki wynikało, że informację uzgodniono „ze wszystkimi zaangażowanymi stronami”, tymczasem PKO BP i PFR zdementowały informacje, że prowadzą takie rozmowy. To wywołało reakcję KNF. W efekcie rada nadzorcza GetBack odwołała ze skutkiem natychmiastowym Konrada K. ze stanowiska prezesa spółki.Konrada K. aresztowano. Zarzucono mu popełnienie ośmiu przestępstw, m.in. usiłowanie oszustwa na kwotę 250 mln zł, wyrządzenie spółce szkody majątkowej w wielkich rozmiarach – co najmniej ponad 185 mln zł i podejmowanie działań zmierzających do utrudnienia postępowania karnego i uniknięcia odpowiedzialności karnej.Obligatariusze GetBack starają się odzyskać pieniądze zainwestowane w obligacje, ale nie od GetBacku, tylko od banków, które te instrumenty oferowały. Chodzi m.in. o Idea Bank. W listopadzie ub. roku bank ten znalazł się na liście ostrzeżeń publicznych KNF w związku z prowadzeniem działalności maklerskiej bez zezwolenia w zakresie oferowania instrumentów finansowych.",,
Zapadł wyrok w sprawie katastrofy pod Szczekocinami,"Sąd Okręgowy w Częstochowie uznał za winnych dwóch dyżurnych ruchu, którzy byli oskarżeni o nieumyślne spowodowanie wypadku. Do katastrofy doszło 3 marca 2012 roku pod Szczekocinami.","Andrzeja N. skazano na cztery lata, a Jolantę S. na 2,5 roku więzienia. Wyrok jest nieprawomocny. Większość rozpraw była wyłączona, bo biegli uznali, że stan oskarżonego, który po katastrofie zaczął cierpieć na stany depresyjne, może ulec pogorszeniu. Mężczyzna czas wyroku spędzi w zamkniętym zakładzie psychiatrycznym. Podczas postępowania sąd zgromadził ok. 120 ton akt. Możliwe było także wykonanie eksperymentu procesowego w niemal identycznych warunkach jak te, które panowały w dniu wypadku. Do wypadku doszło wieczorem 3 marca 2012 r. we wsi Chałupki pod Szczekocinami niedaleko Zawiercia, na zjeździe z Centralnej Magistrali Kolejowej w kierunku Krakowa. Zderzyły się czołowo pociągi TLK „Brzechwa” z Przemyśla do Warszawy i Interregio „Jan Matejko” relacji Warszawa-Kraków. Pociąg Warszawa-Kraków wjechał na tor, po którym z naprzeciwka jechał pociąg Przemyśl-Warszawa. Zginęło 16 osób. Nie sprawdziła, dlaczego tor jest zajętyWedług ustaleń śledztwa dyżurny ruchu ze Starzyn doprowadził do skierowania pociągu Warszawa-Kraków na niewłaściwy tor, co spowodowało czołowe zderzenie z drugim składem. Dyżurna ruchu z miejscowości Sprowa – według śledztwa – wydała zezwolenie na wjazd pociągu relacji Przemyśl-Warszawa na tor, po którym jechał już pociąg z Warszawy do Krakowa. Zdaniem prokuratury dyżurna nie sprawdziła, dlaczego tor jest zajęty, co sygnalizował system kontroli ruchu. Obrońca Jolanty S. zapowiedział, że wniesie apelację co do wyroku. – Jako obrońca oskarżonej nie zgadzam się z tym wyrokiem. Wystąpię o pisemne uzasadnienie, wystąpię o apelację. Nie zgadzam się z tym wyrokiem, bo oskarżona została błędnie wyszkolona. Pracowała tylko w ten sposób w jaki została wyszkolona i pod tym względem nie można jej nic zarzucić – stwierdził obrońca Jolanty S. Grzegorz Porębiński. Jak donosił reporter TVP Info na stanowisku pracy, na którym pracowała kobieta został zainstalowany nowy sprzęt, ale nie zgłaszała ona żadnych zastrzeżeń dotyczących szkolenia, które przeszła, więc teoretycznie mogła znać się na sprzęcie. W ocenie prokuratorów wyrok jest zbyt niski.",,
"Neandertalczyk miał dłoń artysty, a nie kamieniarza","Niemieccy naukowcy szczegółowo zbadali dłonie neandertalczyków i naszych własnych, paleolitycznych przodków. To neandertalczycy mieli ręce jak krawcy czy malarze. Współcześni im Homo sapiens sapiens  mieli zaś częstokroć dłonie wyrobników z kamieniołomów.","Neandertalczycy nigdy nie mieli dobrej prasy. Nam, jeszcze bardziej współczesnym potomkom człowieka współczesnego, czyli Homo sapiens sapiens, wydaje się oczywiste, że te postaci sprzed 300-30 tys. lat to nasi bardzo prymitywni i odlegli krewni. Figury woskowe ich ciał, przysadzistych i kosmatych, o wielkich łukach brwiowych, zdobią sale muzeów antropologicznych i przyrodniczych. Napełniając nas chyba radością, że tak bardzo jesteśmy do nich niepodobni. Badania z 2010 roku wykazujące, że jeśli jesteśmy z Eurazji, to mamy w sobie solidne kilka procent neandertalskiego DNA, przyjęliśmy raczej z niedowierzaniem. Chcemy bowiem w nich widzieć gruboskórnych i „grubo ciosanych”, niezgrabnych, niedorozwiniętych i dlatego wymarłych naszych kuzynów. Dziś jednak naukowcy z Uniwersytetu w Tybindze (Niemcy) oraz ich szwajcarscy koledzy wykonali bardzo precyzyjne, trójwymiarowe pomiary miejsc na kościach dłoni, gdzie znajdują się przyczepy mięśni. Pozostawia on na kości rodzaj blizny, po chrzęstnej strukturze zwanej przyczepem ścięgnistym. Wygląd owych „blizn” jest uważany za wskaźnik odzwierciedlający powstający w danym miejscu szkieletu – w tym wypadku dłoni – nacisk mechaniczny. To może nam wiele powiedzieć o zwykłych czynnościach, którym się owe dłonie na ogół oddawały. Zbadano tak dłonie neandertalczyków sprzed 40 tys. lat, jak i ich nowoprzybyłych sąsiadów – czyli tzw. ludzi współczesnych. Uzyskane wyniki są tak zaskakujące, że znalazło się dla nich miejsce w prestiżowym magazynie „Science Advances”. Wszelkie poprzednie rekonstrukcje aktywności neandertalczyków opierały się na przeświadczeniu, że kto ma tak masywny szkielet, ten działa niczym Waligóra i Wyrwidąb ze słowiańskich baśni. Raczej wali kamieniem i łamie drzewa, niż robi precyzyjne narzędzia lub zajmuje się sztuką. Tymczasem narasta fala doniesień archeologicznych wskazujących, że pozostawione przez neandertalczyków „pamiątki”, czyli jak to nazywa nauka: artefakty, wskazują raczej na bardzo wyszukane sposoby bycia. Homo sapiens sapiens, zwany człowiekiem współczesnym, opuścił wschodnie wybrzeże Afryki około 70 tys. lat temu. Do Europy dotarł przed 40 tysiącami lat. Spotkał tu osiadłego „od zawsze” neandertalczyka. Jego kultura (sic!) zwana mustierską (od miejscowości Le Moustier we Francji, gdzie odkryto jedno z jej znamienitych stanowisk) to nie byle co. Żadne tam kości rozrzucone wokół paleniska i trochę ledwo poobłupywanych pięściaków. To kultura wyrobów z kości, zwłaszcza mamuta i jelenia, precyzyjnych i drobnych kamiennych pięściaków oraz drapaczy, zgrzebeł i narzędzi zębatych. Znaleziska zdają się świadczyć o szerokim zakresie czynności, które wymagały stosunkowo wysokiego poziomu precyzji manualnej, jak np. wytwarzanie i stosowanie specjalistycznych narzędzi z kości do obróbki skór, produkcja sznurów i ogniotrwałych „klejów”, wytwarzanie obiektów złożonych (np. kość łączona z kością) oraz bardzo drobnych.                                                    Kobieta ogląda scenę łowiecką z repliką neandertalczyków w Muzeum Helmsa w Hamburgu, Niemcy (fot. arch. PAP/DPA/Ulrich Perrey) Zdajemy się wszyscy zapominać, że w czasach, gdy  neandertalczyk i człowiek współczesny się zetknęli, pojawiają się pierwsze wspaniałe malowidła naskalne. Dla afrykańskiego przybysza był to początek rozkwitu, dla tubylca początek końca. Zniknął po 10 tysiącach lat. Oba ludzkie gatunki miały obyczaj grzebania umarłych. Grób neandertalski w irackim Szanidar sprzed 48-44 tysięcy lat był pełen pyłków kwiatowych, co świadczy, że umarłych chowano na ogromnym łożu z kwiatów. W późniejszym o kilkanaście tysięcy lat grobie w Sangirze w okolicach dzisiejszej Moskwy ciała dwójki ludzkich dzieci przysypane zostały tysiącami misternych kościanych paciorków.Blizny po przyczepach ścięgnistych na kościach dłoni neandertalczyków są w pełni zgodne z coraz bogatszym obrazem archeologicznym. Wykonywały sprawnie precyzyjne, drobne ruchy. Przypominają tym samym struktury anatomiczne znajdowane na dłoniach malarzy, a nie kamieniarzy. Przyczepy ścięgniste takich krawców czy zegarmistrzów są bardzo rozbudowane na kciuku i palcu wskazującym, podczas gdy zmuszeni do mocnego uchwytu całą dłonią i radzenia sobie z ciężkimi obiektami mają je bardziej rozwinięte na kciuku i palcu małym. Jednocześnie podobna analiza wykonana dla pozostałości kostnych ludzi współczesnych sprzed 40 tys. lat wskazuje, że tylko połowa z nich na co dzień zajmowała się jakimiś precyzyjnymi czynnościami manualnymi. Reszta miała dłonie nawykłe do silnego uścisku i ciężkiej roboty. Badacze planują zastosować podobną metodę do analizy kości dłoni wcześniejszych hominidów. Może nam to bowiem wiele powiedzieć o ich sposobie na „czynienie sobie Ziemi poddaną”.",,
"Prezes TK: Gersdorf uzurpuje sobie kompetencje, korzysta z potrzeb chwili","Podobnie jak były prezes TK, korzystając z „potrzeby chwili”, I prezes SN Małgorzata Gersdorf uzurpuje sobie kompetencje do kwestionowania legalności funkcjonowania różnych podmiotów TK – mówi w wywiadzie dla tygodnika „Gazeta Polska” prezes Trybunału Konstytucyjnego Julia Przyłębska.","Przyłębska oceniła, że od ponad czterech lat „mamy do czynienia z procesem deprecjonowania Trybunału Konstytucyjnego”. „Nazwałabym to raczej medialną nagonką prowadzoną z udziałem osób piastujących ważne urzędy, które z uwagi na pełnione funkcje publiczne nie powinny wypowiadać się w taki sposób” – powiedziała.   Jej zdaniem, „przez takie wypowiedzi w istocie w pierwszej kolejności ich autorzy deprecjonują swoje urzędy i pozycję jako prawnicy”.  Przyłębska powiedziała, że początkiem tego procesu był rok 2015, kiedy to ówczesny prezes Trybunału (Andrzej Rzepliński) „bezprawnie zakwestionował procedurę powołania sędziów Trybunału”.  Prezes TK oceniła, że „w miejsce prawniczej cywilizowanej rozmowy wszedł spór polityczny o niskim poziomie kultury, prowadzony z wielką zapiekłością, niestety także przez osoby, które z racji swojego statusu nie powinny w nim uczestniczyć”. „Mam na myśli w szczególności kilku sędziów TK w stanie spoczynku oraz sędziów sprawujących wymiar sprawiedliwości. Osoby te stawiały i stawiają kategoryczne tezy o zgodności z konstytucją obowiązujących aktów normatywnych, wchodząc niejako w rolę organu sprawującego kontrolę nad hierarchiczną zgodnością aktów normatywnych” – zaznaczyła.  Pytana o ostatnie wypowiedzi prezes Sądu Najwyższego Małgorzaty Gersdorf, oceniła, że podobnie jak były prezes TK, korzystając z „potrzeby chwili” urzędująca I prezes SN „uzurpuje sobie kompetencje do kwestionowania legalności funkcjonowania różnych podmiotów Trybunału Konstytucyjnego, jego prezesa i sędziów”. „Ostatnie publiczne wypowiedzi, zawierające m.in. porównania sędziowskiej togi do fartuszka, sprowadzają poważną debatę do infantylnego poziomu. Oceniam to jako przejaw bezsilności w rzeczowej argumentacji prawniczej” – powiedziała Przyłębska. Pytana o słowa Gersdorf, że „w polskim porządku prawnym nie istnieje żaden sąd konstytucyjny” odpowiedziała, że „przede wszystkim formułowanie tego rodzaju opinii powinno się poprzedzić refleksją co do legalności własnego statusu”. „W świetle obowiązujących przepisów konstytucji umocowanie do sprawowania funkcji I Prezesa SN przez panią prof. Gersdorf nie jest bezdyskusyjne, ale tym ten wątek zakończę” – powiedziała.  Przyłębska była też pytana, czy zapowiadana przez I prezes SN weryfikacja sędziów tzw. nowych izb przez „stare” izby SN mieści się w porządku konstytucyjnym. „Powstrzymam się od komentarza, jest to bowiem kwestia zgodności z konstytucją przepisów, które będą oceniane przez Trybunał. W kontekście ostatnich problemów z funkcjonowaniem Izby Dyscyplinarnej oraz podważaniem przez sędziów statusu sędziego przez innych sędziów wpłynęło do Trybunału kilka pytań prawnych. Jedna z tych spraw zostanie rozpoznana podczas rozprawy 13 lutego tego roku i do tego czasu wszystkie instytucje, łącznie z Sądem Najwyższym, powinny powstrzymać się od podejmowania jakichkolwiek działań” – podkreśliła.  Na pytanie, czy Polska powinna uznać ewentualne orzeczenie Trybunału Sprawiedliwości Unii Europejskiej o zawieszeniu w trybie zabezpieczenia funkcjonowania Izby Dyscyplinarnej Sądu Najwyższego, odpowiedziała, że ta kwestia również może stać się materią przyszłych orzeczeń TK, więc nie będzie formułować merytorycznych ocen.  „Należy w tym miejscu jednak zaapelować o rzetelną debatę w Parlamencie Europejskim, aby zamiast obrzucania się obelgami, nieprawdami i półprawdami poważnie zastanowić się, czy Unia Europejska poprzez swoje organy może kształtować system prawny państwa członkowskiego i to w takim obszarze, jak wymiar sprawiedliwości, i czy za chwilę nie zostanie złożony wniosek o tzw. zamrożenie działalności jednego z krajowych parlamentów” – wskazała. Prezes TK pytana z kolei o ocenę odpowiedzialności „tych polskich polityków i prawników, którzy przekazują poza Polskę do gremiów zewnętrznych niezwykle krytyczne oceny dotyczące sytuacji w Polsce” odpowiedziała, że pozostawia ten temat ocenie Polaków. Zaznaczyła jednocześnie, że wysoki urzędnik państwa polskiego „powinien ważyć słowa i opinie, jak również powinien uwzględnić wrażliwość płynącą z historycznej specyfiki”.  „Polska odzyskała wolność po 123 latach niewoli. Powinniśmy uwzględniać nasze doświadczenie historyczne i pamięć o przyczynach utraty wolności i niepodległości. To doświadczenie nakazuje rozwiązywać wszelkie spory w ramach naszej społeczności” – oceniła Przyłębska.",,
„Nie można atakować policjantów podczas zgromadzeń”. Marszałek Senatu broni działań policji,"– Policjanci zostali zaatakowani w czwartek przed Pałacem Prezydenckim; wszyscy powinniśmy być wdzięczni policji, że wykazuje wstrzemięźliwość – powiedział marszałek Senatu Stanisław Karczewski. Przeprosił policję za krytykę, jaka spadła na nią w piątek ze strony polityków PO.","W czwartek wieczorem przeciwnicy zmian w sądownictwie protestowali przed Pałacem Prezydenckim w Warszawie. Krytykowali podpisanie przez prezydenta Andrzeja Dudę nowelizacji ustaw m.in. o Sądzie Najwyższym, ustroju sądów, Krajowej Radzie Sądownictwa i o prokuraturze. Po formalnym zakończeniu zgromadzenia około godz. 23 część manifestantów została przed Pałacem. Grupa skandowała niecenzuralne słowa pod adresem prezydenta. Vis-à-vis kościoła przy Pałacu Prezydenckim doszło do użycia gazu łzawiącego.Karczewski powiedział dziennikarzom po piątkowych głosowaniach w Senacie, że martwi go i smuci agresja, jaką zobaczył w czwartek na Krakowskim Przedmieściu. – Oglądałem bardzo wiele filmików (...), widziałem, w jaki sposób agresywnie byli atakowani policjanci. Przed chwilką wysłuchałem ze zdumieniem i z otwartymi oczami oświadczenia podpisanego przez wszystkich senatorów (Platformy), którzy krytykują policję. Myślę, że wszyscy powinniśmy policji podziękować, że jednak wykazuje taką wstrzemięźliwość – oświadczył Karczewski.Dodał, że na tych materiałach filmowych widać, jak funkcjonariusze są atakowani, przepychani i obrażani. – Ale potrafią jednak policjanci zachować się w sposób odpowiedni – ocenił marszałek Senatu. Przeprosił też policję za piątkowe wypowiedzi polityków Platformy.Karczewski powiedział również, że o czwartkowych zdarzeniach w stolicy rozmawiał z szefem MSWiA Joachimem Brudzińskim. – Opowiadał mi bardzo dokładnie, jak wyglądała ta sytuacja: do tych zajść (...) doszło już po demonstracji i po chwili policjanci zwracali uwagę już nie protestującym, ale tym, którzy opuszczali miejsce protestu i malowali chodniki farbą. Zwrócono im uwagę i spisano – jest to zupełnie normalna procedura – i zostali zaatakowani i musieli się bronić – podkreślił Karczewski.Przypomniał, że policja pilnuje porządku, zarówno w odniesieniu do tych, którzy demonstrują, jak i osób postronnych. – I należą (jej) się słowa uznania. Nie można atakować policjantów podczas zgromadzeń; nie można również atakować później, niesłusznie ich oskarżając – dodał. Odnosząc się do samych protestów, które odbyły się w czwartek w wielu miastach Polski, ocenił, iż pokazują one, że w Polsce jest demokracja, a każdy może mieć swoje zdanie. Zapewnił, że Prawo i Sprawiedliwość szanuje też demonstracje. – W Polsce jest pełna demokracja, każdy może wyrażać swoją opinię – tu w Senacie, ale również na ulicy. I to jest właśnie sól demokracji – przekonywał marszałek. – To jest coś wspaniałego, że możemy w sposób swobodny, nieskrępowany wyrażać swoją opinię – podkreślił.Dodał przy tym, że nie może zrozumieć „hipokryzji”, kiedy po 10 godzinach debaty w Senacie, senatorowie PO zarzucają PiS ograniczanie swobody wypowiedzi.Politycy Platformy wezwali w piątek szefa MSWiA Joachima Brudzińskiego do udzielenia informacji w sprawie okoliczności użycia gazu łzawiącego po zakończeniu czwartkowej manifestacji przed Pałacem Prezydenckim. – Te protesty miały charakter pokojowy, w związku z tym nie ma absolutnie żadnego wytłumaczenia dla takiej reakcji policji, z jaką protestujący spotkali się wczoraj w nocy już po zakończeniu demonstracji na Krakowskim Przedmieściu – mówił przewodniczący senackiego klubu PO Bogdan Klich.Wiceszef klubu PO (w przeszłości minister administracji i cyfryzacji) Andrzej Halicki napisał w piątek na Twitterze: „Używając gazu wobec spokojnych ludzi weszliście w buty Milicji Obywatelskiej. Wstyd, brak profesjonalizmu. Nie używajcie nazwy Policja, przestaliście nią być. @PolskaPolicja”. Odpisał mu, również na Twitterze, szef MSWiA. „Spieraliśmy się wielokrotnie ale zawsze uważałem Pana za człowieka odpowiedzialnego. Niech Pan nie rywalizuje z posłami Misiło i Nitrasem na niemądre i nieodpowiedzialne ataki na policję. Niech Pan atakuje mnie, PiS a da spokój funkcjonariuszom którzy wykonują swoje obowiązki” – napisał Brudziński.",,
"Spotkanie historyków w Budapeszcie. „Jan Paweł II wiedział, jak walczyć z komunizmem”","Jan Paweł II wiedział jak walczyć z komunizmem, bo sam doświadczył tego, czym był totalitaryzm – zgodzili się w piątek w Budapeszcie prezes IPN Jarosław Szarek i szefowa węgierskiego Komitetu Pamięci Narodowej (NEB) Reka Foeldvaryne Kiss.","Do spotkania szefów IPN i NEB doszło w siedzibie węgierskiego parlamentu na międzynarodowej konferencji naukowej „Papież zza żelaznej kurtyny”.  – Jan Paweł II był papieżem świadectwa i doświadczenia. Poznał zło dwóch totalitaryzmów, wiedział jak z nimi walczyć i dzięki niemu to zło komunistycznego totalitaryzmu pokonaliśmy – powiedział Szarek.  – Gdy rozpoczynał pontyfikat i mówił „Otwórzcie drzwi Chrystusowi” dla nas w Europie Środkowej i Wschodniej było to otwarcie drzwi do wolności – podkreślił. Zaapelował też o budowanie Europy w duchu nauczania Jana Pawła II – „wielkiego apostoła cywilizacji życia”.  Prezes IPN zwrócił też uwagę na przyjaźń narodów Polski i Węgier, którym bliska jest idea wolności i duma płynąca z 1000-letniej tradycji.  – Polacy i Węgrzy razem walczyli o wolność – podkreślił Szarek, przypominając wydarzenia m.in. z okresu powstania styczniowego, pierwszej wojny światowej, wojny z bolszewikami w 1920 r. czy też drugiej wojny światowej i latach dominacji Związku Sowieckiego w obu krajach. – Wiedzieliśmy, że wolność jest bezcenna i że o wolność trzeba walczyć, bo z nami była pamięć, która świadczyła o tych wiekach, kiedy zwyciężaliśmy – mówił prezes IPN.  Przewodnicząca węgierskiego Komitetu Pamięci Narodowej (NEB) Reka Foeldvaryne Kiss również przypomniała, że Karol Wojtyła w młodości doświadczył dwóch totalitaryzmów – III Rzeszy Niemieckiej i Związku Sowieckiego, a po 40 latach stał się biskupem Rzymu i głową Kościoła katolickiego.",,
PŚ w skokach: w Zakopanem zapowiada się zacięty konkurs,Niezwykle interesująco zapowiada się niedzielny konkurs Pucharu Świata w skokach narciarskich w Zakopanem. Po dominacji na początku sezonu loty obniżył nieco Japończyk Ryoyu Kobayashi. Z Polaków natomiast w świetnej formie jest Dawid Kubacki.,"Kobayashi wygrał w tym sezonie dziewięć z 13 konkursów i zdecydowanie prowadzi w klasyfikacji generalnej PŚ. Drugiego Kamila Stocha wyprzedza o 468 punktów, trzeciego Piotra Żyłę o 501, a czwartego Dawida Kubackiego o 560.Ubiegłotygodniowe zawody w Predazzo pokazały jednak, że Japończyk też jest tylko człowiekiem. We Włoszech zajął siódme miejsce, a z pierwszej wygranej w karierze cieszył się Kubacki. To właśnie on jest teraz liderem polskiej drużyny. Na podium stał w czterech z pięciu tegorocznych imprez.",,
"Gospodarska wizyta Kim Dzong Una. Doglądał pilotów, pouczał rybaków",Przywódca Korei Płn. Kim Dzong Un złożył niezapowiedzianą wizytę w jednostce sił powietrznych i nadzorował ćwiczenia lotnicze – podała oficjalna północnokoreańska agencja prasowa KCNA. Była to pierwsza inspekcja wojskowa Kima od pięciu miesięcy.,"Podczas wizyty w Jednostce 1017 Sił Lotniczych i Przeciwlotniczych Koreańskiej Armii Ludowej przywódca nakazał pilotom myśliwców, by „wystartowali i wykonali trudne i skomplikowane działania bojowe w powietrzu” – podała KCNA.Gdy maszyny wylądowały, Kim wyraził „wielką satysfakcję” w związku z umiejętnościami i doświadczeniem pilotów oraz ich gotowością do wykonywania wszelkich zadań bojowych bez względu na panujące warunki.Ultranowoczesna broń taktycznaWedług południowokoreańskiej agencji Yonhap wizyta Kima w jednostce jest pierwszym opisywanym przez oficjalne media działaniem przywódcy związanym z wojskowością, odkąd w listopadzie 2018 roku nadzorował on – jak podawała wówczas północnokoreańska prasa – „test nowo opracowanej ultranowoczesnej broni taktycznej”.Podczas inspekcji jednostki Kimowi towarzyszyło kilku wysokiej rangi urzędników, w tym Czo Ryong Hae, mianowany niedawno przewodniczącym parlamentu, pełniącym protokolarną rolę głowy państwa.Oprócz wizyty w jednostce, Kim odwiedził również fermę ryb, gdzie polecił urzędnikom, aby w hodowli opierali się na „naukowych, nowoczesnych i przemysłowych podstawach”. Podczas inspekcji fermy towarzyszyła mu jego małżonka Ri Sol Dzu.",,
W Moskwie uruchomiono kamery z programem identyfikacji twarzy,"W moskiewskim metrze uruchomiono system identyfikacji twarzy na podstawie obrazu z kamer bezpieczeństwa. Jak podała agencja informacyjna RBK, na razie program jest w fazie testów i służy jedynie do monitorowania zachowania pasażerów.","Część rosyjskich ekspertów przekonuje, że tego typu technologie wkrótce mają zostać sprzężone z komputerami policji i służb bezpieczeństwa. Testowe kamery z opcją identyfikacji twarzy zainstalowano na stacji „Oktjabrskoje Polie”. Według agencji RBK, podobne urządzenie zamontowano w holu jednego z moskiewskich banków. Wcześniej ta sama agencja podała, że moskiewska policja zostanie wyposażona w okulary z systemem rozpoznawania twarzy. Według portalu informacyjnego „Mediazona”, na razie rosyjskie MSW wykorzystuje do tego celu uliczne kamery. W bazie specjalnego programu komputerowego oprócz przestępców mają się znajdować także dane biometryczne działaczy antyputinowskiej opozycji. Rosyjscy dziennikarze niezależni twierdzą, że w Moskwie działa już ponad półtora tysiąca kamer, które podłączone zostały do systemu rozpoznawania twarzy.",,
Sławomir Nitras liderem podniebnych podróży posłów. Wylatał 46 tys. zł,Sławomir Nitras z Platformy Obywatelskiej odbył najwięcej lotów spośród posłów tej kadencji Sejmu w pierwszym półroczu 2019 r. Podniebne podróże Nitrasa kosztowały podatników prawie 46 tys. zł; było ich 80.,"Jak donosi „Super Express”, tylko w pierwszym półroczu 2019 r. przejazdy krajowe posłów kosztowały podatników 4,83 mln zł. Na pierwszym miejscu w rankingu posłów, którzy najwięcej latali samolotami w pierwszej połowie tego roku, znalazł się poseł Platformy Obywatelskiej Sławomir Nitras. Polityk ze Szczecina podróżował 80 razy, co kosztowało 45 792 zł. Drugi jest poseł Piotr Misiło z PO-KO – 77 lotów za 44 074, 80 zł.W rozmowie z gazetą poseł Nitras oraz Misiło tłumaczą, skąd taka duża liczba ich lotów. – Latam głównie na linii Szczecin-Warszawa, do pracy. Jeśli podliczyć moje podróże, wyjdą dwa przeloty w tygodniu – mówi Misiło. – W każdym tygodniu jestem w stolicy. Nie dziwi mnie, że szczecińscy posłowie okupują czołówkę list. W drodze do parlamentu musimy pokonać 650 km! – stwierdza z kolei Nitras.Trzecie miejsce przypadło dla posła Kukiz’15 Grzegorza Długiego, który podróżował samolotami na koszt podatników 74 razy, co kosztowało 42 357,60 zł.  „Tylko tych trzech posłów – Nitras, Misiło i Długi – okupujących podium wylatało już 132,2 tys. zł” – pisze „SE”. Kolejnymi posłami w rankingu są politycy PiS sekretarz stanu w KPRM Anna Schmidt-Rodziewicz  – 69 lotów za 39 495,60 zł – oraz poseł Jerzy Polaczek – 67 lotów za 38 350, 80 zł.",,
USA rozmieszczą dodatkowe Patrioty na Bliskim Wschodzie. „Nie dążymy do wojny z Iranem”,"Stany Zjednoczone rozmieszczą na Bliskim Wschodzie dodatkowe rakiety Patriot, a także załogowe i bezzałogowe samoloty rozpoznawcze – poinformował Departament Obrony USA.","„USA nie dążą do konfliktu z Iranem, ale jesteśmy gotowi bronić amerykańskich sił i interesów w regionie” – zapewniła w oświadczeniu rzeczniczka Pentagonu.Obawy przed konfrontacją między Iranem a Stanami Zjednoczonymi nasiliły się po zeszłotygodniowych atakach na dwa tankowce – japoński i norweski – w Zatoce Omańskiej, o których przeprowadzenie Waszyngton obwinia Teheran. Iran zaprzecza tym oskarżeniom.W poniedziałek p.o. sekretarza obrony Patrick Shanahan poinformował, że USA wyślą tysiąc dodatkowych żołnierzy na Bliski Wschód w „celach obronnych”. Powołał się przy tym na zagrożenie ze strony Iranu.Cel – zapewnienie bezpieczeństwa– Posunięcie to ma na celu zapewnienie bezpieczeństwa i zdrowia naszego personelu wojskowego rozmieszczonego w tym rejonie i ochronę naszych interesów narodowych – powiedział Shanahan, dodając, że „Stany Zjednoczone nie dążą do zaangażowania się w konflikt z Iranem”.W końcu maja Pentagon poinformował o wysłaniu na Bliski Wschód 1500 żołnierzy. Wcześniej Amerykanie skierowali na Bliski Wschód grupę okrętów wojennych z lotniskowcem USS Abraham Lincoln oraz rozmieścili na lądzie baterie rakiet Patriot.Ponad rok temu prezydent Donald Trump wycofał Stany Zjednoczone z porozumienia nuklearnego z Iranem z 2015 r. przewidującego stopniowe łagodzenie sankcji wobec tego kraju w zamian za redukcję irańskiego programu nuklearnego.",,
Niemcy udają zielonych reformatorów. Celem Berlina energetyczna dominacja w Europie [OPINIA],"Niemcom udało się przekonać świat, że są liderem zielonej transformacji, a ich gospodarka lada chwila będzie klimatycznie neutralna. Nic bardziej mylnego. Węgiel w ogromnych ilościach będzie spalany po drugiej stronie Odry co najmniej do 2050 r. Zamykanie przez Berlin elektrowni atomowych i otwieranie się na rosyjski gaz nie jest jednak objawem ślepoty politycznej. Niemcy wykorzystują „zieloną propagandę” do umocnienia swoich wpływów w Europie. Ich plany mogą okazać się zagrożeniem dla interesów Polski.","Nikt nie zużywa tyle węgla brunatnego na świecie co Niemcy. Nikt też w Europie nie emituje tyle dwutlenku węgla do atmosfery. Nikt nie zwalcza tak zaciekle praktycznie bezemisyjnej energetyki jądrowej. Nikt nie prowadzi tak sprzyjającej Rosji polityki, otwierając się szeroko na dostawy gazu z tego kraju. Nikt – może z wyjątkiem Kremla - nie potrafi też tak skutecznie wykorzystywać propagandę do realizacji swoich celów, co bardzo dobrze widać właśnie na przykładzie energetyki i spraw klimatycznych. Niemcy – które powszechnie uchodzą za kraj liderujący globalnym przemianom energetycznym, a ich polityka transformacji energetycznej - Energiewende, jest wskazywana innym jako wzór - w rzeczywistości nie zmniejszyły od 30 lat swoje zużycia węgla brunatnego. Zużywają go obecnie około trzy razy więcej niż Polska, która jest na arenie międzynarodowej krytykowana za bycie „hamulcowym” unijnej polityki energetycznej. Gdy Warszawa broni się, przekonując, że będzie stopniowo zmniejszać emisyjność, ale nie kosztem swoich firm i gospodarki, Niemcy przed nikim nie muszą się tłumaczyć, gdyż nie ma śmiałków, którzy wytknęliby im, że ich deklaracje w ogóle nie pokrywają się z rzeczywistością. Ta bowiem jest daleka od zapowiedzi, gdyż, jak zwraca uwagę ekspert energetyczny Jakub Wiech na Energetyka.pl, z oficjalnych dokumentów wynika, że nie tylko kraj ten będzie spalał węgiel przynajmniej do połowy wieku, ale do 2040 r., czyli dwa lata po tym, jak miał według wcześniejszych zapowiedzi od niego odejść, będzie z niego generować więcej energii niż teraz Polska. W proekologicznym proteście w pobliskim Akwizgranie brało udział ok. 40 tys. osób, w większości uczniów, którzy żądali podjęcia od rządu zdecydowanych działań w obliczu zmian klimatycznych. Części demonstrantów  udało się przedrzeć przez policyjny kordon i wejść na teren kopalni, gdzie  następnie przykuli się łańcuchami do torów kolejowych, używanych do transportu wydobywanego tam węgla. Policja była zmuszona przecinać łańcuchy i pojedynczo wynosić protestujących z kopalni. Ci zaś oskarżyli funkcjonariuszy o przemoc, a także o odmówienie podania im wody i jedzenia. Policja zaprzeczyła. Dodajmy do tego, że pod powiększenie kopalni planuje się wycięcie okolicznych lasów. I zastanówmy się: co by było, gdyby do takiej sytuacji doszło w Polsce? Wydarzenia te żyłyby swoim medialnym życiem tygodniami. Sprawa kopalni Garzweiler została tymczasem skrzętnie zamieciona przez Berlin pod dywan.  W końcu Niemcy są zielone, a winnych należy szukać w Polsce, prawda? Berlin nie tylko kłamie w sprawie zużycia węgla, ale także prowadzi negatywną kampanię wobec energetyki jądrowej. Stoi  to w sprzeczności nie tylko z ustaleniami Międzyrządowego Panelu ds. Zmian Klimatu, zwracającego uwagę, że jest ona potrzebna do zahamowania globalnych wzrostów średniej temperatury, ale także z doświadczeniami krajów mających nowoczesne elektrownie. Po katastrofie w Fukushimie Niemcy zapowiedziały zamknięcie elektrowni na swoim terytorium do 2022 r. Celem polityki Berlina jest też wymuszanie na UE braku wsparcia dla ich budowy w innych krajach członkowskich. Oznaczać to może uderzenie w Polskie interesy, gdyż rząd planuje, przy wsparciu USA, rozwój energetyki jądrowej w naszym kraju. Berlin zamyka elektrownie atomowe i  w tym samym czasie uzależnia się – poprzez budowę z Moskwą Nord Stream 2 - od rosyjskiego gazu. W efekcie Niemcy nie tylko zatruwają środowisko, ale i nabijają kieszenie ludziom Kremla. Nie trzeba przy tym przypominać, że dzieje się to wszystko w sytuacji anektowania przez Rosję ukraińskiego Krymu, ciągłego podsycania konfliktu we wschodniej części tego kraju, a także w wielu innych miejscach na świecie, wystosowywania kolejnych gróźb wobec sąsiadów, cyberataków, morderstw politycznych czy prześladowania wewnętrznej opozycji. To jednak Niemcom nie przeszkadza pogłębiać współpracy gospodarczej z tym krajem i deklarować, że mimo sankcji ich firmy będą reformować rosyjską gospodarkę. Nie chodzi jednak jedynie o zapełnienie braków energetycznych po tym, jak Niemcy będą „odchodzić” od węgla i zamkną elektrownie jądrowe. „Centrale położenie RFN na europejskiej mapie predestynuje ten kraj do roli centralnego hubu dystrybucyjnego. Pozycja ta jest wzmocniona dzięki dobrze rozwiniętej niemieckiej infrastrukturze przesyłowej, czyli przede wszystkim sprawnymi interkonektorami. To wszystko sprawia, że Niemcy są w stanie zaprzęgnąć rosyjski gaz do budowy własnej pozycji politycznej i gospodarczej – surowiec ten trafia do nich bowiem bez żadnych pośredników i w ogromnych ilościach” – ocenia Jakub Wiech na Energetyka.24. Rosja w ten sposób również realizuje swój cel, czyli ominięcie Ukrainy jako kraju tranzytowego i umacnianie swoich wpływów politycznych, w szczególności w Europie Środkowo-Wschodniej. Wchodzi też dzięki temu w bliskie relacje z najsilniejszym i najbardziej wpływowym państwem europejskim, który od lat realizuje za pomocą UE swoje cele polityczne i gospodarcze. Za niemieckim „parasolem” Moskwa będzie mogła kontynuować swoją agresywną politykę wobec państw regionu, co jest bezpośrednim zagrożeniem dla bezpieczeństwa i interesów także naszego kraju. Niemcy będą zapewne w przypadkach kryzysowych - tak jak dziś, popierać, zapewniać, ubolewać – a i tak ich deklaracje nie zmienią się w czyn, gdyż są bezpośrednim beneficjentem rosyjskiej polityki wobec Europy. Dla nieliczących się z nikim i niczym władz w Berlinie polityka dywersyfikacji prowadzona przez Polski rząd, m.in. przez budowę i rozbudowę terminala LNG, współpracę energetyczną z USA, budowę Baltic Pipe, a także plany rozwoju energetyki atomowej – może być potraktowana jako zagrożenie. Dziś nie można przewidzieć ruchów Niemiec w kierunku osłabienia bądź sabotowania tych planów. Widząc jednak determinację naszych zachodnich sąsiadów w realizacji swoich, musimy być przygotowani na najgorsze. Jeden z takich scenariuszy - według którego może dojść do uderzenia choćby w projekt Balic Pipe - rysuje redaktor naczelny BiznesAlert.pl Wojciech Jakóbik. W swoim artykule zwraca uwagę, że pierwsza fala dekarbonizacji zagroziła egzystencjalnie sektorowi węglowemu w Polsce, a druga może doprowadzić do dekarbonizacji sektora gazowego. A to może oznaczać uderzenie w nasze interesy. I to interesy strategiczne. Sygnałem tego, że sektor gazowy może również zostać w najbliższej przyszłości, była m.in. propozycja wpisania regulacji o limicie wsparcia rynkiem mocy jednostek emitujących powyżej 330g CO2/kWh, czyli także elektrowni gazowych. „To najbardziej radykalna z opcji proponowanych w ramach tzw. pakietu zimowego, czyli czwartej partii regulacji dla sektora energetycznego i nie tylko będącej przedmiotem prac instytucji unijnych. Ten kurs może jednak zostać wsparty w ramach nowego kształtu rynku gazu (new gas market design), czyli projektu nowych ram regulacyjnych dla sektora opisujących jak ma działać w przyszłości, ze szczególnym naciskiem na to, by emitował jak najmniej gazów cieplarnianych. To rozwiązanie analogiczne do electricity market design, który wchodzi już z pakietem zimowym” – podkreśla ekspert. Zaznacza przy tym, że w ostatnim czasie ma miejsce nasilenie nacisków na ukierunkowania przepisów na usunięcie emisji z sektora gazowego, a zatem ostatecznie usunięcie gazu kopalnego. Jak tłumaczy Wojciech Jakóbik, tzw. gaz odnawialny ma stopniowo zastępować ten pochodzący spod ziemi, a jego źródłem mogą być OZE, biogaz lub wodór. Podkreśla on, że gaz odnawialny ma wypierać kopalny tam, gdzie nie uda się wychwycić dwutlenku węgla z wykorzystaniem generującej wysokie koszty technologii Carbon Capture and Storage albo wytworzyć z niego wodoru. „Można sobie zatem wyobrazić Niemcy zamieniające gaz rosyjski z Nord Stream 2 w wodór albo rezygnujące z niego na rzecz gazu odnawialnego wytwarzanego przez ich źródła odnawialne” – pisze ekspert.  Podkreśla przy tym, że Polska może stać się ofiarą takiej nowej polityki, jeśli Niemcom, dziś lobbującym za dekarbonizacją sektora gazowego, uda się zebrać sojuszników, jak Austriacy czy Francuzi, by wprowadzić regulacje penalizujące użycie gazu ziemnego na kształt rozwiązań ograniczających dziś węgiel. W ten sposób mogą uderzyć np. w gazociąg Baltic Pipe. Sytuacja ta sprawia, że polski rząd musi trzymać rękę na pulsie i bacznie obserwować poczynania Berlina w kwestiach energetycznych, a przy tym rozwijać nowoczesne technologie pozyskiwania energii i wzmacniać współpracę energetyczną i polityczną z Amerykanami, których siła nacisku, jako jedyna może przemóc niemiecko-rosyjski układ. Petar Petrović Autor jest dziennikarzem Polskiego Radia.",,
Celebrytka usłyszała zarzuty w sprawie SKOK Wołomin,"Zarzuty dotyczące wyłudzenia 1 mln zł kredytu zostały postawione celebrytce – Dominice T.-W. w Prokuraturze Okręgowej Warszawa-Praga w związku ze śledztwem w sprawie SKOK Wołomin. Jak przekazał rzecznik prokuratury Marcin Saduś, Dominika T.-W. nie przyznała się do zarzucanych czynów i odmówiła składania wyjaśnień.","Według śledczych Dominika T.-W. we wrześniu 2013 r. „ubiegając się o wsparcie finansowe przedłożyła nierzetelne oraz nieprawdziwe pisemne oświadczenia dotyczące uzyskiwanych przez nią dochodów”. Prokurator podał, że pracownicy SKOK Wołomin zostali również wprowadzeniu w błąd co do tożsamości osób, na których rzecz kredyt został faktycznie udzielony. – Na skutek tych działań pracownicy SKOK Wołomin udzielili jej kredytu w wysokości 1 mln zł – wskazał Saduś. Poinformował również, że beneficjentem „powyższych działań była nie tylko Dominika T.-W., ale także przebywająca aktualnie w areszcie śledczym osoba ze ścisłego kierownictwa SKOK Wołomin”. Podał także, że w październiku 2018 roku Dominika T.-W. – uprzedzając zarzuty – złożyła zawiadomienie o podejrzeniu popełnienia przestępstwa, z którego wynikało, iż to ona sama została oszukana przez osoby działające w SKOK Wołomin. – Śledztwo prowadzone w tym kierunku zostało umorzone wobec braku cech przestępstwa, a decyzję prokuratora utrzymał w mocy Sąd Okręgowy Warszawa-Praga postanowieniem z dnia 19 września 2019 r. –  powiedział Saduś. Wobec Dominiki T.-W. prokurator zastosował środek zapobiegawczy w postaci poręczenia majątkowego.Za zarzucane jej czyny grozi do 10 lat więzienia. Dominika T.-W. jest córką prezesa Polskiego Związku Narciarskiego i byłą żoną znanego polskiego piosenkarza.",,
Hofman o Kaczyńskim: Jedyny żołnierz w Rzeczypospolitej,"– Jarosław Kaczyński jest głównym punktem odniesienia. Kiedyś powiedziałem, że było dwóch żołnierzy w Rzeczypospolitej: Jarosław na Litwie i Tusk w Koronie. Teraz jest już tylko jeden. Nie ma innego – powiedział Adam Hofman, były poseł i rzecznik Prawa i Sprawiedliwości.","Były polityk, obecnie przedsiębiorca, udzielił wywiadu magazynowi „Plus Minus”, weekendowego wydania dziennika „Rzeczpospolita”. Powiedział w nim, że prezes Prawa i Sprawiedliwości „ma umiejętność, którą mają ludzie, którzy przechodzą do historii”. – To jest naginanie rzeczywistości do tego, co on ma w głowie. On się nie nagina do rzeczywistości, tylko ją ugniata. Robi to tak skutecznie i z taką determinacją, że w końcu mu się to udaje – tłumaczył.  W ocenie Hofmana Kaczyński „dla połowy Polski ją zagniótł jak trzeba, a dla połowy odwrotnie”.  – Tylko nadal to on jest głównym punktem odniesienia. Awersem i rewersem na tej samej monecie. Kiedyś było inaczej. Sam kiedyś powiedziałem, że było dwóch żołnierzy w Rzeczypospolitej: Jarosław na Litwie i Tusk w Koronie. Teraz jest już tylko jeden. Nie ma innego – wskazał były rzecznik Prawa i Sprawiedliwości.",,
"KGB, Stasi i astronomiczna fortuna. Nord Stream pod lupą","Byli szpiedzy KGB i Stasi, wielka polityka i wielkie pieniądze – brzmi to jak recenzja powieści sensacyjnej. A to kulisy działania Gazpromu i powstania projektu Nord Stream – opisane przez duńskiego dziennikarza Jensa Hovsgaarda.","W Parlamencie Europejskim odbyła się debata z udziałem autora zorganizowana przez byłą szefową polskiej dyplomacji, eurodeputowaną PiS Anną Fotygą.Jens Hovsgaard jest cenionym dziennikarzem śledczym, kilka lat temu wydał książkę opisującą proceder handlu ludźmi. Teraz pod lupę wziął Gazprom i Nord Stream. W rozmowie z TVP Info przyznał, że zaciekawiło go usilne promowanie tego projektu w zachodniej Europie. Postanowił zbadać sprawę i odkrył powiązania czołowych europejskich polityków z Gazpromem, a co za tym idzie rosyjskimi służbami.O pracy prezydenta Rosji Władimira Putina w KGB wiadomo od dawna. Dziennikarz ustalił, że kilku prezesów rosyjskiego koncernu również było wcześniej związanych z resortem bezpieczeństwa ZSRR. Z kolei Matthias Warnig, dyrektor zarządzający projektem Nord Stream, to z kolei człowiek związany ze Stasi, byłym wywiadem NRD, który z tych czasów zna Putina. Hovsgaard twierdzi wręcz, że to byli agenci służb stali za powstawaniem tego przedsięwzięcia. Cicha aprobataGazociąg Nord Stream nie miałby jednak szans powstać, gdyby nie było na to politycznej zgody władz zachodnioeuropejskich krajów. Dziwić może przynajmniej cicha aprobata wielu rządów, które nie chciały dostrzec, że zgadzając się na Gazociąg Północny zwiększają uzależnienie Unii Europejskiej od rosyjskiego gazu, który może być elementem szantażu ze strony Kremla.To polityczne poparcie było – zdaniem duńskiego dziennikarza – możliwe dzięki zręcznej polityce Gazpromu, który jednych polityków przekupywał, innych zastraszał, a jeszcze innych po prostu opłacał.Były niemiecki kanclerz Gerhard Schroeder, który prosto z urzędu kanclerskiego przeniósł się do Nord Stream, nie jest odosobnionym przypadkiem. Także były szwedzki premier Goran Persson jest teraz lobbystą działającym na rzecz Gazociągu Północnego, podobnie jak były fiński premier Paavo Lipponen. Takich przypadków wymienia Hovsgaard o wiele więcej. Szantaż KremlaWcielając w życie pomysł Nord Stream, Rosja wykorzystywała także inne instrumenty, np. groźbę nałożenia sankcji lub embarga na produkty, pochodzące z kraju krytycznego wobec tego projektu gazowego.Druga nitka gazociągu Nord Stream 2 budzi jeszcze  większe zastrzeżenia i wręcz opory. Niedawno Komisja Europejska wyraziła wobec tego projektu zastrzeżenia i objęła go regulacjami unijnymi. Także wiele krajów zaczyna dostrzegać zagrożenia.Zmiana jest spowodowana także wydarzeniami na arenie międzynarodowej z udziałem Rosji w ostatnich latach. O ile agresja na Gruzję nie wystraszyła europejskich przywódców wystarczająco mocno, o tyle aneksja Krymu i wywołanie wojny na wschodzie Ukrainy sprawiły, że wiele krajów dostrzegło w Rosji partnera nieprzewidywalnego i niebezpiecznego. Tak się stało np. z Danią, której parlament kilka dni temu przyjął przepisy, mogące zastopować Nord Stream. Były premier tego kraju wprost przestrzega przed rosyjskim gazociągiem.",,
"Mężczyzna, który zniszczył figurki Matki Boskiej, sam zgłosił się na policję","Mężczyzna, który niszczył figurki Matki Boskiej z przydrożnych kapliczek we Włocławku, sam zgłosił się na komendę policji. Wcześniej śledczy opublikowali jego wizerunek w mediach i internecie.","Sprawca, który zgłosił się na komendę po publikacji jego wizerunku w mediach, nie był w stanie wytłumaczyć swojego postępowania, jak poinformował sierż. Tomasz Tomaszewski z Komendy Miejskiej Policji we Włocławku. 44-latek usłyszał zarzuty związane z naruszeniem prawa do ochrony miejsc wykorzystywanych do obrzędów religijnych. Za to przestępstwo grozi nawet do 2 lat więzienia. – Do zniszczenia czterech kapliczek stojących przy ulicach Chłodnej, Długiej, Kaliskiej i Kapitulnej doszło w sierpniu. Po zgłoszeniu (przez proboszcza jednej z parafii – red.), kryminalni rozpoczęli ustalanie okoliczności zdarzeń. Rozpytywali mieszkańców oraz zabezpieczyli monitoring, który mógł pozwolić na ustalenie sprawcy lub sprawców – poinformował sierż Tomaszewski. – Podczas tych działań śledczy wytypowali mężczyznę, którego podejrzewali o udział w zniszczeniu elementów kapliczek – dodał. St. sierż. Tomaszewski wcześniej informował, że dwóch figur nie da się odtworzyć, bo były z gipsu i zostały rozbite. Mniej ucierpiała trzecia – drewniana – i być może uda się ją naprawić.",,
Jarosław Kaczyński zakazał parlamentarzystom PiS spotkań z lobbystami,"Prezes Prawa i Sprawiedliwości Jarosław Kaczyński zakazał parlamentarzystom tej partii udziału w spotkaniach o charakterze lobbystycznym lub takich, co do których można domniemywać, że mają taki charakter. Wyjątkiem mają być spotkania spełniające wymogi ustawy o działalności lobbingowej.","W decyzji opublikowanej na Twitterze prezes PiS napisał, że na podstawie statutu partii wydaje „zakaz odbywania przez parlamentarzystów Prawa i Sprawiedliwości udziału w spotkaniach o charakterze lobbystycznym”. Radio RMF FM poinformowało w czwartek, że w Sejmie odbyło się nieoficjalne spotkanie pracowników koncernu tytoniowego Philip Morris Polska z ważnymi politykami PiS. Według radia, to wicemarszałek Sejmu, szef klubu PiS Ryszard Terlecki był organizatorem tego spotkania. – Pojawiła się propozycja spotkania na temat sposobu używania nikotyny, podobno zdrowszego niż papierosy – powiedział Terlecki dziennikarzowi RMF FM.Jak podało radio, „ze strony koncernu w spotkaniu wzięły udział osoby, które nie są zarejestrowane w Sejmie jako lobbyści”.– Tego nie wiem, zgłosili się z taką propozycją udziału w podkomisji, było tym zainteresowane Ministerstwo Zdrowia, więc się spotkaliśmy i posłuchaliśmy, co mają do powiedzenia – powiedział Terlecki w reakcji",,
Do końca kadencji będę niezależny i apolityczny - mówi Bodnar. Lepiej późno niż wcale,"- Rzecznik, który będzie bronił tylko obywatelek i obywateli wyznających poglądy bliskie rzecznikowi, to zły rzecznik - tak blisko cztery lata temu Dariusz Joński z SLD mówił o Zofii Romaszewskiej, legendzie Solidarności, rywalizującej z Adamem Bodnarem o stanowisko Rzecznika Praw Obywatelskich. Dziś słowa Jońskiego nie straciły na aktualności, tyle że można je swobodnie odnieść do zwycięzcy tamtej rywalizacji. Jego stronniczość wytknął ostatnio Rzecznik Praw Dziecka.","Cztery lata temu było już praktycznie przesądzone, kto zostanie RPO. Adam Bodnar był zdecydowanym faworytem środowisk lewicowych. W czerwcu 2015 r. jego kandydaturę wysunęło ponad 50 organizacji pozarządowych, m.in. Fundacja Panoptykon, Polskie Towarzystwo Prawa Antydyskryminacyjnego (PTPA), Federacja na Rzecz Kobiet i Planowania Rodziny i Greenpeace Polska. Bodnar, będący już wówczas wiceprezesem Helsińskiej Fundacji Praw Człowieka, często  mówił o zagrożeniach jednostki przez aparat polityczny. Promowany był jako obiektywny działacz, któremu wprawdzie zdecydowanie łatwiej poruszać się lewą stroną, ale nie stroni też od konserwatywnych wycieczek.  RPO - z oburzeniem i zrozumieniem...swoich  Znany również ze swoich sympatii do mniejszości seksualnych, mógł liczyć w Sejmie na poparcie PO, SLD i PSL.  Głosowanie w lipcu 2015 r. było więc formalnością. Nowy RPO nie zawiódł swoich wyborców. Broni zawzięcie mniejszości i wolności słowa jednostki. Trzeba tylko wiedzieć, co mówić i z kim trzymać, by zaskarbić sobie poparcie rzecznika.    Przekonał się o tym choćby drukarz z Łodzi, który w 2015 r. nie chciał przyjąć zamówienia na materiały promujące mniejszości seksualne. W sporze między instytucją, jaką była Fundacja LGBT Business Forum, a jednostką – ta druga nie miała szans. RPO reprezentował  interesy klientów drukarza i jak zaznaczył, z zadowoleniem przyjął wyrok skazujący rzemieślnika. Prześladowań grup LGBT rzecznik dopatrzył się również w działaniach Ministerstwa Edukacji Narodowej. Szczególną nieufność wzbudziły decyzje szefowej resortu Anny Zalewskiej, która jasno zapowiedziała konsekwencje dyscyplinarne wobec wszystkich dyrektorów szkół, deklarujących udział w akcji „Tęczowy piątek” bez pisemnej zgody rodziców uczniów i zgłoszenia akcji w kuratorium.  W agitacji LGBT wzięło udział ponad 200 placówek w całej Polsce, za co dostawały  plakaty i „tęczowe gadżety” od organizatorów akcji. Adam Bodnar, broniąc dyrektorów, którzy zdecydowali się na podjęcie akcji, wystosował wówczas list z pytaniem o podstawy prawne kontroli szkół uczestniczących w „Tęczowym piątku”. Pouczył też panią minister, że skutkiem braku prowadzenia edukacji antydyskryminacyjnej w szkołach jest postępująca nietolerancja dla „inności” i nieprzystawania do przyjętej „normy”. O ile egzekwowanie przepisów przez ministerstwo edukacji rzecznik dr Bodnar uznał za podejrzane, o tyle ze zrozumieniem pochylił się nad retoryką wzywającą do buntu przeciw rządowi. W taki sposób potraktował wypowiedź Lecha Wałęsy, jaką ten umieścił w mediach społecznościowych. Laureat nagrody Nobla napisał przed rokiem, że: „wybraną władzę należy szanować. Tą władzę nie wolno szanować. Ta władza łamie konstytucję, niszczy dorobek i dobre imię Polski. Ja mówię zdecydowane już dość. Jeśli podniosą łapę na Sąd Najwyższy to jadę do Warszawy 4 lipca by głównego sprawcę odsunąć od możliwości zniszczenia podstawowego strażnika Demokracji jakim jest Sąd Najwyższy.” Bodnar nie pochwalał do końca formy, ale treść uznał za troskę o losy państwa. Wałęsa ostatecznie do Warszawy przyjechał i jeszcze raz wezwał do czynu grzmiąc: trzeba tych przestępców jak najszybciej usunąć, bo szkodzą Polsce! Nie musiał jednak fatygować się aż do stolicy, bo chętnych do obalania władzy, zamiast spodziewanych stu tysięcy, przybyło mniej więcej tylu, ilu mogłoby przyjść w gości na urodzinową imprezę w ogrodzie przy willi Wałęsy w Gdańsku. Mit o rodzicach i wychowaniu seksualnym    Adam Bodnar, pytany lub nie, chętnie wyraża swoje opinie. Po morderstwie Pawła Adamowicza twierdził, że w więzieniu „kanał, który jest nadawany całą dobę, to jest TVP Info”, z czego wynikał jasny wniosek, gdzie morderca prezydenta Gdańska podczas odsiadki szukał inspiracji. Ostatecznie okazało się, że akurat do tego kanału więzień nie miał dostępu.   Nie był to zresztą jedyny przejaw troski RPO o pluralizm opinii w polskich mediach. Niedawno rzecznik wyrażał obawy na ten temat po odejściu z Superstacji Elizy Michalik, dziennikarki znanej z wyjątkowo zaciekłej retoryki skierowanej przeciwko PiS i Kościołowi, a jednocześnie przyjaźnie nastawionej wobec opozycji.   Na Bodnarze może również stale polegać prezydent Warszawy. RPO „odczarowuje” na swojej stronie wszystkie mity, jakie jego zdaniem narosły wokół karty LGBT,  wprowadzonej przez  Rafała Trzaskowskiego do stołecznych szkół. Jednym z mitów miało być naruszenie praw rodziców do wychowania dziecka zgodnie z własnymi przekonaniami. Rzecznik zapewnia, że „przepisy zapewniają (...) rodzicom co do zasady pełną realizację ich prawa do wychowania dziecka zgodnie z własnymi przekonaniami w odniesieniu do zajęć o seksualności”. Jednak dalej czytamy, że w opinii RPO przyjęte obecnie rozwiązania są jednak niesatysfakcjonujące,  ponieważ „z najnowszych informacji gromadzonych przez WHO wynika, że najlepszym i najskuteczniejszym sposobem na edukację seksualną jest wprowadzenie obowiązkowych zajęć w szkole.”  Przywołuje przy tym stanowisko Trybunału  Konstytucyjnego. W maju 2003 r. stwierdził, iż Konstytucja nie może gwarantować i nie gwarantuje, że wiedza przekazywana w szkole będzie zgodna z przekonaniami rodziców.  Zostawmy jednak na chwilę prawo, bo dr Bodnar podchodzi również do tego problemu w sposób praktyczny. Podkreśla bowiem, że „nie wszyscy rodzice są w stanie i chcą prostować i uzupełniać te informacje na własną rękę w domu. Jednostronna wola i starania rodziców też nie wystarczą do efektywnej rozmowy. Młode osoby czują się natomiast w znamienitej większości niezręcznie, omawiając temat seksualności z rodzicami i, odwrotnie do wyobrażonego poglądu, kwestie osobiste i wrażliwe wolą poruszać w środowisku szkolnym niż w domu” - czytamy w jego diagnozie.Zatem, według RPO przyjęte rozwiązania prawne są niesatysfakcjonujące, co może oznaczać obowiązkowe lekcje prowadzone przez szkolnych edukatorów. „Niezależny i apolityczny”   Między innymi na to zwrócił uwagę Mikołaj Pawlak, Rzecznik Praw Dziecka. „To zdumiewające, że Adam Bodnar, który ślubował obronę konstytucyjnych praw wszystkich obywateli, nie tylko nie chce ich bronić, ale żąda zmian, które będą pogwałceniem Konstytucji” - napisał w odpowiedzi, sprzeciwiając się zdecydowanie wpuszczaniu edukatorów seksualnych na szkolne korytarze, podobnie jak wprowadzaniu standardów WHO do polskiego programu nauczania. Adam Bodnar z uporem i konsekwencją walczy o prawa niektórych mniejszości. Co jakiś czas podkreśla choćby krzywdę byłych funkcjonariuszy SB po umniejszeniu ich emerytur. Jednak są też poszkodowani, których omija szerokim łukiem. Do takich należała choćby sprawa Natalii Nitek, którą szykanował niemiecki pracodawca ze względu na jej narodowość i prawicowe poglądy. Sympatyzująca z PiS pracownica niemieckiej firmy na Pomorzu opisywała jego rasistowskie i szowinistyczne zachowania, jednak nie wzbudziła nimi zainteresowania RPO. Rzecznik Praw Obywatelskich zapowiedział już, że nie zamierza ubiegać się o ponowny wybór na tę funkcję. – Do końca tej kadencji będę niezależny i apolityczny – podkreślił. Lepiej późno niż wcale. Do końca jego kadencji pozostał jeszcze rok.",,
"Jarosław Kaczyński: Teraz jest czas próby, wysiłku i pracy, a zwycięstwo przyjdzie","– Droga do sprawiedliwej Polski to droga do poprawy losu Polaków – podkreślił prezes PiS Jarosław Kaczyński podczas sobotniej konwencji regionalnej partii we Wrocławiu. 
 – Teraz jest czas próby, wysiłku, determinacji i pracy, a zwycięstwo przyjdzie  – mówił, apelując o mobilizację wyborczą.","Prezes PiS podkreślił, że celem jego partii jest „sprawiedliwa Polska”. W tym kontekście Kaczyński stwierdził, że rządowi PiS udało się doprowadzić m.in. do tego, że wiele rodzin po raz pierwszy wyjechało na wakacje i nie odbiera się rodzinom dzieci z powodu biedy. – To tylko przykłady, a przecież przed nami nowa piątka, „piątka PiS”; ona bardzo rozszerzy to wszystko, co uczyniliśmy dotąd. Powtarzam – ta dobra droga do sprawiedliwej Polski, to droga dla Polaków, to droga poprawy ich losu – oświadczył prezes PiS. Prezes Kaczyński postawił też pytanie, które – jak mówił – muszą postawić sobie też Polacy. – Czy ta droga ma być kontynuowana? Żeby była kontynuowana, to musimy umieć zwyciężać, w tych najbliższych majowych, europejskich wyborach, w tych jesiennych – parlamentarnych, w tych w 2020 r. – prezydenckich – podkreślił lider PiS. Jak dodał, aby PiS nadal kontynuował reformy w kraju, musi mieć możliwości. – Jeśli tak się nie stanie, to Polska zacznie się cofać. Nasi przeciwnicy z całą pewnością, nawet gdyby chcieli, nie potrafiliby tej drogi kontynuować. Ale nie chcą, mówią, że nie chcą. Mówią, że mają zamiar to wszystko zmienić, że mają zamiar zniszczyć naszą politykę społeczną, że mają zamiar zniszczyć także polską demokrację – powiedział prezes PiS. – Musimy walczyć o duszę każdego Polaka; to jedyna droga do trzech zwycięstw, które są nam potrzebne, by Polska mogła się dalej zmieniać – powiedział Jarosław Kaczyński.  Zwrócił przy tym uwagę na medialną przewagę, jaką - jego zdaniem - ma opozycja. – Damy radę, ale wtedy, jeżeli będziemy potrafili, biorąc pod uwagę wielka przewagę medialną naszych przeciwników, dotrzeć do Polaków, powiedzieć im o tym, co się w Polsce dzieje. Bo przecież wielu w gruncie rzeczy ma mocno zamieszany obraz przez media, które na białe mówią czarne, a na czarne białe. Tych mediów jest niestety dzisiaj w Polsce sporo - zaznaczył prezes PiS. Jarosław Kaczyński podkreślił, że jego partia „nie dzieli Polaków na lepszych i gorszych”. – My nie mówimy o nikim, że jest moherowym beretem, chociaż w samym noszeniu moherowego beretu nic złego nie ma, ale wiadomo, że chodzi o symbol, o konserwatywne poglądy. My nie wysyłaliśmy ABW przeciwko ludziom, którzy prowadzili stronę, na której się troszkę wyśmiewano, żartowano z prezydenta Komorowskiego – zauważył.– My praktykujemy demokrację. Wchodząc tutaj słyszałem „konstytucja”; tak, my jesteśmy formacją, która przestrzega konstytucji. Chodzi o to, żeby wiedzieli o tym także Polacy, żeby wiedzieli, że nie ma tak naprawdę żadnego przeciwskazania ku temu, by głosować na PiS, na zjednoczoną polską prawicę. Teraz jest czas próby, jest czas najwyższego wysiłku, determinacji i pracy, a zwycięstwo przyjdzie – powiedział Jarosław Kaczyński. Kampania nabiera tempa  W piątek w Radiu Wrocław premier Morawiecki zapowiedział, że sobotnia konwencja będzie „konwencją mobilizacyjną”. – Wchodzimy powoli w okres, w którym kampania (wyborcza do Parlamentu Europejskiego – red.) nabiera tempa – powiedział premier w Radiu Wrocław. Po konwencji premier Morawiecki spotkał się z mieszkańcami w Strzelinie na Dolnym Śląska, zaś prezes PiS Jarosław Kaczyński pojechał na spotkanie do Wielunia (Łódzkie). PiS zainaugurował kampanię wyborczą do Parlamentu Europejskiego konwencją w Jasionce pod Rzeszowem, która odbyła się na początku marca. W jej trakcie zaprezentowano Europejską Deklarację Programową, pod którą podpisali się wszyscy liderzy list partii w poszczególnych okręgach.",,
Polska syta przegrała ze zbuntowaną. „Komorowskiemu zabrakło kampanii negatywnej”,"– Bronisław Komorowski był kandydatem Polski sytej i zadowolonej z siebie; Andrzej Duda i Paweł Kukiz – Polski zbuntowanej – ocenił w programie „Gość poranka” w TVP Info Jarosław Gowin (Zjednoczona Prawica), komentując sondażowe wyniki niedzielnych wyborów prezydenckich. – Kampania Bronisława Komorowskiego musi być intensywniejsza i mocniejsza, jeśli chodzi o siłę przekazu – mówił Marcin Kierwiński (PO), który również był gościem programu.","– Sztab wyborczy Bronisława Komorowskiego wciąż pracuje. Przed nami dwa tygodnie do II tury wyborów prezydenckich. Jestem przekonany, że ta kampania Bronisława Komorowskiego musi być intensywniejsza, musi być mocniejsza, jeśli chodzi o siłę przekazu. Sądzę, że sztab Bronisława Komorowskiego ma pomysły na tę II turę – powiedział Marcin Kierwiński, szef gabinetu politycznego premier Ewy Kopacz.Gowin: wierzyłem, że Duda może wygrać drugą turę, ale że pierwszą? – Chyba wszyscy zdają sobie sprawę z przyczyn porażki Komorowskiego. Można wskazywać na bardzo nieudaną kampanię i słabość samego kandydata, ale główną przyczyną jest fakt, że był kandydatem Polski sytej i zadowolonej z siebie. Andrzej Duda i Paweł Kukiz oraz większość pozostałych kandydatów to byli kandydaci Polski zbuntowanej. Polski, która ma poczucie, że można było te 25 lat wykorzystać dużo lepiej – podkreślił Jarosław Gowin (Polska Razem Zjednoczona Prawica). Gowin dodał, że jeszcze nie może otrząsnąć po zwycięstwie kandydata PiS. – Wierzyłem w to, że Andrzej Duda może wygrać II turę, ale to, że może wygrać I turę, ani mi przez myśl nie przeszło – zaznaczył. Kierwiński: wynik Andrzeja Dudy zaskoczeniem Sondaże przedwyborcze wskazywały na 8-9 proc. przewagi Bronisława Komorowskiego nad Andrzejem Dudą w I turze wyborów. – Dla większości analityków, także polityków, wynik  Andrzeja  Dudy jest zaskoczeniem. Zgodzę się z panem Gowinem, że chyba zwycięstwa w I turze Andrzeja Dudy nikt się nie spodziewał. Myślę, że to, co było charakterystyczne dla  kampanii Bronisława Komorowskiego, to że była to kampania bardzo merytoryczna i spokojna. Nie była to kampania negatywna – powiedział polityk PO Marcin Kierwiński.„Prezydent nie obiecywał gruszek na wierzbie”– Jeżeli mówimy o spocie o in vitro – bo, jak myślę, to teraz będzie przedstawiane jako kampania negatywna Bronisława Komorowskiego – to nazywajmy sprawy po imieniu: Andrzej Duda w sprawie in vitro  zmienił  trzy razy zdanie w ciągu ostatniego pół roku. Raz powiedział twardo, że jest przeciw,  potem, że trzeba rozważyć inny projekt. Potem znowu wracał do tego, że jest zdecydowanie przeciw – mówił Kierwiński. Jak podkreślił, trzy ostatnie miesiące to był nieustanny atak wszystkich kontrkandydatów na obecnego prezydenta. – To był atak na Bronisława Komorowskiego, który na tle innych kandydatów mówił jednak o ważnych sprawach, mówił merytorycznie o tym, co tak naprawdę leży w kompetencjach  prezydenta, a nie obiecywał gruszek na wierzbie – zaznaczył Kierwiński.  Gowin: Komorowski nie miał nic do powiedzenia – Wszyscy widzieli, jaka była kampania Bronisława Komorowskiego. Jego ogromnym problemem  i problemem PO jest to, że nie miał nic do powiedzenia. Nie przedstawił żadnej wizji Polski, Próbował bronić dorobku ostatnich 25 lat – odpowiedział Jarosław Gowin.                                                    Jarosław Gowin i Marcin Kierwiński (fot. TVP Info)teraz odtwarzanePolitycy na temat wyników sondażowych wyborów Przed nami II tura W II turze wyborów prezydenckich zmierzą się Andrzej Duda i Bronisław Komorowski - wynika z sondaży late poll Ipsos dla TVP. Według tego sondażu kandydat PiS w niedzielnych wyborach otrzymał 34,5 proc. poparcia, a Bronisław Komorowski 33,1 proc. głosów. Na trzecim miejscu z 20,5 proc. głosów znalazł się Paweł Kukiz.Sondaż late poll przeprowadzonego już po zamknięciu lokali wyborczych. Jego wyniki nieznacznie różnią się od sondażu exit poll.Jak przekazała w piątek Państwowa Komisja Wyborcza, oficjalne wyniki zostaną podane najwcześniej we wtorek.",,
"„Hunowie”. Szef MSWiA liczy, że policja złapie osoby, które zniszczyły figury w Zarzeczu","To nie jest cios tylko dla lokalnej społeczności katolickiej, to cios dla każdego przyzwoitego człowieka; policja dołoży wszelkich starań, by złapać barbarzyńców – zadeklarował minister spraw wewnętrznych Joachim Brudziński. W ten sposób odniósł się do zniszczenia figur świętych w Zarzeczu (woj. podkarpackie).","We wtorek podkarpacka policja poinformowała o zniszczeniu przez nieznanych sprawców 22 figur z Alei Świętych przy kościele parafialnym w Zarzeczu koło Niska na Podkarpaciu. Zostały one poświęcone 11 listopada z okazji 100. rocznicy odzyskania przez Polskę niepodległości. Straty oszacowano na około 50 tys. zł.„To ogromny cios dla lokalnej katolickiej społeczności. Panie ministrze Brudziński, bardzo prosimy o to, by policja złapała i ukarała sprawców” – napisała w środę na Twitterze posłanka PiS Anna Maria Siarkowska.W odpowiedzi szef MSWiA zadeklarował, że policja dołoży wszelkich starań, by znaleźć sprawców. „To nie jest cios tylko dla lokalnej społeczności katolickiej. To jest cios dla każdego przyzwoitego człowieka. Jest dla mnie oczywistym, że policja dołoży wszelkich starań aby złapać tych kulturowych »Hunów« barbarzyńców” – odpisał na Twitterze Brudziński.",,
Krasnodębski: Poparcie dla von der Leyen zależy od respektowania metody D'Hondta,"Europoseł prof. Zdzisław Krasnodębski z Prawa i Sprawiedliwości powiedział dziennikarzom, że ewentualne poparcie frakcji Europejskich Konserwatystów i Reformatorów (EKR) dla kandydatury Ursuli von der Leyen na stanowisko szefowej Komisji Europejskiej uzależnione jest od respektowania przez Parlament Europejski metody D'Hondta. Chodzi o kandydatury EKR na kierownicze stanowiska w komisjach.","Von der Leyen wzięła udział w spotkaniu z europosłami frakcji EKR, do której należą deputowani z Prawa i Sprawiedliwości. Kandydatka na szefową KE spotyka się z różnymi frakcjami, zabiegając o ich poparcie. – Dla nas testem jest ten tydzień. Dlatego, że niezależnie od stanowiska rządowego parlamentarzyści są parlamentarzystami, mamy mandat obywateli. Dla nas niezwykle ważna jest odpowiedź na pytanie, czy system D'Hondta jest respektowany jeszcze w tym PE, czy już nie – oświadczył Krasnodębski. Europoseł nawiązał do metody podziału mandatów w systemach proporcjonalnych, używanej m. in. przy rozdziale funkcji w PE. W zeszłym tygodniu kandydatura Krasnodębskiego na stanowisko jednego z wiceszefów PE nie uzyskała poparcia eurodeputowanych. – Dla nas pytaniem zasadniczym jest, jak to będzie w komisjach. Jeżeli się okaże, że wszystko jest w porządku, to nasza skłonność do tego, żeby zagłosować na kandydatkę EPL, będzie większa niż w innych przypadkach – wyjaśnił.",,
Szef RE za późniejszym brexitem. „Zaproponuję procedurę pisemną”,"Szef Rady Europejskiej Donald Tusk poinformował, że w związku z decyzją premiera Borisa Johnsona o wstrzymaniu ratyfikacji umowy o wyjściu Wielkiej Brytanii z Unii Europejskiej, będzie rekomendował liderom UE-27 zaakceptowanie wniosku o przedłużenie brexitu.","Wcześniej Johnson po przegranym głosowaniu nad harmonogramem prac nad ustawą w sprawie porozumienia o wystąpieniu z UE zapowiedział, że wstrzymuje ją do czasu odniesienia się przez Brukselę do wniosku o przesunięcie terminu brexitu. „Aby zapobiec brexitowi bez umowy, zalecę UE-27 zaakceptowanie wniosku Wielkiej Brytanii o jego przedłużenie. W tym celu zaproponuję procedurę pisemną” – napisał na Twitterze Tusk.Jeśli jego sposób pracy zostanie zaakceptowany, oznaczać to będzie, że nie będzie potrzebny dodatkowy, nadzwyczajny szczyt Unii Europejskiej przed końcem miesiąca.Zgodę na przesunięcie brexitu muszą dać jednomyślnie wszystkie państwa członkowskie. Tusk prowadzi konsultacje z liderami tych państw w tej sprawie. Wniosek Wielkiej Brytanii zakłada przedłużenie brexitu do 31 stycznia 2020 r.",,
Obniżanie wieku emerytalnego nie demoluje budżetu,"Wpływy ze składek na ubezpieczenie społeczne są wyższe od złożeń – informuje „Rzeczpospolita”. Dziennik wskazuje, że oznacza to, iż koszty obniżania wieku emerytalnego nie będą dla budżetu państwa zbyt duże.","W pierwszej połowie roku wpływy na Fundusz Ubezpieczeń Społecznych sięgnęły prawie 84 mld zł. To aż 7 mld zł, czyli ok. 9 proc., więcej niż w analogicznym okresie zeszłego roku – wynika z danych ZUS.– To wysoki wzrost, biorąc pod uwagę obniżenie wieku emerytalnego, który spowodował, że tysiące osób przeszło na przyspieszoną emeryturę – przekonuje Wiktor Wojciechowski, główny ekonomista Plus Banku.Przywrócenie wieku emerytalnego – 60 lat dla kobiet i 65 lat dla mężczyzn (wobec reformy zakładającej stopniowe wydłużenia wieku do 67 lat dla wszystkich) – nastąpiło od 1 października 2017 r.W IV kwartale zeszłego roku ze swojego prawa do wcześniejszego odpoczynku skorzystało 357,1 tys. osób, a w okresie styczeń-maj tego roku – kolejne 104,5 tys. osób. Efekt jest taki, że dynamicznie zaczęła rosnąć także liczba emerytów ogółem. Jeszcze na koniec maja 2017 r. było ich 7,73 mln, czyli o 30 tys. więcej niż rok wcześniej. Na koniec maja tego roku – liczba ta wynosiła nieco ponad 8 mln, czyli prawie 270 tys. więcej niż rok wcześniej.",,
Wietnam wydalił sobowtóra Kim Dzong Una,"Przywódca Korei Północnej – Kim Dzong Un zmierza pociągiem do Hanoi, gdzie w środę spotka się z Donaldem Trumpem. Tymczasem z Wietnamem musiał się dziś pożegnać sobowtór północnokoreańskiego przywódcy, któremu wydano natychmiastowy nakaz opuszczenia kraju.","Przed ubiegłorocznym pierwszym szczytem Korea Północna – USA do Singapuru prócz przywódców obu państw przyjechali także ich sobowtóry. Sobowtór Donalda Trumpa Russel White oraz sobowtór Kim Dzong Una – Howard X już w ubiegłym tygodniu pojawili się w Hanoi. Udając prezydentów obu państw, spotkali się na schodach opery w Hanoi. To nie spodobało się władzom Wietnamu, które podjęły decyzję o unieważnieniu wizy sobowtóra północnokoreańskiego przywódcy. Mężczyzna został przewieziony na lotnisko. Sobowtór Donalda Trumpa Russel White pozostanie w Wietnamie.",,
Donald Trump zapowiedział wypowiedzenie traktatu z Rosją dot. broni nuklearnej,Stany Zjednoczone wycofają się z traktatu INF – powiedział prezydent Donald Trump zarzucając Rosji naruszanie postanowień tego układu – podała Agencja Reutera.,"Stany Zjednoczone wycofają się z przełomowego traktatu z Rosją, potwierdził prezydent Donald Trump i przemawiając do dziennikarzy zarzucił Rosji naruszanie postanowień traktatu podpisanego w 1987r. w Waszyngtonie. – Oni naruszają (traktat) od wielu lat – powiedział Trump po wiecu wyborczym w Nevadzie.  Wcześniej o sprawie pisał w sobotę brytyjski „Guardian” informując, że doradca prezydenta USA ds. bezpieczeństwa narodowego John Bolton rekomenduje wycofanie się Stanów Zjednoczonych z traktatu rozbrojeniowego INF w związku z zarzutami, że Rosja narusza postanowienia tego układu. Gazeta twierdziła, że Bolton napotyka w tej kwestii na opór ze strony Departamentu Stanu USA i Pentagonu oraz sojuszników Stanów Zjednoczonych. „New York Times” poinformował w piątek, że Bolton, który w przyszłym tygodniu ma udać się do Moskwy i – jak podał Kreml – spotkać się z prezydentem Rosji Władimirem Putinem, zamierza poinformować stronę rosyjską o planach wycofania się USA z INF, m.in. aby umożliwić Stanom Zjednoczonym przeciwdziałanie chińskim zbrojeniom na Pacyfiku. „NYT” powołuje się tu na „amerykańskie osobistości oficjalne i zagranicznych dyplomatów”. „Guardian” wskazywał, że zgodnie z postanowieniami tego układu wycofanie się z niego zajęłoby sześć miesięcy. Brytyjski dziennik zwracał też uwagę, że ministrowie obrony państw NATO, którzy spotkali się w tym miesiącu w Brukseli podkreślili kluczowe znaczenie układu INF dla euroatlantyckiego bezpieczeństwa. Jednak minister obrony USA James Mattis dał jasno do zrozumienia, że „wszystkie opcje są otwarte”, jeśli chodzi o reakcję Waszyngtonu na naruszanie układu przez Moskwę. Na początku miesiąca sekretarz generalny NATO Jens Stoltenberg skrytykował Rosję za nowy system rakietowy, podkreślając, że prawdopodobnie narusza on układ INF.",,
Premier Morawiecki: Polska nie zrezygnowała z niemieckich reparacji,"Premier Mateusz Morawiecki w wywiadzie, którego udzielił kilku niemieckim gazetom powiedział, że Polska nigdy nie otrzymała od Niemiec odpowiedniej rekompensaty za straty poniesione w okresie II wojny światowej.","Mateusz Morawiecki przypomniał niemieckim dziennikarzom, że Polska nie otrzymała od Niemiec odpowiedniej rekompensaty za okrucieństwa II wojny światowej. – W czasie wojny straciliśmy sześć milionów obywateli, o wiele więcej niż inne kraje, które otrzymały znaczne reparacje wojenne – powiedział polski premier.– To nie jest w porządku i tak nie może pozostać – dodał. Mateusz Morawiecki nie podał konkretnej kwoty reparacji. Przypomniał, że cały czas pracuje nad tym problemem komisja parlamentarna. — Musimy wiele przeanalizować. Niemcy zlikwidowali ponad tysiąc polskich wsi. Poważnie podejdziemy do kwoty, jakiej będziemy się dopominać – powiedział szef rządu.Mateusz Morawiecki odrzucił podnoszony przez Niemcy argument, że Polska w 1953 r. jakoby zrzekła się reparacji od Niemiec. Premier stwierdził, że polski rząd nie uznaje ówczesnych kontraktów pomiędzy Polską i NRD, bowiem obydwa kraje były częścią bloku sowieckiego.",,
USA: Strzelanina na festiwalu czosnku. Wiele osób rannych [WIDEO],"Co najmniej trzy osoby zginęły, a kilkanaście zostało rannych w wyniku strzelaniny, która miała miejsce w niedzielę na corocznym festiwalu żywności w miejscowości Gilroy na północy Kalifornii w USA – poinformowały miejscowe służby medyczne.","Świadkowie zdarzenia opowiadali miejscowej prasie, że na początku myśleli, iż odgłosy strzałów pochodzą od fajerwerków. Dopiero po kilku minutach w tłumie wybuchła panika. Ludzie krzyczeli, płakali, przewracali stoły, niszczyli ogrodzenie, aby wydostać się z miejsca zagrożenia.Telewizja NBC News opublikowała wypowiedź uczestniczki festiwalu Julissy Contreras, która mówiła, iż widziała napastnika. Według niej to ok. 30-letni mężczyzna, który strzelał do ludzi z karabinu. „Widziałam, jak strzelał we wszystkich kierunkach, nie celował w nikogo w szczególności, strzelał od lewej do prawej, od prawej do lewej” – powiedziała.",,
21 delegacji państw potwierdziło udział w rocznicy wyzwolenia Auschwitz,"21 delegacji państwowych potwierdziło przyjazd na obchody 75. rocznicy wyzwolenia niemieckiego obozu Auschwitz, które odbędą się 27 stycznia – podało Muzeum Auschwitz. Na czele delegacji stanęły m.in. koronowane głowy i prezydenci.","Gospodarzem uroczystości będzie prezydent RP Andrzej Duda. Specjalnym przedstawicielem Stolicy Apostolskiej będzie kard. Zenon Grocholewski. W ceremonii rocznicowej udział weźmie również para królewska z Holandii – król Willem-Alexander z małżonką Máximą i król Hiszpanii Filip VI Burbon z małżonką Letycją.  Luksemburg reprezentował będzie m.in. wielki książę Henri, Norwegię książę koronny Haakon, Szwecję następczyni tronu księżniczka Wiktoria, a Wielką Brytanię księżna Kornwalii Kamila.  Na uroczystościach obecność potwierdzili także prezydenci: Austrii – Alexander van der Bellen, Finlandii – Sauli Niinistoe, Izraela – Reuven Rivlin, Łotwy – Egils Levits, Malty – George William Vella, Niemiec – Frank-Walter Steinmeier, Słowenii – Borut Pahor, a także Szwajcarii. Na czele czeskiej i greckiej delegacji staną szefowie rządów – Andrej Babis i Kyriakos Mitsotakis. Premierzy znaleźli się także wśród członków delegacji Holandii – Mark Rutte, Luksemburga – Xavier Bettel i Norwegii – Erna Solberg.  Reprezentowane będą również: Estonia, Irlandia i Portugalia.  Rzecznik muzeum Bartosz Bartyzel podkreślił, że najważniejszymi gośćmi 75. rocznicy wyzwolenia Auschwitz będą byli więźniowie. Przyjedzie ich ok. 200 z różnych zakątków świata.",,
Tajemnice Machiavellego. Lubił wyskoczyć po kryjomu na wino,"Tego włoskiego filozofa i prawnika z epoki renesansu znają wszyscy. Kojarzy się dość ponuro, bo od jego nazwiska ukuto złowieszcze słowo makiawelizm. Okazuje się, że autor słynnego „Księcia” – Niccolò Machiavelli miał bardzo ludzkie słabości. Mianowicie lubił poszaleć w gospodzie. Wędrował tam incognito podziemnym tunelem, który prowadził tam wprost z jego toskańskiej posiadłości.","Machiavelli, przez lata ulubieniec potężnych panów Florencji,  Medyceuszy, został wygnany z miasta w 1512 r., ponieważ popadł w niełaskę. Pojechał wtedy do Toskanii, w okolice Chianti. Tam powstało jego najsłynniejsze dzieło, „Książę”, w którym opisał idealnego władcę, przebiegłego, okrutnego i skutecznego. Wzorem dla niego był nie kto inny, jak syn papieża Aleksandra VI, Cesare Borgia.   Machiavelli wzgardził luksusową, rodzinną posiadłością, którą projektował Michał Anioł.  Wybrał dość prosty dom Sant’Andrea w Percussina. Budynek był połączony tunelem z karczmą, zwaną  L’Albergaccio, gdzie Machiavelli uwielbiał przesiadywać.Wędrował tam niezauważony przez nikogo, tunelem.  Ubierał się w proste ubrania, by nie przyciągać niczyjej uwagi. Potem grał w karty, pił wino i fraternizował się z wieśniakami.  Ktoś jego pochodzenia bardzo by sobie zaszkodził, gdyby w tamtych czasach coś takiego wyszło na jaw. Kotlety i spotkania ze szpiegami  L’Albergaccio była bardzo uczęszczanym miejscem. Zatrzymywali się tam na nocleg podróżni, którzy podążali drogą łączącą Rzym z Florencją.  W karczmie jedli, pili, plotkowali i zabawiali się z kobietami. A Machiavelli m.in. słuchał i przyglądał się. W karczmie tej wpadł na pomysł, by pisać „Księcia”. Jak zdradził w liście do przyjaciela Francesca Vettori, florenckiego ambasadora w Watykanie, dowiedział się tam wielu rzeczy i poznał mnóstwo fascynujących ludzi.",,
Glapiński: Potrzebna rozmowa z prezydentem nt. ustawy o NBP,"Na pewno jest potrzebna rozmowa z prezydentem na temat ustawy o NBP m.in. ujawniającej zarobki kadry kierowniczej banku – stwierdził prezes Narodowego Banku Polskiego Adam Glapiński. Dodał, że dopóki jest prezesem banku, nikt nie naruszy niezależności NBP.","Glapiński zaznaczył, że nie chce komentować ustawy, która „jeszcze nie jest ustawą, bo musi być (...) formalnie przez Sejm przegłosowana z tą jedną poprawką, pomyłką legislacyjną i nie podpisaną przez prezydenta”.– Jeszcze nie rozmawiałem z prezydentem, nie wiem, jaką opinię ma na ten temat, w najbliższym czasie będę rozmawiał – powiedział na konferencji po posiedzeniu Rady Polityki Pieniężnej. Dodał, że „taka rozmowa jest potrzebna”. – Prezydent na pewno chciałby dowiedzieć się czegoś więcej o tym, jak ustawa wpłynie na prace banku, co o tym myślimy – ocenił Glapiński. W piątek Senat zaproponował wprowadzenie do nowelizacji ustawy o ograniczeniu prowadzenia działalności gospodarczej przez osoby pełniące funkcje publiczne oraz ustawy o Narodowym Banku Polskim jednej poprawki korygującej błąd legislacyjny. Teraz nowelą ponownie zajmie się Sejm i po przyjęciu bądź odrzuceniu poprawki Senatu skieruje ją do prezydenta. Nowe przepisy spowodują, że jawne staną się zarobki kadry kierowniczej w NBP; regulować będą też wysokość wynagrodzeń kierownictwa banku. Glapiński podkreślił, że nie ingeruje w proces legislacyjny. – To nie była inicjatywa NBP, żeby taką ustawę robić. Ona nam w niczym nie pomoże, tylko nam przeszkodzi, cały szereg różnego rodzaju problemów pracowniczych się może pojawić, ale damy sobie z nimi oczywiście radę, niezależnie i samodzielnie – dodał. Szef NBP przypomniał, że opinię nt. nowelizacji wydał Europejski Bank Centralny (EBC). W zeszłym tygodniu EBC w opinii do projektów trzech ustaw, które były procedowane w Sejmie (PiS, PO i Kukiz'15; projekt PiS był wiodący) wskazał, że będą one naruszać niezależność finansową banku, jeśli negatywnie wpłynęłyby na realizację zadań przez NBP. Bank ocenił, że wszystkie trzy projekty ustaw, które zostały złożone, mają zastosowanie do organów decyzyjnych oraz pracowników NBP i wywierają bezpośredni wpływ na ich funkcjonowanie. „Zawarte w projektach legislacyjnych zmiany prowadzące do obniżenia wynagrodzeń są niezgodne z zasadą niezależności finansowej, jeśli negatywnie wpłyną na zdolność NBP do zatrudniania i zatrzymywania pracowników w celu niezależnego wykonywania zadań nałożonych na NBP w Traktacie i Statucie EBC” – napisano w opinii banku. – Najważniejsza poprawka to ta w kontekście opinii EBC. W tej opinii jest propozycja, by dokonać takich zapisów, które by spełniały kryterium niezależności finansowej. Niezależność finansowa polega na tym, że nie może być ograniczeń, jeśli chodzi o wynagrodzenia w NBP z uwagi na to, że te ograniczenia mogą powodować, że nie ma możliwości wykonywania tzw. zdolności operacyjnej. Czyli profesjonalna kadra – powiedział. Glapiński przyznał, że w nowelizacji znajduje się przepis, który dla pracowników wyższego szczebla, dyrektorów „jest szczególnie dyskomfortowy”. – Ujawnienie wszystkich wynagrodzeń czy wszystkich składników wynagrodzenia (wynagrodzenia, premii, nagrody) jest oczywiście dyskomfortem (...) O ile publiczne oświadczenia majątkowe prezesa i zarządu nie budzą żadnych wątpliwości, to wszystkich dyrektorów, to jest taki ewenement. Żaden bank europejski nie ma takiej regulacji, nie ma jawnego systemu wynagrodzeń dyrektorów – ocenił. W noweli znajduje się również przepis, który nakazuje upublicznić m.in. zarobki prezesów, wiceprezesów, członków zarządu NBP oraz pracowników banku zajmujących stanowiska dyrektora oddziału okręgowego, dyrektora departamentu i ich zastępców za lata 1995-2018. Według Glapińskiego obowiązek upublicznienia oświadczeń majątkowych, wysokości wynagrodzeń, powinien dotyczyć również innych instytucji sektora publicznego związanych z rynkami finansowymi jak np. BFG, czy KNF. Glapiński ocenił, że zaproponowany w noweli współczynnik, według którego ma być wynagradzana kadra kierownicza banku, nie powinien spowodować odejść z NBP. Nowelizacja ustawy o NBP stanowi, że maksymalne wynagrodzenie dla poszczególnych pracowników, poza wiceprezesami oraz członkami zarządu NBP, nie będzie mogło przekroczyć 0,6-krotności (60 proc.) wynagrodzenia prezesa NBP. – Dopóki jestem prezesem (NBP – red.), jeszcze trzy lata, to na pewno nikt nie naruszy niezależności banku centralnego i nie pozwolimy sobie tutaj tej nienaruszalności naruszać, łącznie z całą RPP i zarządem – dodał Glapiński.",,
Putin: „republiki ludowe” w Donbasie nie utrzymają się bez wsparcia Rosji,"Prezydent Rosji Władimir Putin oświadczył w czwartek, że zamknięcie granicy pomiędzy jego krajem a „republikami ludowymi” na wschodzie Ukrainy doprowadzi do rzezi. Rosja – jak mówił – nigdy do tego nie dopuści. Na posiedzeniu Klubu Wałdajskiego – międzynarodowego forum skupiającego znanych publicystów, politologów, ekonomistów i byłych polityków specjalizujących się w sprawach Rosji – mówił również o sankcjach nałożonych na Rosję przez USA oraz o polityce energetycznej i sprawie gazociągu Nord Stream 2.","Putin wskazał, że Rosja obawia się tego, co się stanie, jeśli granica zostanie zamknięta, zanim nastąpi rozstrzygnięcie kwestii politycznych, w tym kwestii nadania szczególnego statusu terytoriom w Donbasie.Jeśli do tego nie dojdzie, „to zamknięcie granicy między Rosją a nieuznawanymi republikami doprowadzi do sytuacji porównywalnej ze Srebrenicą, tam po prostu zostanie urządzona rzeź; my nie możemy do tego dopuścić i nigdy nie dopuścimy” – oświadczył. Dodał, że w kwestii realizacji porozumień mińskich nie uda się postępowanie, które określił jako „przerzucanie wszystkiego na Rosję”. – Wywrzyjcie wpływ na obecne władze w Kijowie, żeby podejmowały jakiekolwiek kroki dotyczące normalizacji – zaapelował do krajów zachodnich. Rosyjski prezydent powtórzył swą wcześniej wyrażaną opinię, że uważa naród ukraiński za „bratni, jeśli w ogóle nie za część narodu rosyjskiego”. Sankcje i polityka energetycznaPrezydent Putin ocenił, że celem sankcji przyjętych przez USA wobec Rosji jest wyparcie jego kraju z rynku nośników energii w Europie. Mówił że chodzi o to, by kraje europejskie kupowały amerykański gaz skroplony.Według Putina podejmowane są próby przeszkodzenia Rosji w układaniu nowych tras dostaw energii. Wymienił South Stream i Nord Stream; agencja RIA Nowosti zaznacza, że chodzi o planowane gazociągi: Turecki Potok i Nord Stream 2. Pierwszy jest modyfikacją zarzuconego przez Rosję projektu South Stream i ma biec po dnie Morza Czarnego do Turcji, drugi ma powstać na dnie Bałtyku równolegle do działającego już gazociągu Nord Stream.",,
Prezydent po spotkaniu z szefem NATO: Realizujemy swoje zobowiązania sojusznicze,"– Realizujemy nasze zobowiązania sojusznicze, wypełniamy te zadania, które na nas spoczywają – powiedział w czwartek prezydent Andrzej Duda po spotkaniu w Belwederze z sekretarzem generalnym NATO Jensem Stoltenbergiem.","– Z sekretarzem generalnym NATO Jensem Stoltenbergiem rozmawialiśmy o sytuacji na Morzu Czarnym, w Syrii i na Bliskim Wschodzie, w regionie Morza Bałtyckiego oraz o tym, czego możemy się spodziewać ze strony rosyjskiej, a także jak wspierać Ukrainę – podkreślił prezydent Andrzej Duda.Sekretarz generalnym NATO przebywa z oficjalną wizytą w Warszawie. Wizyta ma związek z obchodami 20. rocznicy wstąpienia Polski do NATO.Prezydent podkreślił po rozmowie z szefem NATO, że jego wizyta w Polsce „mocno podkreśla” fakt członkostwa Polski w Sojuszu.Andrzej Duda poinformował, że podczas spotkania rozmawiał z Jensem Stoltenbergiem m.in. o sytuacji na Morzu Czarnym i o tym, jakie działania może podjąć NATO w tym rejonie; o sytuacji w Syrii i na Bliskim Wschodzie, o sytuacji w regionie Morza Bałtyckiego oraz o tym, „czego możemy się spodziewać ze strony rosyjskiej”.Jak dodał, poruszono też temat współpracy z partnerami NATO, m.in. w rejonie Morza Czarnego w tym w Gruzji, Mołdawii oraz wsparcia Ukrainy „w tej trudnej sytuacji, w której się znalazła”.Według prezydenta rozmowa dotyczyła też konieczności uczynienia sił NATO mobilnymi. Jak wskazał, polskie wojsko „należy wydobyć ze strefy komfortu i ruszyć, żeby żołnierze zaczęli się przemieszczać”.– To są bardzo ważne kwestie i u nas wewnątrz kraju, (...) i jeśli chodzi o funkcjonowanie Sojuszu Północnoatlantyckiego (...). To jest to, co my nazywamy wzmacnianiem, poszerzaniem, zapewnieniem zdolności, że NATO jest w stanie odpowiedzieć na te wyzwania, które stawiają przed nim także i bieżące wydarzenia, a także przewidzieć to, co się może wydarzyć w przyszłości – podkreślił Andrzej Duda. „Realizujemy nasze zobowiązania sojusznicze” – Realizujemy nasze zobowiązania sojusznicze, wypełniamy te zadania, które na nas spoczywają – zapewnił prezydent Andrzej Duda.– Zapewniliśmy sekretarza generalnego NATO, że realizujemy swoje zobowiązania. Podkreśliłem przy tym, że Polska zwiększa swoją obecność w Afganistanie, że my dostrzegamy także inne rejony funkcjonowania Sojuszu, nie tylko naszą część Europy – mówił prezydent podczas wspólnej konferencji z szefem NATO.Doprecyzował, że jeśli chodzi o obecność polskich żołnierzy w Afganistanie, to zwiększamy ją z 350 do 400 żołnierzy.Prezydent podkreślił, że Polska realizuje też misję Baltic Air Policing. – Wypełniamy te zadania, które na nas spoczywają – zapewnił.Jak zaznaczył, podczas rozmowy ze Stoltenbergiem zapewnił go o tym, że cały czas realizujemy „nasze zapowiedzi, jeżeli chodzi o wydatki na obronę”. W tym kontekście prezydent wskazał, że Polska aktywnie modernizuje polską armię. – Ale przede wszystkim podnosimy nasze wydatki na obronę w ogólności i wzmacniamy potencjał polskiego wojska – powiedział Andrzej Duda.Prezydent mówił też o przyjętej ustawie, która zobowiązuje „nas do 2030 r. do podniesienia wydatków na obronę do 2,5 proc. PKB”. – Staramy się, aby polska armia była jak najlepiej uzbrojona, aby funkcjonowała sprawnie. I to widać, że ten rozwój jest. Dokonujemy kolejnych zakupów nowoczesnego uzbrojenia. Mam nadzieję, że sytuacja gospodarcza będzie na tyle dobra cały czas, że będziemy mogli te plany realizować – podkreślił Duda. Szef NATO: Przez 20 lat Polska pokazywała swoje silne zobowiązanie na rzecz NATO – Przez ostatnie 20 lat Polska pokazywała cały czas swoje silne zobowiązanie na rzecz naszej więzi transatlantyckiej oraz Paktu Północnoatlantyckiego – powiedział sekretarz generalny NATO Jens Stoltenberg po spotkaniu z prezydentem Andrzejem Dudą.Mówiąc o wkładzie Polski w działania NATO Stoltenberg wymieniał m.in. udział polskich żołnierzy w misjach Sojuszu, w tym służbę w Afganistanie, walkę z terroryzmem, prowadzenie misji szkoleniowej w Iraku czy obecność polskich żołnierzy w Kosowie.– Jesteśmy niezmiernie wdzięczni za cały ten wkład, który Polska wnosi codziennie do NATO – powiedział sekretarz generalny NATO. „Wzywamy Rosję do przestrzegania traktatu INF” Stoltenberg podkreślił, że rozmowa z prezydentem Dudą dotyczyła m.in. obecnych wyzwań dla bezpieczeństwa, w tym – jak dodał – tego, że „Rosja narusza traktat INF (układ o całkowitej likwidacji pocisków rakietowych pośredniego zasięgu – red.)”.– Traktat INF stanowi fundament europejskiego bezpieczeństwa od dekad. W tej chwili widzimy, że Rosja rozmieszcza nowe rakiety SSC-8, które są rakietami mobilnymi, trudnymi do wykrycia, zdolnymi do przenoszenia ładunków nuklearnych – mogą uderzyć w miasta europejskie, a czas ostrzeżenia jest bardzo krótki – mówił szef NATO.– Wzywamy Rosję do przestrzegania traktatu INF, do respektowania tego fundamentalnego traktatu. Musimy również być przygotowani i zacząć planować świat bez traktatu INF, z większą ilością rosyjskich rakiet – dodał.Stoltenberg oświadczył również, że odpowiedź NATO na działania Rosji będzie skoordynowana i wyważona. – Nie mamy intencji rozmieszczenia nowych rakiet nuklearnych w Europie – powiedział sekretarz generalny Sojuszu. „Polska stanowi przykład alokując 2 proc. PKB na obronność” – Polska stanowi przykład alokując 2 proc. PKB na obronność – powiedział Jens Stoltenberg. Ocenił, że „polskie inwestycje w obronność pomagają również poprawić sprawiedliwy rozkład obciążeń w NATO”.– Chciałbym podziękować Polsce w szczególności za to, co robi, jeżeli chodzi o wydatki na obronność. Polska stanowi przykład alokując 2 proc. PKB na obronność – podkreślił Stoltenberg. Jak mówił, jest to „bardzo ważne nie tylko dlatego, że widzimy, że PKB Polski rośnie, a zatem Polska przeznacza coraz więcej środków na obronność każdego roku”.Stoltenberg zwrócił uwagę, że „w niepewnym świecie musimy inwestować więcej w obronność”. – Polskie inwestycje w obronność pomagają również poprawić sprawiedliwy rozkład obciążeń w NATO – powiedział szef NATO.12 marca 1999 r. Polska, Czechy i Węgry wstąpiły do NATO jako pierwsze kraje dawnego bloku wschodniego.",,
Deklaracja Rzymska – „teatr Beaty Szydło” czy „sukces polskich negocjacji”?,"– Zapis dotyczący Europy wielu prędkości zniknął w wyniku polskich negocjacji – mówił w programie „Woronicza 17” europoseł PiS Ryszard Czarnecki. Wg polityków opozycji, treść  Deklaracji Rzymskiej była już ustalona i nie można mówić o jakimś wielkim sukcesie negocjacyjnym. Paweł Rabiej z Nowoczesnej wskazał nawet, że widzieliśmy „teatr Beaty Szydło”.  Zgromadzeni w studiu politycy rozmawiali też o kryzysie imigracyjnym w Europie i  powtarzających się zamachach. Dyskusję podgrzał także przygotowany przez PO wniosek o wotum nieufności dla rządu. Wskazywano m.in. że są tam „przeklejone” fragmenty z innych wniosków PO.","Będziemy działać wspólnie, w zależności od potrzeb w różnym tempie i z różnym nasileniem, podążając jednocześnie w tym samym kierunku  – głosi Deklaracja Rzymska, przyjęta w sobotę przez przywódców 27 państw i instytucji UE. Unia jest niepodzielona i niepodzielna – podkreślono w dokumencie.   Premier Beata Szydło powiedziała dziennikarzom po podpisaniu deklaracji, że „jest to początek drogi zmian, które muszą nastąpić w UE”. Jak dodała, „dla Polski najważniejsze jest potwierdzenie jedności i wola państw UE byśmy razem budowali naszą przyszłość”.     „Premier czarowała na potrzeby unijne” Rząd ogłosił, że poszczególne zapisy deklaracji były przedmiotem długich rozmów z władzami UE. – Pani premier czarowała nie na potrzeby unijne, lecz na wewnętrzne,  żeby pokazać polskim wyborcom, że twardo negocjowała zapisy, które tam były od dawna – powiedział poseł PO Marcin Kierwiński.  Wyjaśnił, że negocjacje trwały wiele miesięcy i „wszystko już było na stole”.  Nie zgodzili się z nim europoseł Ryszard Czarnecki  oraz minister z kancelarii prezydenta Małgorzata Sadurska. Czarnecki wskazywał, że w wyniku zabiegów Polski oraz innych krajów z Grupy Wyszehradzkiej z dokumentu zniknął zapis o Europie dwóch prędkości.   Telefon szefa RE do prezydenta Andrzeja Dudy   Sadurska przypominała z kolei, że wbrew temu, co mówi Kierwiński i inni politycy opozycji, negocjacje trwały do ostatniej chwili, o czym świadczy choćby środowy telefon szefa Rady Europejskiej Donalda Tuska do prezydenta Andrzeja Dudy z informacją, że Grecja zakończyła negocjacje.  Jak dodała, Tusk nie miał pewności, że Polska podpisze deklaracji.   – Nasze postulaty zostały spełnione, nie mogliśmy się zgodzić na Europę dwóch prędkości – dodała.      Paweł Rabiej z Nowoczesnej, odnosząc się do rzymskiego szczytu i negocjacji do ostatniej chwili, mówił o „teatrze Beaty Szydło”.   – Musiała pokazać, że walczy, a tak naprawdę dostała to, co miała – powiedział. W podobnym tonie wypowiadał się Adam Struzik z PSL, który  wskazał, że „część zachowań polskich polityków jest skierowana do wewnętrznego elektoratu”. Niedawny  zamach w Londynie sprowokował polityków do dyskusji o zagrożeniach terrorystycznych i problemie imigracji. Zginęło tam w sumie pięć osób, a około 40 odniosło rany.   Zamach, za który odpowiedzialność wzięło Państwo Islamskie, przeprowadził 52-letni Khalid Masood.  Strach przed terroryzmem     Poseł Nowoczesnej Paweł Rabiej mówił, że łączenie terroryzmu, którzy zagraża Europie, z imigracją, jest daleko idącym uproszczeniem. Powiedział, że należy go raczej łączyć z wojnami m.in. w Iraku i Afganistanie.  Adam Andruszkiewicz z Kukiz’15 nawiązał do unijnej polityki imigracyjnej i wytycznych, by kraje UE przyjmowały określone kwoty uchodźców.  Jego zdaniem to „dalszy ciąg szantażowania naszego kraju przez komisarzy”.  –  Nie  możemy na to pozwolić, by islamska masowa emigracja, która dociera do Europy, obniżyła bezpieczeństwo – mówił. Wotum – „kopiuj wklej”?     – To jest  wojenka i marnowanie czasu. To śmieszne. Grzegorz Schetyna nie będzie premierem, tym bardziej Ryszard Petru –  powiedział Adam Andruszkiewicz z Kukiz’15.  W podobnym tonie wypowiadał się Ryszard Czarnecki, który mówił, że „jest taka sama szansa, że Schetyna będzie premierem, jak że Czarnecki będzie chińskim cesarzem”.   Marcin Kierwinski z PO tłumaczył, że najważniejsze we wniosku jest doprowadzenie do parlamentarnej, poważnej dyskusji na temat pracy rządu.   Z wotum nieufności wiąże się jeszcze inna kwestia. Redakcja „Woronicza 17” znalazła w dokumencie złożonym przez PO całe fragmenty, które są przeklejone z tekstów publikowanych m.in. w Wirtualnej Polsce oraz z przednich wniosków PO ws. wotów nieufności wobec innych członków rządu.    Kierwiński mówił, że zarzuty wobec poszczególnych ministrów się nie zmieniają, a sam wniosek o  wotum nieufności jest dobrze, solidnie przygotowany merytorycznie.                                                teraz odtwarzaneWotum – „kopiuj wklej”?",,
Waszczykowski: rosyjscy obywatele muszą ponieść konsekwencje imperialnej polityki Putina,"– Sankcje wobec Rosji powinny objąć istotną część społeczeństwa. Nie rozumiem, dlaczego rosyjscy sportowcy i przedstawiciele kultury uczestniczą w międzynarodowych imprezach, a dzieci rosyjskich obywateli studiują na Zachodzie, kiedy tysiące rosyjskich żołnierzy strzelają do Ukraińców – powiedział Witold Waszczykowski z PiS w programie „Gość poranka” TVP Info.","Unia Europejska, podczas spotkania szefów MSZ, zdecydowała w czwartek o wydłużeniu sankcji wobec Rosji do września oraz wprowadzeniu nowych restrykcji. Rozszerzona lista osób i podmiotów objętych sankcjami ma być gotowa do 9 lutego. „Nie przekreślajmy dorobku stu kilkudziesięciu lat prawa międzynarodowego”Waszczykowski stwierdził w TVP Info, że Władimir Putin dostał od Unii czas w prezencie.   – To jest tylko zapowiedź rozszerzenia sankcji, w zasadzie dyplomatycznych. Putin ma kolejne tygodnie na realizację swoich planów na Ukrainie – powiedział były wiceminister spraw zagranicznych.Prowadząca program Karolina Lewicka zapytała Waszczykowskiego, co by zrobił, gdyby przez pół godziny był dyktatorem Europy. Polityk PiS odpowiedział, że prezydent Rosji przede wszystkim powinien otrzymać czytelny sygnał polityczno-dyplomatyczny. – Agresja i siłowa zmiana granic są nie do zaakceptowania – przyznał. „Dlaczego rosyjscy sportowcy uczestniczą w międzynarodowych imprezach?”Były wiceszef polskiej dyplomacji powiedział, że oprócz dyplomatycznych nacisków, powinno się karać Rosję sankcjami. – Jeśli nastąpiła zbrodnia, to musi być kara. Sankcje będą skuteczne dopiero wtedy, jeśli dotkną rosyjskie społeczeństwo. Ono musi poczuć cenę imperialnej polityki Putina – wyjaśnił Waszczykowski.Według polityka PiS sankcje nie są przestrzegane przez Zachód. – Mimo zakazu podróżowania dla polityków rosyjskich oni są przyjmowani przez zachodnich dyplomatów, na przykład we Francji. To jest nie dopuszczalne – powiedział Waszczykowski.Dodał, że sankcje wobec Rosji powinny objąć istotną część społeczeństwa. – Nie rozumiem, dlaczego rosyjscy sportowcy i przedstawiciele kultury uczestniczą w międzynarodowych imprezach, a dzieci rosyjskich obywateli studiują na Zachodzie, kiedy tysiące rosyjskich żołnierzy strzelają do Ukraińców – stwierdził.  Zobacz cały program „Gość poranka” TVP Info",,
Szczęsny nie zagra z Niemcami. Nawałka potwierdził,"To już przesądzone. Wojciech Szczęsny nie zagra w czwartkowym meczu z Niemcami na Euro 2016. Potwierdził to selekcjoner Adam Nawałka. Polski bramkarz wciąż odczuwa skutki urazu, którego nabawił się w meczu z Irlandią Płn. (1:0).","Szczęsny ucierpiał w pierwszym spotkaniu mistrzostw Europy po starciu z Kyle’em Laffertym. Napastnik uderzył naszego golkipera kolanem w udo. W końcówce as Romy ucierpiał jeszcze w przypadkowym zderzeniu z Łukaszem Piszczkiem.Bramkarz nadal odczuwa ból w udzie. Gdy w środę wysiadał z autokaru po przyjeździe do Paryża nadal utykał. – Nie ma szans by Wojtek zagrał w meczu z Niemcami – stwierdził Nawałka podczas konferencji prasowej.Nie wiadomo kiedy Szczęsny będzie gotowy do gry. – Dokładnie nie można określić jak długo będzie trwała rekonwalescencja Wojska. Mam nadzieje, że na mecz z Ukrainą (wtorek 21 czerwca, godz. 18 – przyp. red.) będzie przygotowany do gry. Taką nadzieję wyraził lekarz – wyjaśnił selekcjoner. Fabiański albo BorucW czwartek przeciwko Niemcom zagra Łukasz Fabiański lub Artur Boruc. Nawałka podkreślił, że decyzję w tej sprawie podejmie w dniu meczu. Przyznał, że jest spokojny o formę zmienników. – Kontuzja jednego jest szansą dla kolejnego – ci, którzy grają tę szansę wykorzystują – zauważył, przypominając że tak było w przypadku Bartosza Kapustki, który zastąpił Kamila Grosickiego.Pomocnik Jakub Błaszczykowski zaznaczył, że spotkanie z Niemcami z pewnością będzie różniło się od tego z Irlandią Płn. na inaugurację. Zapewnił przy tym, że jeżeli chodzi o nastawienie biało-czerwoni zagrają z taką samą pewnością siebie jak ostatnio.– Pewność siebie, którą pokazaliśmy, była w wielu innych meczach, też w eliminacjach. W spotkaniu z Irlandią Północną potrafiliśmy dozować tempo. Było czuć, że ta pewność siebie była wysoka. Doceniamy Niemców, wiemy, że nie będzie to łatwe spotkanie, ale wiemy też, że mamy swoje atuty – podkreślił.                                                    Artur Boruc czy Łukasz Fabiański (fot. Getty Images)",,
Pokrzywdzony przedsiębiorca: Sędziowie kłamią i oszukują. Oni boją się o swoje przywileje,"Nikt nie jest w stanie ani wycenić, ani zwrócić 19 lat życia. Nie ma takiego zadośćuczynienia, które by to wyrównało  – powiedział w programie „O co chodzi” mecenas Piotr Urbanek. Prawnik skomentował w ten sposób sprawę Marka Kubali, przedsiębiorcy, który od 19 lat walczy z wymiarem sprawiedliwości o odszkodowanie za bezprawne aresztowanie i zniszczenie dobrze prosperującej firmy.","Zdaniem Piotra Urbanka Marek Kubala na kanwie swojej sprawy powinien być „trybunem zmian sądownictwa w Polsce w Unii Europejskiej”. – Jego przykład powinien być nagłośniony,  bo z tego, co mówi pan Marek, jak w soczewce widać poważniejsze problemy procesu karnego w Polsce – stwierdził. Marek Kubala odnosząc się do wypowiedzi prawnika zwrócił uwagę, że uzyskanie odszkodowania za okres bezprawnego aresztowania nie jest trudne, ale od 10 lat walczy on o odszkodowanie za skutki pośrednie. Jak wyjaśnił, chodzi o utracone korzyści, które osiągnąłby, gdyby jego przedsiębiorstwo dalej funkcjonowało. – To są bardzo potężne straty. Kiedy opinia biegłych mówi, że przedsiębiorstwo było prężne, miało dochody i wysoki stan finansowy, ja byłem najlepszych dilerem (samochodowym – red.) w Polsce, więc moja dochodowość była milionowa, a sędzia mówi, że to jest nieprawdą i odrzuca opinię biegłych, to mamy do czynienia z sędzią przestępcą – powiedział Kubala. Komentujący te słowa Piotr Urbanek wspomniał, że znaczna część składu osobowego Sądu Najwyższego to ludzie niemający doświadczenia w orzekaniu w sądach niższej instancji. – To są naukowcy z uczelni, którzy od razu zostali sędziami Sądu Najwyższego – powiedział. – Pan dotknął fundamentu, o którym tutaj mówimy. Miałem naprzeciwko siebie sędziów, którzy nie mają doświadczenia życiowego. Jeżeli sędzia nie ma doświadczenia życiowego, bo wcześniej był słabym prokuratorem albo naukowcem i znał prawo tylko z książek (…), to tacy sędziowie nigdy nie powinni być sędziami – podkreślił Kubala. Marek Kubala prowadził w latach 90. dobrze prosperujący salon samochodowy w Wałbrzychu. W 2000 r. został aresztowany pod zarzutem oszustw celno-podatkowych. Oczyszczono go po 11 latach. Podczas pobytu w areszcie popadł w długi, na czym ucierpiała również rodzina. Przedsiębiorca domaga się od Skarbu Państwa odszkodowania w wysokości 33 mln zł. Jeśliby wygrał, byłoby to najwyższe odszkodowanie w historii polskiego wymiaru sprawiedliwości.",,
Ukraiński parlament uchwalił ustawę o reintegracji Donbasu,"Rada Najwyższa Ukrainy przyjęła w pierwszym czytaniu prezydencką ustawę o reintegracji Donbasu, która uznaje m.in. Rosję za państwo agresora. Był to drugi dzień debaty nad tym dokumentem, której towarzyszyły przepychanki przed trybuną parlamentarną.","Przewodniczący parlamentu Andrij Parubij oświadczył przed głosowaniem, że z tekstu ustawy wyłączono sporny zapis o priorytetowej roli porozumień mińskich w rozwiązaniu konfliktu z separatystami w Donbasie. Zdaniem niektórych ugrupowań parlamentarnych Ukraina nie może uznać tych porozumień za zobowiązanie prawne, gdyż podpisali się pod nimi przedstawiciele nieuznawanych przez Kijów władz separatystów.Ostatecznie prezydencki projekt poparło w głosowaniu 233 posłów w 450-osobowym parlamencie. Na razie nie wiadomo, kiedy odbędzie się drugie i ostateczne czytanie ustawy.Ustawa o reintegracji Donbasu uznaje Rosję za agresora i mówi, że Ukraina nie odpowiada za działania Kremla na terytoriach okupowanych.„Tymczasowa okupacja przez Federację Rosyjską terytoriów w obwodzie donieckim i ługańskim (...) jest nielegalna i nie daje Federacji Rosyjskiej żadnych praw terytorialnych. (...) Działalność sił zbrojnych i innych formacji wojskowych Federacji Rosyjskiej oraz administracji Federacji Rosyjskiej (...) jest nielegalna, a jakikolwiek wydany w związku z tą działalnością akt nie powoduje następstw prawnych” – czytamy w ustawie.",,
"Emerytowany adwokat złożył doniesienie ws. sędziego, który zawiesił Juszczyszyna","Emerytowany olsztyński adwokat złożył w prokuraturze rejonowej w Olsztynie zawiadomienie o przestępstwie polegającym na przekroczeniu uprawnień przez prezesa Sądu Rejonowego Macieja Nawackiego. Mecenas uważa, że doszło do złamania prawa w sprawie sędziego Pawła Juszczyszyna. W opinii prezesa jest to próba nagłośnienia faktu, że zawiesił Juszczyszyna w wykonywaniu obowiązków.","– Do Prokuratury Rejonowej Olsztyn-Południe wpłynęło zawiadomienie o przestępstwie przekroczenia uprawnień i wydaniu bez podstawy prawnej zarządzenia przez prezesa Sądu Rejonowego w Olsztynie o zawieszeniu sędziego Pawła Juszczyszyna – przekazał rzecznik Prokuratury Okręgowej w Olsztynie Krzysztof Stodolny. Dodał, że prokuratura będzie prowadziła teraz w tej sprawie postępowanie sprawdzające. Zawiadomienie o popełnieniu przestępstwa złożył emerytowany adwokat Ryszard Afeltowicz. – Jest to zawiadomienie zgłoszone po to, by nagłośnić sprawę w mediach. Wielokrotnie spotykałem się z zawiadomieniami na moją osobę, związanymi z faktem, że podejmuję niepopularne decyzje. Zawiadomienia zdarzały się nawet w przypadku wyroków czy innych decyzji. Myślę, że te zawiadomienia składali także i emerytowani obywatele –  powiedział Nawacki, który w czwartek uczestniczył w posiedzeniu KRS w Warszawie. Zapewnił, że jego działania są zgodne z prawem. Maciej Nawacki jest prezesem Sądu Rejonowego w Olsztynie i członkiem KRS. Jego odwołania z funkcji prezesa sądu domaga się Zgromadzenie Ogólne Sędziów Okręgu Olsztyńskiego i grupa sędziów sądu, którego jest prezesem. Sędziowie w środę próbowali zwołać zebranie, na którym chcieli przegłosować uchwałę wzywającą Nawackiego do ustąpienia, ale Nawacki takiego spotkania odmówił. Fala protestów przeciwko Nawackiemu wybuchła, gdy w miniony piątek, jako prezes Sądu Rejonowego w Olsztynie, wydał zarządzenie, na mocy którego – ze skutkiem natychmiastowym – na miesiąc zawiesił sędziego Pawła Juszczyszyna w wykonywaniu obowiązków. Zarządzenie to zostało przekazane Izbie Dyscyplinarnej Sądu Najwyższego i ona zdecyduje, czy przedłuży okres zawieszenia, czy nie. Kilka godzin wcześniej Rzecznik Dyscyplinarny Sędziów Sądów Powszechnych Piotr Schab poinformował, że przeciwko sędziemu Juszczyszynowi wszczęto w czwartek postępowanie dyscyplinarne. Jego zdaniem, sędzia ten uchybił godności urzędu. Po tym, gdy sędzia Juszczyszyn zażądał od Kancelarii Sejmu list poparcia dla kandydatów do nowej Krajowej Rady Sądownictwa, został odwołany przez ministra sprawiedliwości Zbigniewa Ziobrę z delegacji do olsztyńskiego sądu okręgowego z sądu rejonowego. W miniony weekend w związku z wydarzeniami w olsztyńskim sądzie przed sądami w całym kraju odbyły się manifestacje.",,
„Polska nie zrzekła się swojej suwerenności”. TK odpowiada Timmermansowi,"– Komisja Europejska nie jest uprawniona do kształtowania ładu prawnego suwerennego państwa. Nie posiada takiego umocowania w żadnym akcie prawnym – przypomina biuro Trybunału Konstytucyjnego. Frans Timmermans w Strasburgu pouczał Polskę, jak powinna wyglądać reforma SN i KRS, mimo że projekty ustaw nie były jeszcze nawet procedowane w Sejmie.","Prace nad prezydenckimi projektami ustaw o Krajowej Radzie Sądownictwa i Sądzie Najwyższym mają się rozpocząć 22-24 listopada, a wiceprzewodniczący Komisji Europejskiej Frans Timmermans już dziś instruował polskie władze, jaki powinien być ich kształt. Jak poinformował wiceszef KE, propozycje prezydenta Andrzeja Dudy „powinny zostać dostosowane do prawa europejskiego” i „pokażą światu, czy w Polsce jest wola, by szanować praworządność”.Nie zabrakło również w wypowiedzi Timmermansa krytyki polskich instytucji, w tym Trybunału Konstytucyjnego. – Władze Polski powinny przywrócić niezawisłość Trybunału Konstytucyjnego jako strażnika polskiej konstytucji – instruował Warszawę wiceszef KE. Do jego wypowiedzi w specjalnym komunikacie odniosło się biuro TK.Treść specjalnego komunikatu TK„Biuro Trybunału Konstytucyjnego wyraża stanowczy sprzeciw wobec publicznej wypowiedzi wiceprzewodniczącego Komisji Europejskiej Fransa Timmermansa w Parlamencie Europejskim w dniu 15 listopada 2017 r., kwestionującej bez jakiejkolwiek podstawy prawnej i faktycznej niezawisłość i rolę konstytucyjnego organu suwerennego państwa. Komisja Europejska nie jest podmiotem uprawnionym do kształtowania ładu prawnego suwerennego państwa. Nie posiada takiego umocowania w żadnym akcie prawnym. Polska jako członek Unii Europejskiej nie zrzekła się swojej suwerenności podobnie jak pozostałe kraje Unii. Wypowiedzi Wiceprzewodniczącego Komisji Europejskiej na forum Parlamentu Europejskiego nie stanowią już publicznej debaty na argumenty, ale są stanowiskiem organu UE i dlatego – jako pozbawione podstaw prawnych –  są nieuprawnione.Biuro Trybunału Konstytucyjnego ponadto oświadcza, że Trybunał Konstytucyjny działa na podstawie i w granicach obowiązującego w Polsce prawa, w szczególności na podstawie Konstytucji, która jest najwyższym prawem Rzeczypospolitej Polskiej. Jego sędziowie są niezawiśli i niezależni”. ",,
Prezydent podpisał nowelę ustawy o Sądzie Najwyższym,"Nowelizacja ustawy o Sądzie Najwyższym została podpisania przez prezydenta Andrzeja Dudę - poinformował wiceszef Kancelarii Prezydenta Paweł Mucha. Realizuje ona postanowienie Trybunału Sprawiedliwości Unii Europejskiej nakazujące zawieszenie wykonywania przepisów ustawy, które dotyczyły przechodzenia sędziów SN w stan spoczynku.","Szerszy komunikat w sprawie decyzji prezydenta ukaże się w poniedziałek wieczorem albo we wtorek rano – zapowiedział Paweł Mucha.19 października bieżącego roku Trybunał Sprawiedliwości Unii Europejskiej wydał postanowienie o zawieszeniu części przepisów ustawy o SN do czasu wydania ostatecznego orzeczenia w tej sprawie. Przychylił się, w ten sposób, w całości do wniosku Komisji Europejskiej i nakazał wstrzymanie nominacji sędziów Sądu Najwyższego, a tych, którzy zostali odesłani w stan spoczynku, nakazał przywrócić do pracy na warunkach obowiązujących przed wejściem w życie ustawy o SN. Przepisy przewidują również, że jeśli na jej podstawie do pełnienia urzędu w Sądzie Najwyższym powrócił sędzia, który zajmował stanowisko I prezesa SN lub prezesa SN, kadencję uważa się za nieprzerwaną. Regulacje dotyczą I prezes SN Małgorzaty Gersdorf oraz dwóch prezesów Izb SN - Stanisława Zabłockiego i Józefa Iwulskiego.Ponadto, zgodnie z nowelą, sędziowie, którzy objęli stanowisko w SN przed wejściem w życie tej nowelizacji przechodzą w stan spoczynku, przy zastosowaniu przepisu poprzedniej ustawy o SN z 2002 r,. czyli z dniem ukończenia 70 roku życia; sędzia będzie mógł przejść w stan spoczynku na swój wniosek po ukończeniu 65 roku życia (mężczyźni) lub po ukończeniu 60 lat (kobiety), po ukończeniu 60 lat jeżeli przepracował na stanowisku sędziego SN nie mniej niż 9 lat.Sędziowie, którzy obejmą stanowisko w SN po wejściu w życie tej nowelizacji, będą przechodzić w stan spoczynku zgodnie z przepisem nowej ustawy o SN, która weszła w życie 3 kwietnia b.r., czyli z dniem ukończenia 65 roku życia, chyba że nie później niż na sześć miesięcy i nie wcześniej niż na 12 miesięcy przed ukończeniem tego wieku złożą oświadczenie o woli dalszego orzekania, a prezydent wyrazi na to zgodę.",,
Rozpoczął się proces posła PO Cezarego Grabarczyka. Chodzi o pozwolenie na broń,"W Sądzie Rejonowym w Łodzi rozpoczął się proces posła Platformy Obywatelskiej i byłego ministra infrastruktury oraz sprawiedliwości w rządzie PO-PSL Cezarego Grabarczyka. Polityk, który przez kilka lat pełnił także funkcję wiceprzewodniczącego PO, jest oskarżony o poświadczenie nieprawdy  w protokole z egzaminu na broń i w kartach egzaminacyjnych oraz przekroczenie uprawnień w celu osiągnięcia osobistej korzyści. Za pierwsze przestępstwo grozi do 8 lat, za drugie – do 10 lat więzienia.","Z ustaleń prokuratury wynika, że Grabarczyk, wówczas wicemarszałek Sejmu i łódzki poseł PO, zwrócił się o pomoc w zdobyciu pozwolenia na broń do znajomego, który skontaktował go z odpowiedzialnym za wydawanie takich decyzji naczelnikiem wydziału w Komendzie Wojewódzkiej Policji w Łodzi. Poseł i jego znajomy odwiedzili naczelnika w końcu stycznia 2012 roku. W trakcie ich rozmowy policjant wezwał podwładną, której wręczył pieniądze i wysłał do banku, by natychmiast opłaciła za Grabarczyka wniosek o pozwolenie na broń. Według prokuratury w marcu, także w gabinecie naczelnika Komendy Wojewódzkiej Policji, Grabarczyk zdał celująco egzamin teoretyczny, będący warunkiem uzyskania pozwolenia na broń, a który powinien się odbyć w obecności komisji egzaminacyjnej. Polityk PO bezbłędnie wypełnił wszystkie odpowiedzi w teście. Ponad dwa lata później, kiedy po wybuchu afery stracił pozwolenie na broń i ubiegał się o nie ponownie, oblał ten sam egzamin. Prokuratura twierdzi, że ówczesny wicemarszałek Sejmu w ogóle nie podszedł do praktycznego egzaminu. Potwierdzają to świadkowie, którzy zdawali egzamin w terminie, w którym miał do niego przystąpić także Grabarczyk.",,
Poseł PSL: Wicemarszałka nie będzie nam wyznaczał partner z SLD czy KO,"Nie będzie nam wyznaczał wicemarszałka Senatu partner z SLD czy Koalicji Obywatelskiej – powiedział poseł PSL Marek Sawicki. Polityk ludowców dodał, że jego ugrupowanie we wtorek będzie miało posiedzeniu klubu, na którym zapadną ostateczne decyzje.","Przewodniczący PO Grzegorz Schetyna po uzgodnieniach z liderami PSL i SLD poinformował w piątek, że Tomasz Grodzki z KO jest kandydatem na marszałka Senatu, a Bogdan Borusewicz będzie rekomendowany przez KO na wicemarszałka izby. Lewica rekomenduje na wicemarszałek Senatu Gabrielę Morawską-Stanecką. Szef PSL Władysław Kosiniak-Kamysz powiedział, że o rekomendacjach PSL do prezydiów Sejmu i Senatu ludowcy poinformują po posiedzeniu klubu parlamentarnego, które ma się odbyć we wtorek o godz. 10.Sawicki podkreślił, że „o wicemarszałkach nie decydują partnerzy koalicyjni, tylko członkowie tej umawiającej się koalicji”. – Więc nie będzie PSL-owi akceptował i wyznaczał wicemarszałka partner z SLD czy z Koalicji Obywatelskiej – podkreślił poseł PSL.Dodał, że we wtorek zbiera się klub PSL, na którym zapadną ostateczne decyzje w sprawie wicemarszałków Sejmu i Senatu. – Dlatego nie ogłaszaliśmy tego dzisiaj – podkreślił Sawicki.Na pytanie, czy PSL popiera kandydaturę Tomasza Grodzkiego na marszałka Senatu poseł ludowców odparł: „Tak, zaakceptowaliśmy pana profesora Grodzkiego na marszałka Senatu”. Podobnego zdania jest poseł Paweł Bejda (PSL), który podkreśla, że w PSL jest pełnia demokracji i dlatego decyzja w sprawie wicemarszałków Sejmu i Senatu zostanie podjęta podczas klubu w szerokim gremium posłów i senatorów. – To nie jest nic nadzwyczajnego, to jest taka normalność u nas – stwierdził. Dodał, że po klubie na pewno odbędzie się konferencja prasowa, na której zostaną ogłoszone podjęte decyzje.Dopytywany, czy jednak nie oznacza to, że PSL nie dogadał się z pozostałymi liderami opozycji ws. wicemarszałka Senatu Bejda odparł, że „absolutnie nie”. – My idziemy swoją normalną drogą, drogą demokracji, drogą taką, że każdy z posłów, każdy z parlamentarzystów, czyli posłów i senatorów może się wypowiedzieć, może wnieść swoje propozycje czy uwagi, które będą wysłuchane, a potem przegłosowane – podkreślił Bejda.W wyborach PiS uzyskał 48 mandatów w Senacie. Koalicja Obywatelska – 43 mandaty, PSL – 3, a SLD – 2. W Senacie zasiądą także Lidia Staroń (Komitet Wyborczy Wyborców Lidia Staroń – Zawsze po stronie ludzi) oraz Wadim Tyszkiewicz (Komitet Wyborczy Wyborców Wadim Tyszkiewicz), Krzysztof Kwiatkowski (Komitet Wyborczy Wyborców Krzysztofa Kwiatkowskiego) oraz Stanisław Gawłowski (Komitet Wyborczy Wyborców Demokracja Obywatelska).",,
Finlandia: Władze będą dążyć do rozwiązania sytuacji Rosji w Radzie Europy,Celem Finlandii jest zatrzymać Rosję w strukturach Rady Europy – powiedział fiński minister spraw zagranicznych Timo Soini. W ten sposób odniósł się do ryzyka wyjścia Rosji ze struktur RE w związku z ograniczeniem jej praw w tej organizacji i wstrzymaniem przez nią płacenia składek.,,,
Powstaje SPACECOM – dowództwo kosmiczne armii USA,Prezydent Donald Trump ogłosił utworzenie dowództwa kosmicznego armii USA - SPACECOM. Na jego czele ma stanąć czterogwiazdkowy generał sił powietrznych. SPACECOM będzie służyć ochronie amerykańskich interesów w przestrzeni kosmicznej.,"Według prezydenta decyzja zapewni, że przewaga USA w przestrzeni kosmicznej nigdy nie będzie kwestionowana i zagrożona.Agencje zwracają uwagę, że Ameryka nie posiada jeszcze sił kosmicznych. Musi się na nie zgodzić Kongres USA. Według mediów nastąpi to po powrocie ustawodawców z sierpniowej przerwy wakacyjnej, mimo sceptycyzmu ze strony niektórych kongresmenów obu partii.Według założeń siły kosmiczne będą miały zdolność wykrywania i niszczenia wrogich pocisków. Plany ich stworzenia wynikają m.in. z obaw o mające duże znaczenia dla USA satelity wojskowe i komercyjne.",,
Rosyjski haker prosi Putina o pomoc. Boi się ekstradycji do USA,"Rosyjski haker Stanisław Lisow robi wszystko, żeby nie być wydanym USA gdzie ma odpowiadać za włamania do bankowych systemów informatycznych. O pomoc poprosił prezydenta Rosji Władimira Putina.","Lisow został zatrzymany w styczniu w Barcelonie. Od tego czasu toczy się procedura ekstradycji do USA, której haker chce za wszelką cenę uniknąć. – Proszę pana jak najusilniej o interwencję jako osoba zagrożona niesprawiedliwością i arbitralnością amerykańskiego wymiaru sprawiedliwości. Ten list, to moja ostatnia nadzieja – napisał 31-latek w liście do Putina.Hiszpańska Prokuratura Krajowa zgodziła się na ekstradycję Rosjanina do USA, jak tego zażądał amerykański wymiar sprawiedliwości, który oskarża Lisowa o hakerstwo i liczne kradzieże. Lisow pisze w liście do Putina, iż obawia się, że może zostać skazany nawet na 25 lat więzienia.",,
Rekonstrukcja rządu. Zakończyło się posiedzenie Komitetu Politycznego PiS,"We wtorek po godz. 18 w siedzibie Prawa i Sprawiedliwości rozpoczęło się spotkanie kierownictwa partii. Jednym z tematów rozmów, jak dowiedziała się nieoficjalnie PAP, ma być rekonstrukcja rządu. W spotkaniu uczestniczy m.in. premier Mateusz Morawiecki.","Do siedziby PiS przyjechali również m.in. prezes PiS Jarosław Kaczyński, marszałek Sejmu Marek Kuchciński, szef klubu PiS Ryszard Terlecki, wiceprezes PiS Adam Lipiński, oraz inny wiceprezes PiS – szef MSWiA Mariusz Błaszczak.O wtorkowe spotkanie pytany był wcześniej tego dnia premier Mateusz Morawiecki. – O czym będziemy rozmawiali, to jest agenda kilku punktów, ale pozwolicie państwo, że to kierownictwo polityczne będzie informowało o tym, według swojego uznania – powiedział szef rządu.Przed tygodniem prezydent Andrzej Duda powołał rząd Mateusza Morawieckiego, w którym dotychczasowa premier Beata Szydło objęła funkcję wicepremiera. Morawiecki pozostał ministrem rozwoju i finansów, nie zmienili się również pozostali ministrowie. Morawiecki powiedział w sobotę, że wraz z kierownictwem politycznym przygląda się pracy wszystkich ministrów, a z początkiem roku, na drugą część kadencji, zaproponowane zostaną pewne zmiany w rządzie.",,
Stanisław Karczewski: W Senacie może być pat,"W prezydium Senatu powinno być co najmniej dwóch przedstawicieli PiS – powiedział marszałek izby Stanisław Karczewski. Nie wykluczył, że we wtorek nie dojdzie do wyboru marszałka.","– Myślę, że powinno być przynajmniej dwóch przedstawicieli PiS, przecież my mamy najliczniejszy klub, prawie połowę. Absolutnie powinniśmy być w prezydium Senatu, a jaki będzie wynik głosowań, zobaczymy jutro – powiedział Karczewski w radiowej Jedynce.Odnosząc się do pytania, czy obecna senacka większość jest stabilna, odpowiedział: „na pewno nie, bo to jest bliskie sytuacji remisowej”. – Więc tu wszystko jest możliwe. Jak będzie w przyszłości, też nie wiem. Jeśli nie uda się zebrać większości Prawu i Sprawiedliwości na jutro, na pewno będziemy zabiegali o to, żeby tę większość uzyskać w trakcie kadencji – dodał.Nie wykluczył, że we wtorek nie dojdzie do wyboru marszałka Senatu. – Wszystko jest możliwe, sytuacja patowa, remisowa może również się zdarzyć – dodał.",,
Niemcy sądzą 29 SS-manów. Wkrótce proces strażnika ze Stutthof,Niemieccy śledczy prowadzą 29 postępowań przeciwko byłym obozowym strażnikom – informuje telewizja NDR. Na początku przyszłego miesiąca ma ruszyć proces byłego esesmana z obozu Stutthof. Według Międzynarodowego Komitetu Oświęcimskiego Niemcy świadomie zaniedbali prawne rozliczenia ze sprawcami.,"Telewizja publiczna NDR poinformowała, że w niemieckich prokuraturach prowadzonych jest teraz 29 postępowań przeciwko podejrzanym o zbrodnie z czasów drugiej wojny światowej – informuje Dw.com. Stacja przepytała w tej sprawie wszystkie prokuratury w RFN.  Podejrzani w większości są oskarżeni o przestępstwa w niemieckich obozach koncentracyjnych. Prokuratura zarzuca im zabójstwa lub pomocnictwo w zbrodniach na tysiącach osób.  W połowie października przed sądem w Hamburgu ma stanąć 93-letni Bruno D. były strażnik w obozie Stutthof. Proces Brunona D. może być jednym z ostatnich. Według dziennikarzy Dw.com trzeba liczyć się z tym, że większości procesów nie uda się już przeprowadzić, bo podejrzani są w zaawansowanym wieku. Większość z tysięcy esesmanów służących w niemieckich obozach koncentracyjnych nigdy nie została pociągnięta do odpowiedzialności – zaznaczył portal. Andrew Nagorski, autor książki „Łowcy nazistów”,  w wywiadzie dla tygodnika Dorzeczy.pl na zadane mu pytanie, czy rozliczenie zbrodni niemieckich się udało zwycięzcom i jak wyszła im denazyfikacja Niemiec pod kątem usuwania ze stanowisk byłych członków NSDAP, odpowiedział: „W każdej ze stref okupacyjnych dosyć szybko zarzucono tę politykę. Ponad 8 mln Niemców było członkami NSDAP. To rzesza ludzi. Jak można było ich wszystkich zastąpić?”. „Przykładowo Francuzi w swojej strefie zwolnili nauczycieli, którzy byli w NSDAP. Szybko okazało się, że nie miał kto uczyć w szkołach i trzeba było cofnąć zwolnienia. Kolejny przykład: Brytyjczycy postanowili wyczyścić kadrę kierowniczą w Volkswagenie. Efekt był podobny. Po denazyfikacji Volkswagena nie było komu zarządzać tą firmą. Prędko okazało się, że z przyczyn praktycznych taka denazyfikacja była bardzo problematyczna” – opowiadał pisarz.   Wiceprzewodniczący MKO podkreślił, że tylko nieliczni zbrodniarze z niemieckich obozów koncentracyjnych „kiedykolwiek widzieli od środka salę sądową”. Według Hubnera zmiany w podejściu sądów w RFN do esesmanów w ostatnich latach i skazanie kilku byłych obozowych strażników niewiele tu znaczy – zaznacza portal Dw.com.",,
„Presja ma sens”. Czabański o promowaniu postów na Facebooku,"– Warto naciskać i nie odstępować. Presja ma sens. Wczoraj zamieściłem spot wyborczy z  miłym udziałem  prezesa PiS Jarosława Kaczyńskiego i Facebook w pierwszym odruchu odmówił promowania. Ale jak ten post bez promowania uzyskał 70 tys. wejść po paru godzinach, a teraz jest już ok. 200 tys., to Facebook zmienił decyzję i proszę bardzo, możemy to promować – powiedział w programie „#Jedziemy” w TVP Info przewodniczący Rady Mediów Narodowych Krzysztof Czabański.","Czabański złożył w sądzie pozew przeciwko Facebookowi ws. łamania konstytucyjnej zasady wolności słowa. Według Czabańskiego posty z jego konta poselskiego często nie zostają zatwierdzone i nie są rozpowszechniane.Szef RMN wyraził opinię, że takie postępowanie Facebooka jest cenzurowaniem działalności poselskiej, bo jest to uniemożliwianie wykonywania mandatu, który pochodzi z wyborów powszechnych. – Facebook próbuje nie tylko wpłynąć na przebieg debaty, ale również na przebieg życia publicznego w Polsce – mówił. – Mamy bardzo dużo sygnałów o tym, że Facebook w sposób dowolny promuje, bądź nie promuje, rozpowszechnia, bądź nie rozpowszechnia różnego rodzaju posty. Zaszło podejrzenie, że robi to już w taki sposób, jak kiedyś władza totalitarna – przez zapis na konkretne nazwiska. Niezależnie od tego jakiej treści jest post, to ze względu na to, że jest to post z mojego konta poselskiego, jest on niezatwierdzany do rozpowszechniania na podstawie mętnego regulaminu, który nie określa kryteriów, którym musi podlegać post rozpowszechniany przez Facebooka – mówił.",,
"Morawiecki: Zwycięstwo musi być bardzo jednoznaczne, musi być wyraźne","Zwyciężymy, ale nasze zwycięstwo musi być wyraźne, aby mieć silny mandat do zmiany Polski - powiedział w sobotę w Turku (woj. wielkopolskie) premier Mateusz Morawiecki. Dodał, że rząd PiS interesują przede wszystkim polskie rodziny, młodzież, emeryci i przedsiębiorcy.","– Przywitał mnie tutaj w sali obok taki groźny tur, wasz herb. Bardzo zły, silny, ale u was widzę uśmiechy na twarzach, widzę wiarę w to, że wygramy, że zwyciężymy, że Polska zwycięży. Rzeczywiście zwyciężymy, jestem tego pewien, ale też i to zwycięstwo musi być bardzo jednoznaczne, musi być wyraźne, po to, żeby móc mieć silny mandat do zmiany Polski – mówił premier Morawiecki podczas spotkania z mieszkańcami Turku.Dodał, że chodzi o zmiany „w kierunku Polski dobrobytu, Polski coraz bezpieczniejszej, solidarnej, ale też Polski nowoczesnej, Polski, która by potrafiła zatrzymać naszą młodzież tutaj w Turku, w Kole, w Gnieźnie, we wszystkich miastach Polski”. – Czyli trochę odwrotnie do tego, co było 20-25 lat temu i niedawno, kiedy nasi poprzednicy zamykali jakiś jeden zakład, drugi. W ogóle się tym nie przejmowali. My mamy zupełnie inne podejście, inną politykę. Interesują nas przede wszystkim polskie rodziny, polska młodzież, polscy emeryci, polscy przedsiębiorcy. Oni budują Polskę – podkreślił. Dodał, że Prawo i Sprawiedliwość interesują takie miasta, jak Turek, i powiat turecki, które „cały czas jeszcze tego potencjału nie wykorzystują”. – Waszego tura trzeba chwycić za rogi i my to zrobiliśmy – dodał. Premier wymienił cztery dziedziny życia „ważne dla każdego patrioty”. Mówiąc o pierwszej dziedzinie powiedział: „Odbudowaliśmy elementarną sprawiedliwość społeczną”. Morawiecki wskazywał, że w latach 90. zamykane były zakłady pracy i bezrobocie w niektórych miejscowościach dochodziło nawet do 40 proc. A jednocześnie brak było działań wspierających najbardziej potrzebujące grupy społeczne. Po drugie, jak powiedział premier, rząd PiS zbudował „elementarną sprawność instytucji państwa”. Podkreślił, że zapanowała także większa uczciwość. – W czasach naszych poprzedników nieuczciwość była systemowa – powiedział premier. Podkreślił, że mottem działań rządu PiS jest państwo wyrozumiałe wobec słabszych, a silne dla tych którzy „okradają państwo, są nieuczciwi”.Trzeci obszar, jaki zmienił się za rządów PiS, to – zdaniem premiera – uzyskanie wewnątrzsterowności polskiej polityki zagranicznej. – Teraz jest może mniej miło niż było wcześniej, ale za to jest bardziej skutecznie – powiedział premier. Wymienił takie działania, jak m.in. „zablokowanie migracji wbrew woli Polaków i Polski”, inicjatywy w obszarze polityki klimatycznej i energetycznej. Morawiecki dodał, że Polska uzyskała taką tekę w Komisji Europejskiej, na jakiej jej zależało, czyli tekę ds. rolnictwa. Wyraził nadzieję, że wkrótce Janusz Wojciechowski będzie komisarzem i będzie odpowiadał za „wyrównanie dopłat dla polskich rolników do poziomu średniej zachodnioeuropejskiej”. Czwarty obszar zmian, jak wymienił Morawiecki, to „odbudowa polskiego patriotyzmu, odbudowa dumy z Polski” oraz „dbałość o prawdę historyczną”. Morawiecki mówił m.in., że dzisiaj dużo rzadziej zdarzają się „takie wpadki”, jak sformułowania o polskich obozach śmierci. – Polskie państwo broni i będzie bronić dobrego imienia Polski, naszych bohaterów, a to jest fundament zdrowego systemu wartości – podkreślił Morawiecki.",,
Komisja weryfikacyjna uchyliła decyzje ws. nieruchomości przy ul. Borzymowskiej,– Komisja weryfikacyjna jednomyślnie uchyliła trzy decyzje prezydenta Warszawy z 2011 r. o przyznaniu łącznie ok. 5 mln zł odszkodowania za nieruchomości przy ul. Borzymowskiej – poinformował w poniedziałek przewodniczący komisji Sebastian Kaleta.,"Ponadto – podał na konferencji prasowej Kaleta – komisja zdecydowała o przekazaniu prezydentowi stolicy uchylonych decyzji do ponownego rozpatrzenia.  Chodzi o trzy decyzje prezydenta stolicy z listopada 2011 r., na mocy których przyznano odszkodowania za nieruchomości przy ul. Borzymowskiej w łącznej kwocie ok. 5 mln zł.  Środki te – jak powiedział Kaleta – przyznano Januszowi P. i Marzenie K., czyli partnerowi biznesowemu oraz siostrze znanego warszawskiego mecenasa Roberta N.   Szef komisji stwierdził, że w sprawie przyznania odszkodowań za nieruchomości przy Borzymowskiej wątpliwości budzi, czy prawidłowo zbadano przesłanki warunkujące ich wypłatę. Przewodniczący dodał, że w opinii komisji prezydent stolicy  zaniechał dokonania analizy rzeczywistej daty pozbawienia poprzedniej właścicielki możliwości faktycznego władania działką.   Kaleta przypomniał, że w sprawie nieruchomości przy ul. Borzymowskiej do sądu trafił akt oskarżenia dotyczący przyjmowania korzyści majątkowych przez urzędników m.st. Warszawy w zamian za korzystne rozstrzygnięcia.   Decyzje wydane w poniedziałek były kolejnymi rozstrzygnięciami ws. nieruchomości przy Borzymowskiej. W grudniu ubiegłego roku komisja weryfikacyjna uchyliła przyznanie w latach 2010-2012 ponad 3 mln zł odszkodowania za nieruchomości przy tej ulicy. A w połowie stycznia uchyliła decyzje dotyczące przyznania kolejnych ponad 5,5 mln zł z tego samego tytułu.",,
Trump oburzony karą nałożoną na Google. Oskarża UE o wykorzystywanie USA,"Prezydent Donald Trump skrytykował w czwartek UE na Twitterze za nałożenie na Google kary w wysokości 4,34 mld euro za łamanie unijnych przepisów. „Mówiłem wam! Oni naprawdę wykorzystują USA, ale to się skończy!” – napisał prezydent.","„Unia Europejska właśnie nałożyła karę Pięciu Miliardów Dolarów na jedną z naszych wspaniałych grup, Google” – głosi tweet.KE poinformowała w środę o nałożeniu na Google kary za łamanie przepisów antymonopolowych na rynku systemów operacyjnych, wykorzystywanych m.in. przez smartfony. Amerykański koncern zapowiedział odwołanie.Chodzi o praktyki dotyczące urządzeń mobilnych z systemem Android, których celem było wzmocnienie dominującej pozycji rynkowej wyszukiwarki internetowej Google.Sprawa ta ma niebagatelne znaczenie, bo obecnie ponad połowa ruchu w internecie generowana jest za pośrednictwem urządzeń mobilnych. W skali światowej 80 proc. z nich ma zainstalowany system operacyjny Android. Odsetek ten jest jeszcze wyższy, jeśli wziąć pod uwagę tylko tańsze z tych urządzeń. Łącznie to ponad 2 miliardy telefonów i tabletów, których właściciele generują zyski dla Google.",,
Rosyjski żaglowiec na Bałtyku. Polski MSZ monitoruje sytuację,Polskie Ministerstwo Spraw Zagranicznych monitoruje sytuację związaną z pływającym po Bałtyku rosyjskim żaglowcem szkolnym „Siedow”. Jednostka nie została wpuszczona na wody terytorialne Estonii.,"Jednostka nie została wpuszczona na wody terytorialne Estonii. Tallin miał być jednym z jego zaplanowanych przystanków żaglowca. Przyczyną niewpuszczenia czteromasztowca na estońskie wody terytorialne jest obecność na jego pokładzie ponad 70 studentów Kerczeńskiego Państwowego Morskiego Technologicznego Uniwersytetu, mającego swoją siedzibę na anektowanym Krymie.Jednym z zaplanowanych podczas rejsu przystanków jednostki – według doniesień mediów estońskich i rosyjskich – miał być również Gdańsk. Rzeczniczka polskiego MSZ Ewa Suwara powiedziała, że polskie władze w tej sprawie kontaktują się z partnerami z Estonii. – Ministerstwo Spraw Zagranicznych jest w kontakcie z władzami estońskimi – przekazała Ewa Suwara, dodając, że resort monitoruje sytuację.",,
"„Walczą o tolerancję, z pogardą”. Episkopat gratuluje odwagi zwolnionemu pracownikowi","Rada Konferencji Episkopatu Polski ds. Apostolstwa Świeckich wystosowała oświadczenie w sprawie ideologii LGBT. Odniesiono się w nim do przypadku jednego z pracowników firmy IKEA, który został zwolniony, gdy sprzeciwił się nakłanianiu zatrudnionych do udziału w akcji dotyczącej m.in. środowiska LGBT.","Autorzy przypominają, że zgodnie z nauką Kościoła, każdy człowiek ma bezwzględny obowiązek szanować innych, co odnosi się również do osób LGBT, ale musi działać w obydwie strony. „Ogromnym niesmakiem, smutkiem, troską o przyszłość, a nawet poczuciem zagrożenia napawają zwyczajnych ludzi zachowania i słowa aktywistów tego środowiska i wspierających je dziennikarzy. Niby walczą o wolność, tolerancję i szacunek, ale właśnie bez tolerancji, z pogardą wobec myślących inaczej i z agresją” – pisze przewodniczący Rady bp Ignacy Dec. Duchowny dodaje, że w tym kontekście trzeba uznać za „niedopuszczalny z punktu widzenia prawa, ale przede wszystkim przyzwoitości i zdrowego rozsądku atak przypuszczony na pracownika sklepu IKEA, który nie życzył sobie w miejscu pracy indoktrynacji LGBT”. Niepokoi – czytamy w oświadczeniu – że wypowiedzi pod jego adresem są pełne agresji i pogardy, odziera się go z godności ludzkiej i odmawia mu niezbywalnych praw. „Tymczasem wolność sumienia i wyznania jest miarą demokracji. Agresja zaś i pogarda nie są Polsce potrzebne, burzą pokój społeczny, sieją niepewność i poczucie zagrożenia. Jakże łatwo ale też jakże niebezpiecznie jest przeciwstawić człowieka drugiemu człowiekowi!” – pisze bp Dec. Podkreśla, że konstytucja nie tylko gwarantuje każdemu wolność wyznania, ale też chroni przed ingerencją w przekonania osobiste wbrew woli zainteresowanego. Bp Dec w imieniu Rady gratuluje zwolnionemu pracownikowi odwagi w wyznawaniu i obronie wiary w codziennym życiu. „Pana postawa zasługuje na uznanie i naśladowanie. Wszelkie wypowiedzi, które chciałyby z Pana uczynić oszołoma, ignoranta i agresora – nie mają podstaw w faktach” – czytamy. Biskup wyraża nadzieję, że „wyrządzone pracownikowi krzywdy moralne i materialne zostaną wynagrodzone, zaś firma zaprzestanie działań ideologicznych w oparciu o uprzywilejowaną pozycję pracodawcy”. Rada liczy na zainteresowanie sprawą związków zawodowych i prokuratury. Prosi też pracodawców o szacunek dla sumienia pracowników. „Rozumiemy trudną sytuację pracowników, dla których utrata pracy byłaby poważnym problemem, ale musimy przypomnieć, że wszędzie istnieją nieprzekraczalne granice. Prośmy Boga, aby ochronił nas przed upodleniem” – można przeczytać w oświadczeniu. „Nie mniej niepokoi zachowanie wielu nauczycieli wobec dzieci i młodzieży, nacechowane propagandą zachowań LGBT. Rodzice i młodzież uskarżają się na narzucanie jako lektur obowiązkowych, tekstów wulgarnych w formie i treści. Organizuje się w szkole wyjścia do teatru na sztuki wyjątkowo obsceniczne, które niszczą wrażliwość erotyczną młodych. Na lekcjach, pod pozorem nauki języków obcych młodzież zmuszana jest oglądać i dyskutować o filmach odzierających z intymności” – pisze bp Dec. Apeluje jednocześnie do rodziców o niepozostawianie dzieci samym sobie.",,
SLD zaskarży ustawę emerytalną do TK,"– SLD zebrał wymagane ustawowo 500 tysięcy podpisów pod
wnioskiem o referendum w sprawie wydłużenia wieku emerytalnego, ale go nie złoży w Sejmie, zaskarży za to ustawę do Trybunału Konstytucyjnego – poinformował szef Sojuszu Leszek Miller.","Politycy SLD zorganizowali w niedzielę w warszawskim Parku im. MarszałkaEdwarda Rydza-Śmigłego przy ul. Rozbrat piknik, podczas którego rozdawaligazetki i ulotki pod hasłem „nie dla pracy do 67 roku życia”. W piknikuwzięło udział kilkaset osób.Ustawę, która wydłuża i zrównuje wiek emerytalny kobiet i mężczyzn, podpisał w piątek prezydent Bronisław Komorowski. Do decyzji tej odniósł się w swym niedzielnym wystąpieniu na pikniku Miller. – Prezydent Komorowski podpisał złą ustawę wydłużającą wiek emerytalny do 67 lat. Niedaleko stąd, bo tylko o 1400 kilometrów, jest inny prezydent, który nie tylko nie wydłuża tego wieku, ale go skraca z 62 do 60 lat. To francuski socjalista Francois Hollande – podkreślił Miller.- Ci, którzy twierdzą, że cała Europa wydłuża wiek emerytalny, patrzą tylko jednym – prawicowym okiem. My, którzy patrzymy oboma oczami, wiemy, że w systemie emerytalnym ważniejszy niż wiek jest staż pracy, przepracowane lata, uczciwe umowy, legalna praca i godne wynagrodzenie – dodał szef SLD.Miller zapowiedział, że w przyszłym Sejmie, jeśli tylko SLD będzie miećwięcej mandatów niż obecnie (teraz ma 25), „tą złą, rządowo-palikotowąustawę wyrzuci tam, gdzie jej miejsce - do kosza”. – Wprowadzimy zasadę, że będzie można przechodzić na emeryturę bez względu na wiek, ale po przepracowaniu: kobiety – 35 lat, mężczyźni – 40 lat. Wprowadzimy też zasadę, że przynależność do OFE będzie dobrowolna, uszczelnimy system składkowy i uczynimy Polskę krajem, gdzie praca jest normalnością, a nie przywilejem – powiedział lider SLD. Poinformował też, że SLD zebrał wymagane ustawowo 500 tysięcy podpisów podwnioskiem o referendum, w którym Polacy mieliby się wypowiedzieć, czyzgadzają się pracować do 67. roku życia. – Nie przekażemy tych podpisów do Sejmu, bo nie chcemy, żeby trafiły w tryby sejmowej niszczarki. Pamiętamy, co się stało z podpisami, które zebrała NSZZ „Solidarność”, ale będziemy pamiętać i te podpisy zostaną u nas, w SLD jako nasz kapitał i mandat, który nas upoważnia do starania się o wyeliminowanie tej złej ustawy – zaznaczył Miller.Lider SLD zapowiedział też, że jego klub zaskarży ustawę wydłużającą wiekemerytalny do Trybunału Konstytucyjnego. Zgodnie z ustawą emerytalną, od 2013 r. wiek emerytalny będzie wzrastał otrzy miesiące każdego roku. Tym samym mężczyźni osiągną docelowy wiekemerytalny (67 lat) w 2020 r., a kobiety – w 2040 r. Nowe regulacjeprzewidują też możliwość przejścia na wcześniejszą, tzw. częściową emeryturę. Niedzielny piknik miał też akcent piłkarski. Działacze Sojuszu rozdawaliwarszawiakom szaliki w barwach biało-czerwonych z logo SLD. Miller życzyłpolskiej reprezentacji piłkarskiej „olśniewającego sukcesu”.– Życzymy naszym chłopcom, żeby wywalczyli Mistrzostwo Europy, żeby pokazali polski futbol z najpiękniejszej strony, żeby byli skuteczni, walczyli „fair play” i strzelili jak najwięcej bramek. Chłopaki, do boju! – zachęcał szef Sojuszu.",,
Premier: Wielu brukselskich urzędników chce zrobić z Polski kozła ofiarnego,– Wielu brukselskich urzędników chce zrobić z Polski kozła ofiarnego i narzucić własną wizję współpracy centralnych urzędów UE i poszczególnych krajów członkowskich Unii – powiedział premier Mateusz Morawiecki. Według niego konflikt z Brukselą podlega ciągłemu procesowi upolitycznienia.,"Premier Morawiecki w wywiadzie dla CNBC był pytany o rozmowy polskiego rządu z Komisją Europejską. – Konflikt z Brukselą podlega ciągłemu procesowi upolitycznienia – ocenił premier. Dodał przy tym, że wielu brukselskich urzędników chce zrobić z Polski kozła ofiarnego i narzucić tym samym własną wizję współpracy centralnych urzędów UE i poszczególnych krajów członkowskich Unii.Morawiecki zwrócił uwagę, że w ostatnich miesiącach, w wyniku rozmów i negocjacji z KE, Polska wprowadziła wiele zmian do polskiego porządku prawnego, stanowiących – jego zdaniem – kompromis odnośnie funkcjonowania polskiego wymiaru sprawiedliwości.Premier podkreślił przy tym, że Polska jest demokratycznym krajem i przestrzega zasady praworządności. – Obecnie wszelkie zgromadzenia oraz demonstracje nie są tłumione i każdy, łącznie z członkami opozycji, może w nieskrępowany sposób wyrazić swoje poglądy na ulicy – zaznaczył.Morawiecki był też pytany m.in. o brexit i polskie stanowisko w tej sprawie. – Polska od zawsze opowiadała się za rozwiązaniem tego problemu w oparciu o kompromis osiągnięty między Wielką Brytanią a Unią Europejską – powiedział.Zapewnił też, że niezależnie od wyników głosowania w brytyjskim parlamencie polski rząd będzie wspierał oraz chronił interesy polskich obywateli mieszkających w Wielkiej Brytanii.",,
Dworczyk: Dzisiaj premier przedstawi specjalną nowelizację prawa oświatowego,"– Premier Mateusz Morawiecki podjął decyzję o przedłożeniu na środowej Radzie Ministrów specjalnej nowelizacji prawa oświatowego, która pozwoli na to, aby wszystkie matury odbyły się i aby wszyscy maturzyści przystąpili do egzaminów – powiedział w „Kwadransie politycznym” Michał Dworczyk, szef Kancelarii Prezesa Rady Ministrów.","Szef kancelarii premiera zwrócił uwagę, że od kilku tygodni maturzyści żyją w niepewności, czy będą mogli podejść do egzaminów maturalnych. – Płyną sprzeczne komunikaty, zarówno ze strony polityków różnych opcji, jak i samych związkowców, ale również niektórych nauczycieli, w taki sposób, że trudno określić, co będzie – mówił. – Dzisiaj mamy stan chaosu, wywołanego przez radykalizację nastrojów dzięki wypowiedziom niektórych polityków i niektórych związkowców. I nie wiadomo, czy we wszystkich szkołach matura w normalnym trybie mogłaby zostać przeprowadzona – stwierdził Dworczyk.  – Aby zakończyć ten stan niepewności i przeciąć wszystkie wątpliwości, we wtorek premier Mateusz Morawiecki podjął decyzję o przedłożeniu na środowej Radzie Ministrów specjalnej nowelizacji prawa oświatowego, która pozwoli na to, aby wszystkie matury odbyły się i aby wszyscy maturzyści przystąpili do egzaminów – wyjaśnił szef kancelarii premiera. „ Prawo powinno zostać uchwalone jak najszybciej” We wtorek Dworczyk poinformował PAP, że premier Mateusz Morawiecki zwrócił się do marszałka Sejmu i marszałka Senatu z prośbą o nadanie szybkiej ścieżki legislacyjnej projektowi nowelizacji prawa oświatowego. – Matury są za kilka dni, dlatego prawo powinno zostać uchwalone jak najszybciej – podkreślił.  Dodał, że rząd chciałby, aby proces legislacyjny został przeprowadzony w czwartek. – Dla nas, polityków PiS, najważniejsze w systemie oświaty jest dobro ucznia, dlatego wierzę, że parlament przychyli się do propozycji premiera Mateusza Morawieckiego i w dniu jutrzejszym zmiany w prawie pozwalające maturzystom przystąpić do egzaminu maturalnego zostaną uchwalone – podkreślił.  Jak dodał, premier na bieżąco współpracuje z marszałkami obu izb, jest również w kontakcie z prezydentem, któremu - jak przekonywał - na sercu leżą sprawy uczniów.",,
„Wydział nienawiści” w Inowrocławiu. „Jak scenariusz gangsterskiego filmu”,"Krzysztof Brejza, szef sztabu wyborczego Koalicji Obywatelskiej, w żaden sposób nie odniósł się do zarzutów, że w urzędzie miejskim w Inowrocławiu działała zorganizowana grupa hejterów – „wydział propagandy”. Poseł Brejza powinien honorowo odejść – mówił w programie „Woronicza 17” wiceminister spraw wewnętrznych Paweł Szefernaker.","Jak ustalił  portal tvp.info, poseł PO Krzysztof Brejza, syn prezydenta Inowrocławia, miał zorganizować w urzędzie tego miasta „wydział propagandy”; wskazywał urzędnikom oponentów politycznych, których mieli atakować w internecie.W programie „Woronicza 17” politycy dyskutowali o naszych ustaleniach i procederze, jaki odbywał się w ratuszu ojca posła, Ryszarda Brejzy.W ocenie Pawła Szefernakera, „nasi konkurenci polityczni nie mają odwagi, by przeprosić”.  – Gdyby PO była honorowa... powinni się wytłumaczyć z tych zarzutów. Żądamy dymisji pana Sławomira Neumanna jako szefa klubu. Szef sztabu Krzysztof Brejza honorowo powinien odejść, tego oczekuję – mówił.Zdaniem Michała Wójcika, wiceministra sprawiedliwości, padły „konkretne pytania”, na które nie ma konkretnych odpowiedzi. – Jak zacząłem czytać sprawę dotyczącą Inowrocławia, to włos jeży się na głowie. To jak scenariusz gangsterskiego filmu – mówił.– Konkretne pytania padły. Czy stworzono „wydział nienawiści”? Czy mieli tam szukać „haków” na przeciwników politycznych? Pytam Grzegorza Schetynę, jaka będzie decyzja. Co się dzieje w samorządach, gdzie rządzi Platforma? Czy prawdą jest, że są wydziały, gdzie hejtuje się ludzi w internecie? – pytał Wójcik.W ocenie Dariusza Jońskiego z Koalicji Obywatelskiej „nie ma żadnych zarzutów wobec pana Brejzy”. – Pan Brejza składa doniesienie m.in. w państwa sprawie, bo to co robicie z nim, szkalujecie. My mamy zdymisjonować Brejzę, bo działaczka PiS-u go oszkalowała? – pytał. Jak mówiła rzeczniczka SLD Anna Żukowska, „jeżeli PO ma wolę mieć takiego szefa sztabu, to żadna inna partia nie powinna w to ingerować”. – Ja nie mam żadnych oczekiwań wobec KO co do tego, jak się szef sztabu zachowuje – mówiła Żukowska. Prokuratura Okręgowa w Gdańsku prowadzi śledztwo w sprawie nieprawidłowości w Urzędzie Miasta w Inowrocławiu. Sprawa rozpoczęła się w październiku 2017 r. od kontroli CBA, podczas której ujawniono, ze ratusz księgował i realizował płatności za faktury wystawiane przez fałszywe podmioty gospodarcze, bądź podmioty, które nie świadczyły żadnych usług na rzecz miasta. Fałszywe faktury trafiały do Wydziału Kultury, Promocji i Komunikacji Społecznej, tam były akceptowane przez pracowników, pieniądze były wypłacane z kasy w gotówce, bądź przelewami na konta podstawionych podmiotów. Dotychczas w śledztwie postawiono 181 zarzutów (w tym oszustwa, poświadczenia nieprawdy w dokumentach, posługiwania się fałszywymi dokumentami i przekroczenia uprawnień), usłyszało je 16 osób, w tym czterech byłych pracowników Urzędu Miasta Inowrocławia. Aktualne udokumentowana kwota wyłudzeń środków publicznych przekracza 250 tys. zł. Jest bardzo prawdopodobne, że ta kwota znacząco wzrośnie. Część faktur w Wydziale dotyczyła zakupu sprzętu teleinformatycznego, który rzeczywiście był dostarczony, jednak nie był wykorzystywany na potrzeby samorządu. Służył do realizacji działalności politycznej prezydenta Inowrocławia Ryszarda Brejzy i jego syna Krzysztofa Brejzy – posła na Sejm wybranego z list Platformy Obywatelskiej. Jak wynika z dotychczasowych ustaleń śledczych, do których dotarł portal tvp.info, poseł Brejza był też faktycznym użytkownikiem części sprzętu komputerowego i oprogramowania zakupionego na potrzeby urzędu. „Poseł Brejza od początku jak ja pracowałam w urzędzie przychodził do nas raz w tygodniu, zazwyczaj w poniedziałki. Czasem z Marcinem K. na tzw. narady. Podczas tych narad wskazywane były osoby, które należy atakować w Internecie (…) nie mówił konkretnie co robić, tak wyglądało w przypadku plebiscytu, ale w innych przypadkach dzwonił i mówił, że przyjdzie faktura z jakiejś firmy i trzeba ją opłacić” – zeznała jedna z przesłuchiwanych osób.",,
Trzaskowski planuje ogromne podwyżki za odbiór śmieci. „Nawet o kilkaset procent”,„Podwyżki za wywóz śmieci mogą sięgnąć ponad 100 proc.” – donosiły w ostatnich dniach media. Teraz informacje te potwierdził prezydent Warszawy Rafał Trzaskowski (PO).,"– Zmiany we wszystkich ustawach i znacznie bardziej ambitny plan zagospodarowania odpadów wymuszą poważną zmianę taryfy – powiedział podczas konferencji Rafał Trzaskowski. Dodał, że miasto o szczegółach poinformuje w czwartek.Zaznaczył, że sprawa jest skomplikowana i wymaga „szczegółowej prezentacji”. Wszystko wskazuje jednak na to, że decyzja już zapadła, a kroki w tej sprawie podejmie niebawem Rada Warszawy. Jeśli tak się stanie, podwyżki mogą zacząć obowiązywać już od lutego.Rafał Trzaskowski dodał, że miasto analizuje wydatki na najbliższy rok i już teraz dostrzega, że  „budżet będzie bardzo trudny”.„Ujemny wynik budżetu planujemy sfinansować nowym długiem na kwotę 1,8 mld zł. Zadłużenie na koniec 2020 r. wzrośnie do 4,75 mld zł, czyli 26,1 proc. dochodów miasta, ale to wciąż bezpieczny poziom” – czytamy w komunikacie opublikowanym na oficjalnym portalu warszawskiego ratusza. – Rosną koszty prądu i odbioru śmieci. Państwo finansuje mniej niż połowę wydatków oświaty. Musimy z tego powodu ograniczać remonty w szkołach, zamrażać inwestycje i wprowadzić wyższe opłaty za śmieci – tłumaczył decyzję miasta na konferencji Rafał Trzaskowski.Wszystko wskazuje na to, że opłaty za śmieci wzrosną o 50-100 proc. – A w skrajnych przypadkach nawet o kilkaset procent. Zmieni się cały system naliczenia opłat – przyznał prezydent stolicy.",,
Kto zhakował Demokratów? W USA mają nazwiska Rosjan z kręgu władzy,"Resort sprawiedliwości USA zidentyfikował co najmniej sześć osób z rosyjskich władz, które były zaangażowane w zhakowanie komputerów Krajowego Komitetu Partii Demokratycznej (DNC) – podał w czwartek „Wall Street Journal”.","Prokuratorzy rozważają postawienie zidentyfikowanym Rosjanom zarzutów cyberataku na komputery DNC i wykradzenia z nich wrażliwych informacji, które zostały opublikowane podczas wyborów prezydenckich w 2016 roku – informuje gazeta, powołując się na anonimowe osoby zaznajomione ze sprawą.„Wall Street Journal” pisze, powołując się na swoje źródła, że agenci federalni i prokuratorzy zgromadzili dowody wystarczające do postawienia zarzutów obywatelom Rosji i może do tego dojść w przyszłym roku. Amerykańskie agencje wywiadowcze uznały, że za atakiem na komputery DNC stał rosyjski wywiad. Nie ujawniły jednak żadnych szczegółów dotyczących konkretnych osób, które były w to zaangażowane. Putin wpływał na wybory w USAGazeta przypomina, że atak na komputery DNC był jednym z kluczowych elementów oceny środowiska wywiadowczego, wskazującej, że „prezydent Rosji Władimir Putin rozkazał w 2016 roku prowadzenie kampanii (medialnej) mającej wpłynąć na amerykańskie wybory prezydenckie”. Strona rosyjska zaprzeczyła. W dokumencie przygotowanym przez środowisko amerykańskiego wywiadu napisano, że rosyjski wywiad wojskowy GRU „najprawdopodobniej rozpoczął cyberoperacje wymierzone w amerykańskie wybory prezydenckie w marcu 2016 roku” oraz że „zdobył duże ilości danych” z DNC w maju tego samego roku.  Autorzy artykułu uważają, że ustalenie konkretnych hakerów z rosyjskich sił zbrojnych i wywiadu pokazuje, jak szerokie i szczegółowe jest prowadzone przez administrację śledztwo. Sugeruje to również, że prokuratorzy federalni i agenci FBI chcą postawić zarzuty karne osobom odpowiedzialnym za tamten cyberatak, nawet jeśli ma to oznaczać, że śledztwo zakończy się jedynie upublicznieniem wizerunków oskarżonych i utrudnieniem im poruszania się po świecie, a nie karą więzienia. Niska szansa na aresztowanie hakerówOsoby zaznajomione ze sprawą powiedziały, że jest mała szansa na aresztowanie i skazanie rosyjskich hakerów, ale resort sprawiedliwości rozpoczyna coraz więcej dochodzeń przeciwko hakerom działającym na zlecenie obcych rządów w nadziei, że upublicznienie zarzutów wymusi zmianę tych zachowań. W grudniu zeszłego roku USA nałożyły sankcje na GRU oraz na Federalną Służbę Bezpieczeństwa (FSB). Sankcje były odpowiedzią prezydenta Baracka Obamy na cyberataki, w tym na zhakowanie komputerów DNC. Dwa śledztwa„WSJ” informuje, że nad rozwiązaniem tej sprawy pracują prokuratorzy i agenci federalni z Waszyngtonu, Pittsburgha, San Francisco i Filadelfii. Dochodzenie toczy się oddzielnie od śledztwa prowadzonego przez specjalny zespół dochodzeniowy Roberta Muellera w sprawie ingerencji Rosji w zeszłoroczne wybory prezydenckie i powiązań osób z otoczenia prezydenta USA Donalda Trumpa z Kremlem. Według gazety nie wiadomo, czy prokuratorzy poczekają z postawieniem zarzutów, aż Mueller zakończy swoje śledztwo bądź zidentyfikuje więcej zamieszanych w tę sprawę osób.  Wykradzione dane zawierające tysiące maili należących do DNC oraz inne informacje, takie jak maile z prywatnego konta Johna Podesty, który był szefem kampanii Hillary Clinton, zostały opublikowane w zeszłym roku przez portal WikiLeaks. Resort sprawiedliwości i ambasada Rosji odmówiły gazecie komentarza w sprawie identyfikacji Rosjan.",,
Ksiądz Szydło: Poprosiłem o przeniesienie do stanu świeckiego,"„Obecnie moja reputacja jako księdza jest zdruzgotana przez plotki i domysły. Z bólem stwierdzam też, że nie udało mi się pokonać kryzysu wiary i powołania. W tej sytuacji nie pozostało mi nic innego, jak złożyć w kurii diecezji bielsko-żywieckiej prośbę skierowaną do Ojca Świętego o przeniesienie mnie do stanu świeckiego, by uregulować moją pozycję kanoniczną i nie pozostawać w konflikcie sumienia” – napisał Tymoteusz Szydło w oświadczeniu przesłanym KAI.","Syn byłej premier, a obecnie europosłanki PiS Beaty Szydło wskazał, że do publikacji czuje się zmuszony przez krzywdzące spekulacje towarzyszące dopuszczalnej przez prawo kanoniczne zgodzie biskupa bielsko-żywieckiego na to, by udał się na urlop.„W ostatnich miesiącach przeżywałem głęboki kryzys wiary i powołania. Z bólem przyznaję, że z czasem zacząłem tracić sens mojej posługi i coraz częściej nachodziły mnie myśli o odejściu ze stanu duchownego. Po głębszym namyśle postanowiłem jednak dać sobie jeszcze jedną szansę i poprosiłem o kilka miesięcy urlopu, by poukładać swoje życie duchowe. Uznałem, że będzie to uczciwe w stosunku do Wiernych, wobec których zawsze starałem się sprawować posługę szczerze i z przekonaniem” – napisał. „W tamtym okresie nie uważałem, że powinienem informować opinię publiczną o moich rozterkach duchowych. Uznałem, że nie jestem osobą publiczną i że mam prawo do prywatności. Wydawało mi się, że najlepszym wyjściem będzie odsunięcie się od posługi i przemyślenie wszystkiego w spokoju. Niestety ten czas przyniósł jeszcze więcej zamętu. Plotki, na mój temat podsycane przez media goniące za sensacją, właściwie uniemożliwiły mi refleksję. Co bardzo dla mnie bolesne, zainteresowanie tematem podsycały również osoby blisko związane z Kościołem, poprzez wielokrotne wracanie do domysłów na mój temat. Mam świadomość, że rozpoznawalność, której nigdy nie chciałem, jest związana z funkcjami, które pełni moja Mama” – napisał w oświadczeniu.Tymoteusz Szydło przyznał, że w kontaktach z mediami popełniał błędy, zwłaszcza nie sprzeciwiając się próbom kojarzenia go z konkretną opcją polityczną i dając się uwikłać w wydarzenia sprzyjające takim opiniom. Plotki i domysły „Obecnie moja reputacja jako księdza jest zdruzgotana przez plotki i domysły. Z bólem stwierdzam też, że nie udało mi się pokonać kryzysu wiary i powołania. W tej sytuacji nie pozostało mi nic innego, jak złożyć w kurii diecezji bielsko-żywieckiej prośbę skierowaną do Ojca Świętego o przeniesienie mnie do stanu świeckiego, by uregulować moją pozycję kanoniczną i nie pozostawać w konflikcie sumienia. Jednocześnie oświadczam, że to moja ostatnia wypowiedź w tej sprawie. Nie zamierzam więcej zabierać głosu i bardzo proszę o uszanowanie tej decyzji” – zaznaczył.Duchowny przeprosił także osoby, które czują się zawiedzione jego decyzją, „zwłaszcza moją rodzinę, przyjaciół, znajomych, przełożonych, współpracowników, parafian z Przecieszyna, Osieka, Buczkowic i Oświęcimia, a także wszystkich, którzy w jakikolwiek sposób czują się dotknięci lub zgorszeni”. – Mam nadzieję, że to oświadczenie ostatecznie przetnie wszelkie spekulacje oraz plotki na temat mojego klienta i pozwoli mu dalej normalnie żyć – powiedział w rozmowie z KAI adwokat Maciej Zaborowski, pełnomocnik Tymoteusza Szydło.Urodzony w 1992 roku Tymoteusz Szydło do wyższego seminarium duchownego w Krakowie wstąpił w 2011 roku. 27 maja 2017 roku przyjął święcenia kapłańskie w katedrze diecezji bielsko-żywieckiej. Na obrazku prymicyjnym zamieścił słowa „Ku wolności wyswobodził nas Chrystus” (Ga 5,1).",,
"„10 razy ciekawsze jest to, co mówi Zjednoczona Prawica, niż to, co prezentuje opozycja”","– Wyjście w trójkę i mówienie, że jesteśmy jedną wielką rodziną - a wiadomo, że tak nie jest - to nie jest coś, co przyćmiewałoby konwencję – powiedziała w programie „Minęła dwudziesta” Elżbieta Zielińska z Kukiz'15. – 10 razy ważniejsze jest to, co mogą powiedzieć prezes Jarosław Kaczyński i liderzy dwóch partii koalicyjnych, niż to, co prezentuje opozycja – przekonywał Łukasz Schreiber z PiS.","W sobotę w Łodzi odbyła się konwencja samorządowa Platformy Obywatelskiej, zaś w Warszawie spotkali się politycy Nowoczesnej. Zorganizowano także konferencję Zjednoczonej Prawicy, której liderzy podkreślali jedność obozu rządzącego.  Prezes PiS Jarosław Kaczyński podkreślił, że jest przekonany, iż w jedności obozu uczestniczy także prezydent Andrzej Duda. – Wyjście w trójkę i mówienie, że jesteśmy jedną wielką rodziną - a wiadomo, że tak nie jest - to nie jest coś, co przyćmiewałoby konwencję – oceniła Elżbieta Zielińska z Kukiz'15. Łukasz Schreiber z PiS przekonywał, że dużo ważniejsze jest to, co mogą powiedzieć prezes Jarosław Kaczyński i liderzy dwóch partii koalicyjnych. –  10 razy ciekawsze jest to niż to, co prezentuje opozycja – powiedział polityk PiS. Adam Szejnfeld z PO wyjaśnił, że łódzka konwencja jego partii to kontynuacja prosamorządowej strategii Platformy. W programie Platformy pojawiła się likwidacja urzędów wojewódzkich, ulgi podatkowe oraz wprowadzenie przymusowego budżetu partycypacyjnego. Platforma, która wcześniej krytykowała program Rodzina 500+, obiecała jego rozszerzenie. Grzegorz Schetyna chce także, by akcje spółek Skarbu Państwa trafiły na konta emerytalne.",,
"„Chude, odwodnione, bez chęci do życia”. Tygrysy w stanie krytycznym","Przewiezione do Poznania tygrysy są w bardzo złej kondycji, jeden prawdopodobnie nie przetrwał podróży – poinformował prezydent Poznania Jacek Jaśkowiak. Tamtejsze zoo przyznało, że „sytuacja jest dramatyczna, kondycja zwierząt – bardzo zła”.","Ciężarówka z dziewięcioma tygrysami, które utknęły na polsko–białoruskim przejściu granicznym w Koroszczynie (woj. lubelskie), dotarła do poznańskiego zoo w czwartek po północy. Zwierzęta mają tam spędzić kilka dni, potem trafią do azylu w Hiszpanii. Zoo poinformowało w czwartek w nocy, że przywiezione zwierzęta są „chude, odwodnione, z zapadniętymi oczami, futra obklejone odchodami”; mają odparzenia od moczu, są w stresie, bez woli i chęci do życia. Dwa tygrysy dowiezione do Poznania od razu załadowano do osobnej ciężarówki wiozącej je do zoo w Człuchowie (woj. pomorskie). „Kolejna dwójka w stodole, nakarmiona, napojona, obłożona słomą, odpoczywa po podróży. I koszmar, z którym musimy zmierzyć się od rana – w rozpadającej się skrzyni tygrys oszalały ze stresu i agresywny. Jego klatka zagradza dostęp do pozostałych. W pozostałych skrzyniach zwierzęta zrezygnowane, ale żywe. W jednej – brak oznak życia” – poinformował ogród zoologiczny. Zoo podało, że ze względu na bezpieczeństwo zwierząt i ludzi część prac trzeba przeprowadzić rano. „Dopiero za dnia spróbujemy przetransportować rozpadającą się skrzynię” – poinformowano. Transport 10 tygrysów dotarł na przejście graniczne w Koroszczynie w sobotę 26 października. Jak poinformował Główny Inspektorat Weterynarii, zwierzęta zostały wysłane z Włoch 22 października z zamiarem przewiezienia ich do Federacji Rosyjskiej (Dagestan) – zgodnie z informacją umieszczoną w dokumencie INTRA wygenerowanym przez jednostkę weterynaryjną we Włoszech. Ciężarówka ze zwierzętami została przepuszczona przez polskie służby graniczne. Przewożący tygrysy mężczyźni przedstawili dokumenty wymagane w Unii Europejskiej przy transporcie zwierząt objętych ochroną na mocy Konwencji Waszyngtońskiej. Białoruskie służby graniczne odmówiły wjazdu transportu, bo przewoźnik nie miał wymaganych w tym kraju urzędowych certyfikatów weterynaryjnych wystawionych przez włoskie służby weterynaryjne. Kierowcy nie mieli aktualnych wiz. Transport został cofnięty w związku z tym do Polski, ciężarówka ze zwierzętami została zaś umieszczona na terminalu w Koroszczynie. Jeden z tygrysów zdechł. W środę dyrektor poznańskiego ogrodu zoologicznego Ewa Zgrabczyńska poinformowała, że władze miasta zgodziły się na przyjęcie dziewięciu tygrysów w zoo w Poznaniu. Zwierzęta mają spędzić w stolicy Wielkopolski kilka dni, potem trafią do azylu w Hiszpanii dzięki pomocy holenderskiego stowarzyszenia Adwokaci Zwierząt. Decyzję dotyczącą czasowego odebrania tygrysów opiekunom wydał – zgodnie z przepisami ustawy o ochronie zwierząt – wójt gminy Terespol.",,
"Dwa bataliony, dwie eskadry F-16, dwa okręty – polski wkład w inicjatywę gotowości NATO","– Dwa bataliony sił lądowych, dwie eskadry F-16 i dwa okręty zadeklarowała na szczycie NATO Polska jako wkład do sił wydzielanych w ramach inicjatywy gotowości. Polska będzie też państwem ramowym jednej z sześciu brygad, w których skład wejdą bataliony – poinformował szef BBN Paweł Soloch.","– Potwierdziliśmy decyzje, które zapadły w zeszłym roku w sprawie inicjatywy gotowości. Należymy obok Wielkiej Brytanii, Niemiec, Francji, Włoch i Hiszpanii do grona sześciu państw, które zadeklarowały gotowość pełnienia funkcji państw ramowych dla brygad lądowych – powiedział Soloch po zakończeniu spotkania przywódców państw i rządów krajów NATO.  – Jako państwo ramowe zapewniamy dowództwo brygady, wnosimy do niej także dwa bataliony: batalion zmechanizowany i batalion czołgów – uściślił szef Biura Bezpieczeństwa Narodowego. Jak dodał, że Czechy i Słowacja zgłosiły swoje bataliony do brygady, która ma być dowodzona przez Polskę. – Zadeklarowaliśmy także dwie eskadry lotnicze w gotowości bojowej, dwa okręty zwalczania min, ponadto dodatkowe elementy – wyjaśnił Soloch. Na konferencji po zakończeniu szczytu NATO Prezydent Andrzej Duda powiedział, że „wypełniono treścią” postanowienia zeszłorocznego szczytu NATO dotyczące stanu podwyższonej gotowości w Sojuszu także w naszej części Europy. – Chodzi przede wszystkim o kwestie związane z infrastrukturą, transportem lotniczym i drogą lądową, dostawami i zapasami paliw. Poszukiwanie odpowiednich rozwiązań będzie jednym z punktów przyszłorocznego ćwiczenia Defender, największego od czasów zimnej wojny przerzutu wojsk amerykańskich do Europy – mówił Soloch. Amerykanie, także w Polsce, będą ćwiczyć procedury, sprawdzą też kwestie związane z infrastrukturą niezbędną do przyjmowania znacznych sił sojuszniczych – informował szef BBN. Inicjatywa gotowości, znana także pod nazwą 4x30, zakłada wydzielenie 30 batalionów zmechanizowanych, 30 eskadr lotniczych i 30 okrętów gotowych do działania w ciągu maksymalnie 30 dni.  Mają to być siły wkraczające do akcji w drugiej kolejności po własnych wojskach państw sojuszniczych, wielonarodowych jednostkach takich jak batalionowe grupy bojowe rozlokowane na wschodniej flance w ramach programów eFP i tFP oraz wojskach VJTF - szpicy NATO, która ma być gotowa do działania w ciągu tygodnia. Inicjatywę 4x30 zatwierdził szczyt Sojuszu w Brukseli w 2018 r.",,
Chętnych na Getin nie brakuje,Inwestorzy finansowi wstępnie zainteresowani bankami Leszka Czarneckiego mogą zacząć due diligence tuż po Nowym Roku – informuje „Puls Biznesu”. Według gazety zainteresowanie wyraża sześć funduszy inwestycyjnych.,"Fundusz hedgingowy Centerbridge już latem 2017 r. zwrócił się do Leszka Czarneckiego z propozycją odkupienia Idea Banku, który w 80 proc. należy do tego wrocławskiego biznesmena. Ten nie rozważał jednak wówczas sprzedaży Idei.Pod koniec 2017 r. sytuacja finansowa grupy bankowej Czarneckiego się jednak zmieniła – pojawiły się domiary kapitałowe na portfele walutowe oraz inne wymogi regulacyjne resortu finansów, które zepchnęły Getin Bank w stronę kapitałowego minimum. Miliarder zdał sobie sprawę, że będzie potrzebował pieniędzy na wsparcie biznesu. Według informacji „Pulsu Biznesu” biznesmen spotkał się w Londynie z przedstawicielami funduszy inwestycyjnych, m.in. z Centerbrigde, oferując sprzedaż Idei, ale porozumienia nie zawarto.Ponowne rozmowy z potencjalnymi zainteresowanymi Ideą zaczęły się wczesną wiosną. Wiedział o nich nadzór, kierowany wówczas przez Marka Ch. Dziennik ustalił, że Komisja Nadzoru Finansowego „w pełni akceptowała możliwość sprzedaży banku funduszowi inwestycyjnemu”.",,
Szejnfeld zrezygnował ze startu do PE. Zaproponowano mu 10. miejsce,"Europoseł PO Adam Szejnfeld zrezygnował z ubiegania się o ponowny wybór do europarlamentu – poinformował lider wielkopolskich struktur Platformy Rafał Grupiński. Szejnfelda, który otrzymał miejsce 10. na liście Koalicji Europejskiej w okręgu wielkopolskim, zastąpi poseł PO Jakub Rutnicki.","Informację o rezygnacji Szejnfelda podał na swych stronach „Głos Wielkopolski”. Doniesienia te potwierdził przewodniczący Platformy w Wielkopolsce. – Dokonaliśmy zmiany na liście – Adama Szejnfelda zastąpił Jakub Rutnicki – powiedział Rafał Grupiński. Politycy z władz wielkopolskiej PO nie chcieli wypowiadać się na temat powodów rezygnacji Szejnfelda. Według „Głosu Wielkopolski” powodem było zbyt niskie miejsce na liście Koalicji Europejskiej, którą współtworzą, oprócz PO, także PSL, Nowoczesna, SLD i Zieloni. W eurowyborach przed pięcioma laty Szejnfeld był „dwójką” listy Platformy Obywatelskiej, tuż za ówczesną pełnomocniczką rządu Donalda Tuska ds. równego traktowania Agnieszką Kozłowską-Rajewicz (również nie startuje w majowych wyborach). Otrzymał 69,8 tys. głosów. Wcześniej Szejnfeld był posłem Sejmu III, IV, V, VI i VII kadencji (1997-2014). W latach 2007-09 był wiceministrem gospodarki, później przez rok (październik 2010 – listopad 2011) kierował w Sejmie komisją nadzwyczajną „Przyjazne Państwo” do spraw związanych z ograniczaniem biurokracji.",,
Dżihadyści opuszczają Rakkę. Nadal dochodzi do wymiany ognia,"Trwa ewakuacja dżihadystów tak zwanego Państwa Islamskiego (IS) z syryjskiej Rakki, ich dawnej stolicy. Wśród opuszczających miasto bojowników są też zagraniczni najemnicy.","Ewakuację zakłada porozumienie, zawarte przez islamistów i kurdyjsko-arabskie milicje (Syrian Democratic Forces – SDF), które są wspierane przez Stany Zjednoczone. SDF ogłosiło rozpoczęcie ostatecznej fazy operacji odbicia miasta z rąk terrorystów.Ewakuacja ma momentami dramatyczny przebieg. Według rzecznika prasowego milicji, w nocy Rakkę opuściło ok. 275 dżihadystów wraz z rodzinami, którzy wykorzystywali pojmanych cywilów jako żywe tarcze.Rakkę opuściła już duża część dzihadystówb, ale grupy ojowników nadal kontrolują niewielkie fragmenty miasta. Między stronami konfliktu stale dochodzi do wymiany ognia.",,
Kilkaset milionów euro. Bułgaria liczy straty po upadku biura Thomas Cook,Bułgarska turystyka straci kilkaset milionów euro wskutek upadłości brytyjskiego biura podróży Thomas Cook; szacunki sięgają już 360 mln euro – wskazano po naradzie minister ds. turystyki Nikoliny Angełkowej z hotelarzami. Przedsiębiorcy nie wykluczają składania pozwów.,"Media informują, że większość bułgarskich hotelarzy nie otrzyma prawdopodobnie zwrotu kosztów za pobyt turystów w lipcu i sierpniu, gdyż ubezpieczenie pokryje tylko okres od chwili ogłoszenia bankructwa firmy Thomas Cook.Większość bułgarskich hoteli i firm miała z operatorem zawarte umowy zakładające rozliczenia po 60 dniach od rozpoczęcia turnusu. Właściciele hoteli, które miały 50 proc. i ponad 50 proc. klientów na podstawie umów z firmą Cook, obawiają się serii upadłości.Angełkowa nie wykluczyła wystąpienia hotelarzy ze zbiorowym pozwem wobec firmy Thomas Cook. Nie skonkretyzowała jednak wysokości sumy odszkodowania, o która ubiegaliby się przedsiębiorcy, podkreślając, że na razie chodzi o tajemnicę handlową.W Bułgarii, gdzie nawet w ostatnich dniach przybywali turyści na podstawie umów z brytyjskim operatorem, hotele odmawiają ich przyjmowania lub domagają się zapłacenia w gotówce za noclegi.Christo Gyłbaczew, szef biura Atral Holidays, przedstawiciela firmy Thomas Cook w Bułgarii, oświadczył, że ta praktyka odbije się negatywnie na reputacji kraju jako kierunku turystycznego. Poinformował, że w Bułgarii znajduje się obecnie 6 tys. klientów biura Thomas Cook.",,
Ardanowski: CBA sprawdza interwencyjny skup jabłek,"CBA sprawdza interwencyjny skup jabłek; na to nie jest potrzebny żaden dodatkowy wniosek – powiedział minister rolnictwa Jan Krzysztof Ardanowski, komentując informację PO w tej sprawie. Politycy tej partii zapowiedzieli złożenie wniosku do CBA o kontrolę interwencyjnego skupu jabłek.","Zdaniem posłów PO firma wybrana do przeprowadzenia skupu jest „zaprzyjaźniona” z szefem resortu Janem Krzysztofem Ardanowskim. – Czuję się odpowiedzialny za to, żeby pomóc sadownikom, rolnikom i pytam: gdzie była opozycja, PSL i PO przez te lata, dopuszczając do sytuacji skandalicznej na rynku sadowniczym, gdy sadownicy sprzedawali jabłka po 10 groszy za kilogram – mówił Ardanowski odpowiadając na pytania dziennikarzy w tej sprawie. Szef resortu rolnictwa podkreślił, że „działanie firmy Eskimos, które spowodowały skok ceny jabłek z 10 do 30 groszy zadziałały”. – To nie jest niedozwolona pomoc publiczna, której Unia Europejska zabrania; to działanie firmy, która dostała gwarancje kredytowe – podkreślił. Ardanowski zaprzeczył, aby był z firmą Eskimos „zaprzyjaźniony”. Dodał, że zgłosiła si eona sama; jest spółką giełdową, która istnieje 20 lat i profesjonalnie zajmuje się skupem i przetwórstwem owoców i warzyw. – Nie uważam, żeby to była firma krzak, której należy wstydzić. A jak inni chcieli do systemu wejść, to mogli się ze mną skontaktować – skwitował. Dorota Niedziela (PO) mówiła, że w zeszłym roku mieliśmy nie tylko klęskę suszy, ale też klęskę urodzaju, m.in. jabłek. Ceny jabłek spadły, a ich zbieranie stało się nieopłacalne. – Minister rolnictwa i premier Mateusz Morawiecki zapowiedzieli pomoc i interwencję na rynku. Minister publicznie ogłosił, że skup 50 tys. ton jabłek, ma zostać przeprowadzony przez zaprzyjaźnione firmy i jest to próba złamania zmowy cenowej firm skupujących jabłka – powiedziała posłanka. Poinformowała, że wniosek do CBA ma dotyczyć przeprowadzenia „czynności sprawdzających wszystkich okoliczności związanych z przeprowadzeniem interwencyjnego skupu jabłek, ze szczególnym uwzględnieniem działań prowadzonych przez ministra Jana Krzysztofa Ardanowskiego oraz dyrektora generalnego Krajowego Ośrodka Wsparcia Rolnictwa”.",,
Prof. Nalaskowski: Jestem nietolerancyjny dla świństw. Doktrynę LGBT wolno krytykować,"– Jestem nietolerancyjny dla tego co widzę na takich marszach. Jestem nietolerancyjny dla obsceniów, dla świństw, dla pokazywanych zza kordonu policji „fucków”. Jestem nietolerancyjny dla różnych tęczowych wcieleń naszej świętości, czy też zupełnie obscenicznych niesionych na patyku, udających Boże Ciało. Jestem nietolerancyjny, to fakt. Posypuję głowę popiołem – powiedział w programie „Strefa starcia” na antenie TVP Info prof. Aleksander Nalaskowski. Przed kilkoma dniami został on zawieszony przez władze Uniwersytetu Mikołaja Kopernika za krytykę ruchu LGBT.","Jak deklaruje prof. Nalaskowski, był świadkiem „marszu równości” i tego co, się na nim dzieje. Policja osłaniała jego uczestników, natomiast tych, którzy stali na zewnątrz kordonu filmowano. – Poczułem się jak przestępca.(…) Swój felieton napisałem takim językiem, jakim przemówił do mnie ten obraz – powiedział.Nalaskowski stwierdził, że zanim władze UMK poinformowały go o zawieszeniu, powiadomione zostały o tym „Gazeta Wyborcza” i lokalna gazeta „Nowości”. – Bardziej cenię sobie własne sumienie niż pracę na uniwersytecie, który mnie nie chce. Rozumiem, że jeśli uniwersytet mnie nie chce, to ja nie będę na nim pracował. Rozumiem, że to jest pewna informacja zwrotna za wszystko co zrobiłem dla uniwersytetu czy dla nauki – stwierdził profesor dodając, że nie ma pretensji do nikogo. Jak powiedział, napisał felieton „żeby poszerzyć granice swobody”. – Może już nie trzeba będzie się tak bać. Polecam, by ludzie się nie bali, trzeba mówić pewne rzeczy wprost – stwierdził.– Jestem nietolerancyjny dla tego co widzę na takich marszach. Jestem nietolerancyjny dla obsceniów, dla świństw, dla pokazywanych zza kordonu policji „fucków”. Jestem nietolerancyjny dla różnych tęczowych wcieleń naszej świętości, czy też zupełnie obscenicznych niesionych na patyku, udających Boże Ciało. Jestem nietolerancyjny, to fakt. Posypuję głowę popiołem – stwierdził. Zdaniem Nalaskowskiego, celem ruchu LGBT jest „zniszczenie Kościoła”. – To doktryna wojenna, nie ideologia. Mamy do czynienia z przemocą symboliczną. (…) Ta wojna prowadzi do wyrugowania chrześcijaństwa z życia – powiedział. – To jest stymulowane, ale też przeciwskuteczne. (…) Myślę, że nie doceniono Polaków. Oni są naprawdę wierni Kościołowi, mogą być może pracować za byle jakie pieniądze, można odebrać im paszporty, ale paru rzeczy nie damy sobie odebrać m.in. religii i pana Boga – powiedział. – Jestem dowodem. Chcę, przy pomocy ludzi dobrej woli, i już w tej chwili przerastającego moje oczekiwania pospolitego ruszenia, udowodnić, że wolno doktrynę LGBT krytykować. Że Polska będzie krajem, w którym wolno krytykować każdą ideologię, bez względu na jej etiologię – zakończył.",,
„Kucharz Putina” związany nie tylko z „fabryką trolli”,"Biznesmen Jewgienij Prigożyn, jeden z trzynastu Rosjan, przeciwko którym wszczęto w USA postępowanie, ma związek z inwigilowaniem opozycji, wydarzeniami na Ukrainie i śledzeniem delegacji Baracka Obamy na szczycie G20 – twierdzi „Nowaja Gazieta”.","Prigożyn nazywany „kucharzem Putina”, zbił fortunę na restauracjach, zamówieniach publicznych i cateringu dla dygnitarzy Kremla i jego zagranicznych gości.  Według rosyjskich mediów należący do niego holding Concord jest powiązany z prokremlowską „fabryką trolli”, czyli Agencją Studiów Internetowych.              Gazeta twierdzi, że w 2012 roku pracownicy holdingu Prigożyna brali udział w przygotowaniu materiałów na potrzeby filmu „Anatomia protestu”, który miał  zdyskredytować opozycję. Film wyemitowała kontrolowana przez koncern Gazprom telewizja NTV. Dmitrij Koszara, były dyrektor ds. rozwoju w Concord Catering, miał zdobyć zaufanie organizatorów ruchu „O Sprawiedliwe Wybory” i robić zdjęcia ukrytą kamerą. Przetarg na catering              „Nowaja Gazieta” podaje też, że holding Prigożyna wygrał przetargi na catering dla szkół w Petersburgu i w obwodzie leningradzkim. W 2010 roku na uroczystym otwarciu kombinatu, który miał przygotowywać posiłki, gościł prezydent Władimir Putin. Później Concord próbował dostarczać posiłki do szkół w dwóch dzielnicach Moskwy. Niezadowolenie z jakości usług sprawiło, że w obu miastach szkoły rozwiązały umowy.              W USA w miniony piątek wielka ława przysięgłych, która zajmowała się domniemaną ingerencją w 2016 roku w wybory prezydenckie, postawiła w stan oskarżenia 13 Rosjan i trzy rosyjskie podmioty. Oskarżenia dotyczą Prigożyna, jego firm: Concord Management and Consulting, Concord Catering oraz Agencji Studiów Internetowych. Pozostałych 12 oskarżonych to osoby związane z Agencją Studiów Internetowych.",,
Rośnie liczba ofiar tajfunu Lekima. Ewakuowano ponad milion osób,Do 33 wzrosła liczba ofiar śmiertelnych po przejściu tajfunu Lekima nad wschodnimi Chinami. Potężne opady deszczu spowodowały osunięcia się ziemi. Ewakuowano ponad milion osób.,"Tajfun Lekima uderzył we wschodnie wybrzeże Chin w sobotę. Największe zniszczenia odnotowano w prowincji Zhejiang. Państwowe media podają, że zniszczonych tam zostało około 34 000 budynków i ponad 170 000 hektarów upraw. Straty szacowane są na dwa miliardy dolarów amerykańskich. Tajfun sparaliżował komunikację we wschodnich Chinach. Od piątku w metropoliach wschodniego wybrzeża odwołano tysiące połączeń lotniczych i kolejowych. Lekima to dziewiąty tajfun w tym roku w Chinach. Przesuwa się on na północ w stronę prowincji Shandong, gdzie spodziewane są kolejne utrudnienia.",,
Zabijani i sprzedawani dla czarów. Kościół w Afryce walczy z okrutnym zabobonem,"Kościół w Afryce musi pracować nad edukacyjną, aby skończyć z przemocą, jaka spotyka na tym kontynencie ludzi z albinizmem – stwierdził wiceprzewodniczący Sympozjum Konferencji Episkopatów Afryki. Według statystyk przez ostatnie 5 lat na Czarnym Lądzie zabito około 150 osób z bielactwem.","Bp Sithembele Sipuka z Republiki Południowej Afryki zwrócił uwagę, że brutalne ataki na albinosów napędzane są zabobonem, zgodnie z którym ich części ciała są talizmanem mogącym uczynić kogoś bogatym. Albinosi są porywani i bardzo często okrutnie okaleczani. Za ich ich części ciała mieszkańcy Afryki płacą tysiące dolarów. Często wykorzystywane są jako element czarów.  Według statystyk przez ostatnie 5 lat na Czarnym Lądzie zabito około 150 osób z albinizmem. Problem ten jest najbardziej rozpowszechniony w Tanzanii, gdzie dokonano ponad połowy wszystkich morderstw na albinosach w Afryce. Kolejnymi krajami są Malawi, Mozambik i Kongo. Biskupi tych krajów wezwali służby bezpieczeństwa do wzmożenia wysiłków w celu ochrony albinosów oraz zaapelowali o doprowadzenie do rozbicia gangów handlujących częściami ich ciała.",,
"Premier: Państwo, które dba o przyszłość, rodzinę stawia na pierwszym miejscu","Wierzymy, że tylko praca na rzecz rodzin pozwoli nam przezwyciężyć wyzwania demograficzne. Powołanie pełnomocnika ds. demografii to kolejny krok w kierunku lepszej przyszłości polskich rodzin – podkreślił w środę premier Mateusz Morawiecki .","Premier powołał we wtorek Barbarę Sochę na pełnomocnika rządu do spraw polityki demograficznej. Jej zadaniem – jak informowała kancelaria premiera – ma być przygotowanie strategii demograficznej, której celem będzie zwiększenie dzietności i promocja tradycyjnego modelu rodziny. Szef rządu do powołania Sochy odniósł się w krótkim materiale wideo, opublikowanym na jego oficjalnym koncie na Facebooku. – Państwo, które dba o przyszłość, rodzinę stawia na pierwszym miejscu  – zaznaczył. Przypomniał o programach wprowadzonych przez PiS, w tym 500 Plus, o emeryturach dla kobiet, które urodziły minimum czwórkę dzieci czy o corocznej wyprawce szkolnej w wysokości 300 zł na każde dziecko.",,
"Tak wygląda przeprawa przez morze z pokładu przemytniczej łodzi. Żarty, uśmiech i nadzieja na lepsze życie","Dziesiątki ludzi stłoczonych na niewielkiej łodzi rybackiej,  majacząca w oddali sylwetka okrętu marynarki i dopisujące uchodźcom humory – włoska policja opublikowała film nagrany przez jednego z imigrantów w czasie przeprawy przez Morze Śródziemne. Dotychczas większość nagrań była kręcona przez służby ratunkowe, a nie samych migrantów.","Jak ujawniła włoska prokuratura, nagranie jest dowodem w śledztwie przeciwko gangom trudniącym się nielegalnym transportem ludzi. Za miejsce na zapchanych, nieprzystosowanych do przewozu ludzi łodziach lub nawet pontonach żądają oni astronomicznych sum. Imigranci szturmują UE - czytaj raport TVP Info Na filmie widać stłoczonych imigrantów i niezidentyfikowany okręt ratunkowy. – Przypływa łódź, żeby nas uratować – mówi w pewnym momencie głos zza kadru. Niektórzy z imigrantów się śmieją, większość wygląda na zrelaksowanych. Nie widać śladów paniki. Ludzie zachowują się spokojnie, niektórzy żartują.  Śmiertelnie niebezpieczna podróż W czasie prób przedarcia się z Afryki Północnej do Europy giną tysiące ludzi. Wiele łodzi tonie po drodze. Szczególnie niebezpieczne są pontony, które nie nadają się pokonywania takich odległości po wzburzonym morzu. Ci imigranci i uchodźcy, którzy płyną kutrami rybackimi, także ryzykują życie – najtańsze miejsca znajdują się pod pokładem, gdzie łatwo można śmiertelnie zatruć się spalinami. W tym roku na morzu zginęło już 2,3 tys. imigrantów. Przez cały zeszły rok w czasie przeprawy zginęło 3,3 tys. osób.",,
Ekstremalne upały w Australii. Padł rekord temperatury,Australia zmaga się z falą upałów. Na zachodzie kraju padł rekord temperatury. Stany Australia Południowa i Wiktoria ostrzegają przed pożarami buszu.,"Termometry w Marble Bar w stanie Australia Zachodnia wskazały 49,3 st. w skali Celsjusza. Jak podało na Twitterze stanowe Biuro Meteorologiczne, to najwyższa temperatura od 1901 r., kiedy rozpoczęto pomiary.Na północy stanu Wiktoria temperatury w czwartek osiągnęły 44 st. Z kolei słupki w Nowej Południowej Walii wskazały 45 st. Meteorolodzy informują, że rejonie Sydney temperatura nie spadnie poniżej 30 st. aż do przyszłego tygodnia. Zagrożone pożarami obszary Australii Południowej są przygotowane na wybuch żywiołu. Pięć z nich otrzymało najwyższy stopień zagrożenia. Straż pożarna wydała ostrzeżenia dla mieszkańców.",,
„Bez wysiłku gen. Jaruzelskiego nie bylibyśmy w UE”,"– W dniu dzisiejszym zmarł prezydent Wojciech Jaruzelski, ofiara stalinowskich represji. Człowiek, który budował Polskę w takich warunkach, w jakich mógł to czynić. Generał, który wprowadził stan wojenny, chroniąc tysiące polskich istnień. Architekt Okrągłego Stołu, bez którego dzisiaj nie uczestniczylibyśmy w wyborach do Parlamentu Europejskiego. Wszyscy musimy pochylić się nad powagą tej śmierci, a jutro Sojusz Lewicy Demokratycznej zwróci się do prezydenta Komorowskiego o ogłoszenie żałoby narodowej – mówił Leszek Miller, przewodniczący Sojuszu Lewicy Demokratycznej, który, wg nieoficjalnych informacji, w sojuszu z Unią Pracy zdobył 9,6 proc. głosów w wyborach do europarlamentu.","Przewodniczący SLD wyjaśniał także dlaczego, jego zdaniem Polacy nie stawili się licznie przy urnach wyborczych. – Chciałem wyrazić ubolewanie, że w 10. rocznicę wejścia Polski do UE tak wielu Polek  i Polaków nie uczestniczyło w akcie wyborczym. Jestem przekonany, że wynika to przede wszystkim z faktu, iż my politycy nie jesteśmy w stanie zainteresować obywateli Rzeczypospolitej tą piękną ideą europejską. Że nie robimy wszystkiego, aby losy Europy były prezentowane w sposób poważny i rzetelny. Żałuję bardzo, że mamy tak niską frekwencję – wyjaśniał. Miller przekonywał, że sukces SLD pokazuje, siłę tego ugrupowania. – Dzisiaj dysponujemy niekwestionowaną pozycją na polskiej lewicy. Mobilizuje nas to do dalszej pracy – dodał. CZYTAJ TAKŻE  Zwycięzcy, niepewni i wielcy przegrani w eurowyborach",,
Były szef MSZ Ukrainy: Rosja nie chce rozwiązania konfliktu na Ukrainie,"Były szef ukraińskiej dyplomacji Pawło Klimkin studzi nadzieje przed poniedziałkowym szczytem w Paryżu, na którym spotkają się przywódcy Ukrainy, Rosji, Niemiec i Francji, by rozmawiać o konflikcie w Donbasie. Zdaniem Klimkina, w interesie Kremla jest podsycanie podziałów.","„(Rosja) chce utrzymać kontrolę nad Donbasem. Jej protektorat w postaci tzw. republik ludowych (donieckiej i ługańskiej) ma nadal trwać. Kreml może ich bowiem używać do realizacji planu federalizacji i rozkładu Ukrainy. Każdy sukces Ukrainy jako państwa europejskiego i demokratycznego, to problem dla modelu władzy prezydenta Rosji Władimira Putina” – pisze Klimkin w poniedziałkowym wydaniu niemieckiego dziennika „Frankfurter Allgemeine Zeitung”. Szef ukraińskiej dyplomacji w latach 2014-2019 przewiduje, że prezydent Putin będzie chciał skłonić prezydenta Ukrainy Wołodymyra Zełenskiego do niepopularnych kroków, które przez społeczeństwo ukraińskie zostaną odebrane jako kapitulacja. Celem Rosji – według Klimkina – jest wewnętrzne skłócenie Ukraińców, co pozwoli Kremlowi na skuteczne prowadzenie własnej polityki w regionie. „Należy zdawać sobie z tego sprawę, że Donbas jest dla Rosji tylko środkiem do osiągnięcia innych celów: rozdrobnienia Ukrainy i legalizacji aneksji Krymu. (...) W takich warunkach trudno się spodziewać przełomu w Paryżu” – konstatuje polityk, apelując jednocześnie do Niemiec i Francji o wsparcie i solidarność podczas negocjowania takich kwestii, jak wymiana jeńców czy zawieszenie broni.",,
"Prof. Zybertowicz o Euroweek: Gdyby tam byli księża, to byłaby histeria na całego","– Jestem przekonany, że gdyby to nie był Euroweek, tylko „Churchweek”, gdzie klerycy lub młodzi księża spotykaliby się i byliby sfotografowani w taki sposób z nastolatkami, to media tzw. dawnego, odchodzącego mainstreamu, miałyby histerię na całego. Problem jest, czy stosujemy te same reguły. Tam są młode dziewczyny, które nie rozumieją intencji tych mężczyzn – mówił w programie „Woronicza 17” prof. Andrzej Zybertowicz. Politycy skomentowali medialne doniesienia o nadużyciach na spotkaniach z dziećmi podczas projektu Euroweek.","O Euroweek zrobiło się głośno w połowie tygodnia. Niektóre media publikowały zdjęcia pobrane z portali społecznościowych. Widać na nich dorosłych mężczyzn różnych narodowości i młode dziewczęta. Z artykułów wynikało, że zostały one wykonane podczas obozów integracyjno-językowych EuroWeek – Szkoła Liderów oraz że biorą w nich udział nastolatki i mężczyźni „pochodzenia pozaeuropejskiego”. W związku z kontrowersjami wokół obozów językowych Euroweek szef MSWiA Joachim Brudziński polecił w piątek „podjęcie stosownych działań” komendantowi głównemu policji. Konsultował się także w tej sprawie z minister edukacji narodowej, która zleciła kontrolę szkoły. Również prokurator generalny minister Zbigniew Ziobro poinformował o działaniach organów śledczych w sprawie.Zdaniem doradcy prezydenta RP prof. Andrzeja Zybertowicza, sprawa możliwego molestowania nastolatek nie jest nagłaśniana w niektórych mediach. Jak wskazywał, inaczej byłoby, gdyby obozy językowe organizował Kościół. – Jestem przekonany, że gdyby to nie był Euroweek, tylko „Churchweek”, gdzie klerycy lub młodzi księża spotykaliby się i byliby sfotografowani w taki sposób z nastolatkami, to media tzw. dawnego, odchodzącego mainstreamu, miałyby histerię na całego. Problem jest, czy stosujemy te same reguły. Tam są młode dziewczyny, które nie rozumieją intencji tych mężczyzn – mówił Zybertowicz.Jego zdaniem zachowania wolontariuszy ze zdjęć wynikają z różnic kulturowych i niewłaściwego postrzegania mentalności zachodniej. – Część kultur niezachodnich, traktuje kobiety jako przedstawicieli gorszego gatunku. I w niektórych kulturach nie ma tej granicy wieku dojrzałego – zaznaczał. – Jeśli traktujemy poważnie tę formułę, to trzeba ustalić, czy mieliśmy do czynienia z formami wykorzystywania dziewcząt przez tych tzw. wolontariuszy. Dobrze, że organa prawa podjęły te sprawę, natomiast niepokoi stronniczość mediów, które bagatelizują tę sprawę – mówił doradca prezydenta. Zdaniem ministra Artura Sobonia, sekretarza stanu w ministerstwie inwestycji i rozwoju w tej sprawie niepokojące są również tłumaczenia organizatorów zajęć. – Organizator mówi, że to są zdjęcia z pożegnania, potem mówi, że to nieporozumienie w związku jednym z wolontariuszy, który ma powiązania z Rosją – stwierdził minister. Jego zdaniem to, co mogło się tam wydarzyć musi zostać zbadane. Jak ocenił senator PSL Jan Filip Libicki, sytuacja jest niepokojąca. Senator podzielił również tezę prof. Zybertowicza o tym, że niektóre media nie podjęły tematu, co na pewno – według niego – miałoby miejsce, gdyby w sprawę zamieszani byli duchowni. – To sytuacja niepokojąca. Organy powinny zbadać tę sprawę. Te materiały, które pojawiły się w sieci były niepokojące. Gdyby to dotyczyło osób duchownych to byłby rwetes na pół Polski i domagano by się najdalej idących surowych konsekwencji – wskazywał Libicki. Z kolei zdaniem Piotra Apela, posła Kukiz’15 „należy zrobić wszystko, by nasze dzieci były bezpieczne”. – Dobrze, że o tym rozmawiamy. Warto uświadamiać, że takie  rzeczy są i trzeba chronić dzieci. My jako politycy nie jesteśmy od tego, by osądzać, czy przekroczono pewne granice kontaktu cielesnego – powiedział Apel. – Kilka nastolatek wrzuciło zdjęcie na Instagrama i na podstawie tego zostały wysunięte daleko idące wnioski. Dla mnie to jest sprawa ich rodziców – powiedział z kolei poseł Jacek Wilk z Wolności. Jak wskazywał, ze zdjęć nie wynika, że dochodziło tam do nadużyć. – Nie widzę elementów nadużyć seksualnych w materiałach Euroweek. To temat za mało poważny, by zajmować się nim w taki programie – mówił Wilk. Jednak pytany o to, czy wysłałby na te warsztaty swoje dziecko, stanowczo odpowiedział, że nie. – Gdyby tego typu imprezę prowadziłby kościół, to z całą pewnością lewicowe media by ich wszystkich skazywały na ciężkie kary więzienia. Ta dysproporcja jest – mówił poseł Wolności.",,
Prof. Andrzej Nowak: Nowe oblicza rosyjskiej propagandy [WIDEO],"Profesor Andrzej Nowak w rozmowie z Samuelem Pereirą mówi o nowych metodach rosyjskiej propagandy historycznej dotyczącej Polski, II wojny światowej oraz antysemityzmu.","Skąd obawa Mosze Kantora czy Władimira Putina przed wystąpieniem polskiego prezydenta Andrzeja Dudy?To, że prezydent Andrzej Duda nie może – według scenariusza napisanego przez Władimira Putina i Mosze Kantora – zabrać głosu, jest przejawem obawy przed najprostszą prawdą historyczną. Prezydent mógłby przypomnieć o czymś szczególnie niewygodnym Władimirowi Putinowi. Bardzo mało kto dzisiaj pamięta, że największe pogromy w historii II wojny światowej na cywilnej ludności żydowskiej dokonały się w Rostowie nad Donem, w Mineralnych Wodach w 1942 r. Rosyjska ludność cywilna zamordowała 20 tys. Żydów.                                                teraz odtwarzaneDobra decyzja prezydenta Andrzeja Dudy Tezy rosyjskiej propagandy mówią o tym, że II wojna światowa zaczęła się od porozumienia między Polską a Niemcami. I tutaj należy szukać początku II wojny światowej. Jakie były fakty?Początków II wojny światowej można szukać w różnych wydarzeniach. 1 września 2009 r. na Westerplatte Władimir Putin, powiedział, że II wojna światowa spowodowana była niesprawiedliwym pokojem wersalskim, którym pokrzywdzone zostały Rosja i Niemcy. Naturalną rzeczą było, że te dwie potęgi chciały wziąć rewanż za niesprawiedliwy – według nich – wynik I wojny światowej.                                                teraz odtwarzaneCo mówił Władimir Putin na Westerplatte w 2009 roku Władimir Putin i medialna propaganda rosyjska przekonuje, że przyczyną II wojny światowej był nie pakt Ribbentrop-Mołotow, a pakt monachijski z 1938 r.Układ, w którym Wielka Brytania i Francja postawiły krzyżyk na Czechosłowacji, sprawił, że niestety dołączyła się do pretensji terytorialnych Polska i odebrała wtedy Zaolzie. W wyniku odzyskania Zaolzia przez Polskę nie zginął ani jeden człowiek. Nie ma wdowy czeskiej, morawskiej, która płakałaby w skutek najazdu polskiego. Tak jak przedstawia to dzisiaj propaganda rosyjska.                                                teraz odtwarzaneWielka Brytania i Francja postawiły krzyżyk na Czechosłowacji Władimir Putin stosuje nowe formy propagandy historycznej.To jest odnowienie stalinowskiej narracji, której celem jest pokazanie, że Armia Czerwona jest niepokalaną siłą dobra II wojny światowej. Związek Sowiecki – czytaj: Rosja – w obecnej propagandzie Putina był wyłącznie po stronie dobra, w odróżnieniu od wszystkich innych krajów.                                                teraz odtwarzaneArmia Czerwona jako jedyna siła dobra Jaki jest cel rosyjskiej ofensywy propagandowej?Rosjanie nie chcą przypomnieć sobie tych pierwszych kilkunastu miesięcy II wojny światowej, od 1 września licząc, kiedy Armia Czerwona była kluczowym sojusznikiem Wermachtu. Kluczowym sojusznikiem Hitlera w dobijaniu nie tylko Polski, ale także Litwy, Łotwy, Estonii, Finlandii, Rumunii: krajów, które padły ofiarą sowieckiej agresji, dokonanej w sojuszu z Hitlerem.                                                teraz odtwarzaneCele rosyjskiej machiny propagandowej Propaganda Władimira Putina ma określony cel.Władimir Putin czuje się coraz bardziej niepewnie na swoim tronie moskiewskim. Narasta niezadowolenie elit, nowych elit społecznych w Rosji, które nie są nastawione entuzjastycznie do mitów sowieckich, komunistycznych. Są nastawione materialnie, a poziom życia w Rosji nie poprawia się w ostatnich kilku latach. teraz odtwarzaneCzy dojdzie do buntu elit w Rosji? Według rosyjskiej narracji w Polsce szalał antysemityzm.Ten wątek podejmuje Putin, ponieważ czuje, że może zyskać słuchaczy w świecie zachodnim i by podjąć ten mit musi zamazać kilka podstawowych faktów. Jeżeli mowa jest o zabitych Żydach w czasie II wojny światowej, to może przypomnijmy 448 oficerów żydowskiego pochodzenia i wyznania, którzy zginęli w Katyniu. Blisko 500 Żydów z gwiazdą Dawida i biało-czerwoną flagą, jako symbolem swojej tożsamości. Ci ludzie zostali zamordowani przez sowieckich oprawców.                                                teraz odtwarzanePojawia się nowy charakter rosyjskiej propagandy Cały wywiad z prof. Andrzejem Nowakiem do obejrzenia poniżej.                                                teraz odtwarzaneCała rozmowa Samuela Pereiry z prof. Andrzejem Nowakiem",,
Prezydent: Jestem wdzięczny skoczkom za zwycięstwo w stulecie odzyskania niepodległości,"– Wręczając dziś laur zwycięstwa powiedziałem im, że jestem im ogromnie wdzięczny za to, że w roku stulecia odzyskania niepodległości sezon narciarski rozpoczęli w tak niebywały wspaniały sposób, i że bardzo im gratuluję, dziękuję – skomentował w TVP1 dzisiejszy sukces polskich skoczków prezydent Andrzej Duda.","Prezydent dodał, że chce podkreślić „bardzo mocno świetną postawę całej drużyny”, ale i publiczności. – Klaskałem całemu stadionowi, bo wspaniale wszyscy zaśpiewali. Fenomenalna atmosfera, wielka radość. Można sobie wymarzyć takie sytuacje, to jest po prostu bomba – powiedział. Polacy wygrali konkurs drużynowy Pucharu Świata w skokach narciarskich w Wiśle-Malince. Zwycięska czwórka to Piotr Żyła, Jakub Wolny, Dawid Kubacki i Kamil Stoch.",,
Starcia w Hongkongu. Większość protestujących opuściła kampus politechniki,"Szefowa administracji Hongkongu Carrie Lam poinformowała, że teren kampusu Uniwersytetu Politechnicznego (PolyU) opuściło już 600 protestujących, ale wciąż pozostaje tam około 100 demonstrantów. Lam wyraziła nadzieję na pokojowe uregulowanie sytuacji.","W jej odczuciu starcia między policją i protestującymi studentami, którzy od trzech dni są odcięci od świata w okrążonym przez służby porządku miasteczku akademickim, można załagodzić i rozwiązać na drodze pokojowej.Lam, która rozmawiała z dziennikarzami bezpośrednio po mianowaniu przez Pekin nowego szefa policji Hongkongu, zapewniła, że zwróciła się do niego o humanitarne potraktowanie uczestników protestu. Nominację Chrisa Tanga przyjęła z zadowoleniem.W jej ocenie trwające od pięciu miesięcy protesty obywatelskie, których uczestnicy domagali się demokracji i rządów prawa, dawno już wymknęły się spod kontroli. Protestujący – podkreśliła – stali się wrogami ludu, naruszającymi porządek publiczny.Świeżo mianowany przez Pekin nowy szef policji w Hongkongu Chris Tang za główny przyczynę eskalacji uznał fake news. – Nieprawdziwe informacje na temat działań funkcjonariuszy wykrzywiają obraz rzeczy i powodują narastającą niechęć do stróżów porządku – dowodził.O nominacji Tanga na stanowisko szefa policji w Hongkongu zadecydowała we wtorek Rada Państwa Chińskiej Republiki Ludowej, która jednocześnie odwołała poprzedniego komendanta policji w tej byłej brytyjskiej kolonii, Stephena Lo. Bezpośrednim powodem dymisji Lo była nieumiejętne radzenie sobie z trwającymi od 5 miesięcy protestami. Łuki i koktajle MołotowaNa Uniwersytecie Politechnicznym od niedzieli toczyły się brutalne starcia pomiędzy żądającymi demokracji demonstrantami a oddziałami policji. Protestujący strzelali z łuków i miotali w stronę funkcjonariuszy koktajle Mołotowa, a ci używali gazu łzawiącego, gumowych kul i armatek wodnych.Policja otoczyła kampus PolyU, by uniemożliwić demonstrantom ucieczkę. Część z nich opuściła jednak w poniedziałek wieczorem teren uniwersytetu, schodząc po linach z pomostu dla pieszych około ośmiu metrów w dół na estakadę, skąd zabierały ich motocykle. Według źródeł dziennika „South China Morning Post” z kampusu uciekło w ten sposób kilkudziesięciu protestujących.Później policjanci odkryli tę lukę i wystrzelili w tamtym kierunku granaty z gazem łzawiącym; część demonstrantów odpowiedziała strzałami z łuków – podała rozgłośnia radiowa RTHK.Starcia z policją trwały w kilku miejscach półwyspu Koulun, gdzie tysiące osób wyszły na ulice, by wyrazić wsparcie dla demonstrantów uwięzionych na kampusie. Ubrani na czarno protestujący blokowali ulice i rzucali koktajle Mołotowa na Nathan Road w dzielnicy Jordan, a policja rozganiała ich przy użyciu gazu łzawiącego.",,
Miller zaprasza Tuska i Pawlaka na debatę,"Szef SLD Leszek Miller zapowiedział, że jeszcze w poniedziałek zwróci się do premiera Donalda Tuska oraz wicepremiera, ministra gospodarki Waldemara Pawlaka z zaproszeniem na debatę o programie Sojuszu. Swój program gospodarczy SLD zaprezentował w niedzielę.","– Dziś zwrócę się do pana premiera Tuska, szefa PO i do pana wicepremiera Pawlaka, szefa PSL o debatę nad naszym programem. Dziś jeszcze stosowne materiały zostaną przesłane do obydwu panów – powiedział szef Sojuszu na konferencji prasowej w Sejmie.Jego zdaniem taka debata ma sens, „bo powinna dyskutować opozycja z koalicją rządzącą, a nie opozycja między sobą”.– Jeśli zaś inni przedstawiciele rządu, np. minister finansów (...) czy inni przedstawiciele rządu, czy ekonomiści funkcjonujący w okolicach rządu chcą również włączyć się do debaty, to przedstawiam pana dr. (Wojciecha) Szewko, który będzie znakomitym partnerem dla wszystkich uczestników potencjalnej debaty – powiedział.Pytany o to, gdzie i w jakiej formie miałaby się odbyć taka debata, Miller powiedział: „najpierw musimy uzyskać przeświadczenie, że nasza propozycja zostanie przyjęta, a jeżeli tak, to nie będzie żadnego problemu, żeby uzyskaćporozumienie co do szczegółów. Jesteśmy otwarci na każdą formułę: w Sejmie, w telewizji, pod gołym niebem”.Wśród propozycji zaprezentowanego w niedzielę programuspołeczno-gospodarczego SLD znalazły się: utworzenie trzech dużych okręgów przemysłowych, resortu przedsiębiorczości, przywrócenie trzeciej, 40-proc. stawki podatkowej, ułatwienia dla przedsiębiorców i oskładkowanie tzw. umów śmieciowych. Zdaniem Millera realizacja społeczno-gospodarczego programu Sojuszu „wyrwałaby Polskę ze stagnacji”. Jak przekonywał, Polsce potrzebny jest wzrost gospodarczy na poziomie co najmniej 5 proc. PKB, a nie na założonym przez rząd w projekcie budżetu na 2013 r. poziomie 2 proc.Dr Wojciech Szewko z Business Centre Club zaznaczył, że propozycje gospodarcze SLD mają zapewnione źródło finansowania. – Wykazaliśmy zarówno kilka bezpośrednich źródeł wzrostu gospodarczego jak i nowych strumienifinansowych, które trafią do budżetu, bądź takich, które w tym budżecie są zamrożone – powiedział.",,
Czerwona pajęczyna wciąż oplata Bałkany,"Bałkany pozostają terenem intensywnej rywalizacji Kremla z Zachodem. Moskwa stara się za wszelką cenę nie dopuścić do rozszerzenia się NATO i UE o ten region. Dlatego podsyca tam lokalne konflikty, prowadzi zaawansowaną infiltrację szpiegowską i stara się zacieśniać współpracę polityczno-militarno-gospodarczą. Polska tymczasem wspiera prozachodnie tendencje na Bałkanach, wypychając z nich wpływy rosyjskie.","Zahamowanie przez Francję negocjacji akcesyjnych z Macedonią Północną i Albanią było ciężkim ciosem zarówno dla tych państw, jak i całego regionu Bałkanów. Aby wypełnić swoje zobowiązania, pierwszy z tych krajów zawarł porozumienie z Grecją i zmienił nazwę państwa, drugi zreformował zaś swoje sądownictwo. Sposób, w jaki zostały one potraktowane przez Paryż, sprawia, że cała wspólnota traci na wiarygodności. Efektem może być nie tylko osłabienie opcji prozachodnich w całym regionie, ale też wzmocnienie wpływów Rosji i takich krajów jak Chiny i Turcja. Państwa te kuszą bałkańskie stolice propozycjami zacieśniania współpracy i wizją ogromnych inwestycji. Wzmocnienie relacji gospodarczych wymaga jednak konkretnej postawy politycznej , co sprawia, że państwa tego regionu coraz częściej, zamiast jednoznacznie opowiadać się za opcją zachodnią, grają na „kilka” kierunków. Zachód przestał być przez nie traktowany jako jedyna alternatywa rozwoju. Paryż tłumaczył swoją decyzję tym, że zanim kolejne państwa uzyskają członkostwo w UE, to powinna się ona zreformować. Tyle że żaden z krajów nie ma szans na wejście do wspólnoty do 2027 r., co daje UE dużo czasu na dokonanie potrzebnych zmian. „Rząd francuski powołuje się także na opór społeczeństwa wobec przyjmowania nowych członków ze względu na zagrożenia związane ze zorganizowaną przestępczością płynące z Bałkanów. Partia prezydenta Emmanuela Macrona sama rozpalała te obawy podczas kampanii wyborczej, a zablokowanie otwarcia negocjacji raczej pogłębi odnośne problemy, ponieważ państwa bałkańskie nie będą miały motywacji do wprowadzania reform” – podkreśla w analizie Marta Szpala. Decyzja Francji spotkała się z krytyką Polski, która jest zdecydowanym zwolennikiem rozszerzenia UE i NATIO na ten rejon Europy, zacieśniania z nim współpracy gospodarczej, a przy tym zmniejszania wciąż silnych tam wpływów rosyjskich. Przedstawiciele państw uczestniczący w niedawnym IX Szczycie Przewodniczących Parlamentów Europy Południowo- Wschodniej uznali decyzję o wstrzymaniu procesu rozszerzania UE za błąd. Identyczne stanowisko zajmują przedstawiciele państw Grupy Wyszehradzkiej, którzy również wzięli udział w szczycie w Budapeszcie. W swoim wystąpieniu marszałek Sejmu Elżbieta Witek powiedziała, że w interesie Polski oraz całego regionu stoi kontynuacja procesu integracji europejskiej. – Uważamy, że jest to działanie zmierzające do zapewnienia w Europie pokoju, dobrobytu i stabilności. Stoimy na stanowisku, że UE musi wypełnić swoje jednoznaczne zobowiązanie do wspierania integracji europejskiej tego regionu – podkreśliła Elżbieta Witek. Zaznaczyła przy tym, że decyzja Paryża podważa wiarygodność UE na arenie międzynarodowej, a przystąpienie do Wspólnoty nie może być grą według zasad, które są stale zmieniane przez jedną ze stron. – Wzmacnianie integracji europejskiej państw Europy Południowo-Wschodniej pozostanie jednym z priorytetów polskiej polityki zagranicznej. Dołożymy także wszelkich starań, by kwestia ta pozostała priorytetem Unii – zapewniła Elżbieta Witek. Polskie władze doskonale zdają sobie sprawę z tego, że pozbawienie państw bałkańskich szans wejścia do UE i NATO osłabia prozachodnie tendencje w tym krajach, a także pozwala na ich większą penetrację przez Rosję, Chiny i Turcję, które są szczególnie mocno zaangażowane w tym rejonie. Szczególnie dużym zagrożeniem jest coraz bardziej asertywna polityka Kremla, który to obiecuje bałkańskim państwom ogromne inwestycje i wykorzystuje swoją silną pozycję eksportera energii i broni. Najbardziej widać to w ostatnim czasie na przykładzie Serbii, która coraz intensywniej współpracuje z Moskwą. Ta ma w najbliższych miesiąca dostarczyć temu bałkańskiemu państwu zaawansowany rakietowy system przeciwlotniczy - Pancyr-S. Wcześniej do Serbii trafiły rosyjskie samoloty myśliwskie, śmigłowce bojowe i czołgi. Duże wojskowe zakupy w Rosji, a także deklaracje Moskwy, że będzie wspierać suwerenność Serbii, budzą uzasadnione zagrożenie jej sąsiadów, w tym, w szczególności Kosowa, z którym Belgrad w tym momencie ma „zamrożone” relacje. Zakup Pancyr-S został ostro skrytykowany przez Waszyngton, który zagroził nałożeniem na Serbię sankcji. To jednak jak na razie nie wpływa na politykę Belgradu. Serbia jest traktowana przez Kreml jako najważniejszy sojusznik w tym regionie mimo tego, że chociaż nie chce wchodzić do NATO, pozostaje oficjalnym kandydatem do wstąpienia do UE. Wciąż jednak władze w Belgradzie starają się lawirować między UE i Rosją. W rezultacie zacieniania współpracy z Kremlem, Serbia nie poparła sankcji UE nałożonych na Rosję za agresję na Ukrainę. Pod koniec października popisała zaś umowę o wolnym handlu z Eurazjatycką Unią Gospodarczą (EUG), kierowanym przez Moskę projektem integracyjnym, pomimo tego, że Belgrad musi się liczyć, że utrudni mu to starania o wejście do UE. Najwidoczniej jednak Serbia woli już teraz zwiększać swoje obroty handlowe na tym kierunku, niż liczyć na docenienie jej starań przez unijne instytucje w bliżej nieokreślonej przyszłości. Do podpisania umowy z EUG dochodzi w sytuacji, gdy UE pozostaje głównym partnerem handlowym Serbii, a handel dwustronny stanowi 63 proc. całkowitej wymiany Belgradu. - Handel z Rosją stanowi mniej niż 10 proc. całkowitego handlu Serbii. Ponadto europejskie inwestycje w Serbii są ponad 10-krotnie wyższe niż rosyjskie - przypomniała rzeczniczka Komisji Europejskiej Maja Kocijanczicz, komentując decyzję Belgradu. Pozostało to jednak bez odpowiedzi. Tak intensywna współpraca Serbii z Rosją jest prezentowana przez Kreml, jako przykład dla innych państw, mający świadczyć o jego atrakcyjności jako partnera biznesowego i politycznego. Celem prowadzonej przez Moskwę polityki w tym rejonie jest rozgrywanie lokalnych konfliktów – tak jak w przypadku sporu Serbii z Kosowem i budowanie swojego bloku „sojuszniczych” państw. Stara się też ona wpływać na tamtejsze procesy polityczne – poprzez wspieranie części partii, czy też środowisk wykazujących prorosyjskie afiliacje, jak to miało miejsce w ostatnim czasie w Czarnogórze, gdzie próbowała zorganizować pucz, Macedonii Północnej, gdzie sprzeciwiała się zawarciu porozumienia z Grecją czy Bośni i Hercegowinie, gdzie wspiera separatystyczne tendencje tamtejszych Serbów. Rosja nie rezygnuje też z „klasycznych” sposobów na wpływanie na politykę danego państwa. Dowodem na wciąż bardzo intensywną działalność szpiegowską w tym rejonie jest afera z rosyjskim dyplomatą w roli głównej, która ostatnio wybuchła w Bułgarii. W jej efekcie, z kraju wydalony został pierwszy sekretarz rosyjskiej ambasady Władimir Rosjaiew, który kierował rosyjską siecią wywiadu wojskowego na całych Bałkanach i do którego przybywali po instrukcje i na konsultacje pracownicy tej struktury z całego regionu. Jak informował dziennik „24 czasa”, dyplomata prowadził swoją działalność ostentacyjnie, prawie w ogóle nie kryjąc się z próbami werbunku m.in. bułgarskich oficerów, którym obiecywał za współpracę pieniądze i awanse służbowe. Interesował się przy tym przede wszystkim sprawami militarnymi, także tymi dotyczącymi nowego uzbrojenia sojuszników. Dziennik „24 czasa” napisał w tym kontekście, że w Sofii jest około 200 rosyjskich dyplomatów, których zadaniem „nie jest gwarantowanie bezpieczeństwa rosyjskich turystek na wybrzeżu czarnomorskim”. „Należy zdać sobie sprawę, że Rosja jest wrogim krajem” - podkreślała gazeta i dodawała, że „wydalenie Rusjaiewa jest ważne również dlatego, że rosyjscy rezydenci powinni wiedzieć, że nie mogą czuć się bezkarnymi w Bułgarii”. Władze w Bułgarii starały się przy tym wyciszać sprawę, gdyż prowadzą z Moskwą negocjacje gazowe. I to właśnie kwestie energetyczne pozwalają Rosji na ciągłe trzymanie w szachu wielu krajów tego regionu. Uzależnienie to zwiększa się, także przez budowę Turkish Stream – drugiego gazociągu, obok Nord Stream 2, który, tym razem od południa, ma ominąć Ukrainę i dostarczać energię zachodniej Europie. Biorąc pod uwagę zaangażowanie Rosji na Półwyspie Bałkańskim, polska dyplomacja intensywnie stara się przedstawiać tym krajom pozytywne aspekty wynikające ze wzmacniania współpracy zarówno z Zachodem, jak i w samym rejonie Europy Środkowo-Wschodniej. Rozbudowa infrastruktury, wspieranie turystyki, tworzenie wspólnych projektów, także energetycznych, a przy tym zwiększenie wymiany handlowej, ma pokazać, że UE to nie tylko sceptyczna wobec ambicji tego rejonu Francja, czy też Niemcy, których polityka wobec niego również zabarwiona jest sporą dozą niechęci, ale także takie państwa jak Polska, czy Grupa Wyszehradzka, którym zależy na rozwoju tej części Europy. Petar PetrovićAutor jest dziennikarzem Polskiego Radia.",,
Paraliż amerykańskiej administracji. Spotkanie Trumpa z przywódcami Kongresu odroczone,"Prezydent Donald Trump zaprosił przywódców obu partii zasiadających w Kongresie, aby przybyli w piątek do Białego Domu w celu kontynuowania rozmów na temat zakończenia zawieszenia funkcjonowania rządu federalnego – poinformował w środę lider Republikanów w Izbie Reprezentantów Kevin McCarthy.","McCarthy, który wypowiadał się po środowym spotkaniu Trumpa z przywódcami Kongresu, oświadczył, że jest przekonany, iż prezydent chce znaleźć rozwiązanie obecnego impasu spowodowanego sporem wokół kwestii finansowania budowy muru na granicy z Meksykiem. Jednocześnie gospodarz Białego Domu przestrzegł, że tzw. shutdown może potrwać dłużej.– Prezydent poprosił nas, abyśmy powrócili w piątek - po pierwszym posiedzeniu nowego Kongresu – powiedział McCarthy. – Wiemy, że mamy do czynienia z wyzwaniem na granicy. Chcemy rozwiązać ten problem. Chcemy zapewnić wznowienie działalności rządu. I sądzę, że prezydent chce tego również – ocenił.Demokratyczna deputowana do Izby Reprezentantów Nancy Pelosi, która prawdopodobnie zostanie przewodniczącą (spikerem) Izby Reprezentantów, ograniczyła się do stwierdzenia: „Chcemy, aby prezydent wznowił działalność rządu”.Była to pierwsza wizyta Pelosi i towarzyszącego jej przywódcy Demokratów w Senacie Chucka Schumera w Białym Domu od 11 grudnia, kiedy doszło do ostrej wymiany zdań z Trumpem. Prezydent powiedział wówczas, że „z dumą zamknie rząd z powodu bezpieczeństwa na granicach”. Trump winą za obecny impas obarcza Demokratów. Zmiana wartyW nowym, wybranym w wyborach z listopada ub.r. Kongresie, który zbierze się 3 stycznia, Demokraci przejmą od Republikanów kontrolę nad Izbą Reprezentantów. Upoważnia ich to do obsadzenia funkcji przewodniczącego tej izby.W Senacie Republikanie zachowali większość miejsc. Demokraci zamierzają przeprowadzić w czwartek głosowanie nad projektem ustawy, która ma zakończyć impas w sprawie granicznego muru, ale nie przeznaczą na ten cel żądanej przez Trumpa sumy 5 mld dolarów. Biały Dom określił ten projekt jako nienadający się dalszych rozmów.Budowa muru na granicy z Meksykiem była jedną z kluczowych obietnic wyborczych Donalda Trumpa, jednak Demokraci są temu przeciwni. Republikanie w kończącej się w środę kadencji dotychczasowego Kongresu – mimo że kontrolowali obie jego izby – nie mieli wystarczającej większości, by samodzielnie przeforsować projekt prezydenta. Potrzebny był kompromis, którego nie udało się osiągnąć.",,
„Zapraszamy wszystkich ludzi dobrej woli na pogrzeb Kornela Morawieckiego”,"Zapraszamy wszystkich ludzi dobrej woli, związkowców z pocztami sztandarowymi, przedstawicieli organizacji społecznych do udziału w kondukcie żałobnym, który w piątek 4 października przemaszeruje ulicami Warszawy, by oddać hołd zmarłemu Marszałkowi Seniorowi i przywódcy Solidarności Walczącej - piszą przyjaciele śp. Kornela Morawieckiego.","Kondukt zostanie uformowany o godz. 18.45 pod pomnikiem Armii Krajowej i Polskiego Państwa Podziemnego przy Sejmie na ul. Wiejskiej. O godzinie 19 wyruszy trasą liczącą około 3,5 km i wiodącą ulicami: Wiejską, Placem Trzech Krzyży, Nowym Światem, Krakowskim Przedmieściem, Miodową i Długą. Zakończy się Katedrze Polowej Wojska Polskiego.W katedrze około godz. 20.30 rozpocznie się czuwanie przy trumnie Kornela Morawieckiego, które potrwa do północy.„Do udziału w tym wydarzeniu zapraszamy wszystkich, którzy pragną uhonorować pamięć Marszałka Seniora i jednej z najbardziej zasłużonych osób w walce o wolność Polski. Założyciel Solidarności Walczącej zawsze stawiał na piedestale dobro ojczyzny, o którą troszczył się do swych ostatnich dni. Zjednoczmy się w marszu, upamiętniając zarazem patriotyczne wartości, którym Kornel Morawiecki hołdował aż do końca.”Pogrzeb Marszałka Seniora odbędzie się w sobotę i będą to uroczystości państwowe. O godz. 12 w Katedrze Polowej Wojska Polskiego odbędzie się Msza święta. Ceremonia pogrzebowa będzie miała miejsce na Cmentarzu Wojskowym na Powązkach około godz. 15.",,
Parlament chce zmusić księży do łamania tajemnicy spowiedzi. Kościół protestuje,"Kościół katolicki popiera obowiązek zgłaszania organom sprawiedliwości informacji o wykorzystywaniu małoletnich i zachęca ofiary, by donosiły o doznanych krzywdach na policję,
ale nie zgadza się, by ktokolwiek naruszał tajemnicę spowiedzi – powiedział arcybiskup Melbourne Peter Comensoli. Zapowiedział, że woli pójść do więzienia niż złamać tajemnicę sakramentalną.","W związku z wprowadzeniem na forum parlamentu australijskiego stanu Nowa Południowa Walia ustawy, która ma zmuszać kapłanów między innymi do złamania tajemnicy spowiedzi.  Abp Comensoli podkreślił, że sam przekazywał policji informacje tego rodzaju, ale uzyskane poza spowiedzią. Podkreślił, że duchowni w większości nie znają osobiście penitentów przychodzących do konfesjonału i że sakrament pokuty ma charakter anonimowy.  Nie oznacza to jednak, by nie zachęcać osobę wyznającą ten grzech, aby sama zgłosiła się do organów sprawiedliwości i wyznała poza konfesjonałem swe czyny.  Podkreślił konieczność stałego odpowiedniego kształcenia duchownych, aby nie dawały podstaw do ewentualnych oskarżeń, a także potrzebę odpowiedniego nadzoru za pomocą właściwych środków przewidzianych przez prawo kanoniczne. Wskazał na konieczność zdecydowanej walki z wykorzystywaniem małoletnich,a zarazem poszanowanie tajemnicy spowiedzi.",,
Prezydent spotkał się z Janem Śpiewakiem,"Prezydent Andrzej Duda spotkał się z Janem Śpiewakiem, warszawskim działaczem miejskim, który ujawnił, że córka byłego ministra sprawiedliwości Zbigniewa Ćwiąkalskiego przejęła w ramach złodziejskiej prywatyzacji kamienicę na Ochocie. 13 grudnia 2019 r. sąd prawomocnie uznał tę informację za zniesławienie mec. Bogumiły Górnikowskiej.","O spotkaniu Andrzeja Dudy z Janem Śpiewakiem poinformował na Twitterze rzecznik prezydenta Błażej Spychalski nie podając szczegółów. Śpiewak skrytykował wyrok sądu, uznając go za niesprawiedliwy i zapowiedział, że nie wykona go. Poinformował, że będzie składał kasację od wyroku i być może złoży wniosek do prezydenta Andrzeja Dudy o ułaskawienie. W październiku 2017 r. Śpiewak poinformował, że „córka ministra Ćwiąkalskiego przejęła w 2010 roku metodą na 118-letniego kuratora kamienicę na Ochocie”. Chodziło o kamienicę przy ul. Joteyki 13. Budynek przekazano w prywatne ręce w 2011 roku.  Po wyroku sądu działacz opublikował wpis, w którym szczegółowo wyjaśnia, o jakiej sytuacji mówił. Według niej Śpiewak pomówił ją o nieprawidłowości w wykonywaniu przez nią funkcji kuratora i o udział w aferze reprywatyzacyjnej, a w rezultacie naraził na utratę zaufania potrzebnego do wykonywania przez nią zawodu.  Domagała się dla miejskiego aktywisty 10 tys. zł grzywny i trzech miesięcy pozbawienia wolności w zawieszeniu na rok. Wcześniej Jan Śpiewak był organizatorem jednej z większych demonstracji przeciwników reformy wymiaru sprawiedliwości pod hasłem tzw. obrony wolnych sądów. W piątek na antenie TVP Info oświadczył, że „dziś by tego nie zrobił”.",,
"„Ziemia musi być polska, musi należeć do polskich rolników”","– Nigdy przedtem w polskich dziejach nie było tak, żeby w krótkim czasie polska wieś uzyskała tyle, co za rządów PiS – powiedział na konwencji wyborczej PiS w Piotrkowie Trybunalskim prezes partii Jarosław Kaczyński. – Ziemia musi być polska, musi należeć do polskich rolników – przekonywał prezes PiS.","Kaczyński podkreślił, że zbliża się koniec kadencji Sejmu i trzeba myśleć o podsumowaniach. – Pytać o to, co uczyniliśmy, o to, co powinniśmy jeszcze uczynić. I zadać to pytanie najbardziej zasadnicze: czy ta nasza droga, na którą wyruszyliśmy przed czterema laty - a w innym sensie już wiele, wiele lat wcześniej – jest drogą właściwą. Czy idziemy w dobrym kierunku do właściwego celu – podkreślił prezes PiS. – Chodzi o równość. Oczywiście równość ma bardzo różne wymiary, ale w tym wypadku chodzi o tę równość, która odnosi się do sytuacji różnych regionów naszego kraju, ich mieszkańców. A także do tego podziału, który istnieje w Polsce, istnieje także gdzie indziej. To znaczy podziału między miastem a wsią – mówił Kaczyński. W jego ocenie polska wieś zyskała przede wszystkim „to wszystko o czym jeszcze wspomnę, ale co dotyczy wszystkich”. – Dotyczy całego kraju także mieszkańców miast. To znaczy ma bardzo poważny udział w tych wielkich transferach społecznych, które zostały dokonane. To jest łącznie 85 mld zł. Niemała część tej sumy – chociaż trudno tutaj ustalić dokładny procent - znalazła się na polskiej wsi, wsparła polską wieś – zaznaczył Kaczyński. – Nigdy przedtem, sądzę, w polskich dziejach nie było tak, żeby w krótkim czasie polska wieś uzyskała tyle, choćby powtarzam tylko z tego tytułu – dodał prezes PiS. – Ziemia musi być polska, musi należeć do polskich rolników – mówił prezes. Dodał, że ziemię należącą do państwa powinny przejmować na własność gospodarstwa rodzinne, a nie wielkie koncerny.– Zabezpieczyliśmy polską ziemię, bo była zagrożona. Wiem, że to budziło różne kontrowersje, ale to jest konieczne, bo w przeciwnym razie moglibyśmy w stosunkowo krótkim czasie (...) zacząć mieszkać w kraju, gdzie ziemia należy do innych. Ziemia musi być polska, musi należeć do polskich rolników – mówił na konwencji Kaczyński. Jak wyjaśnił, nie chodzi mu tylko o ograniczenia dotyczące zbywania i nabywania „polskiej własności rolnej”. – Chodzi o to wszystko, co dotyczy gospodarowania ziemią, która znajduje się w rękach polskiego państwa, a która powinna się znaleźć, przynajmniej w zdecydowanej wielkości, w rękach polskich rolników. Tu też zmieniliśmy zasady. Nie wielkie koncerny, a gospodarstwa rodzinne mają tę ziemię przejmować, dzierżawić, przejmować na własność. Oczywiście celem jest własność. Chcemy umocnić polskie rolnictwo – zapewnił lider PiS. Kaczyński podkreślił też, że PiS chce służyć także tym, którzy nie są rolnikami, ale mieszkają na wsi. Jak zauważył, obecnie większość mieszkańców wsi żyje „nie z ziemi, a z różnych innych zajęć”. – O tym także pamiętamy – mówił. Podkreślił, że rząd PiS podniósł dopłaty do paliwa i dzięki temu „łatwiej i oszczędniej można gospodarować”. Zmienione zostały też zasady ubezpieczenia ziemi. – Będziemy w tym kierunku jeszcze szli, ale to, co zostało w tej chwili zrobione, to już jest dużo – ocenił. – Polską wieś wspieramy – mówił Kaczyński wyjaśniając, że dzięki działaniom rządu różnica pomiędzy dochodami na wsi i w mieście się zmniejszyła. – Wspieramy koła gospodyń wiejskich, wspieramy Ochotnicze Straże Pożarne. Będziemy wspierali dalej, będziemy to rozwijali, będziemy wspierali inne organizacje społeczne na wsi. Chcemy uczynić wszystko, żeby życie na wsi i życie w mieście, jeżeli chodzi o dostęp do wszelkich dóbr - nie tylko materialnych, ale także duchowych  – było na równym poziomie  –  przekonywał Kaczyński.",,
„Zdanowska tworzy w Łodzi partię wodzowską”,"– Rzeczywiście, w Łodzi Platforma jest w trakcie łączenia się w jedno koło. To inicjatywa oddolna, nasi członkowie uznali, że potrzebna jest nam konsolidacja, a przy tym pojawiło się sporo sugestii, że nowym kołem powinna pokierować pani prezydent Zdanowska – potwierdził na łamach gazety rzecznik zarządu regionu łódzkiej PO Tomasz Piotrowski.","Dziennik dowiedział się, że uchwały o wejściu do Koła Łódź podjęło już co najmniej osiem z 13 kół, także Koło Europejskie, do którego należy Zdanowska. Łącznie zrzeszonych jest w nich ok. 1,2 tys. osób. Według gazety taka konsolidacja otwiera Zdanowskiej wiele możliwości przejęcia kontroli nad całą partią. „Jedno koło z trzeciego co wielkości miasta w Polsce jedną uchwałą może dać jasny sygnał, kogo popiera, a od czasu kampanii parlamentarnej wiadomo, że Zdanowska Grzegorza Schetyny nie poprze” - pisze „DŁ” i dodaje, że możliwe będzie także blokowanie nieprzychylnych jej decyzji Schetyny.",,
„Obama to czarna maskotka oligarchów”,"Afroamerykański profesor zarzucił prezydentowi Obamie, że jego polityka kompromisów wynika z uległości wobec białego establishmentu i oznacza zdradę swojej rasy. Obraźliwa wypowiedź wywołała burzę wśród czarnej społeczności w USA.","Cornel West, znany lewicowy intelektualista z uniwersytetu Princeton,powiedział, że Barack Obama to „czarna maskotka oligarchów z Wall Street iczarna marionetka korporacyjnych plutokratów”.Obama jest często krytykowany przez lewicowych komentatorów za to, że kiedyratowano banki po kryzysie na jesieni 2008 r., jego administracja niezdecydowała się na kryminalne ściganie bankierów odpowiedzialnych za krach. Szefowie banków uratowanych przed bankructwem pobierali przez cały czas wielomilionowe premie i cały ciężar recesji spadłna ubogich i średniozamożnych Amerykanów. Lewica ma też do Obamy pretensję, że nie walczył bardziej stanowczo opodwyżki podatków od najbogatszych obywateli.  Ataki na Obamę sugerujące, że ustępliwość prezydenta ma związek z jego rasą są jednak rzadkością. West powiedział, że prezydent – wychowany przez swoją białą matkę i białychDziadków – przez całe swoje życie „musiał się bać będąc białym człowiekiem wczarnej skórze”. Wypowiedzi profesora skrytykowali inni afroamerykańscy publicyści. Biały Domodmówił ich  skomentowania.",,
"Sankcje wobec Rosji. SLD przeciw, KE nie chce odpowiedzieć","Większość komitetów w ankiecie „Latarnika Wyborczego” opowiada się przeciw ograniczeniu sankcji dla Rosji. Zdania na ten temat nie ma Kukiz'15. Koalicja Europejska odmówiła udziału w ankiecie, ale SLD w odpowiedziach opublikowanych w mediach społecznościowych, wypowiada się za ograniczeniem sankcji.","„Latarnik wyborczy” wymaga od użytkownika ustosunkowania się do 24 stwierdzeń dotyczących zagadnień politycznych, społecznych i ekonomicznych, dla każdego stwierdzenia należy wybrać jedną z trzech odpowiedzi: „zgadzam się”, „nie zgadzam się”, „nie mam zdania”. Aplikacja porównuje odpowiedzi użytkownika z udzielonymi wcześniej i wprowadzonymi do systemu wskazaniami komitetów wyborczych i generuje wynik w postaci listy komitetów partyjnych uszeregowanych według procentowej zgodności z odpowiedziami użytkownika.Co ważne, obok wyników ankiety użytkownik może również zapoznać się z odpowiedziami wszystkich komitetów wyborczych na poszczególne stwierdzenia oraz zamieszczonymi przez nie komentarzami.Jedno ze stwierdzeń dotyczyło ograniczenia sankcji dla Rosji, z czym nie zgadzają się PiS, Wiosna, Lewica Razem, Polska Fair Play i Konfederacja. Zdania na ten temat nie ma Kukiz'15. Koalicja Europejska nie odpowiedziała na pytania „Latarnika”, motywując to formułą ankiety, która – w ich ocenie – „uniemożliwia udzielenia pełnej, precyzyjnej i jednoznacznej odpowiedzi, co może wprowadzić w błąd czytelników”.SLD, które należy do koalicji, opublikowało jednak swoje odpowiedzi na Twitterze. Zgodnie z nimi Sojusz jest za ograniczeniem sankcji dla Rosji.Nawiązał do tego na Twitterze Adam Traczyk – kandydat do PE z list Wiosny. „Czy doszło do jakiejś istotnej zmiany kursu Kremla, o której nie wiem? Czy Krym wrócił do Ukrainy, implementowano porozumienie z Mińska? @AM_Zukowska wiesz coś?” – zapytał, zwracając się do rzeczniczki Sojuszu Anny Marii Żukowskiej.",,
Iran ostrzega USA: „Siły zbrojne są gotowe do obrony naszej floty handlowej”,"Siły zbrojne Iranu oświadczyły w poniedziałek, że będą chronić tankowce z tego kraju przed wszelkimi zagrożeniami, odpowiadając w ten sposób na ostrzeżenia USA skierowane do portów, by nie przyjmowały irańskich statków, gdyż są one „pływającym obciążeniem”.","„Irańskie siły zbrojne (...) są przygotowane dzisiaj, tak jak były w przeszłości, do ochrony naszej floty tankowców przed wszelkimi zagrożeniami, tak by mogły nadal używać szlaków wodnych” – oświadczył wiceadmirał Mahmud Musawi, zastępca dowódcy irańskiej marynarki, którego cytuje półoficjalna irańska agencja ISNA. W ubiegły poniedziałek weszły w życie amerykańskie sankcje przeciwko Iranowi, będące efektem wypowiedzenia przez administrację Donalda Trumpa porozumienia nuklearnego z tym krajem z 2015 r. Sankcje obejmują m.in. zakaz importu irańskiej ropy naftowej. „Od Kanału Sueskiego do cieśniny Malakka i we wszystkich przewężeniach pomiędzy nimi irańskie tankowce są pływającymi obciążeniami. Irańskie tankowce stanowią ryzyko dla portów, które pozwalają im cumować i kanałów, które pozwalają im przepływać” – oświadczył w środę specjalny przedstawiciel USA ds. Iranu, wskazując na możliwość nałożenia przez Waszyngton kar dla operatorów portów i kanałów ułatwiających Teheranowi omijanie embarga. Irańskie media odebrały jego słowa jako groźbę wobec tankowców przewożących ropę bądź produkty ropopochodne z tego kraju.  „Tworzenie na międzynarodowych szlakach wodnych jakichkolwiek utrudnień w transporcie i handlu (...) byłoby nie do zaakceptowania i irańskie siły zbrojne są gotowe do obrony naszej floty handlowej, tak jak to robiły przez minione 40 lat” – dodał Musawi.",,
Pięć tysięcy policjantów na drogach. Trwa akcja „Znicz”,Policjanci w całym kraju pilnują bezpieczeństwa na drogach i apelują do kierowców o rozwagę podczas jazdy. Niestety doszło już do wielu wypadków. Są ofiary.,"Podczas pierwszego dnia akcji „Znicz”, która rozpoczęła się w czwartek,  doszło do 75 wypadków. Zginęły cztery osoby, a 92 zostały ranne. Tylko w czwartek policjanci zatrzymali aż 150 nietrzeźwych kierowców. W akcji, która potrwa do niedzielnego wieczoru, bierze udział około pięciu tysięcy policjantów drogówki wspieranych przez funkcjonariuszy innych specjalności oraz Żandarmerię Wojskową. Funkcjonariusze będą działali przede wszystkim w okolicach cmentarzy i na drogach dojazdowych do nich.  Podinspektor Radosław Kobryś z Biura Ruchu Drogowego Komendy Głównej Policji wyjaśnił, że priorytetem tegorocznej akcji będzie regulacja ruchu, aby pojazdy płynniej się przemieszczały. – Drugim naszym zadaniem będzie reagowanie w szczególności na tych, którzy za nic mają przepisy ruchu drogowego, czyli na te najbardziej agresywne wykroczenia – powiedział.  Apel do kierowców na Twitterze wystosował także premier Mateusz Morawiecki. Równolegle do akcji „Znicz” trwa trzecia edycja wspólnej akcji informacyjno-edukacyjnej policji, Konferencji Episkopatu Polski i Polskiej Rady Ekumenicznej na rzecz poprawy bezpieczeństwa w ruchu drogowym. W tym roku hasło brzmi: „Nie zabijaj - jedź bezpiecznie!”. Jak wskazuje policja, jest to apel do kierowców o przestrzeganie przepisów i przyjęcie współodpowiedzialności za bezpieczeństwo wszystkich uczestników ruchu drogowego.  Te wszystkie działania wesprze spot przypominający o noszeniu elementów odblaskowych, emitowany na ekranach w całym kraju. –Apelujemy o świadome i odpowiedzialne zachowanie na drodze, życzliwość i empatię wszystkich uczestników ruchu drogowego – podkreśla Komenda Główna Policji.  Z danych KGP wynika, że w czasie ubiegłorocznego listopadowego święta doszło do 425 wypadków, w których zginęło 57 osób, a 528 zostało rannych. W zeszłym roku policjanci zatrzymali 1299 kierujących pod wpływem alkoholu.",,
Prezydent USA przybył do Francji. Wcześniej Macron wywołał poważny dyplomatyczny zgrzyt,"Prezydent Stanów Zjednoczonych przybył do Francji na obchody setnej rocznicy wspólnego zwycięstwa nad państwami centralnymi w pierwszej wojnie światowej. Kilka dni przed uroczystościami prezydent Francji Emmanuel Macron powiedział, że należy stworzyć europejską armię do obrony przed m.in. USA.","„Prezydent Macron właśnie zasugerował, że Europa powinna stworzyć własną armię, aby chronić się przed Stanami Zjednoczonymi, Chinami i Rosją. Bardzo obraźliwe” – napisał Donald Trump na Twitterze w momencie kiedy prezydencki samolot Air Force One lądował na paryskim lotnisku Orly.„Może najpierw Europa zaczęłaby wnosić sprawiedliwą część do NATO, które USA w większości subsydiują” – przypomniał prezydent USA w tym samym wpisie.Kilka dni wcześniej w wywiadzie radiowym Macron oświadczył, że Europa powinna posiadać „prawdziwą armię”, aby zmniejszyć zależność od USA w dziedzinie obrony i lepiej chronić Stary Kontynent. W niedzielę, w dniu setnej rocznicy podpisania rozejmu w lesie Compiègne, który zakończył pierwszą wojnę światową, Donald Trump uczestniczyć będzie, wraz z przywódcami 60 państw, w uroczystościach rocznicowych przed paryskim Łukiem Triumfalnym. Emmanuel Macron ma tam wygłosić przemówienie.Rozejm w Compiègne podpisano 11 listopada 1918 r. o godz. 5:00 rano, wchodził on w życie 6 godzin później. Umowa anulowała m.in. postanowienia sowiecko-niemieckiego traktatu brzeskiego, który sankcjonował okupację niemiecką ziem polskich i był sprzeczny z programem odbudowy polskiej państwowości według 13. punktu programu pokojowego prezydenta Wilsona oraz postulatów Komitetu Narodowego Polskiego. W tym samym dniu rozpoczęło się wycofywanie niemieckich oddziałów okupacyjnych z Warszawy, zaś Józef Piłsudski przejął od Rady Regencyjnej władzę zwierzchnią nad wojskiem polskim, co w Polsce świętujemy jako moment odzyskania niepodległości.",,
Naimski pozostanie pełnomocnikiem rządu,"Piotr Naimski poinformował, że pozostanie pełnomocnikiem rządu ds. strategicznej infrastruktury energetycznej w Kancelarii Prezesa Rady Ministrów. Dalej będzie też nadzorował operatorów przesyłowych.","Jak powiedział dziennikarzom Naimski, w sprawie jego umocowania nic się nie zmienia i w nowym rządzie pozostanie na tym samym stanowisku.Dodał, że nadal będzie nadzorował strategicznych operatorów przesyłowych: gazu – spółkę Gaz-System, energii elektrycznej – Polskie Sieci Elektroenergetyczne, oraz ropy i paliw płynnych – Przedsiębiorstwo Eksploatacji Rurociągów Naftowych.Naimski poinformował też w poniedziałek – podczas polsko-amerykańskiego forum przemysłu jądrowego – że kwestia finansowania dla polskiej elektrowni jądrowej musi się rozstrzygnąć w 2020 r., żeby utrzymać harmonogram, przewidujący uruchomienie pierwszego reaktora w 2033 r.Również w ciągu kilku miesięcy – według pełnomocnika – ma powstać nowy podmiot, który zajmie się budową i eksploatacją elektrowni.– To będzie całkiem nowy podmiot, w którym udziałowcem będzie strona polska. Nie zadeklarował jednak, jakie konkretne podmioty miałyby się tam znaleźć. Warunkiem jest, aby 51 proc. spółki, która będzie właścicielem i inwestorem, udziałów miały podmioty, pozostające pod kontrolą państwa – zaznaczył Naimski.",,
Brytyjscy rodzice żądają „prawa Alfiego”,"Brytyjczycy postulują wprowadzenie „prawa Alfiego”, które
pozwoliłoby w przyszłości uniknąć konfliktów między rodzicami
i lekarzami w przypadkach terminalnie chorych dzieci. Z kolei
prezes papieskiej Akademii Życia zapowiada zorganizowanie
w Watykanie międzydyscyplinarnej konferencji, która zapobiegłaby
w przyszłości podobnym sporom ideologicznym.","W Wielkiej Brytanii rozpoczęła się dyskusja nadkoniecznością zmiany prawa w sprawach takich jak Alfiego Evansa,Charliego Garda i Isaiaha Haastrupa. Żadnemu z nich nie pozwolono na skorzystanie z dalszej diagnostyki za granicą, tłumacząc to ich „najlepszym interesem”. Wszyscy trzej zmarli po odłączeniu od respiratora. Dyskusję nad zmianą prawa zainicjowali rodzice Charliego Garda,którzy od dłuższego już czasu prowadzą konsultacje w tej sprawiem.in. z pediatrami, etykami, prawnikami, politykami i rodzicamipo podobnych przejściach.  Nowe prawo miałoby zapewnić rodzicom większą decyzyjność w sporach z lekarzami. Służyć temu miałaby m.in. specjalna platforma do mediacji, zanim spory trafią do sądu. Propozycję nowych przepisów roboczo nazywa się„Charlie's Law”, czyli „prawem Charliego”; ostatnio corazczęściej określa się je „prawem Alfiego”. – Wierzę, że historia Alfiego pozwoli nam z nową siłą zrozumieć,jak ważne jest wzmacnianie kultury towarzyszenia chorymaż do końca, a nie porzucania ich, czy wydawania na nich wyrokuśmierci – wskazuje abp Vincenzo Paglia, zapowiadajączorganizowanie międzydyscyplinarnej konferencji o niesieniupomocy dzieciom w podobnym stanie jak Alfie, Charlie czy Isaiah. Rodzicom tych chłopców w ciągu minionych miesięcy nie pozwolono na decydowanie o dalszej terapii swych dzieci. Abp Paglia podkreśla zarazem, że żaden trybunał niemoże decydować o czyimś życiu, a sądy muszą respektować wolęrodziców. – Decyzja brytyjskich sędziów jest najprostszą drogą do przyzwolenia na eutanazję dzieci – przestrzega ks. GonzaloMiranda, dziekan wydziału bioetyki w Papieskim Ateneum ReginaApostolorum. Zarazem wskazuje on na pozytywny aspekt tejdramatycznej sytuacji. – Paradoksalnie, tragedia Alfiego doprowadziła do czegoś dobrego: do światowej mobilizacji sumień i otwarcia oczu na to, co się dzieje. Miliony ludzi otwarcie wypowiedziało się za życiem i stanęło w jego obronie, a to może postawić tamę cichemu przepychaniu cywilizacji śmierci – podkreśla bioetyk.Podobnego zdania jest bp Francesco Cavina, który doprowadziłdo spotkania taty chłopca z Papieżem Franciszkiem. – Batalia o Alfiego była i jest wielką batalią o życie innych dzieci, które są lub będą w podobnej sytuacji. To, co się wydarzyło, jasno pokazało, że potrzeba refleksji nad tym, kto ma prawo stanowić o czyimś życiu lub śmierci. Na pewno nie może to być państwo ani sądy – podkreśla włoski hierarcha.",,
"Powrót Giertycha do polityki? „Teraz już nie ma o tym mowy”, „Nie powinien reprezentować Sikorskiego”","– Jeżeli Roman Giertych chciał wrócić do polityki, to teraz już nie ma o tym mowy. Chociaż biorąc pod uwagę fakt, że ministrowie Sikorski i Sienkiewicz nadal sprawują swoje funkcję, a w innym kraju już dawno byliby odwołani, to u nas wszystko jest możliwe – mówił dr Piotr Wawrzyk, wiceszef katedry europeistyki Uniwersytetu Warszawskiego, na antenie TVP Info.","Ze sceny politycznej nie skreślałby z kolei Giertycha Anatol Arciuch: – To jest człowiek stosunkowo młody i widać, że ma ogromne parcie. On chce wrócić do polityki, a w polskiej polityce rzeczywiście tak się dzieje, że trudno się skompromitować – zaznaczył publicysta. „Powinien zrezygnować, bo jest w tej chwili stroną”– Gdyby się okazało, że Giertych całkowicie bezpodstawnie powołał się na klienta, który się do niego nie przyznaje, to przecież on naraża swoją karierę adwokacką na szwank – mówił Anatol Arciuch. – I tu pojawia się wątek ewentualnych reakcji Izby Adwokackiej – dodał Piotr Wawrzyk. – Po drugie, myślę, że powinna się teraz zmienić rola mecenasa Giertycha jako obrońcy ministra Sikorskiego. Powinien zrezygnować, bo jest w tej chwili stroną – podkreślił. Roman Giertych jest nowym bohaterem taśm „Wprost”. Tygodnik w najnowszym numerze ma opublikować nagraną trzy lata temu rozmowę adwokata z dwoma dziennikarzami Piotrem Nisztorem i Janem Pińskim. Tematem zakrapianego alkoholem spotkania miała być m.in książka o Janie Kulczyku i cena, za jaką biznesmen miałby zdobyć do niej prawa. Były wicepremier oskarżył dziennikarza, że to on należy do grupy podsłuchowej i domaga się od „Wprost” pół miliona złotych. Piotr Nisztor zapowiada, że pozwie Romana Giertycha.CZYTAJ TAKŻE  Korwin-Mikke: jutro wyjdzie na jaw, do jakiej grupy przestępczej należy Nisztor",,
„Akcja strony rosyjskiej oczerniania naszego kraju zakończyła się kompletnym niepowodzeniem”,"Szczególnie w kontekście ostatnich słów Putina nie możemy dopuścić do sytuacji, w której prezydent, kraju najbardziej dotkniętego zniszczeniami II wojny światowej, nie będzie mógł zabrać głosu podczas uroczystości w Izraelu – powiedział w rozmowie z „Gazetą Polską Codziennie” rzecznik prezydenta Błażej Spychalski.","Pytany, dlaczego prezydent Andrzej Duda nie zabrał głosu od razu po kłamliwych słowach Putina, które wypowiedział w stosunku do naszego kraju, Spychalski odparł: „Dlatego że właśnie tego, żeby prezydent zabrał głos, według nas oczekiwała strona rosyjska”.„My od początku byliśmy przygotowani na to, że takie prowokacje ze strony Rosji mogą być i nasze działania są głęboko przemyślane. Proszę zauważyć, jak strona rosyjska zareagowała na bardzo mocne, jednoznaczne i tak dobrze przyjęte na całym świecie oświadczenie premiera, uzgodnione przecież z prezydentem RP. Odniosła się do niego ambasada rosyjska, nawet nie ambasador. Na to pozwolić sobie nie mogliśmy” – ocenił rzecznik prezydenta. „Prezydent Andrzej Duda wielokrotnie podkreślał, że: »w polityce międzynarodowej nie ma wolnych przestrzeni«. Czyli, jeżeli ktoś odgrywa coraz większą rolę w polityce międzynarodowej, a nasza pozycja ciągle rośnie, to ktoś musi nam delikatnie ustąpić miejsca” – czytamy w wywiadzie.  Rzecznik prezydenta podkreślił, że „Rosja poniosła w ostatnim czasie serię różnego rodzaju porażek i prezydent Putin musiał podjąć jakieś działania, które odwróciłyby od nich uwagę Rosjan”. W tym kontekście wymienił m.in. obchody 80. rocznicy wybuchu II wojny światowej, które miały miejsce w Warszawie, w tym dużą akcję, „która polegała na tym, że w wielu poczytnych mediach na świecie ukazały się artykuły mówiące o tym, co się stało 1 września 1939 r., że to strona niemiecka i rosyjska były wspólnie agresorami na nasz kraj”.",,
„To jest rosyjska polityka uzależniania”. Politycy o Nord Stream 2,"– Prezydent USA Donald Trump rozumie Europę i w gruncie rzeczy  udziela nam poparcia – powiedział w programie „Woronicza 17” w TVP Info Marek Suski (KPRM), komentując ostre słowa prezydenta USA Donalda Trumpa pod adresem Niemiec. Ryszard Czarnecki wskazał, że „Niemcy oszczędzają na uzgodnionych i obiecanych wcześniej w ramach NATO wydatkach na zbrojenia, a jednocześnie są głównym krajem, który handluje z Rosją”.  – Dobrze, że Donald Trump w końcu powiedział: „zróbmy coś z tym” – ocenił Adam Andruszkiewicz (Wolni i Solidarni).","Na tydzień przed szczytem NATO, prezydent USA Donald Trump skrytykował Europę za jej politykę handlową i nie dość wysokie wydatki na obronność. Ocenił, że Amerykanie są „głupcami”, że płacą za ochronę Niemiec i skrytykował Berlin za umowę gazową z Rosją. – Donald Trump rozumie Europę i w gruncie rzeczy  udziela nam poparcia mówiąc o tym, żeby nie kupować od Rosji gazu, czyli (mówiąc – red.) „nie” dla tych rur pod Bałtykiem – Nord Sream 2, Nord Stream 3 – ocenił szef gabinetu politycznego premiera Marek Suski.– Niemcy uparcie twierdzą, że to jest tylko i wyłącznie biznesowa sprawa i żeby politycy tym się nie zajmowali. Otóż to jest rosyjska polityka uzależniania innych – mówił Suski. Podkreślił, że to, co powiedział Trump, to jest dla Polski „bardzo dobra wypowiedź”. – My swoje bezpieczeństwo bardziej możemy  opierać o NATO i Stany Zjednoczone, a nie o armię niemiecką – dodał. „Well done, Mr Trump” Słowa Donalda Trumpa bardzo pozytywnie ocenił również europoseł PiS Ryszard Czarnecki. – Well done, mr Trump. Myślę, że to bardzo ciekawa wypowiedź i dobra. Jest rzeczą niesprawiedliwą, że rzeczywiście Niemcy oszczędzają na uzgodnionych i obiecanych wcześniej w ramach NATO wydatkach na zbrojenia, a jednocześnie są głównym krajem, który handluje z Rosją, inwestuje w Rosję, utrzymuje Rosję i wchodzi w różne deale, które nie są ekonomiczne, tylko stricte polityczne – powiedział. Adam Andruszkiewicz (Wolni i Solidarni) ocenił, że „Niemcy od dawna kiwają Europę do spółki z Rosją”. – Układają się razem, robią deale, rozgrywają Europę Środkową. Dobrze, że Donald Trump w końcu powiedział: „zróbmy coś z tym” – powiedział. „Trump  jak dobry biznesmen”              – Trump wystąpił jako dobry biznesmen i księgowy. Liczy: tu miliardy, tam miliard, a co ja za to będę miał – powiedział Bogusław Liberadzki (SLD).               Z kolei Jakub Kulesza (Kukiz ’15) zauważył, że „Niemcy chcą uchodzić za niezależne państwo, a jednak amerykańskie jednostki tam stacjonują”. Wskazał, że niemieckie społeczeństwo nie jest z tego zadowolone.                 Piotr Ikonowicz (Ruch Sprawiedliwości Społecznej)  wystąpił przeciwko zwiększaniu w Polsce wydatków na zbrojenia, „bo nie mammy na opiekunów na niepełnosprawnych, nie mamy na niepełnosprawne dzieci, a mamy na armaty”.",,
„Zełenski stanął po stronie Polski w sporze o historię z Rosją”,"Prezydent Ukrainy Wołodymyr Zełenski stanął po stronie Polski w sporze o historię z Rosją, po raz pierwszy obwiniając ZSRR o rozpętanie drugiej wojny światowej – pisze rosyjski dziennik „Kommiersant”, komentując wizytę Zełenskiego w Polsce.","W ocenie gazety „»przyjaźń przeciwko Rosji« pozostaje gruntem dla konsolidacji Warszawy i Kijowa”.  „Kommiersant” podkreśla, że Zełenski, który wziął udział w obchodach 75. rocznicy wyzwolenia niemieckiego nazistowskiego obozu koncentracyjnego i zagłady Auschwitz-Birkenau, odwiedził Polskę już po raz drugi w trakcie swego urzędowania. Rosyjska gazeta zauważa, że Polska pozostaje jednym z ważniejszych dla Ukrainy państw, na które stawia ona w swojej polityce wobec krajów europejskich.  Dziennik wybija słowa Zełenskiego o tym, że „naród polski pierwszy odczuł na sobie konsekwencje zbrodniczego spisku reżimów totalitarnych”, co doprowadziło do rozpoczęcia II wojny światowej. Zełenski „faktycznie uznał wspólną odpowiedzialność Niemiec i ZSRR za wybuch wojny” i „niedwuznacznie stanął po stronie Warszawy w sporze o historię z Moskwą” – ocenia „Kommiersant”.  Przytacza także wypowiedź Zełenskiego po rozmowach z prezydentem RP Andrzejem Dudą, iż obu stronom „udało się obniżyć emocje wokół wspólnej tragicznej przeszłości”. Zełenski „dał do zrozumienia, że Ukrainie i Polsce udało się zbliżyć stanowiska w sprawie interpretacji historii” – zauważa gazeta. Przypomina, że wyjaśnienie rozbieżności dotyczących historii było jednym z celów wizyty Zełenskiego w Polsce.",,
Postępowanie sprawdzające wobec gen. J. Kraszewskiego – zgodne z przepisami,Postępowanie kontrolne prowadzone przez SKW wobec gen. bryg. Jarosława Kraszewskiego jest zgodne z wszelkimi przepisami – zapewnił szef SKW Piotr Bączek. W jego ocenie prezydenccy ministrowie swoimi wypowiedziami próbują wpłynąć na ten proces.,"W poniedziałek PO złożyło zawiadomienie do prokuratury o możliwości popełnienia przestępstwa przekroczenia uprawnień przez szefa Służby Kontrwywiadu Wojskowego Piotra Bączka. Chodzi o wszczęcie przez SKW postępowania sprawdzającego wobec dyrektora Departamentu Zwierzchnictwa nad Siłami Zbrojnymi Biura Bezpieczeństwa Narodowego gen. bryg. Jarosława Kraszewskiego. Bączek, pytany o to zawiadomienie w Polskim Radiu 24 zapewnił, że postępowanie wobec gen. Kraszewskiego nie jest „niczym nadzwyczajnym” oraz „jest prowadzone zgodnie z wszelkimi przepisami”. Bączek podkreślił, że SKW dochowuje w nim „wszelkich starań obiektywizmu”. W miniony czwartek został upubliczniony m.in. na Twitterze film, na którym widać, jak prezydent Andrzej Duda rozmawia z mieszkańcami Warszawy, przechodząc z pl. Piłsudskiego do Pałacu Prezydenckiego podczas obchodów Święta Niepodległości. Słowa prezydenta bez komentarzaPytany przez jednego z uczestników obchodów, czy „dogada się” z ministrem obrony Antonim Macierewiczem, Duda odpowiedział, że „pan minister musi sobie parę rzeczy przemyśleć”. Po chwili dodał: „Jak będzie wobec uczciwych oficerów stosował takie ubeckie metody, jak Platforma stosowała wobec niego, to będzie kiepsko”.Bączek, dopytywany o tę wypowiedź prezydenta odparł, że nie chciałby jej komentować. – Natomiast obserwując wiele wypowiedzi, ocen ministrów prezydenckich, m. in. rzecznika prezydenta Krzysztofa Łapińskiego, wiceszefa Kancelarii Prezydenta Pawła Muchy czy szefa BBN Pawła Solocha, stwierdzam, że panowie ministrowie próbują wpłynąć na niezależny proces postępowania sprawdzającego wobec gen. Kraszewskiego – dodał.",,
Wielka Brytania: Skok na pałac w Blenheim. Złodzieje ukradli szczerozłoty sedes,"Po kradzieży z Blenheim szczerozłotego sedesu, dzieła Maurizio Cattelana, szef ochrony słynnego angielskiego pałacu oświadczył w niedzielę, że „trzeba zakwestionować” środki bezpieczeństwa w siedzibie książąt Marlborough.","Jak powiedział Dominic Hare, bandyci dokonali śmiałego rabunku wcześnie z rana w sobotę. Zniknął zamontowany i podłączony do pałacowej kanalizacji klozet z 18-karatowego złota, wartości 5-6 mln dolarów. – Niewykluczone, że złodzieje go przetopią – dodał Hare.Zaznaczył, że „jak daleko sięga pamięć, to pierwsza kradzież tego typu”. Blenheim to wyjątkowo okazała arystokratyczna siedziba, w której na świat przyszedł późniejszy brytyjski premier Winston Churchill. Klozet zamontowano tam w ramach wystawy dzieł włoskiego konceptualisty.  Według szefa ochrony, choć pałac ma „wyrafinowany system bezpieczeństwa”, to jednak „stało się to, co się stało"" i trzeba oczywiście „coś z tym zrobić”. Praca lubującego się w kpinach i prowokacjach Cattelana przyjechała zaledwie w czwartek w ramach wystawy zorganizowanej przez Blenheim Art Foundation, która chciała pokazać wspaniałe wnętrza z XVIII wieku w dialogu ze sztuką współczesną.Dzieło nosi tytuł „Ameryka” i jak powiedział szef ochrony w Blenheim, jest „komentarzem do amerykańskiego marzenia (american dream)” o dopracowaniu się w życiu dobrobytu.  Włoski twórca, nazwany kiedyś w dokumentalnym materiale BBC wielkim „psotnikiem” sztuki światowej, zapewnił, że kradzież nie była wpisana w wystawienie klozetu. W e-mailu do „New York Timesa” napisał: „Żałuję, że to nie dowcip”.  Znany z obrazoburstwa i prowokacji, uznawanych przez część odbiorców za bluźnierstwa, Cattelan dodał: „Kiedy obudzili mnie rano, myślałem że to dowcip, i kto może być tak głupi, żeby kraść klozet? Zapomniałem na sekundę, że jest ze złota”. Według niego „»Ameryka« to 1 procent dla 99 procent”. Wyraził też nadzieję, że jest nim nadal, ale dodał, że chce myśleć pozytywnie i że rabunek był swoistym rodzajem akcji w stylu Robin Hooda. W sobotę policja w Dolinie Tamizy zatrzymała w związku z kradzieżą 66-letniego mężczyznę, który nadal przebywa w areszcie. Jak dodali stróże porządku, rabunek spowodował „znaczące szkody i zalanie”, bo klozet był podłączony. Pałac, mający status obiektu narodowego dziedzictwa kultury, został w sobotę zamknięty dla zwiedzających, ale otwarto go ponownie w niedzielę.",,
"Premier: Myślę, że Marian Banaś poda się dziś do dymisji, jeśli się tak nie stanie, mamy plan B","Zapoznałem się z raportem CBA w sprawie prezesa NIK Mariana Banasia i doszedłem do przekonania, że wnioski z tego raportu powinny skłonić Banasia do podania się do dymisji; jeśli tego dziś nie zrobi, mamy plan „B” – poinformował premier Mateusz Morawiecki.","Premier na konferencji prasowej pytany był o to, czy uczestniczył w spotkaniu władz PiS z prezesem Najwyższej Izby Kontroli i co będzie, jeśli Marian Banaś nie poda się do dymisji.Premier mówił, że po zapoznaniu się z raportem CBA „doszedł do przekonania, że wnioski z tego raportu powinny skłaniać (...) Mariana Banasia do podania się do dymisji”. Szef rządu dodał, że myśli, iż dojdzie do tego jeszcze dziś. Zapowiedział też „plan B”, jeśli tak się nie stanie. Premier nie sprecyzował, na czym polega ten plan.Szef Najwyższej Izby Kontroli był sprawdzany przez Centralne Biuro Antykorupcyjne po medialnych publikacjach podnoszących wątpliwości wokół zebranego przez niego majątku. Marian Banaś zapewnia, że działał zgodnie z prawem. Złożył pozew cywilny przeciwko telewizji TVN i autorowi materiału, w którym domaga się przeprosin, sprostowania i zapłaty stosownej kwoty na cel społeczny. W czwartek rzeczniczka PiS Anita Czerwińska poinformowała, że po południu doszło w siedzibie PiS do spotkania kierownictwa partii z prezesem NIK. –Podczas spotkania z Marianem Banasiem, prezes PiS Jarosław Kaczyński i wiceprezes Mariusz Kamiński wyrazili oczekiwanie, aby szef NIK Marian Banaś podał się do dymisji – powiedziała. We wrześniu TVN w programie „Superwizjer” podał, że Marian Banaś wpisał do oświadczenia majątkowego m.in. kamienicę w Krakowie, gdzie mieścił się pensjonat oferujący pokoje na godziny, i że wynajem kamienicy o powierzchni 400 mkw. i dwóch mniejszych, miał przynosić rocznie 65,7 tys. zł dochodu. Według „Superwizjera” Banaś zaniżył w oświadczeniach dochody z wynajmu kamienicy w Krakowie, mowa była także o powiązaniach ze stręczycielami. Pod koniec września Banaś udał się na urlop bezpłatny do czasu zakończenia postępowania kontrolnego CBA w sprawie jego oświadczeń majątkowych. Szef NIK oświadczył też wówczas, że nie zarządzał pokazanym w materiale „Superwizjera” hotelem, obecnie nie jest właścicielem nieruchomości, a materiał TVN odbiera „jako próbę manipulacji, szkalowania i podważania dobrego imienia”. W połowie października CBA poinformowało, że zakończyło trwającą od kwietnia kontrolę oświadczeń majątkowych Banasia, szczegółów jednak nie ujawniło. 16 października Marian Banaś wrócił do pracy; pod koniec października jego pismo z uwagami do zastrzeżeń CBA po kontroli jego oświadczeń majątkowych trafiło do Biura. Prokuratura Regionalna w Białymstoku prowadzi postępowanie sprawdzające, związane z zawiadomieniem złożonym przez posłów opozycji w sprawie domniemanego zaniżania podatków przez Mariana Banasia. We wtorek przesłuchany został w charakterze świadka - osoby składającej zawiadomienie poseł Koalicji Obywatelskiej, rzecznik PO Jan Grabiec. Na razie nie ma decyzji, czy wszczęte będzie śledztwo w tej sprawie, prokuratura wciąż zbiera i analizuje materiały. Prokuratura zwróciła się też do CBA o materiały z ich kontroli oświadczeń majątkowych.",,
„Wśród hierarchów Kościoła są i pedofile”,"– Partia Janusza Palikota, cynicznie grając na hasłach antyklerykalnych, odniosła sukces w wyborach do polskiego Sejmu i dzisiaj w sposób niegodny, obrzydliwy gra jeszcze raz tą kartą – mówiła Jadwiga Wiśniewska z PiS w programie „Po przecinku” w TVP Info. – Niestety wśród hierarchów Kościoła są i pedofile.  Nie wskazywałabym natomiast po nazwisku tych, którzy jeszcze nie zostali oskarżeni – ripostowała Kazimiera Szczuka, kandydatka do europarlamentu z Europy Plus Twój Ruch.","Burzliwą dyskusję między kandydatkami do Parlamentu Europejskiego wywołała wczorajsza wypowiedź Janusza Palikota, który w jednym z programów telewizyjnych oskarżył czterech duchownych o pedofilię i krycie księży pedofilów: arcybiskupa Józefa Michalika, arcybiskupa Henryka Hosera, arcybiskupa Sławoja Leszka Głódzia i księdza Tadeusza Rydzyka. Solidarna Polska i PiS złożyły w tej sprawie zawiadomienia do prokuratury. Dodatkowo PiS zapowiedziało „społeczną delegalizację” Twojego Ruchu. „Cyniczna gra” Jadwiga Wiśniewska ostro zaatakowała Palikota. – Partia Janusza Palikota jest cynicznym graczem, który na hasłach antykościelnych, antyklerykalnych, niestety odniósł sukces w poprzednich wyborach do polskiego Sejmu i dzisiaj pewnie, widząc swoje marne sondaże, wpadł na pomysł, że zagra jeszcze raz tą kartą. Gra w sposób niegodny, obrzydliwy, poniża drugiego człowieka. Pomawia z nazwiska ludzi, o czyny niegodne i dlatego nasze działanie jest takie, a nie inne. Ktoś musi powiedzieć stop! – mówiła Wiśniewska. – Ale zajmowanie się powodzią, która była kilka lat temu, też może być ocenione  jako cynizm. Każdy ma swoją agendę polityczną. Jeżeli w programie Europa Plus Twój Ruch uzgodniliśmy i w to wierzymy, ze chcielibyśmy żyć w świeckim państwie i że władza świecka, władza kościelna to są dwie różne domeny i powinno tak być, żebyśmy trzymali się Konstytucji, no to robimy kampanię zgodnie z naszymi przekonaniami. Nie widzę w tym żadnego cynizmu – przekonywała Kazimiera Szczuka. To wzbudziło poważne oburzenie Wiśniewskiej. – Pomawiacie hierarchów kościelnych o to, że są pedofilami. Gratuluję pani – stwierdziła.– Niestety wśród hierarchów Kościoła są i tacy – odparła Szczuka. – Mnie jest bardzo przykro, że instytucja Kościoła katolickiego, która jest powołana do nauczania moralności, nauczania na temat dobra i zła, powołana do troszczenia się o dobro ludzi, nie rozliczyła się do tej pory z ciemnymi kartami praktyk, poczynań, występków rozmaitych swoich członków. To jest naganne – wyjaśniała, ale zaraz dodała: – Nie wskazywałabym natomiast po nazwisku tych, którzy jeszcze nie zostali oskarżeni.",,
Uroczystości w San Vittore del Lazio ku czci żołnierzy gen. Andersa,"Uroczystości upamiętniające żołnierzy gen. Władysława Andersa, którzy polegli w bitwie o Monte Cassino, odbyły się w San Vittore del Lazio we Włoszech. W tym miasteczku, leżącym kilka kilometrów od Monte Cassino, w latach 1944-45 znajdował się tymczasowy cmentarz, gdzie pochowano ok. 500 polskich żołnierzy.","– Pamięć o tamtych wydarzeniach łączy nasze narody węzłem przyjaźni na wieki – mówił podczas uroczystości szef Urzędu ds. Kombatantów i Osób Represjonowanych Jan Józef Kasprzyk. W ziemię San Vittore del Lazio „wsiąkła polska krew przelewana po to, aby Polska, aby Italia, aby Europa były wolne” – przypominał Kasprzyk. – Ta krew wsiąkła dlatego, że żołnierze 2. Korpusu chcieli wybawić Europę spod jarzma narodowosocjalistycznej III Rzeszy. Ta ziemia jest święta. Stoimy w miejscu, gdzie spoczywali żołnierze podlegli w bitwie o Monte Cassino; stąd zostali przeniesieni na cmentarz wojenny. Za tę ziemię oddawali życie najlepsi synowie narodu polskiego - zaznaczył.Kasprzyk przypomniał także słowa papieża Jana Pawła II, który mówił, że „na pamięci, historii o heroicznych czynach narodu polskiego należy wznosić gmach współczesności”. – Nie można zbudować współczesności, nie można myśleć o przyszłości, jeżeli nie pamięta się o tym, co działo się dziesiątki lat temu, jeżeli zapomni się o krwi przelewanej w obronie Polski, w obronie Europy – podkreślił.",,
Pozycja Niemiec w polskim handlu usługami coraz słabsza,Pozycja Niemiec w polskim handlu usługami słabnie między innymi ze względu na niewielki wzrost sprzedaży usług związanych z podróżami – wskazał Polski Instytut Ekonomiczny. To druga co do wartości kategoria usług w naszym eksporcie na ten rynek.,"„Skutkiem znacznego wzrostu eksportu było powiększenie nadwyżki Polski w handlu usługami o blisko 21 proc., do rekordowego poziomu 92 mld zł. Przyrost dodatniego salda odnotowano w handlu z większością głównych partnerów handlowych, szczególnie wyraźny w relacjach z Niemcami, Holandią, Wielką Brytanią, Stanami Zjednoczonymi i Szwajcarią” – czytamy w najnowszym wydaniu „Tygodnika Ekonomicznego PIE”. Eksperci instytutu zwrócili uwagę, że 2018 r. był kolejnym rokiem wyraźnego wzrostu obrotów polskiego handlu usługami. „Wartość usług świadczonych przez polskie firmy nierezydentom (eksport) wzrosła o 13,5 proc., przekraczając 250 mld zł, natomiast wartość usług nabytych od podmiotów zagranicznych (import) zwiększyła się o 9,7 proc., do ponad 158 mld zł” – napisali. Polski handel usługami, podobnie jak towarami, koncentruje się na krajach Unii Europejskiej – w 2018 r. na UE przypadało 69,5 proc. eksportu i 79,3 proc. importu – zaznaczył PIE. Dodał, że głównym partnerem Polski, z udziałami odpowiednio 22,7 proc. i 21,5 proc., były Niemcy. „W ostatnich latach handel usługami z tym krajem rozwijał się jednak mniej dynamicznie niż ogółem, co przełożyło się na systematyczny spadek ich znaczenia, szczególnie w eksporcie, o 1,5 pkt. proc. w ciągu pięciu lat” – zaznaczyli. Największe wzrosty, jak przypomniał PIE, notował eksport usług komunikacyjnych, informatycznych i informacyjnych, a także usług, których dotychczasowe znaczenie w eksporcie do Niemiec było marginalne. W imporcie najszybciej rosła wartość pozostałych usług biznesowych (średniorocznie o ok. 11 proc.), głównie technicznych, doradztwa gospodarczego i w zakresie public relations – dodano. „Usługi te, wraz z usługami związanymi z podróżami i usługami transportowymi (wzrost średnioroczny o kilka procent), stanowiły główne kategorie usług importowanych z Niemiec. W ostatnich latach wyraźny był natomiast spadek importu usług budowlanych i finansowych, o niewielkim udziale w imporcie z tego kraju” – wyliczyli analitycy PIE. Zwrócili uwagę, że spadkowi znaczenia Niemiec towarzyszył wzrost znaczenia drugiego partnera handlowego Polski – Wielkiej Brytanii. W latach 2014-18 jej udział w polskim handlu usługami zwiększył się w eksporcie o 1,1 proc., do 7,5 proc., natomiast w imporcie – o 0,3 pkt. proc., do 8,2 proc. – zaznaczyli. Ich zdaniem w związku z brexitem można się jednak spodziewać przynajmniej przejściowego ograniczenia handlu usługowego z Wielką Brytanią. „Mogłoby to oznaczać wzrost znaczenia innych krajów, z którymi handel rozwija się ostatnio najbardziej dynamicznie, w szczególności Ukrainy, Stanów Zjednoczonych i Holandii w eksporcie oraz Irlandii w imporcie” – podsumowano. Polski Instytut Ekonomiczny (PIE) to publiczny think-tank gospodarczy. Zajmuje się dostarczaniem analiz i ekspertyz do realizacji Strategii na Rzecz Odpowiedzialnego Rozwoju, a także popularyzacją polskich badań naukowych z zakresu nauk ekonomicznych i społecznych w kraju oraz za granicą.",,
Jak zagrać z Putinem i nie przegrać? Zełenski przed życiowym występem w Paryżu,"W poniedziałek w Paryżu prezydent Ukrainy Wołodymyr Zełenski będzie rozmawiał o uregulowaniu konfliktu w Donbasie, w ramach tzw. czwórki normandzkiej, z przywódcami Francji, Niemiec i Rosji. Cel jest jeden – zmuszenie Moskwy do wycofania się z ukraińskich terytoriów. Może się to jednak okazać niezwykle trudnym zadaniem, gdyż Władimir Putin nie został dotychczas przyparty przez Zachód do muru, co oznacza, że zapewne to on będzie chciał rozdawać w Paryżu karty. Jest to tym bardziej prawdopodobne, gdyż w spotkaniu uczestniczyć będą Angela Merkel i Emmanuel Macron, którzy od dłuższego czasu robią wszystko, by przypodobać się władcy Kremla.","Szczyt we francuskiej stolicy będzie pierwszym w tym formacie od 2016 roku, a przy tym pierwszym osobistym spotkaniem między Wołodymyrem Zełenskim, byłym aktorem i satyrykiem, a rosyjskim prezydentem Władimirem Putinem, byłym agentem KGB i szefem FSB. Zakończenie wojny na wschodzie Ukrainy jest jednym z głównych celów, jakie postawił przed sobą nowy ukraiński prezydent. Rosja oficjalnie też wyraża chęć zakończenia konfliktu – chociaż, jak podkreśla na każdym kroku, nie bierze w nim udziału, gdyż jest to wewnętrzny, ukraiński spór. Ale wiadomo, jest gotowa pomóc w zakończeniu konfliktu, który w rzeczywistości sama wywołała i który wciąż podsyca. Kreml chce, by najpierw w Donbasie odbyły się wybory, a dopiero następnie region wszedł w skład Ukrainy. Można się łatwo domyślić, jaki przebieg miałby taki plebiscyt organizowany pod karabinami separatystów i Rosjan i jaki byłby jego ostateczny wynik. Przykład Krymu i tamtejszego referendum, mówi sam za siebie. Tego, oczywiście, chce uniknąć Kijów. Poprzedni prezydent Ukrainy Petro Poroszenko domagał się, by najpierw ukraińskie władze przejęły kontrolę nad odcinkiem ukraińsko-rosyjskiej granicy, a dopiero potem odbyły się wybory. Zełenski również popiera to stanowisko i domaga się pełnego wycofania sił rosyjskich i separatystów ze wschodnich rejonów kraju. O tym, że nie ustąpi z tego stanowiska, może świadczyć też symboliczny ruch, jaki wykonał w piątek, gdy odwiedził żołnierzy w obwodzie donieckim, gdzie jeszcze raz mógł zapewnić, że w Paryżu będzie twardo bronił interesów kraju. Przypomnijmy - do walk doszło po zwycięstwie prozachodniej rewolucji w Kijowie, w efekcie której doprowadzono do obalenia prorosyjskiego prezydenta Ukrainy Wiktora Janukowycza. W następstwie tego wspierani przez Rosję separatyści proklamowali w Donbasie dwie samozwańcze republiki ludowe – doniecką i ługańską. Moskwa otwiera się również na współpracę polityczno-gospodarczą z Niemcami i Francją, które są najbardziej wpływowymi państwami UE i wchodzą w skład tzw. czwórki normandzkiej, co budzi obawy o ich postawę w trakcie negocjacji w Paryżu, a także w relacjach UE – Rosja. Również część ukraińskiej opozycji obawia się, że wciąż niedoświadczony na scenie politycznej Zełenski może zostać zmanipulowany przez władcę Kremla i przyjąć niekorzystne dla kraju warunki. Aby tego uniknąć, ze wszystkich stron ukraińskiej sceny politycznej płyną pod jego adresem „dobre rady”. Poprzednik Zełenskiego – Petro Poroszenko, który uczestniczył we wcześniejszych spotkaniach formatu normandzkiego, przekazał mu w artykule zalecenia opublikowane w gazecie internetowej Ukrainska Prawda.  Poradził mu, by powrócił w Paryżu do rozmów o berlińskiej mapie drogowej, której kluczowym aspektem jest kwestia bezpieczeństwa zawarta w porozumieniach mińskich, włączając w to wycofanie z Ukrainy rosyjskich wojsk. Zwrócił przy tym uwagę na sprawę sił pokojowych ONZ, które są, w jego ocenie, nieodłącznym elementem uregulowania konfliktu w Donbasie, poprzez ochronę wyborów w tym regionie i sprawowania kontroli nad granią z Rosją. Poroszenko podkreślił również, że nie można pozwolić Rosji na sformowanie niekorzystnego dla Ukrainy „kompromisu”, zakładającego pójście na ustępstwa polityczne w zamian za uzyskanie „taniego gazu”. „Jeszcze nic w historii współczesnej nie kosztowało nas tak wiele, jak tani rosyjski gaz” – podkreślił Poroszenko. „I porada najważniejsza: nie wierzyć Putinowi. Nigdy i w niczym. Putin manipuluje wszystkim: treścią, faktami, liczbami, mapami, emocjami. On nienawidzi Ukrainy i Ukraińców i nie widzi dla nas miejsca na mapie politycznej Europy” – zaznaczył. Były prezydent ocenił przy tym, że Putin nie potrzebuje ani Krymu ani Donbasu, tylko chce całej Ukrainy.  „Kruchy pokój nastanie tylko po wycofaniu przez Rosjan swoich żołnierzy i sprzętu (...) i wstrzymaniu finansowania bojowników. Stały pokój nadejdzie tylko wówczas, gdy Ukraina wejdzie do NATO. Tylko ta strategia doprowadzi do pełnych gwarancji naszego bezpieczeństwa i niepodległości” - napisał Poroszenko. Ciężko się nie zgodzić z analizą zaprezentowaną przez byłego prezydenta, chociaż wiadomo, że jako przeciwnik polityczny Zełenskiego, rzeczywistym celem Poroszenki jest wykorzystanie sprawy negocjacji do punktowania rywala. Z kolei administracja obecnego prezydenta również napina muskuły i zapewnia, że nie cofnie się ani o krok w obronie interesów narodowych. - Jeśli nie zobaczymy gotowości Federacji Rosyjskiej do procesu pokojowego, do realizacji porozumień mińskich, będziemy budowali mur i żyli dalej. Mamy przyjaciół, których doświadczenie możemy wykorzystać. Mówię przede wszystkim o Izraelu – powiedział kilka dni temu, występując w Królewskim Instytucie Spraw Międzynarodowych Chatham House w Londynie, doradca prezydenta Andrij Jermak. - Nie będziemy tracić czasu, jeśli zobaczymy, że strona rosyjska nie chce realizować „Mińska”. Nie będziemy czekali latami, wyznaczyliśmy na to określony termin – dodał. Po pięciu latach konfliktu na wschodzie kraju, Ukraińcy chcieliby już jego zakończenia. Pytaniem jest, jak wysoką cenę są za to gotowi zapłacić. Większość z nich zdaje już sobie sprawę, że ich armia nie jest w stanie wyrzucić z tych terenów separatystów i wspierających ich Rosjan, a także odzyskać w ten sposób Krymu. Wiedzą również, że „wsparcie” Zachodu – w szczególności Niemiec i Francji – by w pozamilitarny sposób odzyskać te terytoria, jest wątpliwe. Oba państwa bardziej myślą już o kolejnych kontraktach podpisanych w Moskwie, niż o tym, jaka przyszłość czeka ten kraj. Przykład Nord Stream 2, a także kolejne wystąpienia prezydenta Emmanuela Macrona podważające NATO i sojusz z USA są tego najlepszymi przykładami. USA również jedynie w ograniczony sposób wspierają Kijów i nie są zainteresowane większym zaangażowaniem w tym regionie. Waszyngton jednak w porównaniu do postawy Berlina i Paryża prezentuje jasne proukraińskie stanowisko w tym konflikcie. To jednak za mało, by odzyskać to, co zagrabione. Ukraińcy są również świadomi słabnącego zainteresowania UE tym konfliktem, a także coraz silniejszymi tendencjami w kolejnych państwach członkowskich do tego, by złagodzić sankcje lub w ogóle z nich zrezygnować. Czynniki te sprawiają, że nie można się dziwić wynikom badań ogłoszonych właśnie przez Kijowski Międzynarodowy Instytut Socjologii. Niemal 73 procent respondentów powiedziało, że jest gotowych zaakceptować kompromis z Rosją i separatystami. Z czego 58,5 proc. popiera takie rozwiązanie, ale z zaznaczeniem, że są „granice w kompromisach”, a 14,4 proc. uważa, że należy iść na wszelkiego rodzaju ustępstwa. Niecałe 16 proc. jest zdania, że konflikt można uregulować jedynie siłą, zaś niewiele ponad 11 proc. nie potrafiło określić swego stanowiska w tej sprawie. Z badań wynika, że rosyjska dezinformacja również na samej Ukrainie odniosła duży sukces, gdyż jedynie 45,3 proc. pytanych jest zdania, że konflikt na wschodzie kraju jest rosyjską agresją wobec Ukrainy z wykorzystaniem separatystów, 17,4 procent sądzi, że jest to konflikt wewnątrz kraju, w którym Moskwa wspiera jedną ze stron, 13 procent jest przekonanych, że jest to wojna Rosji z Zachodem, toczona na terenie ich ojczyzny, a 11,7 procent uważa, że jest to konflikt wewnętrzny. O tym, że Donbas powinien wrócić do Ukrainy na takich samych warunkach jak przed konfliktem przekonanych jest z kolei 62 procent respondentów. 12 procent pytanych chciałaby, by miał on większą niezależność od władz w Kijowie, a trochę powyżej 10 procent, że powinien otrzymać autonomię. Za niepodległością tego regionu opowiada się jednie 2,5 procent pytanych. Władimir Zełenski będzie miał bardzo ciężkie zadanie w Paryżu. Jeśli wróci z niczym – straci, gdyż społeczeństwo jest zmęczone konfliktem, a jego wyborcy uwierzyli mu, gdy zapewniał ich, że wie jak zakończyć wojnę. Sukcesy związane z wymianą jeńców – m.in. powrotem do domu marynarzy i reżysera Olega Seńcowa – wzmocniły nadzieje. Brak sukcesu osłabi również jego pozycję na ukraińskiej scenie politycznej, gdyż da argumenty przeciwnikom oskarżającym go o brak wyrobienia politycznego. Zbytnie ustępstwa zaś sprawią, że ponownie będzie oskarżany o to, że jest kontrolowany przez Kreml. Szanse na rzeczywisty sukces Zełenskiego są minimalne, gdyż sama Ukraina nie jest w stanie wywrzeć na Moskwę na tyle silnego nacisku, by zakończyć konflikt w Donbasie. Musi mieć zdecydowane wsparcie Zachodu – ale takie, by Kremlowi w oczy zajrzało widmo klęski. Dopóki ten warunek nie zostanie spełniony, dopóty Putin będzie mógł dalej szachować Kijów, a także Zachód. Petar Petrović Autor jest dziennikarzem Polskiego Radia",,
Rosja: Kolejny incydent z samolotem Suchoj Superjet 100,W Rosji doszło do kolejnego incydentu z samolotem Suchoj Superjet 100 – podały rosyjskie media. Pasażerowie rejsu Moskwa - Ryga zażądali zmiany maszyny w związku z silnym zapachem palącej się instalacji elektrycznej.,"W niedzielę 5 maja na moskiewskim lotnisku Szeremietiewo, w trakcie awaryjnego lądowania spłonął suchoj, który miał lecieć do Murmańska. W płomieniach zginęło 41 osób. Udało się uratować 33 pasażerów i 4 członków załogi.Jak podał portal informacyjny Rambler.ru, dziś rano pasażerowie samolotu lecącego z Moskwy do Rygi zażądali przerwania procedury startu i zmiany maszyny. Portal powołując się na świadków, tłumaczy, że osoby znajdujące się na pokładzie czuły silną woń nadpalonych przewodów instalacji elektrycznej. Rejs wstrzymano na dwie godziny, wyprowadzono pasażerów i przeprowadzono oględziny, ale nie znaleziono niczego podejrzanego. Suchoj wyleciał z Szeremietiewa i już wylądował w Rydze.",,
Lider PSL mówi o wyborach prezydenckich i deklaruje: Jestem gotowy,"Żeby wygrać wybory prezydenckie, nie wystarczy być dzisiaj kandydatem formacji politycznej. Trzeba być kandydatem szerokiego porozumienia. I do takiego szerokiego porozumienia chciałbym wezwać wszystkie siły polityczne – powiedział prezes PSL Władysław Kosiniak-Kamysz. – Ja osobiście jestem gotowy – dodał.","W Wierzchosławicach koło Tarnowa odbywa się w niedzielę uroczyste posiedzenie Rady Naczelnej PSL. W jego trakcie Kosiniak-Kamysz odniósł się do zbliżających się wyborów prezydenckich.Powiedział, że PSL jest gotowe stanąć do tych wyborów i jest do tego przygotowane.Dodał, że aby wygrać wybory prezydenckie, nie wystarczy być dzisiaj kandydatem formacji politycznej.– Trzeba być kandydatem szerokiego porozumienia. I do takiego szerokiego porozumienia chciałbym wezwać wszystkie siły polityczne, ale przede wszystkim zaprosić do tego porozumienia wszystkich Polaków, żebyśmy wspólnie podjęli to wzywanie – zaapelował.– Ja osobiście jestem do tego gotowy. Ale najpierw trzeba wykonać wysiłek, tak jak się udało z Koalicją Polską: zjednoczyć różne środowiska. Zbudować nie w kontrze do jakiejś partii, ale coś ponadpartyjnego, właśnie ruch obywatelski – stwierdził.Według polityka Koalicja Polska musi budować „autentyczny ruch społeczny”. – Nie ma lepszej demokracji bezpośredniej niż samorządność, oddanie jak najwięcej kompetencji obywatelom tworzących wspólnotę – ocenił.",,
Przewodniczący KE: Nie chciałem obowiązkowej relokacji uchodźców,"– Narracja o upartej, głupiej Komisji, która próbowała narzucić do końca system obowiązkowy, jest nieprawdziwa. Proponowaliśmy system dobrowolny! Ale następnego dnia to zostało odrzucone. A to nie były duże liczby. Byłem tym bardzo zawiedziony – oświadcza szef Komisji Europejskiej Jean-Claude Juncker.","Rada Unii Europejskiej z inicjatywy Komisji Europejskiej uchwaliła w 2015 r. system obowiązkowego podziału uchodźców. Juncker pytany w rozmowie z „Rzeczpospolitą” o to, czy dziś postąpiłby tak samo, mówi, że „zdecydowanie tak”. – Musieliśmy wtedy pokazać, że jesteśmy solidarni ze wszystkimi krajami członkowskimi. Grecja, Włochy i inni nie mogli być pozostawieni sami wobec masowego napływu imigrantów. Nigdy nie ujawniono, że tuż przed spotkaniem ministrów spraw wewnętrznych, gdzie podjęto decyzję o relokacjach, cały weekend spędziłem na telefonicznych rozmowach z przywódcami państw, a ci mówili jasno, że nie chcą tego obowiązkowego systemu – mówi przewodniczący KE.Dodaje też, że  każdego z nich zapewniał, że „Komisja Europejska nie będzie naciskała na to, żeby to było obowiązkowe – o ile następnego dnia, na Radzie UE, zadeklarują dobrowolne przyjęcie liczby uchodźców, którą my proponujemy dla każdego kraju”. – A więc narracja o upartej, głupiej Komisji, która próbowała narzucić do końca system obowiązkowy, jest nieprawdziwa. Proponowaliśmy system dobrowolny! Ale następnego dnia to zostało odrzucone. A to nie były duże liczby. Byłem tym bardzo zawiedziony – zaznacza.Odnosząc się do faktów, że mimo obowiązku ani na Węgrzech, ani w Polsce uchodźcy nie byli przyjmowani, mówi, że  „w innych krajach to się jednak udało”. – Naprawdę nie mogę zaakceptować, że Rada Ministrów UE w oparciu o traktaty podejmuje kwalifikowaną większością głosów decyzję i te kraje nie wprowadzają w życie czegoś, co same ustanowiły. Na Węgrzech, w innych krajach Komisja jest ostro krytykowana, jestem do tego przyzwyczajony, specjalnie mnie to nie dotyka, ale tu chodzi o decyzję Rady! To nie jest więc konflikt z nami, tylko między krajami, które wprowadzają w życie wspólnie przyjęte decyzje, a tymi, które tego nie robią – oznajmia Juncker.",,
"„Żałosne konwulsje obłudnika”, „na granicy trollingu”. Komentarze po wpisie Tuska","Wpis byłego premiera Donalda Tuska na Twitterze, to „żałosne konwulsje lipnego moralisty i politycznego obłudnika”; jego polityczne znaczenie, to już tylko prymitywne wpisy – oceniła europosłanka Beata Mazurek. – Jest na granicy trollingu – oznajmił z kolei poseł Radosław Fogiel.","„Wyprowadzają Polskę z Unii, niszczą sądy, by bezkarnie kraść, szczują Polaków przeciw drugim” – napisał w piątek na Twitterze były premier i były przewodniczący Rady Europejskiej Donald Tusk. Z tweeta wynika, że chodzi o PiS, choć nazwa tego ugrupowania nie pada.",,
Prezydent Duda: Donald Tusk nie reprezentuje polskich interesów,"Szef Rady Europejskiej, b. premier Donald Tusk nie reprezentuje polskich interesów; czuję, że on nie ma szacunku do własnego kraju - powiedział prezydent Andrzej Duda w wywiadzie dla wp.pl i 300polityka.pl.","Prezydent został spytany o komentarz szefa Rady Europejskiej, b. premiera Donalda Tuska do słów, jakie wygłosił pod koniec października w czasie polsko–niemieckiego Forum „Europa 1918–2018: historia z przyszłością”. Prezydent mówił wówczas m.in. o niedosycie demokracji w ramach UE, podając jako przykład zakaz sprzedaży zwykłych żarówek.Tusk powiedział wtedy, że nie dołączy się do „złośliwości i szyderstw pod adresem polskiego prezydenta”. „Wtedy, kiedy wydaje się pogubiony w argumentacji, potrzebuje raczej naszego wsparcia, a przynajmniej jakiejś takiej życzliwej cierpliwości. Więc pozwólcie państwo, że do tego chóru złośliwców i żartownisiów nie będę dzisiaj dołączał” – zaznaczył b. premier.Andrzej Duda, pytany „co czuje”, słysząc takie komentarze pod swoim adresem, odparł: „Czuję, że Donald Tusk nie ma szacunku do własnego kraju”. Podkreślił, że „ma wyrobione zdanie” na temat polityki, jaką Tusk realizował jako szef rządu. – Według mnie to była zła polityka – oświadczył.Dopytywany „czyje interesy reprezentuje” Tusk, jako szef Rady Europejskiej, prezydent ocenił, że „nie są to polskie interesy”. „Widocznie (Tusk) jest europejskim politykiem, jak to on mówi. Według tego, co widzę, polskich interesów nie reprezentuje” – oświadczył Andrzej Duda.Według prezydenta, w UE są politycy, którzy mimo pełnienia funkcji w instytucjach unijnych, nie zapominają o interesach własnego kraju i je realizują.",,
"„Zaczną płacić podatki, nie zostaną deportowani”. Prawie 5 mln nielegalnych imigrantów w USA otrzyma ochronę","Dzięki dekretom prezydenta USA niespełna 5 mln nielegalnych imigrantów otrzyma
ochronę przed deportacją – poinformował Biały Dom. Chodzi głównie o żyjących w USA od minimum pięć lat
rodziców dzieci, które mają obywatelstwo USA lub uregulowany status.","Biały Dom poinformował wkomunikacie, jaki opublikowano przed przemówieniem prezydenta Baracka Obamyna temat dekretów w tej sprawie, że  imigranci „zaczną płacić podatki i otrzymają czasowe pozwolenie na pobyt w USA bezobawy, że zostaną deportowani przez trzy lata”. Zastrzeżono, że dotyczy to osób, które żyją w USA minimum pięć lat i sąrodzicami dzieci, które mają amerykańskie obywatelstwo lub uregulowany status, a także nie byłykarane.  Jednocześnie Biały Dom zapewnił, że wzmocnione będą działania, by walczyć znielegalną imigracją poprzez uszczelnienie południowej granicy USA. Osobyprzyłapane na jej nielegalnym przekraczaniu będą odsyłane z powrotem. Wkomunikacie podkreślono też, że kontynuowane będą deportacje nielegalnychimigrantów, ale „nacisk będzie położony na przestępców, a nie rodziny”.Prezydent Barack Obama ogłosił w czwartek plan działań ws. imigrantów, by – jak powiedział –„naprawić zepsuty od kilku dziesięcioleci system imigracji” USA.– Bądźmyszczerzy: wyśledzenie i deportowanie milionów nielegalnych imigrantów jestnierealne (...) a także nie byłoby zgodne z amerykańskim duchem – powiedziałObama w przemówieniu do narodu wygłoszonym w Białym Domu.Ministerstwo bezpieczeństwa kraju ma wdrożyć nowy program w celuzidentyfikowania i usunięcia z USA nielegalnych imigrantów z amerykańskichwięzień federalnych. Ochrona przed deportacjąPonadto Biały Dom zapowiedział rozszerzenie skali utworzonego w 2012 rokuprogramu zwanego DACA (Deferred Action for Childhood Arrivals), któryzapewnia czasową ochronę przed deportacją i pozwolenia na pracę dla osób,które zostały przywiezione nielegalnie do USA jako dzieci. Według nowychzasad, o trzyletnią ochronę będą mogły wystąpić te osoby, które jako dzieciprzyjechały nielegalnie do USA przed 1 stycznia 2010 roku – niezależnie odtego, ile teraz mają lat.„Amnestia” dla imigrantówW ubiegłym roku z inicjatywy Obamy Senat przyjął ponadpartyjną ustawę w tejsprawie, ale zdominowana przez Republikanów Izba Reprezentantów nawet niepoddała jej pod głosowanie. Wielu Republikanów, zwłaszcza związanych zeskrajnie prawicową Partią Herbacianą, argumentowało, że ustawabyłaby „amnestią” dla nielegalnych imigrantów w USA.Republikanie, którzy wygrali wybory i od stycznia kontrolować będą obie izbyKongresu, od kilku tygodni ostrzegali Obamę, by nie działał samodzielnie wkwestii imigracji. Zdaniem Republikanów, Obama nadużywa swych uprawnieńprezydenckich i już zapowiedzieli, że nie pozostaną bierni. LiderRepublikanów w Senacie Mitch McConnell zapowiedział, że prezydent „pożałuje”swej decyzji. – Kongres będzie działać. Rozważamy różne akcje. Niech nikt sięnie łudzi – powiedział McConnel w czwartek na kilka godzin przedprzemówieniem prezydenta.Miliony imigrantówSzacuje się, że w USA żyje obecnie 11,2 mln nielegalnych imigrantów, czyli ok.3,5 proc. całej populacji USA. Ta liczba nie zmieniła się od 2009 roku. Jakpodał Pew Research Center, aż dwie trzecie z tych osób pochodzi z Meksyku(5,8 mln) i państw Ameryki Środkowej (1,7 mln).Większość żyje w USA od dekady albo dłużej. Nielegalni imigranci stanowili w2012 roku 5,1 proc. amerykańskiej siły roboczej (8,1 mln osób), ta liczba teżnie zmieniła się od 2009 roku.",,
„Uważamy Nord Stream 2 za inwestycję wyjątkowo szkodliwą”,Polska namawia USA na sankcje za Nord Stream 2 – dowiaduje się „Rzeczpospolita”. Rząd oficjalnie tego nie potwierdza – pisze gazeta.,"Odpowiedzialny za stosunki z Niemcami wiceminister spraw zagranicznych Szymon Szynkowski vel Sęk nie chce jednak tej informacji komentować. – Uważamy Nord Stream 2 za inwestycję wyjątkowo szkodliwą. Dlatego podjęcie wszelkich kroków, którą ją powstrzymają, jest zasadne. Dotyczy to także sankcji wobec konsorcjum budującego gazociąg, które mogłyby wprowadzić Stany Zjednoczone – mówi Szynkowski vel Sęk – podaje dziennik.Jak czytamy w gazecie, „Polska stara się zablokować Nord Stream 2, nie tylko nawiązując kontakt z Amerykanami. Z informacji gazety wynika, że Warszawa prowadzi w tej sprawie także rozmowy z Kopenhagą. „Szwecja i Finlandia uległy presji Kremla i wydały już zgodę na trasę gazociągu przez swoją wyłączną strefę ekonomiczną na Bałtyku. Ale nie Dania. Z powodów geostrategicznych duńskie MSZ wciąż odmawia pozwolenia na tę inwestycję. Polska stara się powstrzymać ją w tym oporze” – wyjaśnia gazeta.",,
Kolacją z ubogimi papież uczcił nominację kardynalską Konrada Krajewskiego,"Kolacją wydaną dla 280. ubogich uczczono w piątek w Watykanie nominację kardynalską dla papieskiego jałmużnika Konrada Krajewskiego. Na przyjęcie przybył nieoczekiwanie papież Franciszek, a do stołu podawali też polscy krewni i przyjaciele kardynała.","Nadzwyczajna kolacja w stołówce dla pracowników Watykanu odbyła się dzień po konsystorzu, w trakcie którego papieski jałmużnik otrzymał godność kardynała wraz z 13 innymi dostojnikami z całego świata.W piątek, w Rzymie i w Watykanie obchodzono uroczystość świętych Piotra i Pawła, patronów Stolicy Apostolskiej. Szczegóły tego wyjątkowego przyjęcia ujawnił portal Vatican Insider.Zaproszenia na uroczystą kolację rozdano pośród ubogich - bezdomnych i migrantów na stacjach kolejowych gdzie koczują oraz w punktach pomocy prowadzonych przez dobroczynną rzymską Wspólnotę Sant'Egidio. Papież do kardynała: Nie przyszedłem tu dla ciebie, ale dla nichKardynał Krajewski postanowił świętować z najbiedniejszymi, którym dedykował swą nominację od razu po tym, gdy Franciszek ogłosił listę przyszłych purpuratów.W organizacji kolacji pomagało między innymi 80. wolontariuszy współpracujących z urzędem „don Corrado”, jak nazywany jest w Rzymie papieski jałmużnik.Ubodzy i bezdomni, niektórzy z dziećmi, zasiedli przy długich stołach w watykańskiej stołówce. Posiłki dla 280. osób podawał personel urzędu jałmużnika oraz około 40. jego krewnych i przyjaciół przybyłych z Polski na konsystorz.I wtedy nieoczekiwanie na kolację przybył papież Franciszek, który siadając do stołu razem z ubogimi zwrócił się do kardynała Krajewskiego: „Nie przyszedłem tu dla ciebie, ale dla nich”.Przez lata zwyczajem nowo mianowanych kardynałów było wydawanie w Rzymie wielkich przyjęć z udziałem nawet kilkuset osób z okazji nominacji. Od tradycji tej odstąpiono za pontyfikatu Franciszka, który żyje skromnie i o podobny umiar apeluje do kościelnych dostojników.",,
Radosław Molenda: Stawką wyborów jest zatrzymanie ideologii LGBT w Polsce,"– Mówienie, że dziecko wychowujące się w rodzinie składającej się z dwóch osób tej samej płci ma takie same szanse na prawidłowy rozwój jest demagogią. Nie możemy też zapominać o tym, na co wskazują statystyki, jak wysoka jest skala pedofilii wśród homoseksualistów. To powinno być ostrzeżeniem dla tych, którzy gotowi są poprzeć adopcję przez homozwiązki, co będzie kolejnym roszczeniem środowisk LGBT po tym, jak uda im się wywalczyć sobie związki partnerskie – powiedział redaktor naczelny portalu Idziemy.pl oraz członek Rady Programowej Polskiego Radia S.A. Radosław Molenda.","Petar Petrović: Czy spodziewał się Pan, że tak mocno przed wyborami do Parlamentu Europejskiego poruszane będą tematy związane z żądaniami środowisk LGBT? Pojawienie się Wiosny Roberta Biedronia dodatkowo wzmocniło ten temat, pojawiły się postulaty zmian, o których do tej pory Polacy słyszeli jedynie w kontekście krajów zachodnich.Radosław Molenda: Te tematy są ochoczo podchwytywane przez media wobec miernej jakości naszej kampanii wyborczej, ale podrzuca je do dyskusji opozycja. To jej sposób na zaistnienie. Tak jest, kiedy się nie ma własnego, spójnego i konstruktywnego programu dobrych zmian w Polsce i Europie. Opozycja postawiła więc na deklaracje walki o powszechne prawa człowieka w ramach globalnego społeczeństwa otwartego w wersji George’a Sorosa. I w ten sposób próbuje zyskać przychylność świadomych lub nieświadomych zwolenników tej koncepcji demokracji.Wracając do Pana pytania, nasilenia dyskusji o prawach dla środowisk LGBTQ+ można było się spodziewać biorąc pod uwagę dwa fakty. Pierwszy – że Platforma Obywatelska i .Nowoczesna od lat wobec ugrupowań posiadających w Parlamencie Europejskim większość, ale także mniejszych grup europosłów-libertynów postępują według zasady „zrobimy wszystko, byleście nas lubili i chwalili”. Nie dziw, że przed wyborami do europarlamentu tego „ideowego utożsamiania się”, lub jak kto woli: podlizywania, mamy więcej. Byleby pochwalili.Czy jest to skuteczne? Wiceprzewodniczący Komisji Europejskiej Frans Timmermans – by przyznać, że przez ostatnie trzy lata walczył z polskim rządem – spotkał się nie z Grzegorzem Schetyną, ale Robertem Biedroniem i jego Wiosną. Jaki wpływ Pana zdaniem miało pojawienie się Wiosny na wzmocnienie postulatów środowisk LGBT w przestrzeni publicznej i na postawę w tej kwestii PO? To drugi ze wspomnianych wyżej faktów. Sondażowa, relatywnie wysoka pozycja Wiosny jest zaskoczeniem dla wszystkich. To – pokazując, że w Polsce żądania środowisk LGBTQ mają swoich zwolenników – ewidentnie ośmiela posłów Platformy Obywatelskiej, ale także kilku innych partii, do bycia rzecznikiem dążeń wspomnianych środowisk.Czy nasilenie tematów żądań środowisk LGBT przyniesie opozycji w eurowyborach zwycięstwo? Nie sądzę, żeby to przeważyło. Mocniejszą motywacją elektoratu opozycji jest już choćby reprezentowana przez wielu, niepotrzebująca uzasadnienia, niemal organiczna niechęć do partii obecnie rządzącej, czyli Prawa i Sprawiedliwości.Wbrew temu, co słyszymy w narracji środowisk LGBTQ, Polacy są społeczeństwem bardzo tolerancyjnym. Nie oznacza to jednak, że wszystko akceptują i na wszystko się zgodzą. Nachalne forsowanie dziś praw dla np. par osób homoseksualnych, czy tzw. związków partnerskich to falstart, o czym wie sama opozycja.Ale czy Polacy zdają sobie sprawę, że środowiska LGBT nigdy nie zatrzymają się na związkach partnerskich? Przecież nigdzie się na tym nie zatrzymały. Można sprawdzić, jak ten proces wyglądał na Zachodzie. Kolejne etapy są przecież znane. Zrównanie z małżeństwami heteroseksualnymi, a później adopcja dzieci. Wiceprezydent Warszawy Paweł Rabiej w chwili szczerości przyznał, że ten proces tak ma właśnie wyglądać. Znów na początek proszę pozwolić mi na dygresję. Przy słowie „związek” warto stawiać cudzysłów. Związek partnerski tworzę ze swoją żoną przez partnerstwo, a nie czyjąś dominację w tej czy innej dziedzinie naszego życia. Partnerstwo jest bardzo dobre także np. między dziennikarzami w redakcji. Natomiast wszelkie „wolne związki” to oksymoron.To, że środowiska LGBT nigdy i w żadnym państwie nie zatrzymują się na postulatach jedynie uznania prawnego „związków partnerskich”, jest dla Polaków coraz bardziej oczywiste. Przynajmniej dla tych, którzy nie żyją w „bańce informacyjnej” fundowanej osobom sięgającym jedynie po przekaz tzw. mediów opozycyjnych.Niemałą zasługę w tym, by Polacy dowiedzieli się i przekonali o dalekosiężnych zamiarach opozycji, by realizować postulaty LGBTQ+, mają wspomniany wiceprezydent Rabiej, czy ostatnio poseł Rafał Grupiński. Przypomnijmy: poseł PO Rafał Grupiński wyjawił, że taktyka jego ugrupowania w tej sprawie zakłada ustanowienie związków partnerskich po ewentualnych wygranych wyborach. Tłumaczył przy tym, że obecnie partia ta nie chce za bardzo o tym mówić, gdyż walczy również o głosy na prowincji. Jednak, jeśli spojrzymy na wypowiedzi lidera PO Grzegorza Schetyny, czy prominentnych członków tego ugrupowania jak choćby Andrzeja Halickiego i Tomasza Siemoniaka, nie można mieć już wątpliwości co do intencji tego ugrupowania.Z pewnością będziemy mieć do czynienia z działaniem wieloetapowym. Niedzielne wybory do Parlamentu Europejskiego i jesienne wybory parlamentarne będą i dla naszych ugrupowań politycznych, i dla społeczeństwa, mocnym sygnałem, w jakim stopniu dajemy, i jakie światło do tego typu postępowań. Dlatego nie ma co ukrywać – stawka czekających nas za chwilę i kolejnych wyborów jest wysoka.  Czemu PO przesunęło się tak mocno na lewo? Ponieważ od dawna nie umie niczym przekonać do siebie elektoratu sympatyzującego z elektoratem mającym „serce po prawej stronie”.Taktyka na bycie totalną opozycją, koncentrowanie się jedynie na walce z PiS, bez własnego, konstruktywnego programu kierowania krajem, była i jest dla Platformy Obywatelskiej samobójcza. Do tego dochodzi pamięć społeczeństwa o różnych aferach, „kupie kamieni” i straconych w wielu dziedzinach latach 2007-2015. A na to wszystko niekończące się występy pogardy dla „przeciwnika”, jak choćby ten dosłownie sprzed chwili apel Radosława Sikorskiego na Twitterze: „Jeśli lubisz odmawiać różaniec z pedofilem z Radia Maryja – głosuj na PiS"", lub chwilę wcześniej mentora PO Andrzeja Saramonowicza: „Lepiej w d… mieć czyraki, niż dać iks na Patryk Jaki”. Przykłady można mnożyć. To jest ta nasza elita? Tak można zjednywać sobie anarchistów, a nie osoby zatroskane o dobro Polski.Z kolei – przy destrukcyjnej postawie PO – ostatnie cztery lata PiS wykorzystał dość dobrze. Mimo prognozowanego spowolnienia tempa wzrostu naszej gospodarki Komisja Europejska ocenia, że silny wzrost polskiego PKB pozostanie na „solidnym” poziomie, ludzie mają więcej pieniędzy w kieszeni, a bezrobocie jest na rekordowo niskim poziomie.W czasie swoich rządów PiS – mimo m.in. biernej postawy wobec postulatów środowisk pro-life w kwestii aborcji eugenicznej – udało się zatrzymać przy sobie zdecydowaną większość zwolenników prawicy. Platforma musiała więc, by nie przegrać kolejnych wyborów z kretesem, zwrócić się w lewą, a raczej lewacką stronę. Dlatego stara się przyciągnąć wyborców lewacką agendą obyczajową.Jak Pan ocenia w tym kontekście stanowisko PSL, które weszło do Koalicji Europejskiej a oficjalnie nie zgadza się na postulaty LGBT? W ramach Koalicji Europejskiej stanowisko PSL na jakikolwiek temat jest kompletnie nieistotne. Głos PSL brany byłby pod uwagę – przez inne partie, ale przede wszystkim przez wyborców – gdyby ta partia startowała do wyborów sama. Oczywiście w możliwej dla siebie, niewielkiej skali poparcia. W KE jest PSL jedynie przystawką dla PO. Zresztą dosłownie kilka dni temu, na finiszu kampanii wyborczej, odbyła się wspólna konferencja prasowa szefów partii koalicyjnych, jednak bez Władysława Kosiniaka-Kamysza. Czy komuś to przeszkadzało? Zrobiło różnicę? Niemal nikt tego nie zauważył. W kontekście karty LGBT, podpisanej przez prezydenta Warszawy Rafała Trzaskowskiego, możemy się spodziewać, że przy dojściu do władzy sympatyków tych postulatów, jej zapisy mogą zostać przeniesione na cały kraj. A to oznacza już indoktrynowanie dzieci homo-ideologią i ich seksualizację od najmłodszych lat.KE, gdy chodzi o wybory krajowe, robi naprawdę wiele, by do władzy nie dojść. Inaczej jest na szczeblu samorządowym, gdzie opozycja w wielu miejscach ma władzę. Dlatego bardzo wiele zależy od mediów, głównie mediów publicznych, czy będą dobrze wywiązywały się ze swojej misji edukowania społeczeństwa, informowania o zagrożeniach związanych z kartą LGBTQ+ i o planach zliberalizowania naszego życia obyczajowego.Jeżeli mediom publicznym uda się skutecznie informować społeczeństwo o tym, co nam grozi, jakie będą konsekwencje zniszczenia systemu wartości chrześcijańskiej, zniszczenia modelu tradycyjnej rodziny, rozseksualizowania młodzieży, wtedy uda się zatrzymać realizację tych projektów. Jeśli jednak to się nie powiedzie, to może udać się tym środowiskom „wkręcić” społeczeństwo w relatywizm moralny, w myślenie, że „wszystko nam wolno”, a „zabrania się zabraniać”, jak to miało miejsce np. we Francji. W takiej sytuacji procesy te mogą zachodzić szybciej zachodzić.Środowiska LGBT i sympatyzujące z nimi media mainstreamowe starają się przekonywać społeczeństwo, że przecież przyznanie homoseksualistom możliwości zawierania małżeństw nie jest zagrożeniem dla samej instytucji małżeństwa. Przekonują również, że brak takiej możliwości jest ograniczeniem im praw obywatelskich co wynika z homofobii. Podobne argumenty stosuje się, by przekonywać, że lepiej, by dzieci były adoptowane przez pary homoseksualne niż by zostawały w sierocińcach. Ci wszyscy, którzy postulują możliwość zawierania przez homoseksualistów małżeństw, nie rozumieją, czym jest małżeństwo ze swej istoty i jakie spełnia funkcje społeczne. Tych funkcji nie jest w stanie spełniać żaden „związek” homoseksualny. Próby redefiniowania, czym jest małżeństwo, nie zmieniają jego istoty i już nie raz skutkowały absurdami, gdy gdzieś uznano czyjeś „prawo obywatelskie” do ślubu z delfinem, kotem lub drzewem. Takie śluby się odbyły, ale czy powstało prawdziwe małżeństwo?Rozmawiamy tu o prawach obywatelskich, więc warto powiedzieć, że nieprawdą jest jakoby w Polsce ktoś, także osoba homoseksualna, nie miał prawa zawrzeć małżeństwa. Prawo jednak uściśla warunki zawarcia małżeństwa, a jednym z nich jest odmienność płciowa współmałżonka. Podobnie z adopcją dzieci. Także nie każde małżeństwo może zostać rodziną adopcyjną, bo nie każde się do tego nadaje, nie każde spełnia warunki. Czy jest to odebranie komuś prawa obywatelskiego do adoptowania dziecka?Jeszcze, gdy chodzi o adopcję – dlaczego mówi się o prawie par homoseksualnych do adopcji dziecka, a milczy się o prawie dziecka do wychowywania się w zdrowej, normalnej rodzinie, o prawie dziecka do posiadania mamy i taty? Mówienie, że dziecko, jeśli wychowuje się w „rodzinie” składającej się z dwóch osób tej samej płci, to ma takie same szanse na prawidłowy rozwój, jest demagogią.Nie możemy też zapominać o tym – na co jednoznacznie wskazują statystyki - jak wysoka jest skala pedofilii wśród homoseksualistów. To powinno być ostrzeżeniem dla tych, którzy gotowi są poprzeć adopcję przez homozwiązki, co – i o tym rozmawiamy – będzie kolejnym roszczeniem tych środowisk po tym, jak uda im się wywalczyć sobie „związki partnerskie”. W końcu warto, a nawet trzeba odróżnić prawa obywatelskie, które każdy w Polsce ma równe, od dodatkowych przywilejów dla pewnych instytucji i grup społecznych. Taką uprzywilejowaną grupą instytucją są m.in. małżeństwa, które państwo chce dowartościować, wesprzeć ze względu na pewne role i funkcje, jakie pełni w społeczeństwie. Homoseksualiści mogą się domagać tego czy innego przywileju, ale państwo nie musi im ulegać. I jeśli ktoś nie ma jakiegoś przywileju – wcale nie oznacza to, że jakiekolwiek jego prawo jest łamane. Wspomniane przez Pana środowiska i media prawdopodobnie świadomie i cynicznie nie rozróżniają między prawami i przywilejami, i w ten sposób manipulują opinią osób, które są pod ich wpływem.Czy Pana zdaniem powinniśmy się obawiać, że polskie władze walcząc z ideologią serwowaną przez LGBT będą krytykowane w UE? Tego, że zostanie nam przyklejona łatka homofobicznego kraju, chociaż ludzie o takich skłonnościach nie są u nas ani dyskryminowani ani prześladowani?Takiej łatki nie obawiałbym się wcale. Sam termin „homofobia” to jedynie słowotwórcza manipulacja, próba niedopuszczalnego nacisku, zdyskredytowania tych, którzy myślą inaczej.Co do Unii Europejskiej – z tym, jak nasz kraj będzie postrzegany, jaka będzie jego sytuacja wobec instytucji europejskich, poczekałbym do wyników eurowyborów. Wiele wskazuje na to, że konserwatywne skrzydło europosłów, i generalnie opcja powrotu do ideałów założycieli Unii Europejskiej, chrześcijańskiej myśli Gaspariego i Schumanna, mogą zostać poważnie wzmocnione. Widać wyraźnie, że wielu mieszkańców krajów Unii ma już dość tego, w jaki sposób stery UE dzierżyła lewica. Wystarczy spojrzeć na klęskę unijnej polityki imigracyjnej, na Niemcy i konsekwencje ich polityki „Willkommen!”. Po tych eurowyborach wiele może się zmienić. Tym bardziej warto wziąć w nich udział.Autor wywiadu jest dziennikarzem Polskiego Radia.",,
"Papież: Kapłani muszą brudzić sobie ręce, dotykając ran i grzechów ludzi","Papież Franciszek podczas Mszy Krzyżma w Wielki Czwartek w Watykanie apelował do kapłanów, by „brudzili sobie ręce, dotykając ran, grzechów, niedostatków ludzi”. Przestrzegał przed klerykalizmem oraz małostkowością i mówił, że dla kapłanów wzorcem jest lud.","W homilii w bazylice świętego Piotra papież mówił, że Kościół zawsze skupia swe spojrzenie na Jezusie, który nigdy nie stracił bezpośredniego kontaktu z ludem; „zawsze zachowywał łaskę bliskości z ludem jako całością i z każdą osobą pośród tych tłumów”. Słowo „tłum” nie jest pogardliwe – zaznaczył Franciszek. – Być może dla czyjegoś ucha tłum może brzmieć jak anonimowa, niezróżnicowana masa. Ale w Ewangelii widzimy, że kiedy wchodzi w relację z Panem, który staje między nim jak pasterz pośród owczarni, tłum się przemienia – wyjaśniał Franciszek. W rezultacie – jak tłumaczył papież – w ludziach rozbudziło się pragnienie podążania za Jezusem i podziw. Ludzie podążali za nim bez „jakiejkolwiek rachuby” i bez „stawiania warunków” – zaznaczył. Postawa ta – jak wskazał Franciszek – kontrastuje z małostkowością uczniów, których stosunek do ludu „graniczy z okrucieństwem, gdy sugerują Panu, aby ich odprawił, żeby poszukali sobie czegoś do jedzenia”. „Tu zaczął się klerykalizm”– Tutaj – jak sądzę – rozpoczął się klerykalizm: w tym dążeniu do zapewnienia sobie pożywienia i wygody, nie dbając o ludzi. Pan miażdżąco skrytykował tę pokusę – podkreślił papież. Przywołując przypowieść o miłosiernym Samarytaninie, namaszczającym olejem i opatrującym rany śmiertelnie pobitego człowieka na skraju drogi, papież wskazał: „W tym namaszczeniu jest lekarstwo na wszystkie urazy, które spychają osoby, rodziny i całe narody na margines, jako wykluczone i zbędne, na poboczu dziejów”. W nawiązaniu do więźniów Franciszek powiedział, że obecnie całe miasta popadają w niewolę za sprawą „subtelnej kolonizacji ideologicznej”. – Jedynie namaszczenie naszej kultury, ukształtowanej przez pracę i sztukę naszych przodków, może uwolnić nasze miasta od tych nowych form niewolnictwa – zaznaczył. Franciszek zwrócił się do kapłanów, których uroczystość przypada w Wielki Czwartek: „Nie wolno nam zapominać, że naszym ewangelicznym wzorcem jest ten lud, ten tłum z owymi konkretnymi twarzami”. „Prości ludzie są obrazem naszej duszy”– Zostaliśmy wzięci spośród nich i bez obaw możemy utożsamiać się z tymi prostymi ludźmi. Są obrazem naszej duszy i obrazem Kościoła. Każdy uosabia wyjątkowe serce naszego ludu – podkreślił. – My, kapłani, jesteśmy ubogimi i chcielibyśmy mieć serce ubogiej wdowy, gdy dajemy jałmużnę i dotykamy ręki żebraka, gdy patrzymy w jego oczy – mówił papież, przywołując sceny z Ewangelii.  „My, kapłani, jesteśmy w jakimś punkcie naszego grzechu rannym pobitym na śmierć przez łotrów. I chcemy być jako pierwsi we współczujących rękach Dobrego Samarytanina, abyśmy następnie mogli za pomocą naszych rąk okazać współczucie innym”. Franciszek wyznał, że kiedy bierzmuje i udziela święceń, lubi szeroko rozlać krzyżmo na czole i na rękach namaszczonych. – Chcę przez to powiedzieć: nie jesteśmy szafarzami oleju w butelce. Namaszczamy dając siebie, rozdając nasze powołanie i nasze serce. Namaszczając jesteśmy ponownie namaszczeni wiarą i miłością naszego ludu. Namaszczamy brudząc nasze ręce, dotykając ran, grzechów, niedostatków ludzi; namaszczamy zyskując zapach naszych rąk, gdy dotykamy ich wiary, nadziei, wierności, hojności bez zastrzeżeń w ich ofiarności – wskazał. „Ten, kto błogosławi, leczy się z okrucieństwa”Papież zaznaczył, że „ten, kto uczy się namaszczać i błogosławić, leczy się z małostkowości, wykorzystywania i okrucieństwa”. Modlił się o to, aby Bóg odnowił we wszystkich kapłanach „ducha świętości” i by sprawił, aby zjednoczeni wypraszali miłosierdzie dla powierzonego im ludu i dla całego świata.",,
Narodowe Święto Niepodległości na antenach Telewizji Polskiej,"Transmisje głównych uroczystości państwowych z okazji 101. rocznicy odzyskania przez Polskę niepodległości, filmy dokumentalne i fabularne, programy publicystyczne, reportaże, koncerty oraz specjalne wydania programów – to tylko niektóre z propozycji programowych przygotowanych przez TVP z okazji obchodów Święta Niepodległości. Transmisje i relacje z uroczystości oglądać będzie można przez cały dzień w TVP INFO.","TVP1 zaprasza o godz. 11:40 na transmisję uroczystości państwowych w Warszawie. Narodowe Święto Niepodległości upamiętnia odzyskanie przez Polskę wolności w 1918 roku – po 123 latach zaborów. Główne uroczystości w dniu Święta Niepodległości w Warszawie odbędą się na Placu Piłsudskiego. Podczas obchodów Prezydent RP, Andrzej Duda złoży wieniec na Grobie Nieznanego Żołnierza.O godz. 20:20 Jedynka zaprasza na serial „Młody Piłsudski”. TVP1 pokaże również filmy dokumentalne: „Tu jest Polska, czyli zwrot w konstytucji”, (godz. 15:30) i „Niepodległość”, (godz. 21:35). W TVP2 widzowie zobaczą m.in. specjalny odcinek „Familiady”, z którego wygrana zostanie przekazana na cel charytatywny – wsparcie Stowarzyszenia Rannych i Poszkodowanych Poza Granicami Kraju.",,
Na pierwszy ogień język polski. Rozpoczyna się maraton maturalny,Ponad 283 tys. tegorocznych absolwentów liceów ogólnokształcących i techników przystąpiło o godzinie 9 do obowiązkowego pisemnego egzaminu z języka polskiego na poziomie podstawowym.,"– Nie denerwujcie się, jesteście świetnie przygotowani – powiedziała do maturzystów Beata Szydło w nagraniu opublikowanym na stronie KPRM. Premier przekonywała w nim, że mimo nerwów towarzyszącym egzaminom, uczniowie w przyszłości będą „ciepło wspominali te chwile”. – Dacie sobie radę. Trzymam kciuki – dodała Szydło.  Sesja maturalnych egzaminów pisemnych potrwa od 4 do 24 maja, terminy egzaminów z poszczególnych przedmiotów wyznaczyła Centralna Komisja Egzaminacyjna. Sesja egzaminów ustnych potrwa od 4 do 26 maja, ich terminy każda szkoła ustala we własnym zakresie. Dyrektor Centralnej Komisji Egzaminacyjnej dr Marcin Smolik wyjaśnia, że obowiązkowo każdy zdający przystępuje do egzaminu z pięciu przedmiotów.  Poziom podstawowy i rozszerzony Obowiązkowe są trzy egzaminy pisemne na poziomie podstawowym – z języka polskiego, matematyki i języka obcego nowożytnego – oraz dwa ustne – z języka polskiego i tego samego języka obcego, do którego zdający przystąpił w części pisemnej.5 maja rano przeprowadzony zostanie egzamin z matematyki na poziomie podstawowym, a po południu – z wiedzy o tańcu (zdawany tylko przez z maturzystów z wcześniejszych roczników zdających maturę według starych zasad).Na 8 maja zaplanowano egzamin z języka angielskiego (rano egzamin na poziomie podstawowym, po południu na poziomie rozszerzonym).",,
Prezydent RP z małżonką uczestniczył we Mszy Św. z byłymi więźniami Auschwitz,Kilkudziesięciu byłych więźniów Auschwitz modliło się wspólnie z prezydentem RP Andrzejem Dudą i jego małżonką Agatą Kornhauser-Dudą – w intencji ofiar tego niemieckiego obozu i ocalonych – podczas mszy św. odprawionej w niedzielę wieczorem w oświęcimskim Centrum Dialogu i Modlitwy.,"27 stycznia przypada 75. rocznica wyzwolenia Auschwitz. Główne uroczystości, które odbędą się w byłym KL Auschwitz II-Birkenau, zgromadzą ok. 200 byłych więźniów oraz delegacje 60 państw i organizacji międzynarodowych. Biskup pomocniczy diecezji bielsko-żywieckiej Piotr Greger podkreślił w homilii, że prawda o tym, co się wydarzyło za drutami niemieckiego obozu Auschwitz-Birkenau, zbudowanego na obrzeżach Oświęcimia, nie powinna w żaden sposób dzielić.  – Ofiara życia tych ludzi, poprzedzona okrutnym męczeństwem, niech się stanie siłą jednoczącą współczesne społeczeństwo, nie tylko żyjące nad Wisłą – apelował. Duchowny podkreślił, że „przekaz o tym nieludzkim świecie adresowany do współczesnego człowieka musi być jasny i jednoznaczny”. – Z poczucia elementarnej sprawiedliwości, to się należy przede wszystkim tym, którzy tę gehennę przeżyli. Oni są jedynymi na tym świecie, chociaż nie ma ich już wielu, którzy mają na ten temat najwięcej do powiedzenia. Oni tego nie wyczytali z książek, nie usłyszeli od innych. Oni tego doświadczyli na własnej skórze – mówił hierarcha. Hierarcha dodał, że „jedność i zgoda, to nie tylko nasza ludzka sprawa, to również wielkie pragnienie kochającego nas bezgranicznie, miłosiernego Boga”. – Otwierając się na moc jego łaski, podejmijmy, na miarę swoich możliwości, wysiłek budowania jedności wszędzie tam, gdzie jesteśmy na co dzień obecni – apelował. W mszy św. uczestniczyła również była premier, a obecnie europoseł Beata Szydło. Po nabożeństwie para prezydencka spotkała się z byłymi więźniami. Centrum Dialogu i Modlitwy powstało nieopodal byłego obozu macierzystego Auschwitz I. Jest instytucją katolicką założoną przez kard. Franciszka Macharskiego w porozumieniu z europejskimi biskupami i przedstawicielami organizacji żydowskich. To miejsce spotkań, edukacji, refleksji i modlitwy dla odwiedzających Auschwitz. Jest formą uczczenia pamięci ofiar i przyczyniać się do budowania w świecie wzajemnego szacunku, pojednania i pokoju. Niemcy założyli obóz Auschwitz w 1940 roku, aby więzić w nim Polaków. Auschwitz II-Birkenau powstał dwa lata później. Stał się miejscem zagłady Żydów. W kompleksie obozowym funkcjonowała także sieć podobozów.  W Auschwitz Niemcy zgładzili co najmniej 1,1 mln ludzi, głównie Żydów, a także Polaków, Romów, jeńców sowieckich i osób innej narodowości. Obóz wyzwolili 27 stycznia 1945 r. żołnierze Armii Czerwonej. 27 stycznia przypada Międzynarodowy Dzień Pamięci o Ofiarach Holokaustu.",,
Kuba oskarża USA o kłamstwo. Chodzi o „ataki akustyczne”,"Minister spraw zagranicznych Kuby Bruno Rodriguez oskarżył Stany Zjednoczone o kłamstwa w sprawie tajemniczych „ataków akustycznych”, które według Waszyngtonu były wymierzone w amerykańskich dyplomatów na wyspie.","Rodriguez oznajmił na konferencji prasowej, że USA „celowo kłamią” na temat ataków. Szef dyplomacji wyraził przekonanie, że ta sprawa była wykorzystywana „jako polityczny kontekst, służący zniszczeniu stosunków dwustronnych i wyeliminowaniu postępu”, jaki dokonał się w relacjach Waszyngton – Hawana za prezydentury Baracka Obamy.Rodriguez wyjaśnił, że spór spowodował opóźnienia w proponowanej współpracy zdrowotnej oraz rolniczej, a także w wydarzeniach kulturalnych, sportowych i studenckich.Według amerykańskich władz tajemnicze ataki mogły zostać spowodowane użyciem skomplikowanych urządzeń zdolnych do wysyłania sygnałów dźwiękowych o częstotliwościach, które nie są odbierane przez ludzki słuch.Od końca 2016 roku do sierpnia 2017 roku ofiarami tych urządzeń padły co najmniej 24 osoby, głównie dyplomaci pracujący w Hawanie. Amerykańskie źródła dyplomatyczne twierdzą, że ataki te powodowały migreny, zawroty głowy, ale także „lekkie urazowe uszkodzenia mózgu i całkowitą utratę słuchu”.",,
"Narobili bałaganu, winę zrzucili na Żydów. Ostatni lot rosyjskiego szpiega","Pocisk odpalił Syryjczyk za zgodą Rosjanina. Zestrzelił rosyjski samolot. Moskwa twierdzi, że to wina Izraela. I przedstawia własną wersję wydarzeń. Problem w tym, że mnóstwo w niej luk, znaków zapytania i zwyczajnych kłamstw. Co się naprawdę wydarzyło u brzegów Syrii?","Siedemnastego września izraelski wywiad wojskowy potwierdził informację, że w jednym z syryjskich państwowych obiektów w nadmorskim mieście Latakia pojawiły się irańskie materiały służące do produkcji rakietowych pocisków balistycznych. Stąd miały być przetransportowane do bazy Hezbollahu w Libanie. Natychmiast padł rozkaz zniszczenia transportu. Dotychczas izraelskie lotnictwo miało swobodę w atakowaniu takich celów w Syrii – za cichą zgodą Rosji. Wieczorem z jednej z baz w Izraelu wystartowały cztery myśliwce F-16I Sufa, uzbrojone w specjalne bomby, które miały zniszczyć cel: Instytut Przemysłowo-Techniczny w Latakii. Samoloty z elitarnej 107. eskadry Izraelskich Sił Powietrznych (IAF) z przestrzeni powietrznej Izraela skierowały się nad neutralne wody Morza Śródziemnego.         „Łysucha” nad Syrią Niedługo później z rosyjskiej bazy w Chmejmim, 25 km od Latakii, wystartował szpiegowski samolot Ił-20M. Jak później podało rosyjskie dowództwo, jego celem było namierzenie w prowincji Idlib miejsc, w których rebelianci mają produkować bojowe drony (w przeszłości kilka razy takich dronów użyto do ataków na rosyjskie obiekty w prowincji Latakia). Ił-20M „Łysucha” to sowieckiej produkcji czterosilnikowy turbośmigłowy samolot opracowany na bazie pasażerskiego Ił-18, przeznaczony do prowadzenia wywiadu radioelektronicznego i walki radioelektronicznej. Na pokładzie ma stację zwiadu radiotechnicznego, aparaturę do przechwytu sygnału radiowego, aparaturę optyczną, system chronionej satelitarnej łączności specjalnej. Na pokładzie zwykle jest pięciu członków załogi i ośmiu operatorów systemów radiotechnicznych. Ił-20M ma silniki mniejszej mocy, zredukowaną masę i zasięg zwiększony do 5400 km, co pozwala mu długi czas znajdować się w powietrzu.                                                    (fot. Alex Beltyukov/ Wikipedia) Późnym wieczorem Rosjanie poinformowali, że samolot zniknął z radarów. Początkowo nie było informacji, co się wydarzyło. Jednak na ogólnie dostępnym internetowym serwisie MarineTraffic można było zauważyć, że około 20 km od wybrzeży syryjskich pojawił się nagle rosyjski wojskowy statek ratunkowy „Profesor Nikołaj Muru”. Kiedy nieco później Moskwa potwierdziła, że Ił-20M został zestrzelony, stało się jasne, że statek wysłano w tamten rejon, by szukać ocalałych członków załogi samolotu. Pytanie, co rosyjski zwiadowczy Ił-20M robił właśnie w tym rejonie, skoro miał patrolować rejony w głębi lądu, wiele kilometrów na wschód od miejsca katastrofy? Początkowo w rosyjskich mediach pojawiła się wersja, że samolot zestrzelili… Francuzi. W pobliżu wybrzeży Syrii znajdowała się akurat fregata Auvergne, która miała wykonywać w tym czasie strzelania rakietowe. Ale już kilka godzin później, 18 września rano, rosyjskie ministerstwo obrony ogłosiło, że winę za zestrzelenie Iła ponoszą Izraelczycy: atakujące cel w Latakii myśliwce miały rzekomo wykorzystać wolno poruszający się turbośmigłowy samolot rosyjski jako żywą tarczę. Minister Siergiej Szojgu w rozmowie telefonicznej ze swym izraelskim odpowiednikiem Awigdorem Liebermanem oświadczył, iż „wina za zestrzelony samolot rosyjski i śmierć załogi leży całkowicie po stronie izraelskiej”. Rosjanin, Izraelczycy i syryjska rakieta  Ił-20M wystartował z Chmejmim o godzinie 21.31. Osiem minut później cztery izraelskie samoloty nad neutralnymi wodami Morza Śródziemnego wyszły na pozycje, z których mogły odpalić przeznaczone dla celu w Latakii szybujące bomby lotnicze GBU-39. Jednocześnie Izrael poinformował Rosjan o początku ataku. Znajdując się około 90 km od Latakii samoloty zrzuciły bomby. Była 21.40. Dziesięć minut później GBU-39 dosięgły celu – transport uzbrojenia dla Hezbollahu został zniszczony, a reżimowe media syryjskie donosiły, że w nalocie rannych zostało 10 osób.Dopiero w tym momencie, o 21.50 dowództwo w Chmejmim – jak twierdzi rzecznik rosyjskiego resortu obrony – wydało załodze Iła rozkaz powrotu do bazy. Maszyna była w tym momencie na północ od bazy, na pułapie 6 km. Pojawia się pytanie: dlaczego Ił-20M dostał rozkaz lądowania w Chmejmim, skoro wiedziano, że w pobliżu doszło do nalotu i mogą tam jeszcze krążyć izraelskie maszyny? Teoretycznie można było samolot skierować do bazy lotnictwa syryjskiego Kuweires niedaleko Aleppo – jak zdarzało się już w przeszłości. Odpowiedź kryje się w dalszym locie Iła. Otóż wcale nie skierował się on na lotnisko. Położenie Iła (pułap plus odległość od bazy) w momencie jego trafienia kilkanaście minut później wskazuje, że samolot nawet nie szykował się do lądowania. Ił-20M, zamiast lądować w Chmejmim, przeleciał z północy na południe, jakieś 25 km na wschód od lotniska, po czym skręcił na zachód i wyszedł nad morze na dystans 25-30 km, przybliżając się do izraelskiej grupy myśliwców. Po czym skręcił na północ i wciąż zbliżał się do Izraelczyków. Do zestrzelenia rosyjskiego samolotu nie doszłoby, gdyby w rejonie ataku wciąż nie znajdowali się Izraelczycy – mówi Moskwa. I tutaj mamy kolejną zagadkę. Służby prasowe IAF podały szybko na Twitterze, że ich samoloty znajdowały się już w przestrzeni powietrznej Izraela, kiedy syryjska obrona przeciwlotnicza odpaliła rakiety. A więc o godz. 21.51. „Niedbalstwo.” Tylko czyje?  Jednak ten podejmuje decyzję o ostrzelaniu najbliżej znajdującego się F-16. Rosyjskiej maszyny nie ma jeszcze w zasięgu radaru. Przygotowanie pocisku to 10-15 sekund. Plus nie mniej niż minuta lotu. Rakieta leciała w F-16 jako źródło zakłóceń, nie określając prędkości i odległości do celu. Wtedy Ił-20, lecąc na północ, wleciał w strefę wiązki radiowej, która prowadzi pocisk do celu. Szerokość wiązki to 5-6 stopni, więc pocisk widział jednocześnie izraelski samolot i rosyjską maszynę. Tyle że to Ił-20M dawał wielokrotnie silniejszy sygnał, niż fale zakłócające wysyłane przez F-16… Na przedstawionej później przez Rosja prezentacji multimedialnej widać na ekranie radaru, jak rakieta zbliża się do F-16, który jest blisko Iła, ale w pewnym momencie gwałtownie zmienia kurs – przekierowuje się na Iła i o 22.02 uderza w samolot. Jego dowódca melduje o pożarze i próbuje posadzić maszynę. Stąd widoczny na obrazach nagły zwrot na wschód. O 22.07 samolot znika z radarów. Opierając się na tych obrazach, Rosja oskarża izraelskie lotnictwo, że wykorzystało Iła jako żywą tarczę przed pociskami S-200. Tyle że taki zarzut łatwo obalić – choćby analizując pułap, na jakim znajdowały się poszczególne samoloty w momencie rakietowego ataku. Otóż Ił-20M leciał na pułapie 6 km. Izraelskie F-16 na wysokościach od 7 do 10 km. Dlaczego to istotne? Bo pociski S-200 latają na pułapie 16-18 km. To zaś oznacza, że wystrzelona przez Syryjczyków rakieta „widziała” i Izraelczyków i rosyjski samolot z góry. Przy czym F-16 znajdował się znacznie wyżej niż Ił-20 – trudno więc mówić o jakimkolwiek „zasłanianiu się” rosyjskim samolotem przez Izraelczyka.Przedstawiciel resortu Igor Konaszenkow oznajmił podczas briefingu w Moskwie, że działania izraelskiego pilota świadczą „albo o braku profesjonalizmu, albo o niedbalstwie”. Rosja twierdzi, że Izrael uprzedzając o 21.39 o ataku, informował, że będą przeprowadzane ostrzały obiektów w północnej części Syrii, czym - zdaniem Moskwy - wprowadził Rosję w błąd, ponieważ Latakia uznawana jest za prowincję zachodnią. Wskutek podanych przez przedstawicielkę izraelskiego sztabu informacji Ił-20M nie zdołał przemieścić się na bezpieczny obszar – utrzymuje Moskwa. Oczywiście to tylko próba jeszcze większego obciążenia winą Izraela – wszak już wiadomo, że Rosjanie po rozpoczęciu nalotu zamiast skierować samolot w bezpieczne miejsce, wysłali go wprost pod ogień syryjskiej obrony przeciwlotniczej. Dziurawa obrona Analiza wydarzeń z wieczora 17 września nie pozostawia wątpliwości: nawet jeśli Izraelczycy kłamią w sprawie lokalizacji swych samolotów po wykonaniu nalotu, to zestrzelenie rosyjskiego samolotu wojskowego nastąpiło na skutek rażących błędów rosyjskich dowódców. Obwinianie Izraelczyków służy jedynie przykryciu rozkazu, żeby Ił-20M zbliżył się do F-16. Nie mówiąc już o innych błędach czy niedbalstwie. Bomby spadły na cel 25 km od bazy Chmejmim. Od tego momentu do zestrzelenia Iła upłynęło 12 minut. Od momentu pojawienia się intruzów na radarze – 22 minuty. Dyżurni w Chmejmim powinni, oceniając prawidłowo sytuację, albo nakazać Iłowi odlecieć na inne lotnisko, albo wstrzymać ogień obrony przeciwlotniczej. Ale ogień był kontynuowany, a samolot sprowadzono w sam środek starcia. Feralny pocisk wystrzeliła bateria S-200 wchodząca w skład pułku obrony przeciwlotniczej w rejonie Homs. Dlaczego w ogóle wydano zgodę na odpalenie rakiety w sytuacji gdy w rejonie rażenia znajdował się rosyjski samolot? Wątpliwe, by pocisk odpalono bez zgody rosyjskiego doradcy wojskowego w syryjskim punkcie dowódczym. „Wygląda na to, że rosyjscy wojskowi zupełnie stracili kontrolę nad przestrzenią powietrzną i dowodzeniem systemem obrony przeciwlotniczej w rejonie własnej głównej bazy sił lotniczych Chmejmim i w efekcie faktycznie sami zestrzelili własny Ił-20” - ocenił na łamach „Nowej Gaziety” rosyjski analityk Paweł Felgenhauer. Zestrzelenie Iła nie tylko doprowadziło do kryzysu w relacjach rosyjsko-izraelskich. Przedstawiona przez Moskwę wersja wydarzeń kompromituje samą Rosję i jej zdolności militarne w Syrii. Jeśli Moskwa skarży się, że Izraelczycy ją zaskoczyli, uprzedzając o ataku minutę przed faktem, to kompromituje to rosyjską obronę przeciwlotniczą w tym rejonie Syrii. Bo i bez uprzedzania ze strony izraelskiej, baza w Chmejmim powinna – jeśli prawdą jest to, co mówili rosyjscy generałowie i politycy o faktycznym zamknięciu przestrzeni powietrznej nad tą częścią kraju - doskonale wiedzieć, że cztery obce myśliwce zbliżają się do Latakii. Od 2015 roku Rosjanie uczestniczyli w odbudowywaniu obrony przeciwlotniczej sił zbrojnych Syrii, a armię Asada zapełnili rosyjscy eksperci i doradcy. W prowincji Latakia rozmieszczono najnowsze systemy przeciwrakietowe: S-300, S-400 i Pancyr-S. Zestrzelenie samolotu przez sojusznika pokazało, jak duże mankamenty ma rosyjskie wsparcie wojskowe dla reżimu Asada. Doradcy wojskowi z Rosji mieli zapewnić sprawną współpracę syryjskiego systemu obrony przeciwlotniczej z działaniami rosyjskiego lotnictwa nad Syrią. Okazało się, że ta współpraca de facto nie istnieje. O ile skrajna niekompetencja syryjskiego wojska nie jest niespodzianką, to zaniedbania po stronie rosyjskiego dowództwa w kwestii zapewnienia kontroli i bezpieczeństwa w powietrzu wokół głównej bazy trudno ukryć.",,
Separatyści w obwodzie ługańskim represjonują chrześcijan,"Open Doors, międzynarodowa organizacja wspierająca prześladowanych chrześcijan, informuje, że separatystyczne władze Obwodu Ługańskiego uniemożliwiają prowadzenie nabożeństw Kościołom chrześcijańskim. Ze względu na termin ponownej rejestracji działalności religijnej, który upływa w tym miesiącu, chrześcijanie obawiają się, że rządzący podejmą jeszcze bardziej zdecydowane kroki wobec nich.","– Od momentu przejęcia kontroli nad wschodnią Ukrainą przez separatystów nieustannie dochodzi do ataków na wspólnoty chrześcijańskie – mówi Informacyjnej Agencji Radiowej Leszek Osieczko z polskiej sekcji Open Doors. W Kościele zielonoświątkowym w Ałczewśku w trakcie nabożeństwa uzbrojeni mężczyźni wtargnęli do kaplicy i zmusili zgromadzonych do położenia się twarzami do podłogi. Jak relacjonuje naoczny świadek, agresorzy byli funkcjonariuszami Ministerstwa Bezpieczeństwa Państwowego samozwańczej Ługańskiej Republiki Ludowej – dodaje Leszek Osieczko. Podczas akcji aresztowano diakonów Kościoła. Ministerstwo Bezpieczeństwa Publicznego w Ługańsku ogłosiło na swojej stronie internetowej zakaz działalności dla „Ewangelicznej Unii Baptystycznej na Ukrainie”. Chrześcijanie z tego Kościoła zostali oskarżeni o brak odpowiednich dokumentów rejestracyjnych i o stronniczość wobec oddziałów ukraińskich w walce o ten region.",,
Woda zalała kryptę w bazylice. Rząd przekaże Wenecji 20 milionów euro,"Zalane szpitale, szkoły, domy, a także zabytki. Z taką sytuacją mierzą się mieszkańcy i władze Wenecji. Woda przypływa sięga nawet powyżej 180 cm ponad poziom morza. To rekordowy poziom od ponad pół wieku. Miasto liczy już straty. Zniszczone zostały m.in. sklepy i mieszkania na parterze budynków.","Mieszkańcom i turystom do przemieszczania się po mieście nie wystarczają specjalne pomosty ani kalosze rybackie. Lokalne władze szacują straty na setki milionów euro. Fale dotarły także do bazyliki św. Marka. Woda dostała się do krypty i zniszczyła groby.Jak podaje Rai News, włoski rząd ogłosił stan zagrożenia i przydzielił 20 milionów euro na najpilniejsze potrzeby Wenecji.– To nam pozwoli przekazać pieniądze na wydatki związane z pierwszą pomocą oraz przywróceniem usług – powiedział premier Giuseppe Conte na koniec spotkania w prefekturze w Wenecji.26 listopada zostanie powołany międzyministerialny komitet ds. ochrony Wenecji, jak ogłosił Conte. Tego dnia komitet odbędzie pierwsze posiedzenie. Ma się on zajmować wszystkimi kwestiami infrastrukturalnymi Wenecji.",,
List Ziobry do szefów PiS i SLD ws. emerytur,"Prezes Solidarnej Polski Zbigniew Ziobro zaapelował do szefów PiS i SLD: Jarosława Kaczyńskiego i Leszka Millera, aby – w przypadku nowego rozdania politycznego – zadeklarowali, że ich partie będą głosować za uchyleniem decyzji o wydłużeniu wieku emerytalnego.","Ziobro wysłał w tej sprawie list otwarty do liderów PiS i SLD.  – Powinniśmy w tej sprawie działać solidarnie na rzecz naszych rodaków, powinno być jasne, że pseudoreforma emerytalna potrwa bardzo krótko– powiedział Ziobro na konferencji prasowej w Sejmie.Jak dodał, trzy partie powinny też koordynować prace w zakresie argumentów prawnych, które pozwoliłyby przygotować skuteczną skargę do Trybunału Konstytucyjnego w sprawie ustawy o wydłużeniu wieku emerytalnego.  – Taka koordynacja prac w tym konkretnym celu powinna zostać podjęta na poziomie nadzwyczajnej komisji, która została powołana do prac nad tym projektem – podkreślił Ziobro.Według lidera Solidarnej Polski, kwestia reformy emerytalnej jest fundamentalna dla przyszłości milionów ludzi w Polsce, dlatego wymaga współpracy wszystkich ugrupowań, które sprzeciwiają się tej reformie. – Współpraca powinna mieć miejsce, bo ta sprawa dla milionów ludzi w Polsce ma charakter ponadpartyjny, ma charakter kluczowy, powinniśmy dać wyraz powadze sprawy, szacunkowi dla ludzi, ludzie powinni wiedzieć, że to co szykuje Platforma z koalicjantami, przejdzie do zamierzchłej przeszłości – mówił Ziobro.Szef SLD Leszek Miller powiedział, że nie czytał listu od Ziobry, ale – jak zadeklarował – nie ma mowy o żadnej instytucjonalnej współpracy z SolidarnąPolską.  – Kiedy będziemy mieli większe możliwości w Sejmie, spróbujemy dokonać korekty reformy emerytalnej – podkreślił. Sejm skierował ostatnio do prac w komisji nadzwyczajnej rządowy projekt ustawy emerytalnej. Podnosi on wiek emerytalny kobiet i mężczyzn do 67 roku życia. Zakłada też, że wiek emerytalny będzie stopniowo zrównywany już od początku przyszłego roku. Kobiety osiągną wiek emerytalny w 2040 roku, mężczyźni w 2020 roku. Wprowadzono też emerytury cząstkowe. Kobiety będą mogły przejść na emeryturę po ukończeniu 62 lat i przepracowaniu 35, a mężczyźni po ukończeniu 65 lat i przepracowaniu 40.",,
Oddała willę uchodźcom z Afryki. Sama zamieszkała w małym domu. Sąsiedzi są wściekli,90-letnia mieszkanka Włoch przekazała swój dom na potrzeby imigrantów z Afryki. Kobieta przejęła się wiadomościami o kolejnych katastrofach łodzi na Morzu Śródziemnym. Sama przeniosła się do mniejszego domu,"We Włoszech trwa polemika wokół rozporządzenia MSW nakazującego lokalnym władzom przygotować miejsca dla przypływających nielegalnych imigrantów. W tym czasie 90-letnia mieszkanka okolic Padwy postanowiła na własną rękę pomóc uchodźcom. Przekazała swoją piętrową willę kościelnej organizacji dobroczynnej w miejscowości Sarmeola di Rubano. W willi zamieszkali imigranci z Gambii i Gwinei Bissau. Kobieta przeprowadziła się do znacznie mniejszego domu. Od stowarzyszenia niosącego pomoc imigrantom otrzymuje symboliczną sumę za wynajem posiadłości. Niezadowoleni sąsiedzi90-letnia Włoszka chce pozostać w cieniu, a o jej geście opowiedział jej wnuczek oraz ksiądz, do którego zwróciła się, przedstawiając swoją ofertę. Decyzja filantropki nie spodobała się jej sąsiadom, zachowującym rezerwę wobec nowych mieszkańców jej domu. Ludność Padwy niechętnie toleruje uchodźców. Burmistrz miejscowości Massimo Bitonci z niechętnej imigrantom prawicowej Ligi Północnej, zapowiedział w mieście marsz pod siedzibę władz prowincji, by zaprotestować przeciwko planom umieszczenia tam kolejnych przybyszów z Afryki. Wszystkie ośrodki dla uchodźców i imigrantów w całym kraju są przepełnione do granic możliwości.",,
Rynek gier komputerowych silny jak nigdy,O ponad jedną trzecią wzrośnie w ciągu najbliższych czterech lat krajowy rynek gier komputerowych – donosi „Rzeczpospolita”. Narodowe Centrum Badań i Rozwoju dofinansuje 38 projektów związanych z rynkiem gier.,"Obecnie rynek gier komputerowych w Polsce warty jest 0,4 mld dolarów. To sporo, ale jednocześnie daleko nam do światowych gigantów. Liderem są Chiny – z rynkiem o wartości 24,3 mld dolarów i Stany Zjednoczone – 23,5 mld dol. Polskę wyprzedzają także m.in. Japonia, Niemcy, Korea Południowa czy Włochy.",,
Kwaśniewski i Cox gotowi na ukraińską misję,O szczegółach swej misji na Ukrainę i obserwacji procesu byłej premier Julii Tymoszenko rozmawiali z przewodniczącym Parlamentu Europejskiego Martinem Schulzem były prezydent RP Aleksander Kwaśniewski i były szef PE Irlandczyk Pat Cox.,"Politycy jadą do Kijowa 11 czerwca. Na ten dzień przewidziane jest spotkanie z rodziną Julii Tymoszenko i premierem Ukrainy Mykołą Azarowem – zapowiedział Schulz po spotkaniu. Wyjaśnił, że na razie nie wszystkie informacje o misji zostaną podane. Najpierw  – po  powrocie z Kijowa – dwaj politycy ocenią wyniki swej pierwszej wizyty.Schulz wyjaśnił, że misja Kwaśniewskiego i Coxa może trwać około dwóch tygodni. Przez ten czas nie będą oni stale na Ukrainie, lecz będą wracać i wyjeżdżać tam ponownie. Proces kasacyjny Tymoszenko, który mają obserwować, odbędzie się 26 czerwca.Poniedziałkowa wizyta – jak podkreślił Kwaśniewski – będzie pierwszą okazją do rozmowy z prawnikami na temat elementów procedury kasacji.Obserwatorzy PE mają mieć wsparcie doświadczonych prawników. – Część będzie związana z PE, dwie osoby wezmą udział w naszych rozmowach w poniedziałek. Zwracamy się także do różnych prawników zajmujących się tą problematyką – z jednej strony problematyką praw człowieka, z drugiej procesów kryminalnych i procedur kasacyjnych – powiedział Kwaśniewski. Dodał, że w najbliższych dniach będzie można „mówić o konkretnych nazwiskach”. Nie upolityczniać misji Pytany przez dziennikarzy o polityczną stronę misji, Kwaśniewski odparł – Wykorzystamy tę możliwość, by spotkać się z przywódcami Ukrainy, oczywiście będziemy rozmawiać z przedstawicielami opozycji.Cox wyraził nadzieję, że jego udział pomoże w bezstronności misji.– Sam jestem ciekaw, na ile otwarcie strona ukraińska będzie chciała potraktować naszą misję – dodał Kwaśniewski. Jego zdaniem „sama obecność międzynarodowych obserwatorów działa na instytucje ukraińskie mitygująco, starają się one wtedy działać jednak  zgodnie ze standardami europejskimi.Schulz dodał, że przedstawiciele PE „będą mieli wolną rękę, by obserwować wszystko, co jest związane ze sprawą Tymoszenko”. Będą mieć dostęp do dokumentów dotyczących procesu kasacyjnego, prokuratorów i adwokatów, i do wszystkich, z którymi będą chcieli rozmawiać. Zostało to zagwarantowane przez rząd ukraiński – podkreślił szef PE.Przyznał zarazem, że misja jest bardzo trudna. – To punkt wyjścia, który może przyczynić się do tego, by proces Tymoszenko był sprawiedliwy, i być może także do poprawy w relacjach Unii Europejskiej z Ukrainą. Tymoszenko więźniem politycznym Była premier Julia Tymoszenko, dziś będąca w opozycji, została skazana w zeszłym roku na siedem lat więzienia za nadużycia przy zawieraniu umów gazowych z Rosją w 2009 roku. W tym czasie Tymoszenko stała na czele rządu.UE ocenia, że sprawa Tymoszenko ma podłoże polityczne, a władze w Kijowie wybiórczo stosują prawo w procesach byłej premier i kilku jej współpracowników. Tymoszenko jest też oskarżona o nadużycia, których miała się dopuścić w latach 1990., gdy kierowała handlującą gazem firmą Jednolite Systemy Energetyczne Ukrainy.",,
Pentagon: Nie zamierzamy zmniejszać liczebności wojsk w Korei Południowej,"Pentagon zaprzeczył doniesieniom, jakoby Stany Zjednoczone rozważały znaczne zmniejszenie obecności swoich wojsk w Korei Południowej, jeżeli Seul nie zacznie płacić znacznie więcej za utrzymanie tych wojsk na jej terytorium. Lokalny dziennik „Dzoson Ilbo” podał, że USA wycofają 3-4 tys. żołnierzy.","– Absolutnie nie ma prawdy w artykule „Dzoson Ilbo”, że ministerstwo obrony rozważa usunięcie wojsk z Półwyspu Koreańskiego – oświadczył rzecznik Pentagonu Jonathan Hoffman. Wcześniej minister obrony USA Mark Esper powiedział, że nic mu wiadomo o rzekomym rozważanym wycofaniu części wojsk amerykańskich z Korei Południowej. – Minister Esper był w ostatnim tygodniu w Korei Południowej i wielokrotnie zapewniał o naszym mocnym zobowiązaniu wobec Korei Południowej i jej mieszkańców. Medialne doniesienia jak te (w „Dzoson Ilbo”) pokazują, jak niebezpieczne i nieodpowiedzialne jest publikowanie informacji opartych na jednym, anonimowym źródle. Żądamy od „Dzoson Ilbo” natychmiastowego wycofania artykułu – dodał. Południowokoreański dziennik, powołując się na źródło w kręgach dyplomatycznych, napisał, że USA rozważają wycofanie od 3 do 4 tys. żołnierzy. Obecnie w Korei Południowej rozmieszczonych jest 28,5 tys. amerykańskich żołnierzy. Zapewnił, że Waszyngton oczekuje wznowienia rokowań, gdy „strona koreańska będzie gotowa pracować na bazie partnerstwa i wzajemnego zaufania”.  Południowokoreańskie MSZ przekazało wówczas, że USA chcą „drastycznego zwiększenia” udziału Korei Płd. w pokrywaniu kosztów obrony. Seul zabiega tymczasem, aby ten wzrost był „możliwy do zaakceptowania dla obu stron” i zgodny z ustaleniami obu krajów z ostatnich 28 lat – napisano w komunikacie resortu. Południowokoreańscy posłowie informowali, że urzędnicy z USA żądają zwiększenia wkładu Seulu do 5 mld dolarów rocznie, co oznaczałoby ponad pięciokrotny wzrost w porównaniu z 1,04 bln wonów (896 mln dolarów), jakie rząd Korei Płd. zgodził się zapłacić w tym roku. Przedstawiciele władz USA nie potwierdzili tej sumy, ale prezydent Stanów Zjednoczonych Donald Trump oceniał, że obecność wojskowa jego kraju w Korei Płd. i wokół niej to „ochrona warta 5 mld USD”.Obecne porozumienie w sprawie podziału kosztów utrzymania około 28,5 tys. amerykańskich żołnierzy w Korei Płd. wygasa z końcem roku. Amerykańskie wojska stacjonują w Korei Płd. z powodu zagrożenia ze strony komunistycznej Korei Płn. Oba państwa koreańskie wciąż są formalnie w stanie wojny.",,
Separatyści odetną OBWE od wraku? „Służy interesom USA i Kijowa”,"O służenie interesom USA i Kijowa oskarżyli Organizację Bezpieczeństwa i Współpracy w Europie (OBWE) prorosyjscy separatyści na wschodzie Ukrainy. Zagrozili też, że zakażą OBWE wstępu na
miejsce katastrofy malezyjskiego samolotu pasażerskiego.","W oświadczeniu samozwańczej Donieckiej Republiki Ludowej separatyści zapowiadają wstrzymanie współpracy z OBWE, która –  jak przypomina agencja Reutera – była dotychczas główną siłą w negocjowaniu dostępu ekspertówmiędzynarodowych do miejsca katastrofy. „Nie byli neutralni”„Od samego początku OBWE nie była stroną neutralną i działała w interesachUkrainy” – napisano w oświadczeniu rebeliantów. „OBWE, jak się okazuje, jeststrukturą całkowicie kontrolowaną przez USA” - podkreślono.OBWE nie skomentowała tego oświadczenia.CZYTAJ TAKŻE: Imigranci z Ługańska i Doniecka uciekają na BiałoruśEksperci międzynarodowi, w tym OBWE, a także holenderscy i australijscypolicjanci, próbują dostać się do miejsca katastrofy z 17 lipca, by dokonaćjego oględzin i zbadać zestrzelenie samolotu, w wyniku którego zginęło 298osób. Walki przeszkodą w dotarciu Walki w okolicach tego miejsca uniemożliwiły jednak ekspertom we wtorek -trzeci dzień z rzędu - przedostanie się do miejsca katastrofy. O blokowaniedostępu oskarżają się nawzajem Kijów i separatyści.CZYTAJ TAKŻE: Moskwa oskarża Ukrainę o ostrzał rosyjskiego terytorium",,
"Prof. Legutko: Jest ostra jazda w tej chwili antykościelna, antyklerykalna","– Nie mam szczególnego zaufania do tych, którzy najbardziej krzyczą: tępić pedofilów. Bo mają na myśli walkę z Kościołem katolickim – powiedział w „Gościu Wiadomości” prof. Ryszard Legutko, europoseł  PiS. – Jest ostra jazda w tej chwili antykościelna, antyklerykalna. Taka zbitka: Jeżeli ksiądz, to pedofil, jeżeli pedofil, to ksiądz – dodał. – Trzeba skończyć ze środowiskowym kryciem (przestępców - red.) – powiedział Piotr Apel z Kukiz’15.","Apel zapowiedział, że w najbliższych miesiącach złoży projekt specustawy, która będzie nakazywać wszystkim, którzy wiedzą o przypadkach pedofilii, by zgłaszać je do organów ścigania. – Pod rygorem kary więzienia – wyjaśnił poseł Kukiz’15. – Trzeba skończyć z takim środowiskowym kryciem (przestępców – red.) – podkreślił. Zastrzegł, że środowiskowe krycie nie dotyczy tylko Kościoła. – Musimy skończyć z kryciem złych ludzi, którzy krzywdzą nasze dzieci – wezwał Apel.  – Jest ostra jazda w tej chwili antykościelna, antyklerykalna. Taka zbitka: jeżeli ksiądz, to pedofil, jeżeli pedofil, to ksiądz. Nie mam szczególnego zaufania do tych, którzy najbardziej krzyczą: tępić pedofilów. Bo mają na myśli walkę z Kościołem katolickim. To prawda, że Kościół nie zawsze był spieszny w załatwianiu tych spraw. Wspominam zawsze przypadek abp. Petza, który wymagał specjalnej ingerencji ludzi związanych z Kościołem bezpośrednio do papieża. Ale, jak wiemy, zjawisko wykorzystywania seksualnego nieletnich, a nawet dzieci, ma dość szeroki zasięg zwłaszcza w czasach seksualizacji w środowiskach nazwijmy to celebryckich. To długi czas uchodziło za pewnego rodzaju przygodę – powiedział prof. Legutko. ",,
Janusz Palikot ukarany naganą,"Podczas dzisiejszego posiedzenia Komisji Etyki Poselskiej Janusz Palikot został ukarany najwyższą karą, czyli naganą – dowiedział się portal tvp.info. To reakcja na jego słowa,  że „Leszek Miller ma krew na rękach”.","Kontrowersyjne słowa padły podczas konferencji prasowej Palikota 28 marca. – Krew na rękach za tych żołnierzy, którzy zginęli w Iraku i Afganistanie ma Leszek Miller – powiedział Palikot.O jego ukaranie wnioskował poseł SLD Dariusz Joński. „Janusz  Palikot wskazuje Leszka Millera jako sprawcę czyjejś śmierci lub osobę, która przyczyniła się do śmierci. To jest oszczerstwo” – napisał Joński w uzasadnieniu i przypomniał, że  to prezydent Aleksander Kwaśniewski podjął decyzję o użyciu polskich żołnierzy w operacji w Iraku i w Afganistanie.–  Decyzja zapadła jednogłośnie. Janusz Palikot nie skorzystał z możliwości obrony – mówi szef komisji Franciszek Jerzy Stefaniuk z PSL.                To już kolejna w tej kadencji nagana dla Palikota. Pod koniec kwietnia dostał tę karę nazwanie księży „chamami”. Z kolei w styczniu dostal naganę za wypowiedzi pod adresem prezesa PiS Jarosława Kaczyńskiego",,
W ataku na hotel w Kabulu zginęło czterech obywateli USA,"Czterech obywateli amerykańskich zginęło w ataku na hotel Intercontinental w stolicy Afganistanu. – Stany Zjednoczone stanowczo potępiają zamach przeprowadzony 20 stycznia – oświadczyła rzeczniczka Departamentu Stanu, Heather Nauert, która dodała, że dwóch innych obywateli USA odniosło rany.","– Kierujemy wyrazy najszczerszego współczucia pod adresem rodzin i przyjaciół ofiar, a rannym życzymy szybkiego powrotu do zdrowia – powiedziała Nauert.Do ataku na hotel Intercontinental – jeden z dwóch tej klasy w Kabulu – doszło w sobotę o godz. 21 czasu lokalnego (godz. 18 w Polsce). Na ten weekend zaplanowano w hotelu międzynarodową konferencję informatyczną. Co najmniej setka informatyków i menadżerów z branży IT znajdowała się w budynku, gdy nastąpił atak – powiadomił media Ahmad Wahid z afgańskiego ministerstwa telekomunikacji. Walka pomiędzy napastnikami a siłami bezpieczeństwa trwała ponad 13 godzin. Wszyscy napastnicy zostali zlikwidowani.Większość ofiar to obcokrajowcyOficjalnie zginęło 18 osób, w tym 14 obcokrajowców, przy czym jedenaścioro cudzoziemców to pracownicy prywatnych afgańskich linii lotniczych KamAir. Dziesięć osób, w tym sześciu funkcjonariuszy sił bezpieczeństwa, zostało rannych – poinformowało w niedzielę MSW tego kraju. Miejscowe media donoszą, że wśród zabitych są Ukraińcy i Wenezuelczycy. MSZ w Kijowie potwierdziło, że wśród ofiar śmiertelnych jest troje obywateli Ukrainy. Wśród ofiar nie było obywateli polskich.",,
"Prezydent, premier i prezes PiS na czele rankingu zaufania","Prezydent Andrzej Duda, premier Mateusz Morawiecki oraz prezes PiS Jarosław Kaczyński cieszą się w październiku, podobnie jak przed miesiącem, największym zaufaniem Polaków. Liderami rankingu nieufności są: Janusz Korwin-Mikke oraz szef PO Grzegorz Schetyna – wynika z sondażu CBOS.","W październiku zdecydowanie najlepiej odbieranym politykiem pozostaje prezydent Andrzej Duda, którego darzy zaufaniem 65 proc. respondentów (spadek o jeden punkt procentowy wobec notowań z września). Nieufność wobec prezydenta wyraża 21 proc. (spadek o 2 punkty procentowe), a obojętność – 12 proc. badanych.Drugą pozycję w rankingu niezmiennie zajmuje premier Mateusz Morawiecki, któremu ufa 57 proc. respondentów (bez zmian). 27 proc. (spadek o 2 punkty procentowe) ocenia go krytycznie, jako polityka niewiarygodnego. 11 proc. wyraża obojętność wobec szefa rządu.Trzecie miejsce, jeśli chodzi o zaufanie – 45 proc. (spadek o 2 punkty procentowe) – przypada prezesowi PiS Jarosławowi Kaczyńskiemu. Nie ufa mu – 40 proc. (wzrost o punkt procentowy); obojętność wyraża 12 proc. ankietowanych. Piątkę polityków cieszących się największym zaufaniem Polaków zamyka szef MON Mariusz Błaszczak; pozytywnie ocenia go 40 proc. badanych (spadek o 2 punkty procentowe), ministrowi obrony nie ufa 27 proc. (wzrost o 2 punkty procentowe); obojętność wobec niego wyraża 14 proc.Pawłowi Kukizowi ufa 35 proc. ankietowanych (spadek o punkt procentowy), brak zaufania deklaruje 30 proc. badanych (spadek o 3 punkty procentowe). 25 proc. respondentów deklaruj obojętność.Po 34 proc. deklaracji zaufania otrzymali wicemarszałek Sejmu Małgorzata Kidawa Błońska (PO) i prezes PSL Władysław Kosiniak Kamysz; przy czym Kidawa-Błońska straciła punkt procentowy, a Kosiniak-Kamysz zyskał 2 punkty procentowe.Poziom nieufności wobec obojga polityków także jest zbliżony – kandydatce Koalicji Obywatelskiej na premiera w ostatnich wyborach nie ufa 23 proc. badanych (wzrost o 2 punkty procentowe), liderowi PSL – 21 proc. (spadek o punkt procentowy). 17 proc. badanych deklaruje obojętność wobec lidera PSL, a 16 proc. wobec wiceszefowej PO.Kidawa Błońska jest najlepiej ocenianym politykiem KO spośród wszystkich uwzględnionych na liście – zauważa CBOS. Na liście nie znalazł się były lider PO Donald Tusk. Liderami rankingu nieufności są: Janusz Korwin-Mikke oraz szef PO Grzegorz Schetyna.22 proc. ankietowanych deklaruje zaufanie do Grzegorza Schetyny, jednocześnie ponad dwukrotnie więcej osób (49 proc.) wyraża wobec niego nieufność. Tym samym – jak zauważa CBOS – przewodniczący Platformy Obywatelskiej jest drugim najmniej wiarygodnym politykiem spośród wszystkim uwzględnionych w badaniu.Adriana Zandberga darzy zaufaniem 19 proc., a negatywne ocenia 16 proc. badanych. Lider Lewicy Razem jest ciągle dość słabo rozpoznawalny – nie zna go 48 proc. ankietowanych.Najgorzej spośród trzech liderów partii lewicowych startujących w ostatnich wyborach pod wspólnym szyldem wypada Włodzimierz Czarzasty. Szef SLD wyraźniej częściej spotyka się z nieufnością (26 proc.) niż z zaufaniem (17 proc.).Na końcu rankingu zaufania sytuuje się Janusz Korwin Mikke, którego pozytywnie ocenia 16 proc. badanych. Jeden z liderów Konfederacji ma największy spośród wszystkich uwzględnionych w badaniu odsetek deklaracji nieufności - 52 proc.CBOS przeprowadził sondaż w dniach 3-10 października 2019 roku na liczącej 965 osób reprezentatywnej próbie losowej dorosłych mieszkańców Polski.",,
Wielka gra o Trypolis,"Ogłoszona 12 grudnia przez libijskiego marszałka Khalifę Haftara „decydująca bitwa” o Trypolis skłoniła rezydujący tam rząd Fajiza as-Sarradża do wezwania na pomoc Turcji, która zresztą na to nalegała. Erdogan znalazł się jednak w pułapce, gdyż szeroka koalicja państw arabskich z Egiptem i Zjednoczonymi Emiratami Arabskimi zrobi wszystko, by ewentualna interwencja turecka w Libii zakończyła się katastrofą. Z drugiej strony, zdobycie Trypolisu przez Haftara oznacza pogrzebanie tureckich marzeń o dominacji we wschodniej części Morza Śródziemnego.","Wojna domowa    Ostatnie wydarzenia w Libii wywołały chwilowy wzrost zainteresowania sytuacją w tym kraju. Niestety pojawiło się wiele komentarzy abstrahujących od złożoności tego konfliktu i próbujących stosować uproszczenia prowadzące do całkowicie błędnych wniosków. Libia niestety nie jest krajem, na którym koncentrowałaby się uwaga międzynarodowej, w tym polskiej, opinii publicznej. Jest to niefortunne, gdyż kraj ten odgrywa niezwykle istotną rolę dla europejskich interesów, z jednej strony ze względu na bycie migracyjną śluzą dla Afrykańczyków zmierzających do Europy, z drugiej strony natomiast z uwagi na możliwą lokalizację tam baz wojskowych umożliwiających kontrolę nad Morzem Śródziemnym.   Wojna domowa w Libii trwa od 2014 r., choć jej korzenie tkwią w wydarzeniach jeszcze wcześniejszych tj. obaleniu Muammara Kadafiego przez międzynarodową interwencję zbrojną w 2011 r. W czerwcu 2014 r. odbyły się w Libii wybory parlamentarne, które przegrali rządzący wówczas islamiści związani z Bractwem Muzułmańskim.  Bardzo niska frekwencja stała się jednak pretekstem do ich nieuznania i w ten sposób wykształciły się dwa ośrodki władzy: legalny w Tobruku i nieuznawany przez społeczność międzynarodową w stołecznym Trypolisie. Ten drugi od samego początku opierał się na dżihadystycznych milicjach powiązanych z Bractwem Muzułmańskim oraz Al-Kaidą i był wspierany przez Katar. Po stronie Tobruku opowiedział się natomiast generał Chalifa Haftar, który w ramach Operacji Godność częściowo odtworzył rozbitą w 2011 r. armię libijską. Odtąd nosi ona nazwę Libijskiej Armii Narodowej (LNA). Egipsko-emirackie poparcie Haftara    Tymczasem sytuacja w Libii zaczęła się komplikować i kraj ten pogrążał się w coraz większym chaosie. Część terytorium zaczęły kontrolować dżihadystyczne sądy szariackie, a także tzw. Państwo Islamskie oraz wiele ugrupowań plemiennych czy zwykłych band. W marcu 2016 r. pod auspicjami ONZ zawarto kontrowersyjne porozumienie w marokańskim Skhirat, którego efektem było powstanie tzw. Rządu Porozumienia Narodowego (GNA). Faktycznie porozumienie okazało się fikcją, ale stało się to pretekstem do przeniesienia uznania międzynarodowego z tobruckiego ośrodka władzy na trypolitański. Tyle, że GNA kontrolowało coraz mniejsze terytorium i zależne było od poparcia różnej maści dżihadystów, a także Kataru oraz nieco później – Turcji.  LNA też cieszyła się wsparciem zewnętrznym, przede wszystkim Zjednoczonych Emiratów Arabskich oraz Egiptu, a także Jordanii. Motywacja była oczywista – dla ZEA Bractwo Muzułmańskie to organizacja terrorystyczna, a od czerwca 2017 r. Emiraty razem z Arabią Saudyjską są w głębokim konflikcie z wspierającym Bractwo Muzułmańskie Katarem. Katar wspierał też rządzące w Egipcie do lipca 2013 r. Bractwo Muzułmańskie i dla rządzącego od przewrotu Abdelfataha al-Sisiego to, by w sąsiedniej Libii nie zagnieździł się mu wrogi, islamistyczny rząd jest kwestią priorytetową. Oczywiście wsparcie dla obu stron było udzielane po cichu bo obowiązuje embargo na dostarczanie broni którejkolwiek z nich. LNA osiągała kolejne sukcesy powoli. Na przykład bitwa o opanowanie drugiego co do wielkości miasta Libii, tj. Benghazi, trwała ponad 3 lata, ale ostatecznie zakończyła się pełnym sukcesem Haftara. Libijski marszałek nie cieszył się jednak sympatią świata zachodniego, który uznał, że Haftar dąży do tego by stać się nowym libijskim dyktatorem. To ślepe przywiązanie do absurdalnego legalizmu nakazującego uznawać GNA spowodowało, że Haftar zaczął szukać wsparcia gdzie indziej, np. w Moskwie. Rosja wykazała natomiast znacznie większą elastyczność, nigdy jednak nie stała się najważniejszym sojusznikiem LNA.     EEZ strzałem w stopę GNA     To, co spowodowało nagłe i niezbyt głębokie zainteresowanie ofensywą Haftara na Trypolis, to pojawienie się w Libii grupy rosyjskich najemników tzw. wagnerowców. Wbrew pojawiającym się rewelacjom, ich rola jest jednak drugorzędna, a rosyjskie plany w Libii są znacznie bardziej wyrachowane. Rosji wcale nie zależy na tym, by Haftar zajął Trypolis, przepędził GNA i zjednoczył Libię pod swoimi rządami. Rola Rosji skończyłaby się bowiem wówczas bardzo szybko, gdyż Haftar ma znacznie więcej sojuszników. Nie należy zresztą zapominać, że libijski marszałek jest obywatelem USA, byłym współpracownikiem CIA, jego dzieci wciąż mieszkają w Ameryce, a on sam wynajął firmę lobbującą w Waszyngtonie na jego rzecz i nie ukrywał, że zależy mu na spotkaniu z Donaldem Trumpem. Nie jest też tajemnicą, że LNA jest po cichu wspierane również przez Francję, a ostatnie, desperackie kroki Sarradża spowodowały radykalne rozszerzenie się listy sojuszników rządu w Tobruku. 27 listopada Sarradż podpisał z Erdoganem umowę dotyczącą wytyczenia granicy między turecką i libijską wyłączną strefą ekonomiczną (EEZ) na Morzu Śródziemnym. Umowa ta była podwójnie nielegalna, gdyż po pierwsze, zgodnie z porozumieniem z Skhirat konieczna była zgoda parlamentu (który by jej nigdy nie wydał), a po drugie stanowiła ona pogwałcenie Konwencji ONZ o prawie morza, naruszając suwerenność Grecji i Cypru.  Jednym z głównych powodów jej zawarcia jest chęć zagarnięcia przez Turcję cypryjskich złóż gazu Afrodyta. To zaś uderza nie tylko w interesy Cypru, ale trójporozumienia energetycznego tego kraju oraz Izraela i Egiptu. Powoduje też, że europejskie plany dywersyfikacji importu gazu z wykorzystaniem właśnie złóż cypryjsko-egipsko-izraelskich stanęły pod znakiem zapytania. Z całą pewnością takie ruchy Turcji są więc też korzystne dla Rosji. Z drugiej jednak strony spowodowały wzrost wsparcia wielu krajów dla Haftara. Tobruk i LNA zapowiedziały bowiem, że gdy zajmą Trypolis, to umowa trafi do kosza. Wyrachowana gra Rosji    Tymczasem Rosjanie w Libii tradycyjnie grają na dwa fronty. Z jednej strony Kreml może w każdej chwili odciąć się od swoich „zielonych ludzików”, którzy zresztą nie biorą udziału w działaniach bojowych, a jedynie prowadzą szkolenia oddziałów Haftara i służą doradztwem technicznym. W tym samym czasie Moskwa nie tylko oficjalnie uznaje legalność rządu Sarradża, ale podpisała z nim wiele istotnych kontraktów w dziedzinie naftowo-gazowej np. o eksploracji pól Ghadames przez Tatneft, czy też złóż w Syrcie przez Wintershall, spółkę córkę Gazpromu.    Gra Rosji najlepiej jest widoczna w reakcji Kremla na ostatnie wydarzenia, tj. w szczególności na rozpoczęcie „ostatecznej bitwy” o Trypolis oraz turecką zapowiedź interwencji zbrojnej. O ile egipski prezydent Al-Sisi nie pozostawił żadnych złudzeń, że jego kraj nie dopuści do zajęcia przez Turcję Trypolisu, a szef libijskiej marynarki wojennej (związanej z Haftarem) zapowiedział, iż wspólnie z Grecją będą blokować dostęp Turcji do portów libijskich, to Rosja opowiedziała się za „negocjacjami”. W rosyjskim wydaniu oznaczają one utrzymywanie konfliktu w stanie zamrożenia przy okresowych eskalacjach i dokonywanie transakcji (np. my wam, tj. Turkom nie będziemy przeszkadzać w założeniu bazy w Trypolisie, a wy nam nie będziecie przeszkadzać w ofensywie którą zaczęliśmy w Idlibie oraz założeniu bazy w Tobruku), oraz stosowania nacisków na wszystkie strony konfliktu (szantażowanie wzmocnienia lub cofnięcia poparcia dla tej lub innej strony). Interes Europy    Te plany oczywiście nie są korzystne dla Europy, w której interesie jest zawarcie porozumienia z Haftarem i doprowadzenie do przejęcia kontroli przez LNA nad libijską stolicą. Pozwoliłoby to na porozumienie się z libijskim marszałkiem w sprawie powstrzymywania napływu migrantów z Afryki do Europy. Zmiana rządu w Trypolisie zniweczyłaby też wysoce niekorzystne dla Europy plany dominacji tureckiej we wschodniej części Morza Śródziemnego. Poza kwestią EEZ chodzi też o możliwość rozszerzenia przez Turcję kontroli nad szlakami migracyjnymi – obok kontrolowanego dotąd szlaku wschodnio-śródziemnomorskiego doszedłby też szlak środkowo-śródziemnomorski. Warto przy tym pamiętać o tym, jaką rolę odegrała Turcja w stymulacji ruchu migrantów do Europy w 2015 r. i że nieustannie powtarza swoje groźby wywołania nowego kryzysu migracyjnego.  Haftar swoją ofensywę na Trypolis rozpoczął w kwietniu 2019 r. Gdy po kilku tygodniach jej postępy okazały się umiarkowane, pojawiło się wiele komentarzy podających w wątpliwość jego zdolność do opanowania libijskiej stolicy. Zapominano przy tym, że opanowanie Benghazi trwało 3 lata, a nie parę tygodni. Ponadto umowa Turcji z rządem Sarradźa spowodowała, że wydłużyła się lista sojuszników Haftara i na jej czele bynajmniej nie jest Rosja. Erdogan w pułapce    Ofensywa Haftara na Trypolis spowodowała też reakcję Turcji. Erdogan kilkakrotnie powtarzał, że jeśli rząd Sarradża o to poprosi, to Turcja wyśle do Libii swoje wojska. 19 grudnia Sarradż rzeczywiście sformułował takie wezwanie o pomoc, przy czym znów nie miał do tego prawa bez zgody parlamentu. Może to zatem być pretekst do cofnięcia uznania dla GNA przez państwa arabskie i nie tylko. Grecja bowiem już na początku grudnia faktycznie zerwała relacje z Trypolisem i ożywiła z Tobrukiem.  Prośba o turecką pomoc świadczy też o tym, że GNA rzeczywiście jest w tragicznym położeniu. Turcja teraz będzie miała dwie opcje. Jedną jest ograniczone wsparcie tj. wysłanie syryjskich najemników i zwiększenie ilości broni, a także wprowadzenie tureckich doradców niebiorących bezpośredniego udziału w walkach. Tyle że w zasadzie takiej pomocy Turcja już udziela GNA i nie wydaje się by mogła w ten sposób powstrzymać Haftara. Wręcz przeciwnie, będzie to pretekst dla Egiptu i ZEA, by otwarcie udzielić wojskowego wsparcia swojemu libijskiemu sojusznikowi. A to tylko przyśpieszy zajęcie przez Haftara Trypolisu.    Alternatywą jest pełne zaangażowanie Turcji w wojnę w Libii, ale może to okazać się dla niej katastrofalne w skutkach. Może też doprowadzić do wybuchu gigantycznej, regularnej wojny we wschodniej części Morza Śródziemnego i powstania szerokiej koalicji antytureckiej. Erdogan musi zatem teraz wybierać między ryzykiem takiej totalnej klęski, a upokarzającym wycofaniem się ze swoich imperialnych planów.",,
Beata Mazurek: Sędzia Gersdorf jest w stanie spoczynku,"– Zobaczymy, jaka będzie decyzja i co zrobi prezydent Andrzej Duda. W naszej ocenie sędzia Małgorzata Gersdorf jest w stanie spoczynku – powiedziała we wtorek rzeczniczka PiS Beata Mazurek, odpowiadając na pytanie o spodziewany powrót z urlopu sędzi Gersdorf.","– W poniedziałek, 23 lipca, sędzia Małgorzata Gersdorf powinna być w pracy – powiedział rzecznik SN Michał Laskowski. Jak wyjaśnił, do czwartku włącznie prof. Gersdorf korzysta z urlopu, natomiast w piątek wygłosi referat na temat rządów prawa w Karlsruhe.– Zobaczymy, jaka będzie w tej kwestii decyzja prezydenta i co zrobi. W naszej ocenie pani Gersdorf jest w stanie spoczynku – powiedziała rzeczniczka PiS, odnosząc się do tych informacji.Mazurek była dopytywana, w jakim celu PiS złożyło projekt nowelizacji ustaw dotyczący m.in. wyboru I prezesa SN.  – Po to, żeby wszystko usprawnić, żeby wszystko zaczęło działać tak, jak trzeba – powiedziała.Wniesiony w ubiegłym tygodniu przez PiS projekt dotyczy m.in. zmian w Prawie o prokuraturze i w ustawie o Sądzie Najwyższym. Propozycje dotyczą m.in. procedury obsadzania stanowisk sędziowskich w SN i procedury wyboru I Prezesa tego sądu. Projekt zakłada, że Zgromadzenie Ogólne Sędziów Sądu Najwyższego wybiera i przedstawia prezydentowi kandydatów na I Prezesa niezwłocznie po obsadzeniu 2/3 liczby stanowisk sędziów SN. Obecnie Zgromadzenie może tego dokonać, dopiero gdy obsadzone są niemal wszystkie stanowiska.Mazurek odniosła się również do kwestii sędziego Józefa Iwulskiego, który – jak podały media – orzekał w kilku procesach politycznych za czasów PRL. Jak podkreśliła, PiS przeprowadziło tę reformę „nie dla siebie, nie dla PiS, tylko dla Polaków, którzy po to idą do sądów, by uzyskać sprawiedliwość”.  – Wymiar sprawiedliwości nie był reformowany od 1989 r., sędziowie na telefon byli za czasów PO i PSL. Chcemy z tym skończyć. Polacy oczekiwali tej reformy, było dla niej poparcie i my ja przeprowadzimy – podkreśliła. Zgodnie z ustawą o Sądzie Najwyższym, która weszła w życie 3 kwietnia, w trzy miesiące od tego terminu, czyli 3 lipca, w stan spoczynku przeszli z mocy prawa sędziowie SN, którzy ukończyli 65. rok życia. Mogą oni jednak dalej pełnić funkcję, jeśli w ciągu miesiąca od wejścia w życie nowej ustawy, czyli do 2 maja, złożyli stosowne oświadczenie i przedstawili odpowiednie zaświadczenia lekarskie, a prezydent RP wyrazi zgodę na dalsze zajmowanie stanowiska sędziego SN.",,
IPN o publikacji dot. Holokaustu w okupowanej Polsce: „Uchybienia” i „manipulacje źródłami”,"O losie Żydów podczas okupacji decydowali nie Polacy, lecz Niemcy – podkreśla dr Tomasz Domański, autor recenzji IPN dotyczącej głośnej książki „Dalej jest noc”, opisującej przemoc Polaków wobec Żydów. Historyk zarzucił publikacji „uchybienia” i „manipulacje źródłami”.","Recenzja „Korekta obrazu? Refleksje źródłoznawcze wokół książki »Dalej jest noc. Losy Żydów w wybranych powiatach okupowanej Polski«” dr. Tomasza Domańskiego jest dostępna od poniedziałku w nowym „Biuletynie IPN”.To pierwsza z serii recenzji – jak zapowiada IPN – na temat publikacji, której współautorami są prof. Barbara Engelking i prof. Jan Grabowski. W książce, której głównym tematem są strategie przetrwania Żydów w okupowanej Polsce, postawiono m.in. tezę, że „dwóch spośród każdych trzech Żydów poszukujących ratunku zginęło – najczęściej za sprawą swoich sąsiadów, chrześcijan”.Dr Tomasz Domański, który na co dzień zajmuje się badaniami historycznymi w Delegaturze IPN w Kielcach, odnosząc się do sformułowanej we wstępie książki tezy badaczy Holokaustu, że to „nastawienie polskiego otoczenia w ogromnym stopniu warunkowało szanse przeżycia Żydów” przypomniał – jak sam podkreślił – rzecz zasadniczą: „O życiu i śmierci Żydów na podbitych obszarach decydowali nie Polacy, lecz Niemcy”. „Ten kontekst jest z reguły pomijany, choć wiedza na ten temat to elementarz badacza dziejów okupacji niemieckiej. Zamiast tego autorzy zdają się kreślić obraz, w którym żydowskie istnienie uzależnione było przede wszystkim od woli Polaków, tak jakby władza Niemców ograniczała się do obszaru gett, a poza nimi były obszary zamieszkane przez swobodnie żyjących chłopów. Tego typu koncepcja narracyjna może robić »wrażenie«, natomiast stoi w sprzeczności z historycznymi doświadczeniami ziem polskich podczas okupacji” – ocenił dr Domański.Bardzo rozbudowana, bo licząca ponad 70 stron, recenzja historyka z IPN, składa się z uwag dotyczących m.in. konstrukcji „Dalej jest noc”, poruszanych w książce problemów i doboru wykorzystanych źródeł, a także – jak podkreślił – „kwestii zasadniczej, a więc sposobu wykorzystania źródeł przez autorów i redaktorów publikacji”. Badacz zwrócił uwagę, że choć „programowe skupienie się autorów tylko i wyłącznie na losie ofiar żydowskich stworzyło szansę na ukazanie dużej ilości indywidualnych doświadczeń ofiar Holokaustu”, to jednak „nie zawsze sprzyja to nakreśleniu pełnego tła wydarzeń i wszystkich losów, o których wspominają źródła, do jakich dotarli”.„Opracowania historyczne powinny bowiem służyć wyświetleniu możliwie pełnego obrazu zdarzeń. Szczególnie ważnym elementem warsztatu każdego historyka jest zderzenie źródeł różnej proweniencji, ukierunkowane na maksymalnie obiektywne przedstawienie wydarzeń” – zaznaczył dr Domański. Wśród pierwszych opisywanych przez niego problemów jest – jak to określił – „zamieszanie strukturalne” dotyczące już wybranych obszarów badań (dr Domański zarzucił tutaj dowolność w wyborze obszaru określonego pojęciem „powiat”, co nie odpowiada rzeczywistości okupacyjnej), zaś następnym problemem jest np. sam wybór takich, a nie innych powiatów. „Wybrane »powiaty« nie stanowią przemyślanej egzemplifikacji całości ziem polskich. Jest to raczej pod względem zakresu terytorialnego próbka badawcza. Sądzę, że zbyt mała, żeby ekstrapolować wnioski na całość ziem polskich” – napisał historyk.„Dlaczego pojawiły się te, a nie inne powiaty – autorzy nie wyjaśniają. Czy może jest to dziełem przypadku? Trudno bowiem mówić tutaj także o przemyślanym zróżnicowaniu geograficznym i o doborze reprezentatywnym dla całej Polski” – dodał.Przywołując używane przez prof. Engelking i prof. Grabowskiego pojęcie „administracji niemiecko-polskiej” w odniesieniu do rzeczywistości okupacyjnej, badacz uznał je nie tylko za błąd rzeczowy, ale wręcz za termin szokujący.„O jakim polskim państwie obok państwa niemieckiego można mówić w kontekście administracji okupacyjnej pod rządami III Rzeszy? Czyżby autorzy uznawali, że pod tą administracją funkcjonowało państwo polskie w jakiejkolwiek jawnej formie? Czyżby nie rozumieli najbardziej elementarnych różnic między przywoływaną przez nich okupacją np. we Francji po 1940 r. (gdzie istniały jawnie, obok siebie, struktury administracyjne niemiecka i francuska) a okupacją Polski, gdzie żadna z form jawnej działalności polskich służb państwowych nie była możliwa? Czyżby nie mieli wiedzy o tym, że przedwojenny samorząd został faktycznie zlikwidowany, przede wszystkim poprzez pełne podporządkowanie (nawet pozostawionych na dotychczasowych stanowiskach wójtów i burmistrzów) narzuconej administracji państwowej Rzeszy Niemieckiej?” – pyta w recenzji badacz. „To, że Niemcy ze względów praktycznych sięgnęli po część polskich obywateli (podobnie jak po materialne aktywa polskich urzędów), wykorzystując ich w ramach narzuconych porządków i własnej administracji w GG, nie powodowało wyjęcia żadnego elementu tejże administracji spod władzy państwowej Rzeszy Niemieckiej. Generalne Gubernatorstwo w całości było bowiem przejawem funkcjonowania tylko i wyłącznie niemieckiej administracji państwowej” – dodał.Recenzent opisuje w tym kontekście rolę tzw. granatowej policji, która realizowała politykę – jak zaznaczył – okupanta niemieckiego wobec całego społeczeństwa w GG, i to nie tylko wobec Żydów, ale i Polaków. „Jeśli niemieckie zarządzenia przewidywały dokonywanie zabójstw – to granatowi policjanci takich zabójstw dokonywali, uczestnicząc z upoważnienia Niemców lub na ich rozkaz zarówno w zbrodniach na Żydach, jak i na Polakach. Jednak o tych ostatnich, polskich ofiarach, czytelnik się nie dowie z kart »Dalej jest noc«, bo sprawy te leżą poza zainteresowaniem autorów” – zauważył.Dodaje też, że nie można zgodzić się z kreowaniem „granatowych” funkcjonariuszy Ordnungspolizei na autorytatywnych przedstawicieli polskiego społeczeństwa.Zdaniem historyka zniekształcanie kontekstu historycznego i realiów okupacyjnych dotyczy również statusu wójtów, sołtysów, Ochotniczych Straży Pożarnych, służby leśnej oraz straży wiejskich.Podsumowując, badacz napisał: „Uchybienia i manipulacje źródłami nie wystawiają »Dalej jest noc«, przedstawianego jako opracowanie naukowe, dobrego świadectwa. Wiele z wymienianych zjawisk i zdarzeń powinno zostać opisanych od nowa z uwzględnieniem realiów okupacyjnych i rzetelnej analizy źródeł”.",,
Wielka kradzież danych w obwodzie lwowskim. Ukraina oskarża Rosjan,"Rosyjscy hakerzy włamali się do systemów komputerowych ponad 100 instytucji wojskowych i państwowych w obwodzie lwowskim i wykradli znaczne ilości danych – poinformowała w piątek Służba Bezpieczeństwa Ukrainy (SBU). Ustalono, że przestępcy wykorzystali złośliwe oprogramowanie „Parus” i „Afinia”.","Według portalu Ukraińska Prawda, powołującego się na SBU, łupem hakerów padły bazy danych różnych instytucji państwowych i wojskowych na zachodniej Ukrainie. Kradzieży dokonali pracownicy pewnej firmy, którzy – wykonując zadania w tych instytucjach – instalowali zabronione na Ukrainie programy, służące do kopiowania informacji.  – Wykorzystanie tych złośliwych programów umożliwiło przestępcom (...) uzyskanie dostępu do systemów informacyjno-telekomunikacyjnych ponad 100 instytucji państwowych i wojskowych, przedsiębiorstw i organizacji – poinformowała SBU.",,
Były poseł pisze powieść o Sejmie,"Piotr Gadzinowski, który jako poseł SLD spędził przy Wiejskiej trzy kadencje, pisze powieść, której akcja rozgrywa się w Sejmie – dowiedział się portal tvp.info. Pisze w niej, że „wszelkie podobieństwa do prawdziwych osób, miejsc i zdarzeń są nieprzypadkowe”. I rzeczywiście niektórzy bohaterowie przypominają prawdziwych polityków.",,,
„Strefa relaksu na pl. Bankowym zamiast podziemnego parkingu”. Trzaskowski łamie obietnice,"Prezydent Warszawy Rafał Trzaskowski 10 miesięcy po wyborach oficjalnie wycofuje się z jednej z kluczowych obietnic – poinformował wiceminister sprawiedliwości i stołeczny radny PiS Sebastian Kaleta. Chodzi o obietnicę budowy parkingów podziemnych na placach: Bankowym, Teatralnym i Konstytucji. Na dowód Kaleta pokazał oficjalne pismo ratusza, w którym napisano o powodach takich decyzji.","W przedwyborczej kampanii Rafał Trzaskowski, obecny prezydent Warszawy, obiecał, że kiedy wygra wybory, zbuduje „więcej parkingów podziemnych”. Wówczas wskazano na budowę takich obiektów   przy placach Bankowym, Teatralnym i Konstytucji. Dodano też, że „uzyskaną dzięki parkingom podziemnym przestrzeń uliczną oddamy zieleni i małej architekturze miejskiej”. Okazuje się, że obietnica ta nie zostanie spełniona. Sebastian Kaleta w odpowiedzi na pismo skierowane do ratusza otrzymał wiadomość, że „ostatecznie, ze względu na mniejsze niż pierwotnie zakładano zainteresowanie ze strony potencjalnych inwestorów, do realizacji wybrano tylko dwie lokalizacje” – pod ul. Słowackiego i pod pl. Powstańców Warszawy. Jak wskazał Sebastian Kaleta, zamiast podziemnych parkingów powstała tzw. strefa relaksu na placu Bankowym.",,
"Piła w ciąży, pijana rodziła, a prokurator umorzył, bo dziecko „to nie człowiek”. Jest reakcja zwierzchników","Prokurator Regionalny w Gdańsku przeprowadzi analizę umorzonego postępowania w sprawie kobiety, która piła w ciąży i pijana urodziła dziecko. Decyzję o umorzeniu podjęła prokuratura rejonowa w Miastku twierdząc, że „działanie tej kobiety polegające na piciu alkoholu, odbywało się w czasie ciąży czyli dotyczyło płodu” a „człowiekiem stajemy się z chwilą narodzin”.  Dziewczynka po porodzie miała 0,9 promila alkoholu. Stwierdzono u niej problemy z oddychaniem i wadę serca.","„W związku  z pojawiającymi się doniesieniami medialnymi  dotyczącymi postępowania prowadzonego przez Prokuraturę Rejonową w Miastku w sprawie narażenia na bezpośrednie niebezpieczeństwo utraty życia lub spowodowania ciężkiego uszczerbku na zdrowiu  przez matkę, która w czasie porodu pozostawała w stanie nietrzeźwości, Prokurator Regionalny w Gdańsku na podstawie § 73 ust. 1 rozporządzenia Ministra Sprawiedliwości Regulamin wewnętrznego urzędowania powszechnych jednostek organizacyjnych prokuratury, podjął decyzję o przeprowadzeniu analizy akt przedmiotowej sprawy, celem zbadania prawidłowości przebiegu postępowania oraz podejmowanych  w jego toku decyzji” – brzmi oświadczenie, jakie opublikowała w tej sprawie Prokuratura Regionalna w Gdańsku.  Chodzi o dziewczynkę urodzoną na przełomie marca i kwietnia 2019 r. w Miastku. Poród nastąpił w domu. Po przewiezieniu dziecka i matki do szpitala okazało się, że noworodek ma 0,9 a kobieta 1,09 promila alkoholu. U dziewczynki stwierdzono u problemy z oddychaniem i wadę serca, może być także dotknięta alkoholowym zespołem płodowym (FAS). – Zgodnie z prawem dziecko staje się dzieckiem w chwili rozpoczęcia akcji porodowej. Możemy to oceniać jednoznacznie z punktu widzenia moralno-etycznego. Prawo jednak rozgranicza kiedy mamy do czynienia z płodem, a kiedy z człowiekiem. Działanie tej kobiety polegające na piciu alkoholu, odbywało się w czasie ciąży czyli dotyczyło płodu. Człowiekiem stajemy się bowiem z chwilą narodzin – utrzymywał śledczy.  Ta decyzja wzbudziła oburzenie opinii publicznej Zdaniem Henryka Kuczaja, konsulatora Rady ds. Rodziny Konferencji Episkopatu Polski umorzenie było motywowane „polityczną poprawnością i uległością wobec dyktatury kłamstwa”.  – Przecież dziecko w szkole podstawowej wie, że człowiekiem jest się od poczęcia. Mówi zresztą o tym bardzo wyraźnie Ustawa o Rzeczniku Praw Dziecka, która ma już 10 lat, że dzieckiem jest każda istota ludzka od poczęcia do osiągnięcia pełnoletności – wskazywał Kuczaj. – Jeżeli byśmy patrzyli na to racjonalnie, to zupełnie jest to nieadekwatne do wyników badań, do praktyki klinicznej, o której mówi też Główny Inspektorat Sanitarny w Polsce – dodał konsultator KEP. Złości w związku z postępowaniem kobiety nie kryli jej sąsiedzi.  – Mieszka z rodzicami i non stop pije alkohol. Nawet z własnym ojcem. Często widać ją, jak zatacza się po ulicach miasta. To jej drugie dziecko. Ma jeszcze córkę w wieku trzech lub czterech lat. Kiedyś mieszkała ze swoim chłopakiem. On pracował za granicą. Gdy wyjeżdżał, ona brała dziecko do rodziców i tam piła. W końcu ten chłopak nie wytrzymał i się z nią rozszedł. Zabrał ze sobą dziecko – opowiadali nam tuż po porodzie.  Spożywanie alkoholu przez kobiety w ciąży pociąga za sobą ryzyko uszkodzeń organizmu dziecka a nawet jego śmierci. O tym, że nienarodzone dzieci nie są ludźmi stara się przekonać opinię publiczną część zwolenników aborcji.  W grudniu 2019 r. posłanka Wiosny Wanda Nowicka pytana przez dziennikarza TVP i PR Michała Rachonia o to, czy ciężarna kobieta powinna mieć prawo zabić dziecko, które znajduje się w jej łonie odpowiedziała „proszę nie używać języka »zabić dziecko«”.",,
"Episkopat: Szkoła nie dla LGBTQ, rodzice mają prawo decydować","Komisja Wychowania Katolickiego Konferencji Episkopatu Polski przypomina, że rodzice mają prawo do decydowania o tym, jakie treści są przekazywane ich dzieciom w szkole.","W oświadczeniu opublikowanym w związku z zaplanowanym na jutro „Tęczowym piątkiem” w niektórych polskich szkołach, komisja przypomina, że szkoła nie jest i nie może być miejscem na jakiekolwiek propagowanie środowisk LGBTQ. Komisja zwraca uwagę, że sprawy kształcenia i wychowania powinny być jak najbardziej odległe od koniunktur politycznych i ideologicznych. Komisja Wychowania Katolickiego Konferencji Episkopatu Polski sygnalizuje, że wszelkiego typu programy odnoszące się do wychowania bezwzględnie muszą być ustalane wspólnie z rodzicami i nauczycielami. To rodzice mają prawo do decydowania o tym, jakie treści wychowawcze są przekazywane ich dzieciom w szkole, o czym można przeczytać w Konstytucji (art. 48 ust. 1). Treści te muszą być również zgodne z programem wychowawczo-profilaktycznym, uchwalanym przez radę rodziców.",,
„Polska jedynym krajem w Europie z chińską zgodą na eksport drobiu”,"– Jesteśmy jedynym krajem w Europie, który ma chińską zgodę na eksport mięsa drobiowego – mówił minister rolnictwa i rozwoju wsi Jan Krzysztof Ardanowski.","Minister  pytany w programie Siódma9 m.in o jego wizytę w Chinach, czy szuka nowych rynków zbytu, które zastąpią rynek rosyjski, często zamykany dla polskich rolników – powiedział, że rynek rosyjski jest chimeryczny i od dawna dla Polski zamknięty. Wyjaśnił, że w Rosji gospodarka jest fragmentem polityki, a o tym, od kogo kupować lub nie, decyduje Kreml.– Nie możemy być zależni od takiego rynku. Szczęśliwie, kiedy Rosjanie wprowadzali różnego rodzaju embarga i pokazali nam „gest Kozakiewicza”, to nasze rolnictwo było uzależnione od eksportu do Rosji tylko w 4 proc. (...). Znaleźliśmy nowe rynki zbytu, szukaliśmy ich przez wiele lat. Minister Sawicki sporo zrobił, Jurgiel też dużo w tej materii robił – ocenił Ardanowski. Dodał, że cały czas szuka rynków zbytu dla polskich produktów, ponieważ Polska jest „krajem nadwyżkowym, jeśli chodzi o żywność”, czego nasi rolnicy czasami nie rozumieją. – Mamy żywności zdecydowanie więcej niż jesteśmy sami jako naród polski zjeść. Szczególnie drobiu, mleka i przetworów mlecznych (...), również owoców i warzyw – powiedział. Zdaniem ministra trzeba też odzyskiwać rynek wewnętrzny „przez apelowanie do naszych sióstr i braci: jeśli dobrze życzysz swoim krewnym, którzy są na wsi, polskiej gospodarce, Polsce – staraj się kupować polskie produkty”.Minister mówił też o wsparciu dla producentów jabłek, którzy w tym roku mają duże zbiory, w związku z czym ceny są bardzo niskie. Przypomniał, że w tym roku wprowadzono mechanizm zdjęcia z rynku pół miliona ton jabłek. – To działa. Jest zakontraktowane 450 tys. ton. Pewnie ludzie mówią: panie, kto, gdzie to widział, w mojej wsi tego nie było. To nie jest tak. Sadownicy powinni się sami organizować wiedząc o tym, jak ten rynek funkcjonuje. Myślę, że teraz są krokodyle łzy nad problemami, w które nieraz sami się wpędzili – powiedział. – Natomiast te 450 tys. ton jabłek z rynku jest zdejmowane. Tłoczone i przerabiane w inny sposób jest w tej chwili kilkanaście tysięcy ton dziennie. M. in. Krajowa Spółka Cukrowa – na moja prośbę – przerabia jabłka w jednym ze swoich zakładów – to jest 11 tys. ton dziennie na mus jabłkowy. (...) Staramy się pomóc zagospodarować to, co pan Bóg dał i poprawić trochę parametry na rynku. Natomiast jest rzeczywiście problem dużych zakładów, które dostały dotacje państwowe z PROW-u, które grają na rynku jak bandyta – mówił.",,
RB ONZ: Piractwo morskie zagraża pokojowi i stabilności,"Rada Bezpieczeństwa ONZ debatowała na temat problemu piractwa morskiego. Przyjęto rezolucję przedłużającą mandat państw i organizacji regionalnych współpracujących z Somalią w walce z procederem, który – jak podkreślono – stanowi zagrożenie dla pokoju i stabilności.","W rezolucji wskazano, że dzięki wysiłkom podejmowanym zarówno przez rządy poszczególnych państw, jak i organizacje współpracy regionalnej udało się częściowo ograniczyć proceder piractwa u wybrzeży Somalii. Działania te koordynuje grupa kontaktowa ONZ ds. zwalczania piractwa. Zjawisko to wciąż jednak zagraża pokojowi i stabilności w regionie, przede wszystkim – w samej Somalii.Członkowie Rady Bezpieczeństwa przedłużyli o rok mandat upoważniający podmioty zaangażowane w zwalczanie piractwa u wybrzeży Somalii do kontynuacji działań. Projekt rezolucji został przygotowany przez misję USA przy ONZ. Powiela on główne założenia poprzednich rezolucji w sprawie piractwa.Rezolucja została przyjęta po zapoznaniu się 8 listopada przez członków RB z raportem sekretarza generalnego ONZ, w którym zostały omówione ostatnie przypadki napadów pirackich w Zatoce Adeńskiej i na oceanie Indyjskim.Próby przejęciaOd 1 października 2018 r. doszło do dwóch prób przejęcia statków przez piratów – zaznaczono w raporcie. Oba udało się udaremnić dzięki zdecydowanej postawie uzbrojonej załogi. 16 października 2018 r. miała miejsce próba przejęcia masowca; załoga ostrzelała napastników, którzy się wycofali. Doszło do tego 340 mil morskich na wschód od Mogadiszu. 21 kwietnia 2019 r. nastąpił z kolei atak na dwa statki rybackie, które odpowiedziały ogniem na akcję piratów. Incydent zdarzył się 280 mil morskich od środkowego wybrzeża Somalii.W ocenie sekretarza generalnego ONZ Antonio Guterresa to, że ataki się nie powiodły, dowodzi skuteczności środków obrony stosowanych przez Somalię wspieraną przez społeczność międzynarodową, w tym przez Radę Bezpieczeństwa ONZ.W wystąpieniach po przyjęciu rezolucji zastanawiano się nad dalszymi działaniami w sferze zwalczania piractwa. Ambasador Rosji przy ONZ Wasilij Niebienzia podkreślił, że ponieważ zagrożenie piractwem nie ustaje, na państwach wchodzących w skład RB „ciąży obowiązek zajęcia się problemem piractwa w bardziej skoordynowany sposób”.",,
Morawiecki o umowie na remont czołgów: Kolejny krok do odbudowy potencjału polskiej armii,– Mamy do czynienia z kolejnym milowym krokiem do odbudowy potencjału polskiej armii – powiedział w poniedziałek w Gliwicach premier Mateusz Morawiecki podczas uroczystości podpisania umowy na remont czołgów T-72.,"Szef rządu i minister obrony narodowej Mariusz Błaszczak odwiedzili w poniedziałek Zakłady Mechaniczne Bumar-Łabędy, gdzie wzięli udział w uroczystości podpisania umowy na remont czołgów T-72.– Drodzy pracownicy, to przede wszystkim ogromna radość, że udało się dopiąć tę umowę, która daje możliwość rozwijania naszych umiejętności i utrzymania miejsc pracy tutaj w Gliwicach dla ponad tysiąca pracowników, kooperantów, dla firm które współpracują z Zakładami Mechanicznymi Bumar-Łabędy – powiedział  Morawiecki.– Dla nas to niezwykle ważny moment, że nasz możliwości operacyjne, napraw i modernizacji czołgu T-72 dadzą możliwość utrzymania miejsc pracy i rozwijania kompetencji w tym bardzo ważnym obszarze obronny na najbliższe kilka lat – dodał. – Mamy do czynienia z kolejnym milowym krokiem do odbudowy potencjału polskiej armii – podkreślił Morawiecki. „Pracujemy nad tym, żeby w polskich zakładach był produkowany czołg nowej generacji”Szef MON Mariusz Błaszczak poinformował, że plan modernizacji technicznej wojska do 2026 r., opiewający na kwotę 185 mld zł,  dotyczy zarówno zakupów jak i modernizacji wojska.– Modernizujemy, modyfikujemy ten sprzęt, który jest dostępny w Wojsku Polskim. Ta spraw dotyczy czołgów T-72 i dzięki remontowi czołgi zostaną wyposażone w nowoczesne przyrządy celownicze, nawigacyjne, obserwacyjne, a także w nowoczesną łączność cyfrową. Zostaną też przeprowadzone gruntowne remonty tych czołgów – mówił minister.Szef MON podkreślał, że celem umowy jest także zachowanie miejsc pracy w zakładach Bumar-Łabędy i stwierdził, że jest spokojny, co do możliwości realizacji kontraktu. – Czołgi T-72 to jest sprzęt, który jest na wyposażeniu Wojska Polskiego, a ta modyfikacja to taka zdolność pomostowa, a wszyscy oczekujemy i pracujemy nad tym, żeby w polskich zakładach był produkowany czołg nowej generacji – dodał Błaszczak. W poniedziałek w gliwickich Zakładach Mechanicznych Bumar-Łabędy została podpisana umowa na remont czołgów T-72 z modyfikacją, której łączna wartość wynosi 1,75 mld zł. Realizacja umowy przez polski przemysł zbrojeniowy ma potrwać niespełna sześć lat. Zakłady Mechaniczne Bumar-Łabędy wraz z Wojskowymi Zakładami Motoryzacyjnymi w Poznaniu wchodzą w skład konsorcjum PGZ, które prowadziło negocjacje w sprawie modyfikacji czołgów T-72.",,
„Unia Europejska ugina się pod własnym ciężarem”,"– Deklaracja Rzymska, która wyznaczy przyszłość Unii Europejskiej nie rozwiązuje problemów Wspólnoty – ocenił na antenie TVP Info dr hab. Jacek Zaleśny, politolog z Wydziału Nauk Politycznych i Studiów Międzynarodowych Uniwersytetu Warszawskiego. Podkreślił, że niezbędne są reformy. – Unia przeżywa potężne problemy, jeżeli chodzi o wewnętrzne regulacje prawne. Jest ustrojem przeregulowanym i pod tym ciężarem się ugina – dowodził.",,,
Wałęsa o śp. Kornelu Morawieckim: Kozaczy i zakłada Solidarność Walczącą. To zdrajca!,"Wybaczyłem mu – powiedział o śp. marszałku seniorze Kornelu Morawieckim podczas konwencji KO w Warszawie Lech Wałęsa. – Oni z niego robią bohatera. A on? W środku stanu wojennego atakują nas ze wszystkich stron, a on kozaczy i zakłada Solidarność Walczącą. Co to było? Zdrada.  Wiedziałem, że on sobie teraz nie nakozaczy – stwierdził były prezydent. Zgromadzeni po tych słowach zaczęli bić brawo.","Wałęsa zabrał głos podczas konwencji KO w Warszawie. Został powitany gromkimi brawami i okrzykami. Zaczął od krytyki polityków Koalicji. – Jestem z wami, popieram was i będę na was głosował. Ale będę głosował dlatego, że jako praktyk nie widzę innej siły politycznej, która poprowadziłaby Polskę właściwie, z małymi mankamentami – stwierdził.– Wiecie, ja lubię zwyciężać. Zastanawiam się dlaczego, macie wymienione wszystkie mankamenty, a naród odbiera wasze złe zachowanie. Pozwoliliście im na papierach Kiszczaka wmówić, że Wałęsa to agent. Wiecie co? Wciąż się muszę tłumaczyć. Nieprawdopodobne, Kiszczak stanął przeciw mnie – tłumaczył. Dalej, zwracając się do polityków, stwierdził: „Daliście się wciągnąć na pola niewygodne; aborcje, konkordat. Żeby na tych zachowaniach można wam dopisywać i wam ładować”. – Ojca mi zabiła wojna, faszyzm i komunizm; zabili fizycznie. A Kaczyńscy i ta spółka zabija nas moralnie. To dużo grosze od tamtej walki. Nie wierzcie, że oni oddadzą wam władzę – mówił.Wałęsa stwierdził też, że politycy KO zostali oszukani. – Jak oni was oszukają? Mimo, że wygracie nie dadzą wam zwycięstwa. Czy można dziś internetem pokrzywić wybory? Bo chyba oni na to postawili, takie mam informacje. W wyborach do PE już was przekręcili, sprawdźcie to – mówił.Odniósł się też do zmarłego Kornela Morawieckiego, nazwał go „zdrajcą”. – Wybaczyłem szefowi Solidarności Walczącej, bo po chrześcijańsku należy to zrobić. A oni robią z niego bohatera. Środek stanu wojennego, atakują nas ze wszystkich stron, a on zakłada Solidarność Walczącą. To była zdrada, zdrajca! Taka jest prawda. Wybaczamy mu to – powiedział. – Wiedziałem że on sobie nie nakozaczy, że dużo nie zrobi, olaliśmy to. Oni teraz ich mają za bohaterów. A oni chcieli nas rozbić. Ale to my zwyciężyliśmy – mówił.",,
Ranking AirHelp: LOT przed British Airways i Lufthansą,"Polskie Linie Lotnicze LOT wyprzedziły między innymi British Airways, Lufthanse, El Al i Aerofłot w rankingu firmy AirHelp. W rankingu wzięto pod uwagę czynniki istotne z punktu widzenia pasażera: punktualność lotów, jakość obsługi pasażerów i obsługę wniosków o odszkodowanie.","Zwycięzcą rankingu zostały Qatar Airlines, wyprzedzając American Airlines i Aeromexico. PLL LOT uplasował się na 20. miejscu tuż za Air France (różnica tylko 0,01 punktu na 10 punktów możliwych do uzyskania), przed, między innymi, British Airways (23. miejsce), Lufthansą (24. miejsce) El Al (30. miejsce), Aerofłotem (32. miejsce) i Iberią (35. miejsce).  W ciągu ostatnich lat PLL LOT, który za czasów koalicji PO-PSL był na skraju bankructwa, przeżywa okres dynamicznego rozwoju. Spółka deklaruje, że strategię na lata 2016–2020 zrealizuje jeszcze w 2019 r. Zaprezentuje nowy plan, który będzie obowiązywał do 2027 r. To ważna data dla polskiego lotnictwa, wtedy właśnie ma zostać uruchomiony Centralny Port Komunikacyjny.  Jeszcze przed oddaniem CPK do użytku LOT planuje ekspansję w regionie Europy Środkowej i Wschodniej. Głównymi konkurentami przewoźnika są tu Turkish Airlines i Lufthansa – firmy traktowane za czasów Donalda Tuska jako potencjalni kupcy Polskich Linii Lotniczych.",,
Trudna sytuacja w Małopolsce. Fala wezbraniowa przechodzi przez Kraków [WIDEO],"Poziom wody w Wiśle w Krakowie przekroczył w czwartek poziom alarmowy. Wszystkie służby są postawione w stan najwyższej gotowości. Woda jest obecnie na wysokości 5 metrów i 80 centymetrów, ma tendencję spadkową i nie powinna przekroczyć 6 metrów – powiedział Bogdan Klimek, dyrektor Wydziału Bezpieczeństwa i Zarządzania Kryzysowego krakowskiego magistratu.  Z udziałem premiera Mateusza Morawieckiego w Urzędzie Wojewódzkim w Krakowie obraduje sztab zarządzania kryzysowego.","– Sytuacja jest pod kontrolą i na razie wszystko na to wskazuje, że do jutra, do godzin rannych fala na Wiśle powinna opaść do ok. 5 metrów i 10 centymetrów, więc jutro o tej porze będziemy pewnie myśleć o odwołaniu alarmu, przynajmniej na Wiśle, co nie znaczy, że dopływy Wisły będą bezpieczne – powiedział.Według niego sytuacja na rzece Serafie w krakowskim Prokocimiu, gdzie w nocy było najgorzej, ustabilizowała się. – Przez noc nie było dużych opadów, zbiornik w Bieżanowie jest praktycznie pusty, jest w stanie przyjąć dużo wody, ale prognozy wskazują, że nie będzie takiej potrzeby – zauważył. Urzędnik poinformował, że w rejonie Bieżanowa pracują pompy z magazynów miejskich i wojewódzkiego, a także sprzęt strażacki. – Zaczynamy pozytywnie patrzeć na to, co nas czeka – ocenił Klimek. – Prognozujemy tam przekroczenie stanów alarmowych, woda na dopływach Wisły opada, choć mogą być gdzieniegdzie wzrosty, bo prognozujemy dziś opady lokalnie do 20 mm deszczu, ale nie będą już bardzo gwałtowne wzrosty i nie powinno to spowodować większych utrudnień – powiedziała Małgorzata Maczuga z biura prognoz hydrologicznych w Krakowie. Jak poinformowała Monika Chylaszek, rzeczniczka prezydenta Krakowa, od piątku w mieście w akcję przeciwpowodziową było zaangażowanych 250 osób, w tym m.in. strażacy, żołnierze, policjanci, harcerze i mieszkańcy. Wydano około 60 tys. worków z piaskiem. Wstęp na bulwary wiślane jest zamknięty, zostały one podwyższone specjalnymi zaporami. Co chwilę mieszkańcy przestają, by obserwować wezbraną Wisłę – jednak bardziej z ciekawości niż z niepokoju. Fala wezbraniowa będzie się przemieszczać na wschód i północ, a to oznacza, że zagrożenie będzie wzrastać w okolicach Tarnowa i Sandomierza. Anna Adamkiewicz z RCB zaznacza, że na południu Polski, w województwach: podkarpackim, świętokrzyskim, małopolskim i części województwa śląskiego nadal obowiązują ostrzeżenia IMGW przed silnym deszczem z burzami. Jak informuje, w województwie małopolskim i części śląskiego są to alerty drugiego, wyższego stopnia. Dla południa Polski wydano tez ostrzeżenia hydrologiczne związane z podwyższonym stanem wód. Według danych Instytutu Meteorologii i Gospodarki Wodnej, na 37 wodowskazach na rzekach przekroczone są stany alarmowe, w 92 przypadkach są stany ostrzegawcze. O 9:15 w Urzędzie Wojewódzkim w Krakowie rozpoczęło się posiedzenie sztabu zarządzania kryzysowego. Bierze w nim udział premier Mateusz Morawiecki, wicepremier Beata Szydło, ministrowie, szefowie najważniejszych służb oraz wojewodowie Małopolski, Śląska, województwa świętokrzyskiego oraz podkarpackiego. – W sposób szczególny chciałbym podziękować małopolskiej, krakowskiej policji, szczególnie tym funkcjonariuszom, którzy w nocy pracowali na Wiśle – bezpośrednio na rzece. Dzięki spektakularnej akcji krakowskich policjantów te wczorajsze kursujące samopas tramwaje wodne, które stanowiły duże zagrożenie, szczególnie dla budowli pirotechnicznych, zostały opanowane. Tak samo, jeżeli chodzi o inne duże przedmioty – pnie drzew pływające po Wiśle – podkreślił w trakcie sztabu szef MSWiA Joachim Brudziński. Minister zaznaczył, że jak zawsze na wysokości zadania stanęła również straż pożarna – w różnych regionach, nie tylko w Krakowie, nie tylko w Małopolsce. – Szczególnie po tej dzisiejszej nocy, jak zawsze, funkcjonariusze, ochotnicy straży pożarnych, we współpracy z wojskiem – stanęli na wysokości zadania – dodał.",,
Trump: To przerażające czasy dla młodych mężczyzn,"Prezydent Donald Trump oświadczył, że dla młodych mężczyzn w USA nadeszły „trudne i przerażające czasy”. Wyraził ten pogląd ponownie udzielając poparcia jego kandydatowi do Sądu Najwyższego Brettowi Kavanaughowi, którego kilka kobiet oskarżyło o molestowanie seksualne.","– To jest naprawdę przerażająca epoka dla młodych mężczyzn w Ameryce: możesz zostać uznany winnym za coś, za co nie ponosisz winy. To jest naprawdę trudny okres – powiedział prezydent. Media uważają, że słowa te dotyczą zeznań przed komisją senacką Christine Blasey Ford, jednej z oskarżycielek Kavanaugha.– Możesz być wzorową osobą przez 35 lat a nagle ktoś przychodzi, a oni mówią: zrobiłeś to czy tamto. Całe życie słyszałem, że jesteś niewinny dopóki nie udowodnią ci winy, ale teraz jesteś winny dopóki nie udowodnisz, że jesteś niewinny. To jest bardzo, bardzo trudne – przyznał. Podkreślił, że w jego ocenie Kavanaugh jest człowiekiem „bardzo wartościowym, wielkim sędzią”, który „walczy o swoją reputację, o swoją rodzinę”.Zapytany o szanse zatwierdzenia kandydatury jego kandydata przez Senat wstrzymał się od spekulacji. Powiedział jedynie, że czeka na wyniki zarządzonego przez Senat dodatkowego dochodzenia FBI na temat przeszłości Kavanaugha i nie chce „w nic ingerować”.Trump i republikanie oczekują, że dochodzenie zakończy się jeszcze w tym tygodniu. Napaść sprzed latZatwierdzenie nominacji Kavanaugha przez Senat natrafiło na przeszkodę, kiedy 51-letnia Christine Blasey Ford, obecnie wykładowczyni psychologii na uniwersytecie w Kalifornii, w wywiadzie dla dziennika „Washington Post” oskarżyła sędziego o napaść seksualną, do której miało dojść 36 lat temu, kiedy oboje byli uczniami szkoły średniej.Z podobnym oskarżeniem wystąpiła później Deborah Ramirez, która była koleżanką Kavanaugha w okresie studiów uniwersyteckich.W ubiegły piątek senacka komisja sądownictwa, mimo zarzutów dr Ford i co najmniej dwóch innych kobiet, stosunkiem głosów 11:10 zarekomendowała Senatowi, aby zatwierdził jego nominację. Jednocześnie republikański przewodniczący komisji, senator Chuck Grassley, zgodził się, aby FBI przeprowadziło dodatkowe dochodzenie w sprawie tych zarzutów. Dochodzenie to ma być zakończone do najbliższego piątku.",,
NASA o topnieniu lodowców. Kilkadziesiąt lat na jednym filmie [WIDEO],"Amerykańska Narodowa Agencja Aeronautyki i Przestrzeni Kosmicznej (NASA) opublikowała wstrząsające wideo przedstawiające lodowce na Grenlandii, Alasce i Antarktydzie od 1972 do 2019 roku. Na poklatkowym filmie widać, że tempo zanikania mas lodowych wyraźnie wzrosło na początku XXI wieku.","Na kolejnych klatkach widać, jak spod śniegów Antarktyki wyłaniają się jeziora i stawy. W ciągu zaledwie dwóch dekat powiększyły one swoją powierzchnię aż o 27 proc.– Jeziora pojawiają się w coraz wyższych partiach lodowców. To obszary, w których nie spodziewaliśmy się zobaczyć jezior aż przed 2050 lub 2060 r. A jednak się to stało 30 lat wcześniej – wskazał James Lea z Uniwersytetu w Liverpoolu.Już wcześniej było wiadomo, że sytuacja jest krytyczna. – Zmierzamy do momentu, w którym w trakcie lata w Arktyce nie będzie lodu. Już w niedalekiej przyszłości pokrywa lodowa osadzi się tam wyłącznie w okresie jesień-zima-wiosna – dowodził w rozmowie z serwisem Mashable Jeremy Mathis, naukowiec amerykańskiej rządowej  Narodowej Agencji Oceanów i Atmosfery.Zmiana grubości lodu na Arktyce to efekt wzrostu temperatury spowodowanego wzrostem stężenia gazów cieplarnianych w atmosferze. Ma to wpływ na cyrkulacje atmosferyczne i powoduje powstawanie wielu anomalii pogodowych na Ziemi.",,
Milionowe przekręty. Zarzuty korupcyjne dla byłego prezydenta RPA,"Byłego prezydenta RPA Jacoba Zumę czeka proces w sprawie domniemanej korupcji. Szef tamtejszej prokuratury Shaun Abrahams poinformował, że skompromitowanemu politykowi postawiono 16 zarzutów.","Abrahams wyjaśnił, że zarzuty dotyczą przypadków oszustw, domagania się łapówek oraz prania pieniędzy. Media ujawniły w ubiegłym roku, że Zuma miał przyjąć m.in. pałac w Zjednoczonych Emiratach Arabskich.– Uważam, że proces sądowy jest najodpowiedniejszym forum do rozważenia tych kwestii i podjęcia decyzji – ocenił Abrahams. Sam Zuma nie udzielił komentarza, ale według prokuratora zaprzecza wszelkim zarzutom.Z zadowoleniem akt oskarżenia wobec byłego prezydenta przyjęła opozycja. – To zwycięstwo dla wszystkich, którzy od lat walczyli o to, by Jacob Zuma odpowiedział za swoje przestępstwa. Ta odpowiedzialność zaczyna się teraz – skomentował w piątek lider opozycji, przywódca Sojuszu Demokratycznego Mmusi Maimane.Prokuratura wskazuje, że Zuma jest podejrzany o nielegalne działania z drugiej połowy lat 90., zanim został prezydentem. Uczestniczył on wówczas w załatwianiu wartych ok. 30 miliardów randów (2,5 mld dolarów) umów na dostawę sprzętu wojskowego.",,
Instytut Książki wsparł publikacje Olgi Tokarczuk kwotą powyżej 700 tys. złotych,"Instytut Książki wsparł twórczość Olgi Tokarczuk kwotą powyżej 700 tys. złotych. 
– Tylko od 2016 roku przyznano dofinansowania dla 25 przekładów na 19 języków o łącznej kwocie udzielonego dofinansowania przekraczającej 700 tys. złotych – pisze Instytut Książki na swoim facebookowym profilu.","Zarzut niedofinansowania twórczości noblistki wysunął wobec  Instytut Książki jeden z internautów. Zaatakował wpisem na facebookowym profilu instytucji.  „Halo, tu ziemia. Ochłonęliście już? Czy to przypadkiem nie jest ta sama Olga Tokarczuk, której wstrzymaliście finansowanie przekładów?” – pisze internauta, dodając w komentarzu link do artykułu „Gazety Wyborczej” pt. „Kolejne zmiany w Instytucie Książki. Promowanie tłumaczeń książek Wildsteina zamiast Tokarczuk”. Instytut odpowiada na zarzuty. „Instytut Książki do tej pory wsparł 91 przekładów Olgi Tokarczuk na 28 języków obcych, w tym pięć na język angielski i siedem na język szwedzki. Tylko od 2016 roku przyznano dofinansowania dla 25 przekładów na 19 języków o łącznej kwocie udzielonego dofinansowania przekraczającej 700 tys. złotych. Co oznacza, że w latach 2016–2019 wsparliśmy przekłady książek Olgi Tokarczuk kwotą większą niż łącznie w latach 1999-2015 (679 385 zł)” – czytamy. „Ponadto temat Olgi Tokarczuk i jej sukcesów, rozlicznych nagród i nominacji przyznawanych polskiej pisarce oraz jej tłumaczom, jest stałym elementem obecności Instytutu Książki w sferze medialnej” – dodano.",,
„O projektach i zagrożeniach ze strony państw trzecich”. Rozmowa Merkel-Putin,"Rzecznik Kremla Dmitrij Pieskow przekazał w piątek, że prezydent Rosji Władimir Putin na sobotnim spotkaniu z kanclerz Niemiec Angelą Merkel omówi realizację wspólnych projektów „z uwzględnieniem zagrożeń dla nich ze strony państw trzecich”.","– To realizacja wielkich wspólnych projektów komercyjnych na tle zagrożeń ze strony państw trzecich dla tych projektów – powiedział Pieskow, przedstawiając tematy planowanych rozmów, które mają się odbyć w sobotę po południu pod Berlinem. Kwestii zagrożeń dla wspólnych rosyjsko-niemieckich projektów nie rozwinął.Wcześniej Berlin i Moskwa informowały, że podczas sobotnich rozmów w pałacu Meseberg, podberlińskiej rezydencji niemieckiego rządu, zostanie poruszony temat gazociągu Nord Stream 2. To projekt liczącej 1200 km dwunitkowej magistrali gazowej przez Morze Bałtyckie z Ust-Ługi w Rosji do Greifswaldu w Niemczech. Projektowi temu sprzeciwiają się Polska, kraje bałtyckie i Ukraina.Pieskow powiedział dziennikarzom, że na rozmowach pod Berlinem zostaną „też, oczywiście, poruszone najbardziej aktualne tematy międzynarodowe – Ukraina, Syria”.",,
Cyfrowy plecak. Włosi chcą odciążyć uczniów,"Cyfrowy Plecak – to ciekawa inicjatywa, przedstawiona we Włoszech na kilka dni przed rozpoczęciem roku szkolnego. Związek wydawców podręczników utworzył platformę, na której ich książki są dostępne w formie elektronicznej.","Inicjatywa ma na celu odciążenie plecaków włoskich uczniów, którzy – jak alarmują rodzice, nauczyciele i lekarze – uginają się pod wagą książek. Dźwigają do szkoły nawet 16 kilogramów.Według ortopedów plecak lub torba nie może ważyć więcej niż wynosi 15 procent wagi ucznia. Jeden z pediatrów watykańskiego szpitala Bambino Gesu zalecił zaś, by plecak ważył około 5 kilogramów.Dyrektor zważyła plecakiNiedawno dyrektorka technikum z Vigevano w Lombardii zważyła plecaki wszystkich wchodzących do szkoły uczniów. Odkryła, że najlżejszy ważył 8 kilogramów.Resort oświaty w przypomnianym ostatnio okólniku podkreślił, że nadmierna waga plecaków jest „przyczyną problemów fizycznych, mających wpływ na postawę, równowagę i poruszanie się”.",,
SLD chce budowy 800 tys. mieszkań,"Budowę 800 tys. nowych mieszkań o powierzchni ok. 50 metrów kwadratowych – zakłada program „Po Prostu Mieszkanie” przygotowany przez SLD. Szef Sojuszu Włodzimierz Czarzasty przekonywał, że realizacja programu rozwiąże m.in. problem deficytu mieszkań na rynku pierwotnym w Polsce.","Rzeczniczka SLD Anna-Maria Żukowska poinformowała na konferencji prasowej w Sejmie, że Sojusz rozpoczyna cykl prezentowania swoich propozycji programowych. Jak dodała, będą one przedstawiane pod hasłem „Po Prostu”. Przewodniczący SLD Włodzimierz Czarzasty powiedział – prezentując pierwszą z propozycji programowych swojej partii „Po Prostu Mieszkanie” – że Sojusz stworzył ją, zadając sobie pytanie, co by zrobił mając do wydania 40 mld zł, kwotę, którą teraz ma do dyspozycji rząd PiS. – Czy lewica powinna to rozdać, czy powinna raczej starać się tworzyć mechanizmy, które będą rozwiązywały systemowo jakiś problem – powiedział. Jak wskazał Czarzasty, w Polsce brakuje 2 mln mieszkań. Według SLD sztandarowy program PiS Mieszkanie Plus poniósł klęskę, a partia Jarosława Kaczyńskiego „zapowiadała powstanie 3 mln mieszkań i na zapowiedziach poprzestała”. Program „Po Prostu Mieszkanie” – jak mówił Czarzasty – mógłby zagwarantować Polkom i Polakom 800 tys. nowych mieszkań o powierzchni ok. 50 metrów kwadratowych, dla osób mających i nieposiadających zdolności kredytowej. – Bez względu na to, czy są w związku, czy nie są, czy są w związku małżeńskim, czy nie są, czy są młodzi, czy są starzy – zaznaczył. Lider SLD mówił też, że Sojusz uważa, że 40 mld zł mogłoby zostać przekazanych przez państwo obywatelkom i obywatelom w postaci bezzwrotnych wkładów po 50 tys. zł na budowę mieszkań. 40 mld zł – jak dodał – to również „40 mln metrów kwadratowych nowej powierzchni mieszkalnej w Polsce”. Czarzasty przekonywał, że realizacja programu SLD będzie „kołem zamachowym dla polskiej gospodarki”, a także rozwiąże problem deficytu mieszkań na rynku pierwotnym w Polsce. Szef SLD poinformował, że zwrócił się do prezesa Krajowej Rady Spółdzielczej Jerzego Jankowskiego z prośbą o pomoc w stworzeniu „całościowego oprzyrządowania ustawowego” projektu „Po Prostu Mieszkanie”. Jankowski ocenił, że propozycje SLD „są realne”. Według niego aby program udało się zrealizować, muszą być trzy rzeczy: grunt, pieniądze i chęć. – Chęci mają spółdzielnie, o pieniądzach powiedział przewodniczący (Czarzasty), myśmy zrobili szybką analizę wśród spółdzielców, że dzisiaj dysponujemy gruntami, na których można wybudować 300 tys. mieszkań ogólnodostępnych, na tych warunkach o których jest mowa w programie – podkreślił prezes Krajowej Rady Spółdzielczej.",,
Biały Dom chce ograniczyć pulę uchodźców. Będzie limit wiz,"Administracja Donalda Trumpa zamierza w roku budżetowym 2018, który rozpoczyna się już w niedzielę, zmniejszyć pulę wiz uchodźczych do 45 tys. Będzie to najniższa liczba w ostatnich dekadach.","Ostateczna liczba wiz uchodźczych, które zostaną wydane w przyszłym roku budżetowym, zostanie określona podczas konsultacji przedstawicieli administracji Trumpa z Kongresem. Ostateczna decyzja ma zostać ogłoszona do końca tygodnia, przed rozpoczęciem nowego roku budżetowego, który w USA zaczyna się 1 października.Ożywiona dyskusja Ustalenie kontyngentu wiz uchodźców poprzedziła ożywiona dyskusja między przedstawicielami Białego Domu, resortu bezpieczeństwa narodowego i Departamentu Stanu. Podczas dyskusji znany ze swojego antyimigracyjnego stanowiska Stephen Miller, doradca Donalda Trumpa ds. polityki wewnętrznej, domagał się ograniczenia kontyngentu wiz uchodźczych w roku budżetowym 2018 do zaledwie 15 tys.Prezydent Trump już wcześniej ograniczył liczbę wiz uchodźczych w roku budżetowym 2017 (ostatnim roku sprawowania władzy przez Baracka Obamę) z 110 tys. zaaprobowanych przez Obamę do 50 tys. Od 1980 r., kiedy liczba wiz uchodźczych przekroczyła 200 tys., prezydent ma – po konsultacjach z Kongresem – wyłączne uprawnienia do określenia liczby uchodźców, których są gotowe przyjąć Stany Zjednoczone. Najniższy poziom Od tego czasu roczny kontyngent wiz uchodźczych pozwalających na pobyt stały w USA – i w przyszłości uzyskanie amerykańskiego obywatelstwa – nigdy nie był niższy niż 67 tys.W minionym roku wśród uchodźców, którzy otrzymali amerykańskie wizy pozwalające na osiedlenie się na stałe w Stanach Zjednoczonych, po raz pierwszy nieznaczną większość (46 proc.) stanowili muzułmanie, z takich państw jak Demokratyczna Republika Konga, Syria, Birma (głównie Rohingjowie), Irak i Somalia. Chrześcijanie w 2016 r. stanowili 44 proc. uchodźców, którzy dostali szansę na rozpoczęcie nowego życia w USA.W swoim pierwszym wystąpieniu na forum Zgromadzenia Ogólnego ONZ w zeszłym tygodniu prezydent Trump argumentował, że pomoc dla uchodźców jest bardziej efektywna w ich rodzinnych krajach niż ich przesiedlanie do USA. – Za koszt przesiedlenia jednego uchodźcy do Stanów Zjednoczonych możemy pomóc ponad 10 uchodźcom w ich rodzinnym regionie – powiedział.",,
Poszukiwany przez Interpol za zabójstwo wpadł w Medyce,32-letni Ukrainiec poszukiwany w 190 krajach świata tzw. czerwoną notą Interpolu za zabójstwo został zatrzymany przez Straż Graniczną w Medyce w woj. podkarpackim. Mężczyzna zostanie poddany ekstradycji.,"Jak poinformowała rzeczniczka Bieszczadzkiego Oddziału Straży Granicznej mjr Elżbieta Pikor, do zatrzymania doszło na pieszym przejściu granicznym z Ukrainą w Medyce, na kierunku wyjściowym z Polski.– W trakcie odprawy paszportowej funkcjonariusze ujawnili, że dane Ukraińca figurują w bazach poszukiwawczych Interpolu. Z zawartych tam informacji wynikało, że 32-letni Ukrainiec od 14 lat jest poszukiwany na terenie 190 krajów świata tzw. czerwoną notą Interpolu. Jest podejrzewany o morderstwo na Ukrainie – podała mjr Pikor.Zgodnie z procedurą mężczyzna został zatrzymany i przekazany policji. O jego dalszym losie zdecyduje sąd.Rzeczniczka wyjaśniła, że „czerwona nota” oznacza najwyższy stopień międzynarodowych poszukiwań i jest informacją dla służb wszystkich krajów, że poszukiwany jest niebezpiecznym przestępcą. To kategoria oznaczająca poszukiwania w celu aresztowania i ekstradycji.",,
Co druga kanapa w Europie jest wyprodukowana w Polsce,Co druga rozkładana kanapa lub sofa na meblarskim rynku w Europie została wyprodukowana w Polsce – ogłosili autorzy raportu o branży tapicerskiej. Został on przygotowany na organizowaną w Łodzi po raz 12. konferencję ProMaTap.,"– Jeśli chodzi o sofy i kanapy z funkcją spania, ponad połowa takich mebli stojących w europejskich domach ma metkę „made in Poland”. Na świecie jesteśmy na czwartym miejscu pod względem eksportu mebli, a w Europie – na trzecim. Wyprzedzają nas Niemcy i Włosi, ale tych drugich – przy obecnym tempie rozwoju – prawdopodobnie wyprzedzimy jeszcze w tym roku – powiedział Leszek Raniewicz, członek zarządu firmy Abacorb, która jest organizatorem konferencji branży tapicerskiej.Jak wynika z przygotowanego na tegoroczny ProMaTab raportu, zeszły rok był okresem rekordowej sprzedaży polskich mebli za granicę. Wartość eksportu przekroczyła 10 mld euro; w porównaniu z 2016 r. odnotowano wzrost o 9 proc. Aż 33 proc. eksportu mebli dotyczyło wyrobów tapicerowanych. Popularnością na rynku zagranicznym cieszy się też wytwarzana w Polsce tapicerka – w 2016 r. wartość jej eksportu wyniosła 3 mld euro.Awans Polski– W ciągu ostatnich 10 lat Polska jako producent mebli awansowała z 10. miejsca na świecie na szóste. Przed nami uplasowały się takie potęgi gospodarcze jak Chiny, Stany Zjednoczone, Niemcy, Włochy i Indie – dodał Raniewicz.Zdaniem eksperta polskie meble chwalone są za znakomitą jakość, producenci zaś szanowani za solidność handlową i terminowość dostaw. Jak podkreślił, w dynamicznie rozwijającej się branży meblarskiej można przytoczyć liczne przykłady przedsiębiorców, którzy zaczynali od manufaktury zatrudniającej kilku stolarzy, a teraz zarządzają potężnymi fabrykami z tysiącem pracowników. – Sprzyjają nam takie czynniki, jak lokalizacja geograficzna - bo znajdujemy się w pobliżu dużych rynków europejskich, a koszty transportu są niebagatelną kwestią w przypadku objętościowych produktów, jakimi są meble, ale także rozwinięte zaplecze związane z przetwórstwem drewna, liczni fachowcy wyspecjalizowani w obróbce drewna i produkcji mebli, a także długie tradycje w tej dziedzinie. W ostatnich latach nastąpił też rozwój polskiego design – uważa Raniewicz.Głównym odbiorcą mebli z Polski są Niemcy – ich udział w eksporcie to ponad 33 proc. Kilkuprocentowy udział w eksporcie polskich kanap i foteli mają Czechy, Wielka Brytania i Francja; meble wysyłamy także do Stanów Zjednoczonych, Szwajcarii, Chin, Rosji czy krajów Bliskiego Wschodu. Polacy są cenionymi wytwórcami mebli projektowanych jako wyposażenie statków i jachtów. Według Raniewicza zdobyli też pierwsze miejsce na kontynencie europejskim w dziedzinie produkcji materaców do spania, co jest niezwykłe, ponieważ jeszcze 25 lat temu ta gałąź produkcji w naszym kraju praktycznie nie istniała – do spania używano wersalek.– Powinniśmy teraz postawić na rozwój w kwestiach handlowych; do tej pory niepotrzebnie pozwoliliśmy opanować się przez sprytnych kupców zachodnich, którzy kupują u nas tanio i sprzedają potem drogo na rynkach światowych, gdzie polskie meble uchodzą za wyroby niemieckie, holenderskie – zaznaczył Raniewicz.",,
Szef ABW dla portalu tvp.info: Celem Rosji jest zakłamanie sytuacji politycznej Polski,"Musimy być gotowi – wraz z innymi służbami – do zapobiegania nie tylko zagrożeniom już nam znanym, ale i do reagowania na te do niedawna jeszcze nieznane – określane obecnie jako hybrydowe – mówi Piotr Pogonowski. Szef ABW w rozmowie z portalem tvp.info o działalności kontrwywiadowczej, zatrzymanych szpiegach, rosyjskiej propagandzie, terroryzmie oraz o działaniach hybrydowych przy budowie gazociągu Balitc Pipe czy przekopie Mierzei Wiślanej."," W analizie dotyczącej zagrożeń terrorystycznych Rządowe Centrum Bezpieczeństwa pisze: „Kraje Unii Europejskiej ze względu na znaczenie polityczne i ekonomiczne, a także z uwagi na występujące w nich różnice kulturowo-społeczne, stanowią istotny cel ataków terrorystycznych”. Obserwujemy ataki na Zachodzie, a na ile jesteśmy jako państwo przygotowani na zagrożenia terrorystyczne w naszym kraju?  Czas komfortu, gdy Polska nie znajdowała się w bezpośrednim zainteresowaniu terrorystów, mamy już niestety za sobą. Faktycznie cała Europa, szczególnie jej zachodnia część, boryka się obecnie ze środowiskami ekstremistów usiłujących zdestabilizować ład wewnętrzny. Planują oni nie tylko zamachy, ale również nawołują do odrzucania instytucji zachodniej cywilizacji. Ostatnie wydarzenia w Londynie ukazują to w dużej ostrości. Na pogorszenie sytuacji bezpieczeństwa wpływają w coraz większym stopniu młodzi ekstremiści (tzw. foreign fighters) wracający z Bliskiego Wschodu do swoich europejskich domów. Polska i cała Unia Europejska są ponadto fragmentem rozległej mozaiki innych problemów geopolitycznych. Konflikty na Bliskim Wschodzie, destabilizacja, kryzysy ekonomiczne, rozpad struktur państwowych, zapowiedzi władz tureckich, osłabianie NATO generują kolejne fale migrantów do Europy. Osoby te są szczególnie podatne na hasła ekstremistyczne. Jakie działania zapobiegające tym zagrożeniom podejmuje ABW?  Powołano w strukturze ABW Centrum Prewencji Terrorystycznej cieszące się coraz większym uznaniem w kraju i zagranicą. Prowadzi ono dynamiczną działalność edukacyjną, prewencyjną, ostatnio np. poprzez kampanię medialną 4U. W 2016 r. zatrzymano Marokańczyka współpracującego z zamachowcami z Paryża w 2015 r., a dwa lata temu udało się udaremnić aktywność dwóch młodych zradykalizowanych konwertytów na islam – etnicznych Polaków planujących zamachy w RP. Od 2015 r. w Polsce skazano 6 osób związanych z działalnością terrorystyczną. Ostatnim tego typu przypadkiem był wydany we wrześniu br. precedensowy wyrok czterech lat pozbawienia wolności dla Dawida Ł. w związku z udziałem w zorganizowanej grupie przestępczej o charakterze zbrojnym – Muzułmański Ruch Świt Syrii. Śledztwo w tej sprawie prowadziła właśnie Agencja Bezpieczeństwa Wewnętrznego. Agencja doprowadziła również do wydalenia z terytorium Polski 14 osób podejrzewanych o związki z ekstremistami muzułmańskimi, a aż 48 osób zostało na wniosek ABW uznanych za niepożądane w naszym kraju. Ostatnie lata w UE naznaczone były kryzysem imigracyjnym. Czy wraz ze spadkiem nielegalnej migracji zmalał stopień zagrożeń terrorystycznych?  Absolutnie nie. Zagrożenia te związane są nie tylko ze wzmożoną migracją z Bliskiego Wschodu i Afryki, ale również z niestabilną sytuacją za naszą wschodnią granicą. Destabilizacja Ukrainy przez Rosję ułatwia przestępcom, zwłaszcza separatystom, posługiwanie się fałszywymi dokumentami, przemyt broni i ludzi z rejonów konfliktów (np. z Kaukazu). Osoby te mogą stanowić zagrożenia nie tylko terrorystyczne. Wciąż musimy zwracać uwagę na sytuację bezpieczeństwa u naszych zachodnich sąsiadów, gdzie niestety liczba ekstremistów muzułmańskich pozostaje relatywnie wysoka. Niestety rośnie też zagrożenie wszelkiego rodzaju ekstremizmami, które mogą być podsycane przez nieprzyjazne nam kraje w celu destabilizacji sytuacji wewnętrznej i pogłębiania konfliktów, a wręcz ich kreowaniu w naszym kraju. W tej sferze, w porównaniu z sytuacją na Zachodzie, Polska wydaje się wyspą bezpieczeństwa w Europie.  W tym kontekście należy zauważyć, jak trudnym i ważnym wyzwaniem w ostatnich latach było zabezpieczenie wielkich spotkań międzynarodowych, takich jak: szczyt NATO w Warszawie, Światowe Dni Młodzieży w 2016 r., szczyt Państw Trójmorza w 2017 r., Szczyt Klimatyczny COP24, konferencja nt. Bliskiego Wschodu w lutym br. czy obchody 100-lecia Niepodległej (etc.). Zamachy bądź też inne akty przemocy, do których mogłoby dojść w trakcie tych wydarzeń, byłyby ogromnym wstrząsem dla wszystkich Polaków i odbiłyby się negatywnie na wizerunku oraz pozycji Polski na świecie. Skuteczne działania prowadzone przez Agencję Bezpieczeństwa Wewnętrznego zapobiegły urzeczywistnieniu tego zagrożenia w naszym państwie.  Było i jest to podstawowe zadanie ABW, okupione ciężką służbą tysięcy Funkcjonariuszek i Funkcjonariuszy. Konstytucyjnym zadaniem ABW jest ochrona państwa przed „planowymi i zorganizowanymi działaniami, które mogą stwarzać zagrożenie dla niepodległości lub porządku konstytucyjnego Polski”. Jakie są – oprócz wspomnianych - zagrożenia dla „funkcjonowania struktur państwowych”, które mogą „narazić na szwank podstawowe interesy kraju”?  Nie ma prostej i krótkiej odpowiedzi na takie pytanie. Szybko zmieniający się świat, globalizacja, a także niezwykle szybki postęp techniczny oraz rozwój kanałów rozpowszechniania informacji powodują pojawianie się nowych wyzwań, nowych form zagrożeń dla porządku konstytucyjnego. Musimy być gotowi (wraz z innymi służbami) do zapobiegania nie tylko zagrożeniom już nam znanym, ale i do reagowania na te do niedawna jeszcze nieznane – określane obecnie jako hybrydowe czy asymetryczne.  Sytuacja międzynarodowa?  Największym wyzwaniem pozostaje agresywna polityka Federacji Rosyjskiej, która prowadzi działania zmierzające do destabilizacji sytuacji w państwach istotnych dla interesów Kremla, próbując odtwarzać strefę swoich wpływów z okresu b. ZSRR. Oczywistym przykładem ekspansywnej polityki FR jest aneksja Krymu i konflikt na Ukrainie, na które to zagrożenia już lata temu zwracał uwagę śp. Prezydent RP Lech Kaczyński. Nie zapominajmy jednak o próbach ingerencji w wewnętrzne sprawy państw bałkańskich (próba dokonania w 2016 r. puczu w Czarnogórze), czy też dawnych republik radzieckich (nasilająca się presja Moskwy na władze Białorusi czy wciąganie Mołdawii do rosyjskiej strefy wpływów). Jak bardzo Rosja jest zagrożeniem dla polityki energetycznej naszego kraju?  Polska jako ważny członek Unii Europejskiej (strefy Schengen) oraz państwo o strategicznej pozycji wśród krajów Europy Środkowo-Wschodniej jest szczególnie narażona na działania o charakterze hybrydowym ze strony Rosji. Chodzi tu przede wszystkim o propagandę i dezinformację. Realizowane są one z wykorzystaniem szerokiego spektrum narzędzi, do których zaliczyć należy zwłaszcza agenturę wpływu podejmującą próby oddziaływania na środowiska naukowe, media, organizacje społeczne i polityczne, czyli mówiąc wprost – wszystko to, co stanowi rdzeń demokracji. Celem tych działań jest zakłamywanie sytuacji politycznej i społecznej, wprowadzanie podziałów wśród naszych obywateli. Polaryzacja nastrojów, tak aby ludzie nabrali przekonania, że gros społeczeństwa stanowią dwie skrajne i skonfliktowane ze sobą grupy, pomiędzy którymi niemożliwy jest dialog, a jedynie konfrontacja. Na tym polega subtelna strategia Kremla prowadząca do rozbijania jedności i wewnętrznego skłócania społeczeństwa. Dużo się mówi o aktywności Rosji w Europie – tej ukrytej i jawnej. W czym upatruje Pan najgroźniejszych działań „osłabiających jedność” na naszym kontynencie?  Rosji zależy na osłabianiu jedności, a także wprost na doprowadzeniu do podziałów i rozpadu Unii Europejskiej i NATO. Nie mniej istotnym jest uniemożliwienie współpracy państw Europy Środkowo-Wschodniej, szczególnie w zakresie strategicznych inwestycji infrastrukturalnych na osi północ-południe. Rosjanie wykorzystują metody hybrydowe, by dezawuować i blokować wszelkie projekty oraz inicjatywy mające na celu integrację ekonomiczną, energetyczną czy komunikacyjną krajów regionu, w tym inwestycje kluczowe dla interesów gospodarczych RP, takie jak transgraniczne przedsięwzięcia realizowane w ramach Inicjatywy Trójmorza, budowa gazociągu Balitc Pipe czy przekop Mierzei Wiślanej. Nie możemy jednak zapominać o przypisywanych przez zachodnie służby Rosji przykładach zaangażowania w zamachy przeprowadzone na terenie Europy na osoby niewygodne dla władz na Kremlu.Wyzwaniem dla RP jest również nasilająca się ekspansja gospodarcza Chin, które dążą do zwiększenia swoich inwestycji w całej Europie. Chińczycy zainteresowani są zwłaszcza strategicznymi sektorami – transportem, energetyką i przemysłem wydobywczym. Skutkiem nadmiernej obecności chińskich inwestycji w RP może być zmonopolizowanie przez podmioty z Chin niektórych gałęzi gospodarki, co zagraża ekonomicznym interesom RP. Współczesne zagrożenia dla bezpieczeństwa są nie tylko zewnętrzne. Co Polsce grozi „wewnątrz”?  ABW dostrzega zagrożenia kluczowych dla gospodarki RP przedsięwzięć (takich jak np. wspomniany już Baltic Pipe, przekop Mierzei Wiślanej czy budowa Centralnego Portu Komunikacyjnego) także na innych płaszczyznach niż próby ingerencji państw trzecich lub organizacji. Dotyczą one między innymi deficytów organizacyjnych w realizacji procesów inwestycyjnych, problemów poszczególnych branż gospodarki (wspomnieć tu można choćby o odnotowywanych w ostatnich latach problemach branży budowlanej) czy też możliwości występowania nadużyć lub zjawisk o charakterze korupcyjnym. Służby specjalne działają jednak coraz bardziej skutecznie i zjawiska te pozostają pod kontrolą. Wspomina Pan o polityce energetycznej i aktywności zagranicznej w tej sferze. Chodzi również o agenturę?  Jednym z najpoważniejszych i najważniejszych wyzwań (obok terroryzmu) są działania wywiadowcze obcych służb, w tym szpiegostwo gospodarcze. Dlatego też poza ustawą o działaniach antyterrorystycznych z 10 czerwca 2016 r., niezwykle istotna inicjatywa ABW dotyczy nowelizacji art. 130 Kodeksu karnego. Obowiązujące przepisy należy uznać za nieadekwatne do istniejących zagrożeń, zwłaszcza tych o charakterze hybrydowym. Pragnę podkreślić, że mimo niedoskonałości obowiązujących zapisów kk, ABW w ostatnich latach doprowadziła do znaczącego ograniczenia wrogiej aktywności wywiadowczej wobec RP, wykorzystując m.in. narzędzia administracyjne, takie jak: zakazy wjazdu, wydalenia, brak zgody na pobyt, negatywne zaopiniowanie wniosków o przyznanie obywatelstwa polskiego, a także cofnięcie zgody na pobyt. Ile takich decyzji podjęto w ciągu ostatnich czterech lat?  W sumie na wniosek ABW w latach 2015-2019 za niepożądane na terytorium RP z uwagi na działalność stanowiącą zagrożenie interesów Polski uznane zostało 28 osób, co jest liczbą nieporównywalną z jakimkolwiek okresem funkcjonowania służb po 1989 r. Na ile poważnym problemem jest wzrost poziomu zagrożeń w cyberprzestrzeni?  W latach 2015-2018 ABW odnotowała blisko 100 tys. incydentów w sferze cybernetycznej, z czego ponad 30 tys. okazało się rzeczywistymi próbami różnych ataków hakerskich. O powadze sytuacji świadczą ostatnie wydarzenia w Gruzji, gdzie atak hakerski sparaliżował tysiące stron internetowych (zarówno prywatnych, biznesowych, jak i rządowych) oraz doprowadził do wyłączenia nadawania tamtejszych stacji telewizyjnych. Zakres wyzwań i zagrożeń jest więc bardzo obszerny. Trudnością jest też ich zmienność oraz coraz krótszy czas, jaki mają służby na reakcję. Aby ich działania były skuteczne, służby specjalne muszą być stale udoskonalane. Dlatego w 2015 r. rozpoczęliśmy – kontynuowany do dzisiaj – proces usprawniania pracy ABW (np. poprzez zmniejszenie liczby delegatur i umożliwienie elastycznego delegowania zasobów osobowych do realizacji priorytetowych zadań; rozwiązania te doskonale sprawdziły się podczas zabezpieczenia takich wydarzeń jak COP24). Ponadto podjęliśmy w porozumieniu z Ministrem Koordynatorem Służb Specjalnych szereg inicjatyw legislacyjnych w zakresie przepisów niezbędnych dla skuteczności działań ABW i innych służb. Głośno było w świecie technologii o zaleceniach ABW dla resortów w polskim rządzie ws. korzystania z produktów i usług chińskich firm telekomunikacyjnych. Cyberagentura to poważny problem dla Polski?  Nie jesteśmy tutaj osamotnieni. Na całym świecie toczy się dyskusja na temat bezpieczeństwa korzystania z chińskiego sprzętu i oprogramowania. Polska również stoi w obliczu tych problemów, szczególnie że nadchodzi era nowej technologii 5G. Jest to więc dla naszego państwa czas niespotykanych dotąd wyzwań strategicznych i dokonywania fundamentalnych wyborów, w tym określenia dostawców Internetu piątej generacji. Przejęcie pełnej kontroli nad siecią przez dostawcę z obojętnie jakiego kraju – i nie mam tu na myśli jedynie Chin – mogłoby generować zagrożenia dla wszystkich użytkowników. Kwestie dotyczące dominującej roli jednego dostawcy 5G są obecnie przedmiotem licznych międzynarodowych rozważań. W tym kontekście np. szef niemieckiego wywiadu BND Bruno Kahl ostrzegł ostatnio, wbrew stanowisku rządu federalnego, przed dopuszczeniem koncernu Huawei do budowy sieci 5G w Niemczech. Korzystanie z urządzeń mobilnych jest powszechne. Jak zwykły obywatel może się ustrzec przed takimi zagrożeniami?  W ocenie ABW, najbezpieczniejszym i najkorzystniejszym dla Państwa i użytkownika rozwiązaniem wydaje się dywersyfikacja, tj. oparcie się na więcej niż jednym dostawcy. Wspomnieć tu należy też podpisaną we wrześniu br. Wspólną Deklaracją Polski i USA na temat 5G – zakładającą, że dostawcy technologii 5G i sprzętu będą pochodzili z państw, w których firmy nie są zobligowane do przekazywania służbom specjalnym wszelkich informacji dotyczących klientów, a system sądowniczy w kraju macierzystym jest niezależny. Jak silne jest zaangażowanie ABW w cyberbezpieczeństwo?  Poza stałą pracą CSIRT (CERT) ABW, chroniącą sieci rządowe i infrastrukturę krytyczną kraju, podejmujemy także szereg innych działań. Agencja opracowała jednolitą koncepcję bezpieczeństwa systemów łączności RP, wskazującą na zagrożenia, jakie mogą wystąpić podczas wdrażania 5G. Jednym z elementów tego projektu było powołanie tzw. operatora narodowego, którego zadaniem byłoby rozbudowanie przez Polskę krajowego potencjału telekomunikacyjnego i zagwarantowanie możliwości wpływu państwa na stosowane na terytorium kraju technologie. Takie rozwiązania przyczyniłyby się do skutecznego zapewnienia bezpieczeństwa podmiotów państwowych, jak również wszystkich obywateli. W tym kontekście muszę podkreślić, że z roku na rok jesteśmy coraz nowocześniejszą Służbą, posiadającą wysokiej klasy specjalistów i ekspertów z dziedziny teleinformatyki. Opracowane przez nas autorskie rozwiązania Agencja przekazuje na bieżąco innym instytucjom państwowym. Jak widać zagrożenie dla polskiego bezpieczeństwa nie ma granic… Instytucje odpowiedzialne za bezpieczeństwo państwa, a zwłaszcza Agencja Bezpieczeństwa Wewnętrznego, która ma najszerszy ze wszystkich polskich służb specjalnych zakres zadań i odpowiedzialności, stoją przed coraz poważniejszymi wyzwaniami. Proces globalizacji (szans, ale i zagrożeń) sprawił, że nie możemy już mówić o zagrożeniach bezpieczeństwa wewnętrznego kraju w oderwaniu od sytuacji geopolitycznej w Europie i na świecie. Żadne z istotnych zagrożeń dla bezpieczeństwa Polski nie uznaje także istnienia granicy państwowej. Łatwość pozyskiwania informacji, ale jednocześnie manipulowania nimi (w tym poprzez wykorzystywanie mediów społecznościowych), coraz bardziej agresywna polityka państw wrogich, ekspansja gospodarcza wielkich światowych graczy, jak np. Chiny, i wreszcie stale rosnący poziom zagrożeń w cyberprzestrzeni czynią pracę ABW i innych służb coraz trudniejszą i wymagającą stałego poszukiwania nowych rozwiązań. Sfera bezpieczeństwa państwa powinna być objęta roztropną i odpowiedzialną troską nie tylko polityków, ale wszystkich Polek i Polaków, których gorąco zachęcam do wstępowania w szeregi ABW i kontynuacji sztafety pokoleń Polaków czynnie angażujących się w dobro wspólne.",,
Polacy chętniej pomagają innym,"Polacy są coraz bardziej hojni wynika z badań przeprowadzonych na zlecenie Stowarzyszenia Klon/Jawor. W 2011 roku 66 proc. rodaków wsparło materialnie organizacje społeczne. Oznacza to wzrost od 2010 r., gdy pomoc finansową lub rzeczową dla organizacji deklarowało 54 proc. z nich.","Wśród organizacji najchętniej wspieranych przez Polaków jest fundacja Jerzego Owsiaka. Inne organizacje nie mogą liczyć na tak dużą hojność rodaków. Jak powiedziała Marta Gumkowska ze Stowarzyszenia Klon/Jawor, „niestety większość polskich darczyńców datek przekazuje tylko raz do roku – wspierając głównie Wielką Orkiestrę Świątecznej Pomocy”. Według niej „oddaje to specyfikę polskiej filantropii: bardziej akcyjnejniż konsekwentnej i systematycznej” – dodała. Badania pokazały, że oprócz przekazywania pieniędzy w czasie finału WOŚP, w2011 roku najwięcej osób ofiarowało pieniądze i dary na rzecz organizacjizajmujących się pomocą charytatywną dla osób najuboższych i bezdomnych (10proc.) oraz pomagających ofiarom klęsk żywiołowych i pomocą humanitarną (9proc.). Wśród wspieranych inicjatyw wymieniane są też ekologia, ochronaśrodowiska, opieka nad zwierzętami (3 proc.), a także organizacje i ruchyreligijne, wspólnoty parafialne, misje (3 proc.). Wspieranie organizacji społecznych jest związane z wykształceniem: dary pieniężne lub rzeczowe przekazało 78 proc. Polaków, którzy ukończyli studia wyższe i 60 proc. z wykształceniem podstawowym. Na chęć wspierania organizacji wpływa też miejsce zamieszkania – filantropami częściej są osoby z dużych miast (szczególnie tych powyżej 200 tys. mieszkańców) niż mieszkańcy mniejszych miejscowości i wsi, choć jednocześnie mieszkańcy terenów wiejskich częściej wspierali organizacje społeczne niż ci, który mieszkają w miejscowościach do 50 tys. mieszkańców.Istnieje też zależność między sytuacją finansową i dochodami badanego, a jego gotowością do materialnego wsparcia organizacji. Wśród badanych, którzy uważają, iż nie starcza im na własne, najpilniejsze potrzeby co drugi (50 proc.) twierdzi, że w ubiegłym roku wsparł materialnie organizacje, a spośród tych, którzy określają się mianem „zamożnych” w filantropię angażowało się 80 proc. Badanie na zlecenie Stowarzyszenia Klon/Jawor i Stowarzyszenia CentrumWolontariatu zrealizowała firma Millward Brown SMG/KRC na losowej,reprezentatywnej próbie 1008 Polaków w wieku 15 i więcej lat. Badanie byłoprowadzone między 18 a 21 listopada 2011 roku.",,
Prezydent: Uczestnictwo w misji ONZ w Libanie dowodem wiarygodności Polski,"Idea solidarności międzynarodowej, której wyrazem są operacje realizowane przez ONZ, była i jest zawsze bliska Polsce – napisał prezydent Andrzej Duda w liście do żołnierzy wyruszających na misję w Libanie. Według niego udział Polaków w tej misji jest kolejnym dowodem wiarygodności naszego kraju.","Prezydent przekazał w piątek żołnierzom 12. Brygady Zmechanizowanej ze Szczecina, udającym się na pierwszą zmianę misji UNIFIL w Libanie (ang. United Nations Interim Force in Lebanon – Tymczasowe Siły Zbrojne ONZ w Libanie), polską flagę państwową.„Jestem przekonany, że każdy z Was doskonale rozumie znaczenie i symbolikę naszych barw narodowych. Przywiązanie do nich jest wpisane nie tylko w etos żołnierza, ale także w patriotyzm każdego Polaka. Możliwość reprezentowania biało-czerwonych barw poza granicami państwa, w ramach działań na rzecz pokoju i bezpieczeństwa w niestabilnych regionach świata, będzie z pewnością dla Państwa źródłem dumy i satysfakcji” – napisał prezydent w liście do żołnierzy, odczytanym przez szefa BBN Pawła Solocha.„Po dziesięciu latach polscy żołnierze wracają do Libanu, a tym samym do operacji prowadzonych pod auspicjami Organizacji Narodów Zjednoczonych. Będą Państwo kontynuować kilkudziesięcioletnie tradycje służby polskich żołnierzy w błękitnych hełmach, dołączając swój wkład do wysiłków wspólnoty międzynarodowej na rzecz utrzymania pokoju i tworzenia warunków do bezpiecznego życia mieszkańców” – napisał Andrzej Duda.Podkreślił, że sytuacja na Bliskim Wschodzie jest obecnie „pełna napięć i zaostrzających się okresowo konfliktów”.",,
Prezydent Korei Południowej: Są szanse na dialog z Pjongjangiem,"Prezydent Korei Południowej Mun Dze In oświadczył , że jest jeszcze zbyt wcześnie, aby mówić o zerwaniu rozmów na temat denuklearyzacji między USA i Koreą Północną. Zdaniem Muna Pjongjang nie zatrzasnął drzwi przed dalszymi rozmowami.","W opinii Muna, który wystąpił na konferencji prasowej w pałacu prezydenckim, niedawny list prezydenta USA Donalda Trumpa do przywódcy Korei Północnej Kim Dzong Una z okazji jego urodzin jest „dobrą oznaką”, która świadczy o zaangażowaniu na rzecz kontynuowania dialogu.– Niektórzy wyrażali obawy przed nową serią prowokacji przed urodzinami przewodniczącego Kima. Zamiast tego prezydent Trump przesłał mu życzenia urodzinowe, aby podkreślić gotowość do rozmów. To był wspaniały pomysł – ocenił Mun.Zdaniem południowokoreańskiego prezydenta Pjongjang zasygnalizował, że drzwi do rozmów nie są zamknięte oraz że mogą  one być wznowione, jeśli jego warunki zostaną przyjęte. – Obecnie nie ma rozmów między USA i Koreą Północną, ale powiedziałbym, że obaj przywódcy – prezydent Trump i przewodniczący Kim – nadal ufają sobie i kontynuują starania – powiedział Mun.",,
Julia Przyłębska: Sędzia nie powinien angażować się w życie polityczne,"– Sędzia, co wynika wprost z przepisów, nie powinien angażować się w życie polityczne, czyli opowiadać się po którejś ze stron życia politycznego. Powinien występować raczej jako arbiter i stać z boku – podkreśliła w programie „Bez retuszu” Julia Przyłębska, prezes Trybunału Konstytucyjnego. Wskazała, że sędzia nie powinien uczestniczyć np. „w kampanii wyborczej, demonstracjach czy wiecach, których celem jest obalenie aktualnego rządu”.","Przyłębska wskazała, że sędziowie wypowiadają się „poprzez wyroki i tylko w ten sposób”. – Możemy rozmawiać o różnych sprawach związanych stricte z prawem, ale nie mogę już powiedzieć, czy podoba mi się opozycja, czy podoba mi się rząd – wyjaśniła.– Sędzia Biernat (Stanisław Biernat, były wiceprezes TK – przyp. red.) popełnia wiele artykułów naukowych, z którymi się nie zgadzam, ale można polemizować merytorycznie, ale panowie Stępień (Jerzy Stępień, były prezes TK – przyp. red.) i Rzepliński (Andrzej Rzepliński, były prezes TK – przyp. red.) wypowiadają się w sposób zupełnie niemerytoryczny, w jaki nie powinien wypowiadać się były prezes TK – przekonywała.Obecna prezes Trybunału odpowiedziała również na zarzuty, jakoby w Polsce nie był przestrzegany trójpodział władzy. – Nie bardzo rozumiem, o co chodzi w tych zarzutach. Trójpodział władzy polega na tym, że suweren jest istotą państwa prawnego w Polsce. Suweren zaczyna od wybrania swoich przedstawicieli do parlamentu – wskazała. Nadzwyczajna kasta– Poprzez parlament dokonuje się kontrola rządu – władzy wykonawczej. Władza sądownicza musi być wkomponowana we władze suwerena. Nie może być tak, że jeden podmiot stanie się niezależny, stanie się korporacyjnym organem, który tylko przed sobą będzie odpowiadał. Nie może być tak, że sędzia staje się przedstawicielem nadzwyczajnej kasty sędziów. (…) Sędzia nie wydaje wyroku w imieniu swoim, ale Rzeczypospolitej – zaznaczyła Przyłębska.Zapytana przez prowadzącego program „Bez retuszu”, czy czuła się przedstawicielką „nadzwyczajnej kasty ludzi”, odpowiedziała: Nie, absolutnie nigdy nie czułam się przedstawicielką nadzwyczajnej kasty. Bo nawet jeżeli sędzia jest kimś nadzwyczajnym, to musi oceniać swoje słabości w rozstrzyganiu. (…) Jeśli to widzi, to powinien się wyłączyć i nie orzekać – zwróciła uwagę prezes TK.Julia Przyłębska została również poproszona o komentarz do niedawnego natarczywego zachowania dziennikarzy TVN, którzy zaczepili ją na dworcu w momencie, gdy wraz z wnuczką oczekiwała na pociąg. – Uważam, że wszelkie standardy zostały przekroczone przez dziennikarzy – oceniła. ",,
"„Ukraina nie może przeżyć, że chcemy prawdy o ludobójstwie Polaków”","– Ukraina to państwo, które nie może przeżyć tego, co się stało rok temu. Rząd PiS i parlament podali jednoznaczną granicę, poza która nie będziemy wychodzić, jako Polska. Ta granicą jest prawda dotycząca zbrodni ludobójstwa na Polakach, dokonana m.in. przez OUN-UPA. W imię podporządkowania swoich racji politycznych Ukraińcy zdecydowali się na dokonanie zbrodni na Polakach, tylko, dlatego, że byli Polakami – tak prof. Jan Żaryn, senator PiS, komentował w programie „O co chodzi” wycofanie zgody władz ukraińskich na prace ekshumacyjne na terenach dawnej II RP.",,,
„Do Rzeczy”: jak Tusk oddał Putinowi śledztwo ws. katastrofy smoleńskiej,"Kancelaria premiera Donalda Tuska zamówiła analizę, z której wynikało, że w sprawie katastrofy smoleńskiej nie trzeba było stosować prawa, które oddało śledztwo w ręce Rosjan - informuje tygodnik „Do Rzeczy”, który dotarł do nowych dokumentów.","Jak podkreśla gazeta, jednym z nich jest pismo z 19 września 2011 r., skierowane przez byłego szefa KPRM Tomasza Arabskiego do warszawskiej prokuratury okręgowej. Stanowi ono część materiału dowodowego w śledztwie w sprawie „zdrady dyplomatycznej”, które toczy się obok głównego postępowania dotyczącego przyczyn katastrofy smoleńskiej.Według „Do Rzeczy”, z dokumentu wynika, że przez kilka tygodni po katastrofie smoleńskiej ekipa Donalda Tuska „nie pokusiła się o przygotowanie żadnej analizy prawnej, która wskazywałaby na to, że Polska była bezwolnym wykonawcą rosyjskich poleceń, a wszystkich ustaleń dokonywano na słowo honoru”.",,
„ACTA 2 to przede wszystkim jest nabijanie kabzy wielkim koncernom medialnym”,"Dyskusja o wolności jest dyskusją o idei, o naszych prawach jako użytkownikach Internetu, ale w tle tej dyrektywy są ogromne pieniądze – ocenił w programie „Woronicza 17” Krzysztof Szczerski, szef gabinetu prezydenta, komentując przegłosowanie przez Parlament Europejski dyrektywy ACTA 2. Senator Jan Libicki wyraził nadzieję, że „w dalszych pracach i na skutek jakiegoś społecznego niezadowolenia ta dyrektywa nie wejdzie w życie”.","– ACTA 2 to przede wszystkim jest nabijanie kabzy wielkim koncernom medialnym. Dyskusja o wolności jest dyskusją o idei, o naszych prawach jako użytkownikach Internetu, ale w tle tej dyrektywy są ogromne pieniądze. Dyrektywa dlatego miała tak wielu sponsorów w Parlamencie Europejskim, że to szansa na ogromne dochody dla największych koncernów, które będą tak naprawdę głównymi beneficjentami tych regulacji – zaznaczył minister Szczerski.Według szefa gabinetu prezydenta „twórcy gdzieś tam są w tle”. – (Koncerny) posługują się nimi, żeby wywołać wokół tego wrażenie, że to jest dla ich dobra, a to jest dla dobra wielkich koncernów. Jak ktoś ma interes ekonomiczny, to nie patrzy na wolność innych ludzi, czy swobody dyskusji, tylko chce zarobić. Dlatego ta dyrektywa jest tak forsowana – chodzi o pieniądze – podkreślił.Stan naturalny– Wolność w Internecie jest dla mnie czymś absolutnie naturalnym. Trudno sobie wyobrazić Internet i nasze funkcjonowanie bez tej wolności, dlatego jestem tym zdumiony. Pan europoseł Boni (Michał Boni z PO – przyp. red.) mówi, że będzie można się odwoływać od sytuacji, że kogoś to ACTA 2 dotknie, ale ja sobie nie wyobrażam, że udostępniam jakiś materiał, jestem za to przywoływany do porządku i teraz poświęcam swój czas, żeby się odwoływać – zwrócił uwagę na zagrożenie senator Libicki. – Mogę wyrazić nadzieję, że w dalszych pracach i na skutek jakiegoś społecznego niezadowolenia ta dyrektywa nie wejdzie w życie – dodał.Platformę skrytykował również Wojciech Skurkiewicz, wiceszef MON i polityk PiS. Przypomniał, że wcześniej lider tej partii zapowiadał, iż jego ugrupowanie będzie przeciwne dyrektywie. – Platforma skłamała, po raz kolejny nie stanęła na wysokości zadania – wskazał. Dodał, że Ministerstwo Cyfryzacji wyraziło jednoznacznie negatywny stosunek do tych zapisów.– Własności należące do twórców są szczególnie ważne, ale Internet też jest obszarem wyjątkowym. Rzecz, która dziś żyje w Internecie, jutro jest przestarzała. Wszelkie memy, które są prostą formą wyrazu, są szybką reakcją na różnego rodzaju działania. Przez te przepisy praktycznie nie będą mogły funkcjonować. Dlatego my się temu sprzeciwiamy. Jestem przekonany, że podobnie uważa większość krajów – zaznaczył. W ocenie Piotra Apela (Kukiz’15) przyjęcie dyrektywy jest dopiero „początkiem drogi”. – Ta dyrektywa dojrzewa. Ten zapis, który teraz jest, jest lepszy od tego, który był na wiosnę. Tamten mówił de facto o likwidacji memów, teraz to zostało ucięte i jest zapis, że w przypadku prywatnego użytkownika ten zapis nie obowiązuje – wskazał.Zagrożenie monopolizacją rynku– Ale to jest nadal niebezpieczne, ponieważ doprowadzi do monopolizacji rynku. Mało który portal będzie stać na zamontowanie filtrów, które będą badać zgodność z prawem autorskim. YouTube pracuje nad tymi filtrami ponad dwa lata. Proszę sobie wyobrazić, że którykolwiek z polskich portal będzie stać na takie filtry – zasugerował. Jako inne zagrożenie wskazał także prace nad sztuczną inteligencją, na które Bruksela chce wydać do 2020 roku 20 mld euro.Piotr Ikonowicz z Ruchu Sprawiedliwości Społecznej przypomniał, że cenzura Internetu już funkcjonuje. – Ci, którzy sądzili, że nie da się cenzurować Internetu chyba nie wiedzą, że jest on cenzurowany, chociażby w Chinach. Trochę jest tak, że idziemy drogą chińska – zwrócił uwagę. – Ja się dziwiłem, że tak długo trwa ta wolność w Internecie. To jest zresztą problem z demokracją – zaczyna się sytuacja, w której głosuje się pakietami akcji, a obywatel już nie ma na to wszystko wpływu – ocenił.Dodał, że „jedyną zaporą” będzie „jak młodzież wyjdzie na ulicę”. – Mam nadzieję, że to młode pokolenie, które korzysta z wolności w Internecie, pokaże, że wolność znaczy dla nich więcej i że „obywatel”, „demokracja” opierają się na komunikacji społecznej, a ona jest swobodna dzisiaj już tylko w Internecie – zaznaczył.",,
Słabsze pierwsze miejsce PO,"Gdyby wybory parlamentarne odbyły się na początku
lutego, wygrałaby je PO z 41-proc. poparciem – wynika z sondażu TNS OBOP. Na
drugim miejscu znalazłoby się PiS z 26 proc. głosów. Poparcie dla PO w
stosunku do stycznia spadło o 13 pkt proc.; poparcie dla PiS wzrosło o 2 pkt
proc.","Do Sejmu weszłoby w sumie pięć ugrupowań. Oprócz PO i PiS w ławach poselskichzasiedliby też przedstawiciele: SLD (13 proc.), PSL (7 proc.) i PJN (6proc.).   W porównaniu z ubiegłym miesiącem notowania SLD wzrosły o 2 punktyprocentowe, PSL – wzrost o 4 pkt proc., a PJN otrzymało poparcie większe o 3punkty proc.   Na kolejnym miejscu znalazł się Ruch Poparcia Janusza Palikota, któremupoparcia udzieliło w sondażu 2 proc. ankietowanych (wzrost o 1 punkt proc.).  Po 1 proc. poparcia otrzymały: Wolność i Praworządność (ugrupowanie JanuszaKorwin-Mikkego), Krajowa Partia Emerytów i Rencistów, Unia Polityki Realnejoraz Prawica Rzeczypospolitej.  Jeszcze mniej osób zgłaszało gotowość głosowania na: Ligę Polskich Rodzin,Samoobronę, Polską Partię Pracy, Socjaldemokrację Polską i PartięDemokratyczną-demokraci.pl.  Wśród respondentów, którzy zadeklarowali udział w wyborach, niezdecydowanychjak głosować było 14 proc. (spadek o 4 punkty proc. w porównaniu do sondażustyczniowego)  Udział w wyborach parlamentarnych zadeklarowało łącznie 64 proc.ankietowanych (32 proc. – zdecydowanie wzięłoby w nich udział, a 32 proc. –raczej). Do urn nie wybiera się łącznie 31 proc. (11 proc. raczej nie, a 20proc. zdecydowanie nie). 5 proc. badanych nie wyraziło zdania w tej kwestii.  Sondaż TNS OBOP zrealizowano w dniach 3-6 lutego na reprezentatywnej, losowej981-osobowej ogólnopolskiej próbie osób od 18. roku życia za pośrednictwembezpośrednich wywiadów kwestionariuszowych.",,
Koledzy grotołazów apelują do premiera,"Koledzy speleologów z Sekcji Grotołazów Wrocław, zaginionych w Jaskini Wielkiej Śnieżnej w Tatrach, chcą, by premier wpłynął na zmianę decyzji naczelnika TOPR Jana Krzysztofa o zaniechaniu prowadzenia akcji ratowniczej po drugiego, nieodnalezionego grotołaza – dowiedziała się PAP.","– Staramy się skontaktować z kancelarią premiera, by premier Mateusz Morawiecki wpłynął na zmianę decyzji naczelnika TOPR o zaniechaniu akcji poszukiwawczo-ratowniczej po drugiego z naszych kolegów – powiedział prezes Sekcji Grotołazów Wrocław (SGW) Mirosław Kopertowski. Kopertowski podkreślił, że taka jest oddolna inicjatywa członków sekcji i kolegów zaginionych. – Zarząd SGW zdecydował się poprzeć te działania – wyjaśnił. Na stronie internetowej SGW zarząd opublikował stanowisko swoich członków dotyczące akcji ratowniczej prowadzonej przez TOPR w celu uratowania dwóch członków sekcji. „TOPR przez wiele dni prowadził skomplikowaną akcję ratunkową, a my w napięciu oczekiwaliśmy rychłego uwolnienia naszych przyjaciół. Informacje napływające z Tatr nie pozwalają nam dłużej trzymać się nadziei na szczęśliwe zakończenie. Szczególnie w obliczu tak trudnej do zrozumienia decyzji TOPR o zaniechaniu akcji ratunkowej. Pomimo nieodnalezienia jednego z naszych kolegów TOPR wycofuje się z działań w jaskini i nie dopuszcza innych organizacji ratowniczych przebywających na miejscu” – napisano w stanowisku członków SGW. Prezes sekcji podkreślił, że także opublikowanie stanowiska na stronach klubu jest inicjatywą oddolną, popartą przez władze organizacji. Nie chciał jednak skomentować informacji w nim zawartej o tym, że TOPR nie zdecydował się dopuścić do akcji ratowniczej „innych organizacji”, które przebywały „na miejscu” prowadzonej akcji. W piątek także Grupa Ratownictwa Jaskiniowego Polskiego Związku Alpinizmu przedstawiła swoje stanowisko, wzywające TOPR do wznowienia akcji ratunkowej. „W świetle oficjalnego komunikatu TOPR na temat zaprzestania dalszej akcji poszukiwawczo-ratowniczej zaginionego drugiego grotołaza w Jaskini Śnieżnej prosimy o wznowienie działań mających na celu odnalezienie drugiego naszego Kolegi - grotołaza. Jeszcze raz prosimy również w imieniu rodziny zaginionego o wznowienie akcji poszukiwawczo-ratowniczej w Jaskini Śnieżnej” – napisano na oficjalnej stronie GRJ na FB. „Akcja ratownicza jeszcze się nie zakończyła...” – podkreślono. W piątek portal wp.pl podał, powołując się na anonimowych rozmówców ze środowiska speleologicznego, że „koledzy grotołazów nie zgadzają się, by TOPR odpuszczał”. Grotołazi mają też negatywnie oceniać decyzję naczelnika TOPR, że dalsza akcja w Wielkiej Śnieżniej przestaje być „pilna”. Portal napisał również, że z krytyką speleologów spotykała się decyzja Jana Krzysztofa, niedopuszczająca do akcji ratunkowej innych organizacji ratowniczych, które miały być gotowe bezzwłocznie włączyć się w działania TOPR. Wp.pl pisze o działającej w strukturach Polskiego Związku Alpinizmu Grupie Ratownictwa Jaskiniowego, a także o grupach ratowniczych GOPR i „innych zagranicznych organizacji”. Zdaniem rozmówców wp.pl, ratownicy ci z racji wysokich umiejętności speleologicznych i znajomości jaskini mogli podjąć próbę dostania się do miejsca przebywania zaginionych drogą, którą ci pokonali, a nie nową, poszerzaną materiałami wybuchowymi, szczeliną. Ratownicy TOPR, prowadzący akcję poszukiwawczą dwóch grotołazów w Jaskini Wielkiej Śnieżnej, dotarli w czwartek w nocy do ciała jednego z nich i przystępują do jego wydobycia na powierzchnię. Zakładają, że ciało kolejnego grotołaza znajduje się nieco dalej. – Stwierdziliśmy zgon jednego z poszukiwanych grotołazów. Nie udało nam się jeszcze do niego bezpośrednio dotrzeć, choć jest już w niewielkiej odległości, w bardzo dobrym świetle i mamy jednoznaczne wskazanie, że ta osoba nie żyje. Okoliczności i ułożenie ciała nie budzą żadnych wątpliwości, że nastąpił zgon. Teraz przechodzimy do akcji, która ma na celu wydobycie ciała – powiedział naczelnik TOPR Jan Krzysztof. Dodał, że akcja w jaskini nie jest już traktowana jako pilna. Jak podkreślił, zdecydowanie na pierwszym miejscu jest teraz bezpieczeństwo ratowników. W piątek miał być przygotowywany plan wydobycia ciała rozłożony w czasie.",,
"„Żeby Polska była polska” hasłem koalicji RN, Wolności, Brauna i Liroya","„Żeby Polska była polska” jest hasłem koalicji wyborczej Ruchu Narodowego, partii Wolność, posła Piotra „Liroya” Marca oraz Grzegorza Brauna – reżysera, dokumentalisty oraz założyciela organizacji „Pobudka”. Przystąpienie Brauna do koalicji i hasło ogłoszono na konferencji prasowej.","Partia Wolność i Ruch Narodowy 5 grudnia zeszłego roku zawarły umowę o wspólnym starcie w majowych wyborach do europarlamentu. O tym, że Braun dołączył do koalicji składającej się z RN, Wolności i posła Piotra Marca (Wolni i Skuteczni) powiedział prezes partii Wolność Janusz Korwin-Mikke. W imieniu nieobecnego Liroya dodał, że lider Skutecznych „bardzo się cieszy i z radością wita” Brauna. – Idziemy do wyborów i liczymy na znacznie lepszy wynik niż państwo liczycie – dodał prezes Wolności. – Formujemy koalicję nie, jak gdzieś czytałem, eurosceptyczną, czy nie daj Boże antyeuropejską. My formujemy koalicję propolską i do takiej koalicji ja niniejszym przystępuję – oświadczył Braun. – „Żeby Polska była polska” – to jest hasło tej kampanii – podkreślił. Prezes Ruchu Narodowego poseł Robert Winnicki ocenił, że koalicja jest pierwszą od lat „realną, poważną alternatywą grupującą siły narodowe, wolnościowe, konserwatywne i antyestablishmentowe”, która „rzuci wyzwanie” PiS, ale też „zmobilizuje wyborców i nowych wyborców”. Braun podkreślił, że stawką w tych wyborach jest „istnienie cywilizacji łacińskiej”. – Króluj nam, Chryste, zawsze i wszędzie! – zakończył założyciel ruchu społecznego „Pobudka”. Korwin-Mikke, pytany o wizję przyszłej Unii Europejskiej powiedział, że „obecna Unia musi zostać zlikwidowana”. – Natomiast czy coś powstanie na jej miejsce, czy wrócimy do EWG (Europejskiej Wspólnoty Gospodarczej – red.), czy zupełnie nic nie powstanie, to jest zupełnie inna „para kaloszy” – mówił. – Tego dłużej tolerować nie można, żeby nam ktoś dyktował, co tu mamy robić w kraju – dodał prezes partii Wolność. Winnicki ocenił, że w europarlamencie „mamy teraz z Polski dominację sił, które w żaden sposób nie kontestują obecnego układu w Unii Europejskiej”. Ocenił też, że „taką siłą »niekontestującą«, a wspierającą obecny układ jest również Prawo i Sprawiedliwość”. Na pytanie, czy koalicja będzie wzywała do referendum ws. wyjścia Polski z Unii, Korwin-Mikke odpowiedział: „zobaczymy”. Winnicki dodał, że jest to „jedna z opcji”. Liderzy koalicji byli pytani o jej ostateczny program. – Pozbyć się Unii w obecnym kształcie to jest wszystko – oświadczył Korwin-Mikke. Dodał, że każdy z koalicjantów „mówi swoim głosem”. Natomiast Braun uważa, że należy „pozbyć się Unii z Polski”. Braun w 2015 r. był bezpartyjnym kandydatem na prezydenta Polski. Wśród 11 kandydatów zajął ósme miejsce, z poparciem 0,83 proc. W drugiej turze wyborów prezydenckich Braun zadeklarował poparcie dla Andrzeja Dudy.",,
Berlin zaprasza Moskwę na salony. Rosja pozostała Rosją,"Władimir Putin nie ugiął się pod krytyką płynącą z Zachodu. Nie cofnął się nawet o krok. Nadal realizuje swoją agresywną politykę wobec Ukrainy, grozi krajom Europy Środkowo-Wschodniej i szerzy propagandę na Zachodzie. To jednak nie przeszkadza Berlinowi w zacieśnianiu współpracy z Kremlem i przekonywaniu, że prowadzenie dialogu z Moskwą jest najlepszym sposobem na wyjście z obecnego kryzysu.","W sobotę kończą się obrady 18. edycji Dialogu Petersburskiego, w Koenigswinter niedaleko Bonn, które odbywają się pod znamiennym hasłem: ""Współpraca jako motyw przewodni pokojowej Europy - wkład społeczeństw obywatelskich Rosji i Niemiec"". Oficjalnym celem tej platformy są spotkania polityków i organizacji pozarządowych z Rosji i Niemiec. W rzeczywistości jest to jednak miejsce służące do pogłębiania współpracy między obu krajami, które znajdują się obecnie na etapie przyspieszonego ocieplania wzajemnych relacji.  Jak można bowiem na poważnie rozmawiać z Kremlem o społeczeństwie obywatelskim, gdy nawet w trakcie trwania forum trwają protesty m.in. w Moskwie, po tym, jak uniemożliwiono tamtejszym przedstawicielom wzięcie udziału w wyborach samorządowych? Gdy prześladowani są wszyscy, którzy krytykują politykę Putina? Gdy zagraniczne instytucje i media oskarżane są o agenturalność? Niemcy jednak debatują w najlepsze. Warto w tym kontekście przypomnieć, że Dialogi Petersburskie zostały zapoczątkowane w 2001 roku przez tak skompromitowanego polityka, jakim jest były kanclerz Niemiec Gerhard Schroeder, który otworzył je wtedy z prezydentem Władimirem Putinem. Schroedera już nie ma w niemieckiej polityce, jest szefem rady dyrektorów rosyjskiego giganta naftowego Rosnieft – ale jego postawa wobec Moskwy staje się charakterystyczna dla innych niemieckich polityków. Przedstawiciele Berlina wypowiadają okrągłe formułki o potrzebie zakończenia wojny na Ukrainie, zwrocie Krymu, rozwoju społeczeństwa obywatelskiego, czy uwolnieniu więźniów politycznych. I zaraz po tym prowadzą z Moskwa interesy, jakby nigdy nic się nie stało. To przywołuje najgorsze wspomnienia z historii ubiegłego wieku i jest bezpośrednim ostrzeżeniem dla Polski. Co więcej, Niemcy w ten sposób wzmacniają międzynarodową pozycję Kremla przekonując, że nie da się rozwiązać trapiących świat problemów bez udziału i zgody Władimira Putina. Jest on – wmyśl tego przekazu - wprost niezbędny dla utrzymania ładu światowego. Tak jakby nie był on wielokrotnie podkopywany właśnie przez władcę Kremla. Heiko Maas informował więc, że będzie rozmawiał z ministrem spraw zagranicznych Rosji Siergiejem Ławrowem na tematy związane z umową nuklearną z Iranem, przyszłością kontroli zbrojeń i sytuacją na wschodniej Ukrainie. A przecież każdy z tych tematów jest wykorzystywany przez Moskwę do realizacji jej interesów, walki z Zachodem i Amerykanami na czele. Mass podkreślał, że widzi w Donbasie „delikatne jaskółki nadziei” i że ma nadzieję na osiągniecie pokoju. W niedzielę ma tam bowiem wejść bezterminowe zawieszenie broni. Wszyscy tak naprawdę wiedzą, że rozejm będzie tam trwał tak długo, jak długo będzie to potrzebne Putinowi. Niemiecki minister podkreślał jednak, że „Rosja musi teraz wnieść swój konstruktywny wkład” w rozwiązanie konfliktu. Nie wyjaśniał jednak, czym ten „konstruktywny wkład” miałby być. Szkoda jednak, że nie zażądał, by Kreml jak najszybciej wycofał z tego rejonu swoje siły i zakończył ze wspieraniem prorosyjskich separatystów. Tak do niedawna mówił jednym głosem Zachód. Teraz jednak Niemcy ograniczają się do apeli zupełnie innego kalibru. Nie może być jednak inaczej, skoro współpraca gospodarcza między obu krajami kwitnie. Najlepszym tego przykładem jest budowa Nord Stream 2, gazociągu, który, omijając Ukrainę, ma na celu połączenie obu krajów. Pomimo sprzeciwu m.in. Polski i krajów Europy Środkowo-Wschodniej, krytyki ze strony instytucji unijnych i USA, Berlin wymusił budowę tego projektu, chociaż jest on zagrożeniem dla bezpieczeństwa całego regionu i umacnia pozycję Rosji jako dostawcy energii do UE. Niemcy jednak myślą wyłącznie o swoim interesie – uzyskają tani rosyjski gaz, który będą mogli później odsprzedawać innym europejskim państwom. Nikt już nie wierzy w ich zapewnienia, że nie pozwolą, by budowa NS2 doprowadziła do sytuacji, w której Moskwa zakręca Kijowowi kurek z gazem. Czy że jest to projekt wyłącznie ekonomiczny. To dla Berlina już nie ma żadnego znaczenia. Współpraca z Rosją jest dla nich sposobem na jeszcze większe wzmocnienie swoich wpływów w Europie. Moskwa zaś zyskuje adwokata, będącego najbardziej wpływowym państwem w UE. To zaś wzbudza obawy przed zniesieniem unijnych sankcji wobec Rosji. Te słabe restrykcje, które jednak irytują Putina i wpływają na pogorszenie stanu rosyjskiej gospodarki, są już właściwie jedynym przejawem braku zgody Zachodu na praktyki stosowane przez Kreml. Postawa Niemiec korumpuje inne kraje członkowskie. Jeśli bowiem Berlin macha ręką na sankcje, to czemu mniejsze państwa miałyby ponosić wynikające z ich stosowania straty? Niedługo może się okazać, że Polska pozostanie osamotniona w swoim sprzeciwie wobec polityki Putina. Tym bardziej, że pozytywnie do współpracy z Kremlem nastawione są również prawicowe rządy niektórych krajów członkowskich, jak np. Włoch i część antyestablishmentowych partii. Europejska lewica zaś od dawna tylko czeka na sygnał do resetu. Aby nie dopuścić do sytuacji, w której Europa ulega Moskwie, należy w dalszym ciągu piętnować na forum międzynarodowym praktyki Kremla i szukać sojuszników wśród krajów zagrożonych rosyjską agresją – zarówno w regionie, jak i m.in. w Skandynawii, czy Wielkiej Brytanii, a także zacieśniać współpracę z USA, które w przeciwieństwie do UE, o wiele surowiej traktują łamanie przez Rosję prawa międzynarodowego niż UE. Petar Petrović Autor jest dziennikarzem Polskiego Radia.",,
Pitera: Moje sympatie do obojga kandydatów PO na prezydenta są chłodne,"Moja sympatia, jeśli chodzi o obydwie kandydatury w prawyborach prezydenckich w PO Małgorzatę Kidawę-Błońską i Jacka Jaśkowiaka, jest dość chłodna; mam nadzieję, że wybrany kandydat PO w czasie kampanii wyborczej będzie otwarcie mówić o swoich poglądach – powiedziała była europosłanka PO Julia Pitera.","Pitera pytana w radiu ZET, kto podczas sobotniej prawyborczej debaty kandydatów PO na prezydenta wypadł lepiej – Kidawa-Błońska czy Jaśkowiak, odpowiedziała, że „więcej konkretów niewątpliwie mówił prezydent Poznania"". – Prawdę powiedziawszy, cała debata nie porywała. Oglądałam ją tylko dlatego, że jestem związana z Platformą Obywatelską i bardzo przeszkadza mi obecnie panujący prezydent Andrzej Duda – powidziała.  Na pytanie, czy prezydenta Andrzeja Dudę może zastąpić kandydat Platformy Obywatelskiej, odpowiedziała, że zastanawia ją i martwi, dlaczego przez cztery lata PO nie mogła znaleźć na forum partii kogoś, kto będzie powoli „promowany i lansowany” na tę funkcję. – Nie mogę tego zrozumieć – podkreśliła. – Mam nadzieję, że pojawi się jeszcze wielu rozsądnych kandydatów – dodała.  Pytana, którego z kandydatów poprze - Kidawę-Błońską czy Jaśkowiaka powiedziała: „Moja sympatia w ogóle jest dość chłodna, jeśli chodzi o obydwie kandydatury, mówię zupełnie szczerze”.   Z kolei na pytanie, czy Polska jest gotowa na kobietę prezydenta Julia Pitera stwierdziła, że wątpi w to, by ludzi kierowali się kwalifikacją, jaką jest płeć. – Problem polega na tym, moim zdaniem, że ludzie czekają na bardzo silnego prezydenta. Patrząc na wyniki wyborcze kobiet w innych wyborach - do Sejmu, do Senatu, kobiety otrzymują świetne wyniki, myślę, że ludzie się tym nie kierują – mówiła.",,
Krwawy atak nożownika w komendzie głównej w Paryżu. Zginęli policjanci,"W Paryżu doszło do ataku nożownika na komendę główną policji – zginęło czterech policjantów, wśród nich jedna kobieta. Napastnika zastrzelono. Mężczyzna był wcześniej pracownikiem administracyjnym zatrudnionym w komendzie. Jak podała francuska stacja BFM TV, niedawno przeszedł na islam. Na miejsce zdarzenia przybyli prezydent Francji Emmanuel Macron i premier Edouard Philippe.","Jak poinformował przybyły na miejsce ataku prokurator Paryża Remy Heitz, wśród ofiar śmiertelnych jest trzech mężczyzn i jedna kobieta – funkcjonariusze policji i pracownik administracyjny prefektury. Zginął również sam napastnik. Mężczyzna zaatakował na piętrze jednego ze swoich kolegów. Użył do tego noża ceramicznego – takiego, który udało mu się wnieść do budynku. Później, zbiegając schodami w dół, atakował kolejnych policjantów. W końcu mężczyzna został zastrzelony przez funkcjonariuszy. Według AFP sprawca zginął na dziedzińcu policyjnego kompleksu. Prokurator przekazał, że wszczęto śledztwo „w sprawie umyślnych zabójstw i próby umyślnych zabójstw osób reprezentujących władzę publiczną”. Heitz dodał, że trwa przeszukanie domu napastnika oraz, że prokuratorzy do walki z terroryzmem analizują sytuację. Prokurator nie powiedział na razie nic na temat motywów działania sprawcy. Jego żonę zatrzymano na 48 godzin.Według źródeł AFP śledczy badają wątek konfliktu na tle osobistym. Jak informuje NBC, powołując się na źródła w policyjnym związku zawodowym i w samej policji, nożownik był wcześniej pracownikiem administracyjnym komendy. AFP podaje, że  wcześniej był zatrudniony jako informatyk w wydziale wywiadu paryskiej policji oraz – że był niepełnosprawny; według innych mediów był głuchoniemy. Jak podała stacja BFM TV, mężczyzna niedawno przeszedł na islam.Z relacji pracujących z mężczyzną policjantów wynika, że wcześniej nie zachowywał się agresywnie i nic nie wskazywało, że byłby zdolny do takich czynów. Do ataku doszło w czwartek około godz. 13. Teren wokół komendy – położonej w historycznym śródmieściu Paryża, niedaleko katedry Notre Dame – ogrodzono, na miejsce skierowano kilkanaście wozów strażackich. Paryskie przedsiębiorstwo transportowe RATP zamknęło położoną niedaleko stację metra Cité.",,
Znowu ten Trybunał!,"Historię VIII kadencji Sejmu w ogromnym stopniu zdążyli napisać poprzednicy wybranych na nią posłów. Jak wszyscy pamiętamy, Platforma wybrała wówczas nie tylko tych członków Trybunału Konstytucyjnego, których trzeba było zastąpić, lecz również, na zapas, tych, których wybór powinien być prawem posłów mających w ławach sejmu zasiąść jesienią 2015 r.","W efekcie PiS po przejęciu władzy nie uznał żadnego z nowych członków TK, a spor o legalność tej instytucji stał się pierwszym i chyba najważniejszym polem konfliktu na kolejne cztery lata. Teraz skład TK uzupełniony ma być już przez nowy Sejm, jednak nazwiska kandydatów gwarantują, że znów będzie wokół niego głośno. Kandydatami wskazanymi przez Prawo i Sprawiedliwość są była posłanka prof. Krystyna Pawłowicz, były poseł Stanisław Piotrowicz i profesor Elżbiet Chojna-Duch, która na pozór nie pasuje do tej układanki i jej kandydaturze należy przyjrzeć się oddzielnie. Zarówno Pawłowicz, jak i Piotrowicz to osoby przez ostatnie lata poddane chyba najostrzejszej medialnej krytyce, na poziomie zarezerwowanym dotąd tylko dla samego prezesa PiS, ewentualnie Antoniego Macierewicza. Z Piotrowiczem sprawa jest bardziej złożona. Zarzut, który mógłby być istotny dla wyborców prawicowych, a więc jego pracę w aparacie sprawiedliwości PRL i członkostwo w PZPR, podnosiły najgłośniej osoby, które same zrobiły najwięcej, by do polskiej polityki przywrócić o wiele mocniej zaangażowanych w dawny system postkomunistycznych aparatczyków, nie szeregowych prokuratorów, a beneficjentów i rozgrywających tamtego systemu, jak Cimoszewicz, Miller czy Borowski. I tak będzie zapewne dalej, tymczasem Piotrowicz, jako weteran walk o Trybunał, zapewne znajdzie tam swoje miejsce na następnych dziewięć lat. Krystyna Pawłowicz atakowana była natomiast z przyczyn trudnych do uznania za merytoryczne, za to uderzających mocno w zwykłą ludzką godność. Za wygląd hejtować ją było dla wielu w dobrym tonie, co prowadziło nawet do przegrywanych przez nich procesów sądowych. Jednak jeszcze większą zbrodnią było jedzenie sałatki na ali sejmowej. Wobec innych, często coś tam wrzucających na ząb posłów i posłanek podobnych pretensji nie stwierdzono. Uwag na temat wiedzy prawniczej czy kompetencji natomiast zbyt wielu dotąd nie było. W ostatnim czasie PiS wykonywał raczej ruchy ugodowe i nastawione na budowanie wizerunku partii gwarantującej rozwój i spokój społeczny. Przedstawienie dwójki kandydatów kojarzonych z ostrzejszym obliczem partii rządzącej to ruch, który można potraktować jako ukłon w stronę dawnego twardego elektoratu, przypomnienie wyborcom, że i PiS nie zapomniał, skąd się wziął i po co funkcjonuje w polskiej polityce. W ostatnich dniach doszło do wielu wydarzeń wskazujących na potrzebę  dokończenia reformy wymiaru sprawiedliwości. Wyróżnienie dla osób tak mocno kojarzonych z działaniami na tym właśnie polu można potraktować jako zapowiedź powrotu do tematu. Możemy też spodziewać się kolejnej fali bardzo agresywnej retoryki po stronie opozycji, co Prawu i Sprawiedliwości bynajmniej nie zaszkodzi. W zgiełku, jaki już wywołało ogłoszenie nazwisk Krystyny Pawłowicz i Stanisława Piotrowicza, niektórym umknęło potencjalne znaczenie trzeciej kandydatury, Elżbiety Chojny-Duch. Wybitna prawniczka z praktyką akademicką, rządową i instytucjonalną, przez lata związana z Polskim Stronnictwem Ludowym, odegrała pewną rolę w odkrywaniu i wyjaśnianiu afery VAT, najpierw występując w roli posłańca wygnanego z ministerstwa za przynoszenie złych wiadomości, później ważnego świadka komisji sejmowej. Politycy Platformy już oskarżają Chojnę-Duch o korupcję polityczną, sugerując, że otrzymuje ona właśnie nagrodę za atakowanie poprzedniej ekipy przed komisją sejmową. Wygląda jednak na to, że jest to raczej docenienie odwagi mówienia rzeczy niepopularnych swoim zwierzchnikom, co ujmy nikomu nie przynosi, a „obrońców demokracji” powinno raczej uspokajać. Jest to również sygnał w stronę opozycji, który nerwowo nastrajać musi przeciwników wszelkiej współpracy z PiS, pokazuje bowiem, że jest ona na wielu poziomach możliwa. A przecież wciąż nie wiemy, jak sprawy będą się miały choćby w senacie.Wzmocnienie reprezentacji zwolenników zmian w TK, za którą kryć się może zapowiedź powrotu do reformy wymiaru sprawiedliwości oraz komunikat dla szukających formuły relacji z PiS polityków opozycji, to ciekawe urozmaicenie dzisiejszych rozmów o polityce. W końcu ile można zastanawiać się nad tym, co zrobi Donald Tusk? Odpowiem sam sobie – bez końca, ale przyjemnie przez chwilę odpocząć.",,
Sondaż powyborczy: SLD poza Sejmem,"SLD poza Sejmem, PO bez zmian, PiS i PSL tracą, a Ruch Palikota zyskuje. Instytut Badania Opinii Homo Homini opublikował wyniki swojego powyborczego sondażu.","„Jesteśmy świeżo po wyborach, sondaże poparcia nikogo nie interesują, bo następne wybory za 2,5 roku. A tym czasem wyniki są ciekawe” – zachwalał Instytut na swoim koncie twitterowym.Według HH, Platforma ma 38 proc. poparcia, PiS – 28,6; RP – 12,5; PSL – 5,6; SLD – 4,5; Nowa Prawica – 2,4; PJN – 1,4; Prawica RP – 0,8. Gdyby takie poparcie okazali partiom wyborcy w czasie ostatnich wyborów to po raz pierwszy Sojusz Lewicy Demokratycznej nie wszedłby do Sejmu. Badanie przeprowadzono 14 października. Pięć dni po wyborach parlamentarnych.W prawdziwym głosowaniu 9 października Platforma dostała 39,18 proc. głosów. Na PiS swój głos oddało 29,89 proc. Polaków. Ruch Palikota dostał 10,02 proc., PSL 8,36 proc. a SLD 8,24 proc.",,
Papież Franciszek:  pragnę wspomnieć w sercu wszystkie ofiary Holokaustu,„Oby nigdy nie zostały zapomniane ich cierpienia i łzy” – tak o ofiarach Holokaustu na Twitterze napisał papież Franciszek. W piątek przyjął w Watykanie delegację Europejskiego Kongresu Żydów.,"– Wspominanie ofiar Holokaustu jest ważne po to, by ta tragedia nigdy więcej się nie powtórzyła – powiedział Franciszek. W Dniu Pamięci o Ofiarach Holokaustu papież przyjął pięcioosobową delegację Europejskiego Kongresu Żydów, na czele której stał prezes Mosze Kantor.  Podczas spotkania papież nie wygłosił przemówienia, lecz rozmawiał ze swymi gośćmi. Franciszek rozpoczął od tego, że obchodzony w piątek Dzień Pamięci jest ważny zarówno dla żydów, jak i dla chrześcijan.",,
„Zjadłbym kolację z prezesem Kaczyńskim”,"– Nie zawsze jest tak, że rywale polityczni okładają się maczugami, czy wylewają na siebie kubły nieczystości – powiedział w programie „Dziś wieczorem” w TVP Info Leszek Miller. Szef SLD odniósł się w ten sposób do doniesień o jego wspólnej kolacji z premierem Donaldem Tuskiem. Miller nie wykluczył też podobnego spotkania z prezesem PiS Jarosławem Kaczyńskim.","O kolacji z Leszkiem Millerem powiedział w piątek, w prasowym wywiadzie, premier Tusk. Przewodniczący SLD zdradził, o czym wtedy rozmawiali. – To było dawno i sam jestem trochę zdziwiony, że mu się akurat teraz to przypomniało. Jak się spotykamy, to raczej rozmawiamy o kwestiach pozapolitycznych. Np. o sztuce filmowej. Pamiętam, że w czasie kolacji rozmawialiśmy np. o czeskiej nowej fali w kinie – mówił z uśmiechem gość TVP Info.  – Z takiej kolacji niewiele wynika, oprócz przyjemności. Ja się cieszę, że nie zawsze jest tak, że rywale polityczni okładają się maczugami, czy wylewają na siebie kubły nieczystości. Bo polska polityka nie musi być aż tak brutalna i okrutna – podkreślił.Leszek Miller nie widzi też problemu w ewentualnym zjedzeniu kolacji z prezesem PiS Jarosławem Kaczyńskim. Przypomniał też, że już zjadł z nim takową, gdy ten był szefem rządu. – Premier Kaczyński mnie zaprosił, by wyjaśnić, że medialne podejrzenia  o podsłuchiwaniu mnie i Aleksandra Kwaśniewskiego nie mają uzasadniania w faktach –  mówił.Szef SLD wiedziałby też, co powiedzieć dziś Kaczyńskiemu na takiej kolacji. –  Powiedziałbym, że są rzeczy, które mi się w jego polityce nie podobają, a są takie, które mogą interesować i nas – mówił. Przytoczył też swój lot do Kijowa z prezydentem Lechem Kaczyńskim, gdy ten zaprosił go na pokład. – Rozmawialiśmy i była to przyjemna rozmowa. Prezydent Kaczyński zyskiwał w bezpośrednim, kameralnym kontakcie – dodał.Były premier podkreślił jednak, że z szefem PiS są „na dwóch planetach, a nawet gwiazdach, bo one są dalej”.Gość TVP Info nie chciał się też wdawać w rysowanie scenariuszy politycznych w kraju na czas po wyborach. – Ani premier Tusk, ani ja, ani prezes Kaczyński nie zdecydujemy dziś, jak będzie wyglądał rząd po 2015 roku. To wszystkie Polki i wszyscy Polacy zdecydują przy urnach wyborczych. Mam nadzieję, że w dużej części będą głosować na SLD – zakończył.",,
Francja: premier Manuel Valls podał się do dymisji,"Francuski premier Manuel Valls podał się do dymisji. Jutro ma odejść z urzędu. Podczas konferencji prasowej w Paryżu poinformował, że odchodzi ze stanowiska, ponieważ zamierza kandydować w wyborach prezydenckich zaplanowanych na maj przyszłego roku.","– Tak, jestem kandydatem na prezydenta Republiki. Angażuję się, bo nie chcę, by Francja na powrót przeżyła traumę z 2002 roku, kiedy skrajna prawica weszła do drugiej tury – powiedział premier. Nawiązał w ten sposób do drugiej tury wyborów prezydenckich, z której został wyeliminowany ówczesny kandydat socjalistów Lionel Jospin, natomiast dostał się do niej założyciel i przywódca Frontu Narodowego Jean-Marie Le Pen. Ostatecznie wygrał Jacques Chirac.To, że Valls zgłosi swą kandydaturę, nie budziło wątpliwości obserwatorów po wycofaniu się Hollande'a, który w sondażach bije rekordy braku społecznego poparcia. W przemówieniu do swoich zwolenników w Evry premier powtarzał, że chce zjednoczyć lewicę przy okazji prawyborów, które odbędą się 22 i 29 stycznia. Do udziału w nich wzywał „wszystkich Francuzów, którzy odrzucają skrajną prawicę i regres społeczny”, jaki jego zdaniem szykuje krajowi prawica.Premier zarysował też swój program, który ma się opierać na „laickości, równości i braterstwie"" oraz „zachowaniu i modernizacji modelu socjalnego”. Valls bez szans? Z sondaży wynika, że Valls – 54-letni Hiszpan, który obywatelstwo francuskie dostał w wieku 20 lat - ma najwięcej szans na poparcie przez zwolenników lewicy w prawyborach, które mają wyłonić jednego socjalistycznego kandydata na prezydenta Republiki. Dotąd jedynym oficjalnie zgłoszonym kandydatem w socjalistycznych prawyborach był były minister gospodarki Arnaud Montebourg, ale po kandydaturze Vallsa obserwatorzy spodziewają się kolejnych nazwisk. Kimkolwiek będzie zwycięzca prawyborów, będzie musiał po lewej stronie konkurować w wyborach prezydenckich ze skrajnie lewicowym Jean-Lukiem Melenchonem oraz byłym ministrem gospodarki Emmanuelem Macronem, który sytuuje się bardziej po środku i liczy również na część głosów elektoratu liberalno-prawicowego. Obaj wykluczyli udział w socjalistycznych prawyborach. Wobec takich podziałów na lewicy z sondaży wynika, że do drugiej tury wyborów prezydenckich w maju 2017 r. dostaną się Francois Fillon i Marine Le Pen, a socjaliści będą z niej wyeliminowani podobnie jak 15 lat wcześniej.",,
Prezydent Duda powołał Danutę Dmowską-Andrzejuk na ministra sportu,"– Jestem przekonany, że nowa minister sportu Danuta Dmowska-Andrzejuk stworzy doskonały zespół, świetnie wykonujący zadania, ale przede wszystkim, że jej kadencja będzie pasmem sukcesów dla polskiego sportu i dla Rzeczpospolitej – powiedział prezydent Andrzej Duda podczas uroczystości powołania Danuty Dmowskiej-Andrzejuk na stanowisko ministra sportu.","Nowa minister sportu ma 37 lat. Jako zawodniczka odniosła wiele sukcesów w szermierce - największy to tytuł mistrzyni świata w szpadzie w 2005 roku. Zawodowo od lat związana z wojskiem. Z wykształcenia jest magistrem wychowania fizycznego; ukończyła też architekturę wnętrz. Prywatnie żona wicemistrza olimpijskiego w szpadzie Roberta Andrzejuka i matka dwójki dzieci.Ministerstwo Sportu było jedynym resortem, który podczas powoływania nowego rządu Morawieckiego - 15 listopada - nie został obsadzony.Witold Bańka, który był ministrem sportu w poprzednim rządzie Morawieckiego, został szefem Światowej Agencji Antydopingowej. Formalnie na urząd ministra sportu został powołany premier. We wtorek Morawiecki poinformował, że kandydatką na ministra sportu jest Dmowska-Andrzejuk.",,
„Polacy mają wielkie serca”. Premier Szydło na podziemnym koncercie,"Beata Szydło zapewniła w Wieliczce, że Polska otwiera się na wszystkich, którzy potrzebują pomocy. Poinformowała, że polski rząd jest gotowy na zwiększenie wsparcia dla potrzebujących.","Pani premier przybyła na koncert zorganizowany przez Caritas Polska oraz Papieskie Stowarzyszenie „Pomoc Kościołowi w Potrzebie” w wielickiej kopalni. Dla gości przygotowano oratorium „Polska dla świata. Solidarni z ofiarami wojny”. – Będąc córką górnika, będąc w kopali nie mogę zacząć inaczej, jak powiedzieć na wstępie: Szczęść Boże – powiedziała premier. Dodała, że uczestnictwo w wydarzeniu to dla niej zaszczyt. Szefowa rządu mówiła, że Polacy mają wielkie serca. Zaznaczyła, że miliony ludzi na świecie czekają na pomoc. – Naszym obowiązkiem, którzy żyjemy w bezpiecznych państwach, w bezpiecznych miejscach na świecie, którzy mamy spokojne życie, jest pomagać im z całego serca i tak jak potrafimy – mówiła Beata Szydło.  Możliwa większa pomoc Pani premier poinformowała, że jej gabinet jest gotowy na zwiększenie pomocy dla potrzebujących. Zaznaczyła, że już wiele w tej kwestii zostało zrobione; polski rząd przekazał środki na pomoc, uczestniczy w akcjach, które są prowadzone na arenie międzynarodowej i w ramach Unii Europejskiej. Pod hasłem „Ocalmy chrześcijan na Bliskim Wschodzie” Kościół katolicki w Polsce obchodzi 9. Dzień Solidarności z Kościołem Prześladowanym. W parafiach w całym kraju wierni modlą się o pokój na świecie i o przestrzeganie wolności religijnej. Prowadzona jest także zbiórka pieniędzy na wsparcie, jakie dla chrześcijan na Bliskim Wschodzie organizuje polska sekcja Papieskiego Stowarzyszenia Pomoc Kościołowi w Potrzebie. Do tej pory za pieniądze przekazane przez Polaków, Stowarzyszenie sfinansowało na Bliskim Wschodzie między innymi wsparcie dla tamtejszych placówek medycznych, szkół, zakup żywności i artykułów pierwszej potrzeby.",,
Ukraińcy uczcili pamięć śp. Lecha Kaczyńskiego. „To co robił spotkało się z wdzięcznością”,"W Żytomierzu na Ukrainie odsłonięto tablicę upamiętniającą prezydenta Polski śp. Lecha Kaczyńskiego. W uroczystości wzięli udział przedstawiciele Prezydenta RP, Sejmu oraz władz ukraińskich.","Tablica znajduje się na budynku z numerem jeden na ulicy Lecha Kaczyńskiego, którą nazwano tak w ubiegłym roku. „Pamięci Lecha Kaczyńskiego Prezydenta Rzeczypospolitej Polskiej, Przyjaciela Ukrainy” – głosi umieszczony na tablicy napis.Odsłonięcia tablicy dokonali m.in. minister w Kancelarii Prezydenta RP Adam Kwiatkowski, wicemarszałek Sejmu Ryszard Terlecki i wicepremier Ukrainy Hennadij Zubko.– To przypomina rolę i pokazuje Polakom, ale przecież także Ukraińcom, tym wszystkim, którzy mieszkają tutaj na Żytomierszczyźnie, jakie znaczenie dla relacji polsko-ukraińskich miał i co wniósł prezydent Lech Kaczyński – powiedział minister Kwiatkowski. – Dzisiaj widzimy, że to wszystko, co robił Lech Kaczyński, spotkało się ze zrozumieniem i wdzięcznością.Skomplikowane relacjeMarszałek Terlecki odniósł się do relacji polsko-ukraińskich, które – jak się wyraził „miewają takie słabsze chwile, ale generalnie przecież chodzi nam o to, żeby były jak najlepsze”.– Myślę, że chodzi o to obu stronom i taka uroczystość jak dzisiaj jest okazją, żeby przypominać, że zarówno w nie tak dawnej przeszłości – jak ta za prezydentury Lecha Kaczyńskiego – jak i dziś, współpraca Polski z Ukrainą jest kluczowa dla bezpieczeństwa, rozwoju regionu – podkreślił.",,
"W tłoczni soków, w mleczarni. Polityczni liderzy wspierają kandydatów na samorządowców","Trwa kampania przed wyborami samorządowymi.   Ewa Kopacz złożyła wizytę w Łomży na Podlasiu. Nowa premier m.in. odwiedziła rodzinę zastępczą. Lider SLD Leszek Miller podróżował po woj. zachodniopomorskim, gdzie w Koszalinie zachęcał do głosowania na Sojusz.","– Kampania samorządowa, niezależnie od komitetów jakie będą startować (...) powinna polegać na tym, żeby ci, którzy potem będą reprezentować małe ojczyzny, mieli pełną wiedzę na temat tego, w jaki sposób spełnić oczekiwania ludzi, którzy pójdą do tych wyborów i będą na nich głosować. Źle by się działo, gdyby te dwie ścieżki się rozmijały – mówiła Ewa Kopacz podczas spotkania z wyborcami w Łomży.  Nowa premier odwiedziła rodzinę zastępczą i zakład przetwórstwa mleka. – Traktuję to jako wyjątkową okazję do tego, żeby pokazać, iż małe ojczyzny, jak i ci, którzy nimi zarządzają, są równie ważne jak rząd – mówiła o swoich przedwyborczych podróżach Ewa Kopacz.   „Gdzie jest premier?”   Niektórzy widzą w tym kalkę wizyt Donalda Tuska. – Przewodnicząca sztabu koalicji PO-PSL jest bardzo aktywna. Tylko gdzie jest premier? – pytał Leszek Miller w Koszalinie.  – Przywództwo szefa partii przede wszystkim objawia się wynikami wyborów parlamentarnych, natomiast liczę na jak najlepszy rezultat – mówił lider Sojuszu w kontekście wyborów samorządowych, które odbędą się 15 listopada.  – Takie wybory zawsze są powiedzeniem: „sprawdzam”. Jeśli ten wynik będzie słabszy, to trzeba go bardzo dokładnie przeanalizować – stwierdziła Katarzyna Piekarska z SLD. Twój Ruch rusza z kampanią Pod hasłem „Przyjazne Państwo” w poniedziałek wystartowała kampania samorządowa Twojego Ruchu. Jej pierwszym akcentem jest projekt tzw. ustawy bimbrowej, którego celem jest umożliwienie sprzedaży wyrobów alkoholowych własnej produkcji. – Będzie to szansa dla mieszkańców mniejszych ośrodków, którzy będą mogli otwierać własne małe destylarnie – zapowiedział poseł Michał Kabaciński.Twój Ruch zaprezentował swoje hasło wyborcze w Marynowie pod Sejnami (woj.podlaskie) w pierwszej w regionie tłoczni soków. – Mieszkańcy regionu mogą od ręki, bez marż i pośredników wyprodukować własny sok – mówił Kabaciński.",,
Pomnik ks. Jankowskiego został ponownie postawiony,"W sobotę rano z udziałem kilkudziesięciu stoczniowców Stoczni Gdańskiej postawiono na nowo na cokół pomnik ks. prałata Henryka Jankowskiego – poinformował wiceprzewodniczący zakładowej „Solidarności”, pomorski radny PiS Karol Guzikiewicz. Ponownemu ustawieniu pomnika sprzeciwiły się w specjalnym oświadczeniu p.o. prezydenta Gdańska Aleksandra Dulkiewicz oraz przewodnicząca Rady Miasta Gdańska Agnieszka Owczarczak.","Dodał, że ponowny montaż rzeźby przedstawiającej kapłana trwał ok. godziny.– Teraz trwa sprzątanie i usuwanie napisów z cokołu pomnika – wyjaśnił. Guzikiewicz przyznał, że postawienie pomnika odbyło się bez zgody Urzędu Miejskiego. – „Solidarność” bierze za to odpowiedzialność – podkreślił radny PiS. Jak dodał, na miejscu była obecna policja, która wylegitymowała osoby biorące udział w montażu pomnika. Monument stojący niedaleko kościoła św. Brygidy w Gdańsku został przewrócony w nocy ze środy na czwartek. Nagranie filmowe z tego zdarzenia udostępnił na portalu społecznościowym dziennikarz Tomasz Sekielski. Sprawcy przesłali też portalowi oko.press kilkustronicowy manifest, w którym napisali m.in. że podjęli działanie, którego celem było „symboliczne strącenie ze wspólnotowego piedestału fałszywej pamięci i czci osoby Henryka Jankowskiego”. Pomnik został przewrócony na przygotowane wcześniej opony samochodowe. Figura nie uległa uszkodzeniu, zniszczono jednak jej mocowanie. Mężczyźni ułożyli na figurze duchownego strój ministranta i dziecięcą bieliznę. Miał to być symbol cierpienia molestowanych – według nich – przez prałata dzieci. Zawiadomienie o uszkodzeniu złożyli przedstawiciele społecznego komitetu budowy pomnika ks. Jankowskiego, którego staraniem w 2012 r. monument stanął w sąsiedztwie kościoła św. Brygidy. Przedstawiciele komitetu zapowiadali, że jeszcze w piątek ustawią pomnik w tym samym miejscu. Ostatecznie z tego zrezygnowali. Zastępca przewodniczącego Zarządu Regionu Gdańskiego NSZZ „Solidarność” Roman Kuzimski powiedział dziennikarzom, że przyczyną była „bariera urzędnicza”. Urząd Miejski w Gdańsku poinformował w piątek, że ponowny montaż pomnika wymaga zgłoszenia do Wydziału Urbanistyki i Architektury. – To jest dla nas zupełnie niezrozumiałe. Nie potrzebujemy takiej zgody, bo my nie stawiamy nowego pomnika, on był tylko w renowacji – mówił w piątek Kuzimski, zapowiadając jednocześnie, że pomnik duchownego wróci na swoje miejsce w innym terminie. W nocy z czwartku na piątek ktoś wymalował sprayem na cokole pomnika kapłana czerwoną farbą napisy: „Bądź za ofiarami”, „Zło” i „Pedofil”. „Ponowne posadowienie pomnika ks. Henryka Jankowskiego przez Społeczny Komitet Budowy Pomnika jest niezgodne z prawem. W wymiarze symbolicznym napawa smutkiem i utrudnia dialog. Wczoraj, czyli 22 lutego, Społeczny Komitet Budowy Pomnika został poinformowany przez zastępcę prezydenta Gdańska o wymogach procedury budowlanej. Obalenie cokołu, a potem ponowne ustawienie go, wiąże się z koniecznością złożenia odpowiedniej dokumentacji do Wydziału Urbanistyki i Architektury Urzędu Miejskiego w Gdańsku. Tak się nie stało” – głosi przekazane mediom, wspólne oświadczenie p.o. prezydenta Gdańska Aleksandry Dulkiewicz oraz przewodniczącej Rady Miasta Gdańska Agnieszki Owczarczak. Podkreślono, że „pomnik został postawiony niezgodnie z procedurą budowlaną, która reguluje m.in. bardzo ważne kwestie bezpieczeństwa”. „Traktujemy ten akt jako świadome działanie wbrew prawu budowlanemu, w związku z czym zwrócimy się do Powiatowego Inspektora Nadzoru Budowlanego o wszczęcie postępowania w tej sprawie” – zapowiedziano. „Ponowne posadowienie pomnika nie ułatwia dialogu. Obawiamy się niepokoju społecznego i eskalacji konfliktu. Ponowna dewastacja cokołu w nocy z 21 na 22 lutego 2019 roku potwierdza jedynie nasze obawy co do tego, że lepsza dla pamięci i wyjaśnienia sprawy zarzutów byłaby wstrzemięźliwość” – napisały Dulkiewicz i Owczarczak.W grudniu 2018 r. w „Dużym Formacie”, magazynie „Gazety Wyborczej”, opublikowano reportaż „Sekret Świętej Brygidy. Dlaczego Kościół przez lata pozwalał księdzu Jankowskiemu wykorzystywać dzieci?”, w którym kapelan Solidarności, wieloletni proboszcz parafii św. Brygidy w Gdańsku Henryk Jankowski został oskarżany m.in. o seksualną przemoc wobec nieletnich.",,
Władze Stambułu zakazały parady gejów. Wypadała w środku ramadanu,"W tym roku w Stambule nie będzie Gay Pride, dorocznej parady środowisk LGBT. Parada miała się odbyć 26 czerwca, w środku ramadanu.","Władze Stambułu zażądały od organizatorów, by podporządkowali się temu zakazowi. W tym tygodniu odwołania imprezy zażądała młodzieżówka skrajnie nacjonalistycznej Partii Wielkiej Jedności (BBP). Zagroziła, że jeśli władze zgodzą się na Gay Pride, to jej działacze sami zajmą się zablokowaniem parady LGBT. W komunikacie władze Stambułu zwróciły się do organizatorów Gay Pride o odwołanie imprezy i pełne podporządkowanie się poleceniom służb odpowiedzialnych za bezpieczeństwo. Właśnie koniecznością zachowania porządku i bezpieczeństwa publicznego władze tłumaczą zakaz imprezy.",,
Ukraina liczy straty w ludziach po bitwie o Debalcewe i szkoli kolejnych żołnierzy,"W walkach o miasto Debalcewe w Donbasie zginęło niemal dwustu ukraińskich wojskowych – takie dane podają eksperci na podstawie informacji uzyskanych od oddziałów biorących udział w starciach. Tymczasem, jak donosi reporter TVP Info, „na Ukrainie trwa właśnie mobilizacja i kolejne roczniki są powoływane do armii po to, by ich przeszkolić i wysłać na wschód”.","Dziennikarz i ekspert wojskowy Jurij Butusow pisze o 171 zabitych, 118 zatrzymanych przez separatystów i 29 zaginionych. Doradca prezydenta i wolontariusz Jurij Biriukow mówi o 179 zabitych, 110 jeńcach i 81 zaginionych. Są to niepełne dane, ponieważ w czasie ewakuacji 18 lutego stracono kontakt z wieloma oddziałami. Zapewne okaże się też, że część zaginionych to osoby, które zginęły w walkach. Szacunki na razie orientacyjneJurij Biriukow twierdzi też, że straty wroga: separatystów i wojsk rosyjskich są o wiele większe i wynoszą 2911 osób od początku roku. 868 miało zginąć już po zignorowanym przez Moskwę i separatystów zawieszeniu broni. Jak donosi dziennikarz TVP Info Paweł Szot, który jest w Kijowie, straty różnią się w zależności od tego, „kto liczy i kto je podaje”. – Sami Ukraińcy twierdzą, według różnych szacunków, że zginęło od około 170 do 200 żołnierzy. Kilkuset zostało rannych, kilkudziesięciu jest zaginionych, około 80 miało się dostać do niewoli w ręce separatystów. Twierdzą też, że po stronie separatystów i wspierających ich rosyjskich żołnierzy te straty są o wiele większe i powinny być liczone w tysiącach. Mówi się nawet o 2 tys. zabitych – relacjonował. – Separatyści twierdzą, że ten stosunek jest dokładnie odwrotny – mówił. Trwa mobilizacja Reporter dodał, że mieszkańcy Kijowa z niepokojem patrzą na wschód kraju. – Na pierwszy rzut oka tej wojny nie widać, ale wystarczy lepiej się przyjrzeć, by zobaczyć grupki młodych ludzi ubranych w wojskowe mundury. To dowodzi, że na Ukrainie trwa właśnie mobilizacja i kolejne roczniki są powoływane do armii po to, by je przeszkolić i wysłać na wschód – wyjaśnił. Bitwa o Debalcewe trwała 25 dni. Ukraińcy odparli 2 szturmy wroga: pod koniec stycznia i w połowie lutego. W bitwie brało udział około 2,5 tysiąca ukraińskich żołnierzy i 15–17 tysięcy po stronie przeciwnika. Po wycofaniu wojsk 18 lutego, sytuacja wokół Debalcewe uspokoiła się, Ukraińcy tworzą nową linię frontu koło pobliskiego Artemiwska. Separatyści atakują pod Mariupolem i Donieckiem. Ługańscy rebelianci wstępnie uzgodnili już z Ukraińcami plan wycofania ciężkiego sprzętu wojskowego.",,
Trump apeluje do Maduro o wpuszczenie do Wenezueli pomocy humanitarnej,"Prezydent USA Donald Trump zaapelował do przywódców wojskowych w Wenezueli o przejście na stronę opozycji i Juana Guaido, który obwołał się prezydentem tego kraju. Wezwał także prezydenta Nicolasa Maduro do wpuszczenia pomocy humanitarnej do Wenezueli.","– Oczy świata są dziś skierowane na was – zwrócił się do wenezuelskich przywódców wojskowych Trump w przemówieniu, które wygłosił w Miami. – Możecie przyjąć ofertę amnestii prezydenta Guaido i żyć w pokoju z swoimi bliskimi – przekonywał.– Jeśli nie przejdziecie na stronę Guaido, możecie wybrać inną drogę i nadal wspierać Maduro. W tym przypadku nie będziecie mogli ukryć się i stracicie wszystko – ostrzegł Trump, nazywając przy okazji urzędującego prezydenta Wenezueli „kubańską marionetką”.Trump podkreślił, że chciałby „pokojowego przejścia władzy w Wenezueli”, ale nie wykluczył interwencji wojskowej w tym kraju. – Wszystkie opcje są brane pod uwagę – zapowiedział.Amerykański prezydent powiedział, że jego zdaniem czas socjalizmu na świecie dobiega końca. – Dni komunizmu są policzone w Wenezueli, ale także w Nikaragui i na Kubie – podkreślił Trump – Przez dziesięciolecia socjalistyczne dyktatury Kuby i Wenezueli wspierały się wzajemnie: Wenezuela zaopatrywała Kubę w ropę naftową, w zamian za to Kuba wspierała wenezuelski reżim policją państwową z Hawany. Te czasy minęły, sojusz między tymi dwiema dyktaturami dobiega końca – zapewnił.",,
„Fakt” gra ustawami o sądzie. Kolejne źródła dementują jego informacje,"„Jeśli prezydenckie projekty ustaw o Sądzie Najwyższym i o Krajowej Radzie Sądownictwa wyjdą z parlamentu w takim kształcie, w jakim zostały zmienione podczas prac sejmowej komisji sprawiedliwości, prezydent Andrzej Duda ponownie zawetuje obie ustawy” – pisze „Fakt” na swoim portalu internetowym. Informacje te zdementowała już Zofia Romaszewska i źródła portalu tvp.info z Kancelarii Prezydenta.","Według informacji podanych na stronie internetowej „Faktu”  prezydent Andrzej Duda zawetuje ustawę o KRS po poprawkach wprowadzonych na sejmowej komisji sprawiedliwości. Zakładają one, że sędziów, kandydatów na członków KRS będą mogli do sejmu zgłaszać grupy 2 tys. obywateli, 25 sędziów i 25 prokuratorów.Informację „Faktu” zdementowała Zofia Romaszewska. – Na razie nie ma mowy o kolejnych wetach prezydenta do przepisów dotyczących sadownictwa – powiedziała wpolityce.pl doradczyni prezydenta.",,
"Oceny władz w górę, najlepiej oceniany prezydent","Rząd Prawa i Sprawiedliwości, premier i prezydent zyskali w styczniu więcej ocen dodatnich niż ujemnych, najlepiej wypadła ocena netto prezydenta – podsumowuje swój sondaż ośrodek Kantar Public.","Prawie połowa (46 proc.) respondentów dobrze oceniła działalność rządu, (7 proc. zdecydowanie dobrze, 39 raczej dobrze). Złą ocenę gabinetowi Mateusza Morawieckiego wystawiło 38 proc. badanych (13 proc. zdecydowanie źle, 25 raczej źle).  Działalność rządu najlepiej oceniają wyborcy PiS (90 proc.) i osoby o poglądach prawicowych. Najgorsze oceny wystawiają mu wyborcy Nowoczesnej (74 proc.), PO, respondenci o poglądach centrolewicowych i lewicowych. Zarazem – podsumował Kantar Public – rząd Morawieckiego jest lepiej oceniany przez zwolenników partii opozycyjnych niż rząd Beaty Szydło. Po pierwszym miesiącu działalności premiera ponad dwie piąte (44 proc.) badanych oceniła jego pracę pozytywnie. Negatywne oceny wystawiła blisko jedna czwarta (24 proc.) ankietowanych, a niemal co trzeci – 32 proc. – nie miał wyrobionego zdania. Tak jak jego rząd, premier Morawiecki jest najlepiej oceniany przez wyborców PiS, osoby o poglądach prawicowych, w wieku 60 i więcej lat. Prezydenta Andrzeja Dudę dobrze oceniła ponad połowa – 53 proc. – uczestników sondażu, źle – 32 proc. Tak jak rząd i premiera, wypełnianie obowiązków przez prezydenta najlepiej oceniają wyborcy PiS oraz respondenci deklarujący prawicowe poglądy; najgorzej zwolennicy N, PO, reprezentanci centrolewicowych i lewicowych poglądów politycznych. Ośrodek podkreślił, że w styczniu oceny wszystkich trzech instytucji były dodatnie, a najlepiej wypadła ocena netto prezydenta (21 punktów procentowych na plusie), na drugim miejscu premiera (20 punktów), najsłabiej wypadł rząd: 8 punktów procentowych netto. Kantar Public zauważa, że wynik Morawieckiego na początku kadencji jest lepszy niż premier Beaty Szydło (+4) i Ewy Kopacz (+15), „daleko mu jednak do rekordowego wyniku Donalda Tuska z 2007 r. (+46)”. Ośrodek zwrócił uwagę, na „dość dobry bilans otwarcia wśród zwolenników opozycji” – ponad jedna czwarta potencjalnych wyborców PO i N wystawiła władzy PiS dobrą ocenę. Cykliczny sondaż ośrodek Kantar Public (dawniej Zespół Badań Społecznych TNS Polska) przeprowadził 12-17 stycznia, na ogólnopolskiej, reprezentatywnej 1051-osobowej próbie mieszkańców Polski w wieku 15 i więcej lat.",,
Merkel: Jesteśmy przeciwni sankcjom USA wobec Nord Stream 2,"Kanclerz Niemiec Angela Merkel oznajmiła, że jest przeciwna „eksterytorialnym” sankcjom przyjętym przez Kongres USA wobec firm zaangażowanych w budowę gazociągu Nord Stream 2. Merkel zapowiedziała rozmowy z Waszyngtonem.","– (Amerykański) Kongres rzeczywiście przyjął sankcje. Jesteśmy przeciwni eksterytorialnym sankcjom, i to nie od wczoraj. W związku z Iranem mamy ten sam problem – mówiła kanclerz Merkel w Bundestagu, odpowiadając na pytania posłów. Zastrzegła jednocześnie, że nie widzi innego rozwiązania niż prowadzenie rozmów z Waszyngtonem. – Bardzo zdecydowanych rozmów, (pokazujących,) że nie akceptujemy tej praktyki – podkreśliła. We wtorek Senat USA przyjął ustawę o budżecie Pentagonu na 2020 rok. Wpisano w niej m.in. sankcje na firmy budujące Nord Stream 2. Przegłosowana ustawa czeka teraz na podpis prezydenta Donalda Trumpa. Po 60 dniach od podpisania ustawy sekretarz stanu USA po konsultacji z ministrem finansów ma opublikować listę podmiotów, których dotyczą sankcje. Według ekspertów amerykańskie sankcje mogą doprowadzić do rezygnacji z budowy Nord Stream 2 przez specjalistyczną szwajcarską firmę Allseas.",,
Programy wyborcze w TVP1. Rozlosowano terminy rozmów i kolejność wystąpień liderów w debacie,"W środę 21 października odbędzie się w TVP1 Debata, do której zostali zaproszeni liderzy ośmiu ogólnopolskich komitetów wyborczych – Prawa i Sprawiedliwości, Platformy Obywatelskiej, Partii Razem, KORWiN, Polskiego Stronnictwa Ludowego, Zjednoczonej Lewicy,  „Kukiz'15” i Nowoczesnej Ryszarda Petru.","Debata w Jedynce rozpocznie się o godz. 20.25 i potrwa 100 minut. W dyskusji poruszone zostaną sprawy społeczno-gospodarcze, kwestie polityki zagranicznej i bezpieczeństwa oraz zagadnienia z zakresu konstytucji i ustroju państwa. W poniedziałek w siedzibie TVP, podczas spotkania z przedstawicielami 8 komitetów wyborczych, które zarejestrowały swoje listy we wszystkich okręgach wyborczych w wyborach do Sejmu, dokonano losowania miejsc, które w audycji zajmą liderzy, oraz kolejności ich wystąpień w poszczególnych częściach Debaty.  Liderzy w „Polityce przy kawie”Podczas poniedziałkowego spotkania przedstawicieli TVP  z przedstawicielami 8 komitetów wyborczych rozlosowano również terminy wywiadów z liderami tych komitetów w „Polityce przy kawie” emitowanej na antenie TVP1 o godz. 8.15.  Liderzy będą gościć w studiu tego programu w dniach 12-15 i 19-22 października. Program w formule „jeden na jeden” poprowadzą: Justyna Dobrosz-Oracz lub Małgorzata Serafin. Wylosowano następujące terminy wywiadów z przedstawicielami poszczególnych komitetów: 12 października – KORWiN, 13 października – PiS, 14 października – PO, 15 października – Partia Razem, 19 października – „Kukiz’15”, 20 października – Nowoczesna, 21 października – PSL i 22 października – Zjednoczona Lewica.",,
„Kongres Lewicy był gigantyczną porażką Millera”,"– Mam wrażenie gigantycznej porażki Leszka Millera. Miał być Stadion Narodowy wypełniony partiami politycznymi, a była salka przy Stadionie Narodowym. Miało być 300 organizacji i partii, było 70. Miał być kongres jednoczący lewicę, a jest kongres dzielący lewicę – tak Andrzej Rozenek z Ruchu Palikota, komentował w TVP Info niedzielny Kongres Lewicy zorganizowany przez SLD.",,,
KE przyjęła mandat do negocjacji z Rosją ws. gazociągu. Na niekorzyść  Polski,"Komisja Europejska zaakceptowała niekorzystny dla krajów Europy Środkowo-Wschodniej, w tym Polski, mandat do negocjacji z Rosją w sprawie budowy drugiej nitki Gazociągu Północnego. Tak wynika z nieoficjalnych informacji Polskiego Radia. 
– Umowa UE-Rosja nie może otwierać bocznych drzwi do uchylania obowiązującego prawa UE w sprawie strategicznej dla Europy. Oznaczałoby to, że Unia udziela przywilejów prawnych inwestycjom Gazpromu w UE – skomentował  wiceszef MSZ ds. europejskich Konrad Szymański.","Dokument jest zbyt ogólny. Nie ma jednoznacznego stanowiska, że unijne przepisy powinny mieć zastosowane zarówno do części morskiej jak i lądowej. Gdyby taki był warunek Brukseli, inwestycja Nord Stream2 byłaby nieopłacalna. – Komisja Europejska przerzuca odpowiedzialność na unijne kraje, nie podejmuje żadnego ryzyka, mandat do negocjacji po linii najmniejszego oporu  –  wyliczał w rozmowie z Polskim Radiem jeden z unijnych urzędników. Potwierdziły się obawy krajów Europy Środkowo-Wschodniej, że projekt wytycznych do negocjacji będzie zbyt ogólny, co może otwierać drogę do ustępstw wobec Rosji. W interesie krajów naszego regionu byłoby twarde i jednoznaczne stanowisko, że unijne przepisy powinny mieć zastosowanie zarówno do części morskiej jak i lądowej. „Ambitne cele negocjacyjne  Odnosząc się do nieoficjalnych informacji Polskiego Radia, iż Komisja Europejska przyjęła „niekorzystny dla Polski mandat do negocjacji z Rosją ws. Nord Stream 2”, Szymański zaznaczył, że Polska publicznie odniesie się do wypracowanej przez Komisję propozycji mandatu,  dopiero w momencie jej ogłoszenia.  Wskazał również, że projekt Komisji Europejskiej będzie musiał zostać zatwierdzony przez państwa członkowskie w Radzie Unii Europejskiej. Wiceminister ocenił jednocześnie, że słaby mandat w sprawie drugiej nitki gazociągu byłby „zły dla UE i wiarygodności samej KE”. – Umowa UE-Rosja nie może otwierać bocznych drzwi do uchylania obowiązującego prawa Unii Europejskiej w sprawie strategicznej dla Europy. Oznaczałoby to, że Unia udziela przywilejów prawnych inwestycjom Gazpromu w UE –  podkreślił Szymański. – Polska wraz z koalicją państw będzie domagała się sformułowania ambitnych celów negocjacyjnych UE w tej sprawie – zapowiedział Szymański.",,
Poseł Konfederacji żartuje z Korwin-Mikkego: Chciał pokazać brak szacunku dla Putina,"Zaskakujący komentarz posła Konfederacji na temat zachowania Janusza Korwin-Mikkego, który ostentacyjnie siedział, kiedy Sejm przyjął uchwałę w sprawie prezydenta Rosji. – Myślę, że chciał okazać swój całkowity brak szacunku dla Władimira Putina do tego stopnia, że aż sobie siedział i nie wstawał – zażartował w rozmowie z portalem tvp.info poseł Artur Dziambor. – Tak całkiem poważnie, to sprawa indywidualna. Janusz Korwin-Mikke po prostu stwierdził, że tak zareaguje. My wszyscy wstaliśmy, wysłuchaliśmy preambuły, klaskaliśmy, ponieważ cieszymy się z tego, że Sejm w jakiś sposób zareagował – dodał Dziambor.","W czwartek posłowie przyjęli uchwałę w związku z niedawnymi wypowiedziami m.in. prezydenta Rosji Władimira Putina, w której stwierdzono: „Sejm RP potępia prowokacyjne i niezgodne z prawdą wypowiedzi przedstawicieli najwyższych władz Federacji Rosyjskiej, próbujących obciążać Polskę odpowiedzialnością za wybuch II wojny światowej”. Janusz Korwin-Mikke był jedynym posłem, który w czasie przyjmowania uchwały siedział. Czy zachowanie Korwin-Mikkego mogą wykorzystać rosyjskie media w celach propagandowych? – Myślę, że to jedno zdjęcie jest po prostu rozdmuchiwane. Nie wstał, to nie wstał i tyle – odpowiedział poseł Dziambor. Będą wyciągnięte konsekwencje wobec posła Korwin-Mikkego? – Będziemy rozmawiać o tym na spotkaniu koła. Ustaliliśmy sobie, że będziemy wszyscy to wspierać. Nie było żadnego sprzeciwu z naszej strony wobec uchwały. Zachowania Korwin-Mikkego też nie traktuję jako sprzeciwu – stwierdził Dziambor. Czy w takim razie Konfederacja pochwala zachowanie Korwin-Mikkego? – Nie, ja nie mam co pochwalać. Ja wstałem, odsłuchałem, przyłączyłem się, poparłem i klaskałem – mówił parlamentarzysta Konfederacji. Warto przypomnieć, że to nie jest pierwsza sytuacja związana z Rosją, w której poglądy Janusza Korwin-Mikkego budzą kontrowersje. W grudniu 2015 roku, jako europoseł, odwiedził okupowany przez Rosję Krym. – Tak, ale to są indywidualne sprawy Janusza Korwin-Mikkego, z których on powinien się tłumaczyć. My na to nie wpływamy, ponieważ nikt z nas nie brał w tym udziału – zastrzegł Dziambor. Konfederacja zorganizowała w piątek w Sejmie konferencję prasową. Nie wystąpił na niej Janusz Korwin-Mikke. – Proszę nie pytać o tych, których nie ma na konferencji. Proszę pytać o tych, którzy są – apelował poseł Grzegorz Braun. – Zachowanie Korwin-Mikkego było głupie. Wszyscy komentowaliśmy haniebne słowa prezydenta Putina, doszliśmy do konsensusu, przyjęliśmy uchwałę, a jeden z parlamentarzystów ostentacyjnie siedzi i można powiedzieć kolokwialnie, że dłubie w nosie. To jest słabe i chamskie wobec wszystkich Polek i Polaków – powiedział poseł Lewicy Tomasz Trela. – W mojej ocenie Janusz Korwin-Mikke przysnął. Już nie raz drzemał na różnych obradach i różnych posiedzeniach. Być może tym razem też przysnął, a wielokrotnie tłumaczył, że jak ma zamknięte oczy, to myśli, a jak otwarte to śpi – mówił poseł Marek Sawicki z PSL. – My wszyscy mamy poczucie, że prawda na temat II wojny światowej przez Władimira Putina próbuje być zakłamana, dlatego wszyscy powinniśmy oddać cześć i powagę tej sprawie. Niedobrze się stało, że jeden poseł tak postąpił. Myślę, że sprawa jest na tyle poważna, że pokazaliśmy jako cały Sejm, że jesteśmy zgodni – stwierdził poseł KO Arkadiusz Marchewka. – Jedność jest tutaj najważniejsza, bo nic nie jest większym prezentem dla przeciwników czy wrogów, którzy nam źle życzą lub działają na niekorzyść naszego państwa, niż podział – mówił natomiast poseł Tadeusz Cymański z PiS-u. – Pogardzam „d***kracją”, mam w nosie stadne zachowanie; nie pojawiłbym się w tym momencie na sali sejmowej, ale zaskoczyła mnie nagła zmiana porządku obrad – tak  swoje zachowanie na Facebooku tłumaczył sam Janusz Korwin-Mikke. „W tym przypadku JE Włodzimierz Putin powiedział o Polsce kupę głupstw. Wydrwiłem to oczywiście - jako publicysta. Ba: nawet odgadłem chyba, co powodowało, że prezydent Federacji Rosyjskiej popełnił te głupoty (i napisałem to: III RP zrobiła Mu drobne świństwo – ale zabolało; uuuch, jak zabolało!)” – dodał.  „Proszę zauważyć: JE Włodzimierz Putin nie jest w Europie i USA lubiany. Zatem to, co On mówi, jest traktowane z nieufnością: nikt Mu nie wierzy. Jednak rząd polski też nie jest lubiany – więc jego protesty szkodzą sprawie” – ocenił.  „Nasi durni politycy wpadli w tę pułapkę. I to samo zrobił teraz Sejm!” – przekonywał.  W grudniu Władimir Putin sugerował, że to nie pakt Ribbentrop-Mołotow, a pakt monachijski z 1938 r. doprowadził do II wojny światowej. Według prezydenta Rosji został on wykorzystany przez Polskę do realizacji roszczeń terytorialnych wobec Czechosłowacji dotyczących Zaolzia.",,
Gazprom liczy na kompromis z Ukrainą ws. dostaw do Donbasu,"Gazprom jest gotów
wyłączyć z rozmów z Ukrainą na temat gazu dostawy tego surowca dla Donbasu –
oświadczył w czwartek rzecznik rosyjskiego koncernu Siergiej Kuprijanow.
Dodał, że Naftohaz Ukrainy musi do końca tygodnia opłacić marcowe dostawy.","Przedstawiciel Gazpromu przyznał, że między Gazpromem a Naftohazem trwaintensywna wymiana listów i że w liście ze środy Naftohaz potwierdził, że majeszcze prawo odebrać w lutym 206 mln metrów sześciennych opłaconego gazu.– Jesteśmy gotowi w chwili obecnej wyłączyć z naszych rozmów dostawy naszegogazu dla Donbasu. I jesteśmy gotowi dostarczyć zamówione przez Naftohazilości do wskazanych punktów – powiedział Kuprijanow. Podkreślił, że jeśli do końca tygodnia władze w Kijowie nie wniosą przedpłatza marzec, dostawy dla Ukrainy ustaną.Putin: Rosja może przerwać dostawy, jeśli Kijów przestanie płacićOświadczenie Kuprijanowa w telewizji Rossija 24 to, jak pisze agencjaAssociated Press, echo środowej wypowiedzi prezydenta Rosji Władimira Putina,który wyraził nadzieję, że w kwestii dostaw gazu na Ukrainę nie trzeba będziesięgać po ostateczne środki. Zastrzegł jednak, że Rosja może przerwaćdostawy, jeśli Kijów przestanie płacić. Przestrzegł też, że może to „stworzyćproblem” z tranzytem do UE. Napięcie między Rosją a Ukrainą wzrosło, gdy w ubiegłym tygodniu koncernGazprom rozpoczął dostawy gazu bezpośrednio do regionów na wschodniejUkrainie kontrolowanych przez separatystów. Naftohaz odmówił płacenia za tengaz, argumentując, że nie jest w stanie weryfikować podawanych przez rosyjskikoncern danych o wielkości dostaw na tereny kontrolowane przez separatystów. Przedstawiciele Komisji Europejskiej, Rosji i Ukrainy podpisali wpaździerniku 2014 roku porozumienie w sprawie warunków dostaw rosyjskiegogazu na Ukrainę przez okres zimowy do końca marca 2015 roku. Ustalono cenę iwarunek, że Kijów będzie musiał dokonywać przedpłat, aby móc odbierać gaz.",,
Orbán: Zadaniem KE nie jest atakowanie państw członkowskich. Błędy UE trzeba naprawić,"Zadaniem Komisji Europejskiej nie jest atakowanie państw członkowskich, a UE popełniła w ciągu ostatnich pięciu lat poważne błędy, które należy naprawić – oświadczył premier Węgier Viktor Orbán podczas 30. Uniwersytetu Letniego i obozu dla młodzieży węgierskiej w seklerskim mieście Baile Tusnad w rumuńskim Siedmiogrodzie. Przemówienie Orbána transmitowała na żywo węgierska telewizja.","– W ostatnich pięciu latach w Unii Europejskiej popełniono poważne błędy. Spośród nich dwa są szczególnie bolesne i niepokojące. Te błędy należy naprawić w następnych pięciu latach. Pierwszy z nich popełniono w kwestii migracji, drugi w gospodarce – ocenił szef węgierskiego rządu. Zdaniem Orbána Komisja Europejska nie powinna nadużywać swoich politycznych uprawnień i nie jest jej zadaniem atakowanie państw członkowskich. – Komisja powinna powrócić do swoich zadań zapisanych w akcie założycielskim, czyli być stróżem traktatów i powinna zaprzestać swojej aktywności politycznej – oświadczył premier.  Według premiera Węgier, KE powinna przekazać kompetencje związane z migracją komisji utworzonej z ministrów spraw wewnętrznych strefy Schengen; w kwestii gospodarki zaś zamiast budowania europejskiego socjalizmu Unia powinna dążyć do konkurencyjnej gospodarki europejskiej. A perspektywy tej ostatniej, zdaniem Orbána nie napawają optymizmem. Węgry, jak wskazał, muszą się przygotować na to, że u ich najważniejszych partnerów w krajach Europy Zachodniej „gospodarka nie będzie się rozwijała i rosła tak, jak byśmy chcieli” i wobec tego konieczny jest nowy plan na lata 2020-21.",,
PE przyjął rezolucję w sprawie praworządności w Polsce i na Węgrzech. „Sytuacja się pogarsza”,"Parlament Europejski przyjął rezolucję w sprawie praworządności w Polsce i na Węgrzech. Stwierdził w niej, że sytuacja w obu państwach się pogarsza; apeluje do KE i Rady UE o wykorzystanie dostępnych narzędzi, by wyeliminować ryzyko naruszania wartości unijnych.","Za rezolucją opowiedziało się 446 posłów; przeciw było 178; od głosu wstrzymało się 41.  Test przygotowany przez pięć głównych grup politycznych podkreśla, że każde wyraźne ryzyko poważnego naruszenia przez państwo członkowskie wartości unijnych nie dotyczy wyłącznie tego państwa, ale wywiera też wpływ na pozostałe kraje UE.  Europosłowie przypomnieli o swoim stanowisku, w którym opowiedzieli się za ochroną budżetu Unii w przypadku braków w zakresie praworządności. Wezwali państwa członkowskie do rozpoczęcia negocjacji by przyjąć przepisy wprowadzające warunkowość w dostępie do środków unijnych.  Początkowo tego zapisu nie było w projekcie rezolucji, jednak został on dodany jako poprawka. W taki sam sposób w tekście znalazło się odniesienie do przyjętej przez Sejm 20 grudnia 2019 r. ustawy zaostrzającej środki dyscyplinujące wobec sędziów.",,
„2 tys. za operację nowotworu płuc”. Guzikiewicz: Złożyłem zawiadomienie do CBA,"Dostałem maila, w którym osoba – nie chcę podawać jej nazwiska, nie wiem czy jest ono prawdziwe – napisała, że Tomasz Grodzki w kwietniu 2009 r. miał przyjąć łapówkę przed operacją wycięcia nowotworu płuca. Według tej osoby było to 2 tys. zł – powiedział w rozmowie z portalem tvp.info Karol Guzikiewicz, radny sejmiku pomorskiego. Centralne Biuro Antykorupcyjne przyjęło zawiadomienie o możliwości popełnienia przestępstwa. „Sprawa zostanie poddana wstępnej analizie” - dostaliśmy informację z CBA.","Jak dodaje Guzikiewicz, w tej sprawie złożył zawiadomienie do CBA, w celu sprawdzenia prawdziwości tych oskarżeń. – Zostanie zbadane, czy łapówkę przyjęto, czy wprowadzono mnie jako funkcjonariusza publicznego w błąd. Zostały w tej sprawie zabezpieczone maile – tłumaczy. W sprawie przedstawionej przez Guzikiewicza próbowaliśmy skontaktować się z pełnomocnikiem Grodzkiego, mecenasem Jackiem Dubois. Komentarza nie uzyskaliśmy. W poniedziałek na stronie internetowej Radia Szczecin podano, że rozgłośnia dotarła do korespondencji między Tomaszem Grodzkim a prof. Agnieszką Popielą. Wynika z niej, że Grodzki przyjął od Popieli wpłatę „na fundację” – podaje radio. „Do przekazania pieniędzy miało dojść 20 lat temu w czasie, gdy matka Popieli walczyła z chorobą nowotworową” - podkreślono.  Radiu Szczecin udało się ustalić „ponad wszelką wątpliwość”, że chirurg prof. Grodzki „kontaktował się prof. Agnieszką Popielą latem 2016 r., korzystając z komunikatora Messenger”.",,
"Waszczykowski: Putin próbuje grać nam na nosie, ale nie jest wieczny","– Musimy brać pod uwagę hipotezę bomby termobarycznej i zamachu na Lecha Kaczyńskiego. Do jej potwierdzenia może być niezbędny wrak i czarne skrzynki. Chcemy je odzyskać, ale Putin próbuje grać nam na nosie. Nie jest jednak wieczny – stwierdził w wywiadzie dla „Rzeczpospolitej” szef dyplomacji Witold Waszczykowski.","Minister zapytany, czy liczy się z tym, że władze rosyjskie nigdy nie oddadzą Polsce wraku samolotu TU-154M, odparł: – Musimy brać to pod uwagę. Czekamy na końcowe wnioski prac prokuratury, choć do potwierdzenia hipotezy podkomisji niezbędny może okazać się wrak i czarne skrzynki. Waszczykowski potwierdził informację, że jako szef MSZ zwracał się do NATO o pomoc przy odzyskiwaniu wraku i czarnych skrzynek. – Po 7 latach w NATO rozkładają ręce. Ta droga jest zamknięta. Należało uruchomić konsultację w 2010 roku – oświadczył.Szef MSZ na koniec odniósł się do swojej roli w satyrycznym serialu „Ucho Prezesa”. – Ja tak nie mruczę jak mruczy mój odpowiednik. Liczyłem, że pojawi się wątek San Escobar, który jest zabawny – ocenił.",,
Zapłacimy kaucję za plastikowe butelki. „To kwestia miesięcy”,– Wprowadzenie kaucji za butelki plastikowe to kwestia miesięcy – zapowiedział minister klimatu Michał Kurtyka. Do czerwca zostanie przedstawiona propozycja ustawowa.,"Nawiązując do exposé premiera Mateusza Morawieckiego, Kurtyka zadeklarował, że w celu ograniczenia obiegu plastiku w ciągu „miesięcy” zostanie wprowadzony system kaucyjny za jednorazowe butelki z tworzyw sztucznych. Minister dodał, że wiąże się to z „poszerzeniem odpowiedzialności producenta”. Kurtyka zapowiedział przedstawienie do czerwca propozycji ustawowej w tej sprawie.W listopadzie minister mówił, że jednym z priorytetów Ministerstwa Klimatu będzie ograniczenie ilości odpadów. Jak podkreślał, droga do tego wiedzie przez bodźce ekonomiczne, m.in. nadanie odpadom określonej wartości. – Chciałbym wprowadzić zasadę poszerzonej odpowiedzialności producenta. Chciałbym, żebyśmy nadali odpadom pewną wartość – mówił Kurtyka w radiowej Jedynce. – W momencie, gdy stworzymy system, w którym nadamy wartość tym surowcom, będziemy mogli nie tylko ograniczyć koszty, ale poprzez racjonalne bodźce ekonomiczne skłonić producentów, by choćby opakowania były jak najbardziej ekologiczne. Takie, które można potem w łatwy sposób przeznaczyć do odzysku – wyjaśnił Kurtyka.",,
Politycy opozycji śpiewają o Prawie i Sprawiedliwości. Nowe spoty wyborcze,"Do końca kampanii wyborczej pozostały tylko trzy dni. Kandydaci i partie starają się wykorzystać ten czas jak najlepiej. Prawo i Sprawiedliwość opublikowało spot wyborczy, w którym partię tę reklamują... politycy opozycji.","Nie Patryk Jaki czy Kacper Płażyński, lecz Grzegorz Schetyna, Joanna Mucha, Katarzyna Lubnauer, Jan Grabiec, Rafał Trzaskowski i Kamila Gasiuk-Pihowicz są bohaterami nowego spotu Prawa i Sprawiedliwości. Na melodię utworu „W grocie Króla Gór” z opery „Peer Gynt” Edwarda Griega śpiewają o partii rządzącej.",,
Będą nowe komisje śledcze? PiS: „Proces rozliczania różnych afer się nie zakończył”,"Budżet Kancelarii Sejmu na 2020 rok przewiduje utworzenie dwóch nowych komisji śledczych – wynika z dokumentu, do którego dotarła „Rzeczpospolita”. Centrum Informacyjne Sejmu informuje, że taki zapis umieszczono na wszelki wypadek. – Mam wrażenie, że proces rozliczania różnych afer w Polsce się nie zakończył – powiedział portalowi tvp.info eurodeputowany PiS Ryszard Czarnecki.","Europoseł zastrzega, że nie ma decyzji politycznej, czy nowe komisje zostaną powołane. Jeśli nie zostaną, to zaoszczędzone środki poszerzą rezerwę budżetową. – PZU, czyli Przezorny Zawsze Ubezpieczony. Jeżeli przyszły parlament będzie chciał dalej dokonywać pewnego remontu państwa polskiego, to w niektórych obszarach zapewne taki remanent jest uzasadniony – stwierdził w rozmowie z portalem tvp.info Czarnecki. Także poseł wchodzącego w skład Zjednoczonej Prawicy Porozumienia Zbigniew Gryglas dostrzega tematy, którymi mogłyby się zajmować nowe komisje śledcze. – Na pewno są kwestie podatkowe. To nie tylko VAT, ale też kwestie opłat paliwowych, akcyzy, przestępstwa gospodarcze szeroko rzecz ujmując. Tych przestępstw ciągle jest wiele. Tego typu tematów myślę, że moglibyśmy znaleźć wiele – powiedział portalowi tvp.info poseł Gryglas.Opozycja podejrzewa, że ewentualne nowe komisje uderzałyby w jej szeregi, podczas gdy koalicja Platformy Obywatelskiej - Polskiego Stronnictwa Ludowego od 2015 roku już nie rządzi. – Trzy lata działalności to dosyć dużo, żeby ścigać swoich ludzi, więc należałoby raczej patrzeć po szeregach PiS-u, gdzie te komisje są potrzebne. Niewątpliwie PiS wykorzystuje ten mechanizm do promocji, propagandy, bo tak naprawdę niewiele z niego wynika – stwierdził w rozmowie z portalem tvp.info  poseł Nowoczesnej Mirosław Suchoń.",,
Protesty w Turcji: „Rosja zabija nasz lud i nasze dzieci”,Około 300 osób manifestowało w sobotę w Stambule przeciw rosyjskim bombardowaniom w prowincji Idlib na północnym zachodzie Syrii. Na ulicę w pobliżu rosyjskiego konsulatu wyszli wspólnie Turcy i mieszkający w Turcji Syryjczycy – poinformowała agencja AFP.,"„Putin zabójca” - skandowali demonstranci. Na transparentach widniały m.in. hasła: Rosja zabija nasz lud i nasze dzieci, a świat nic nie robi” oraz „Ponad 30 tysięcy dzieci zabitych przez Rosję i reżim (syryjskiego prezydenta Baszara) el-Asada”.  AFP przypomina, że od połowy grudnia prorządowe siły syryjskie i wojska sojuszniczej Rosji zintensyfikowały zbrojną ofensywę w północno-zachodniej Syrii, co doprowadziło do przesiedlenia ponad 235 tysięcy osób w ciągu dwóch tygodni. Rosyjskie naloty spowodowały śmierć wielu cywilów.  „Nie jesteśmy terrorystami, jesteśmy ludźmi” - cytuje francuska agencja słowa jednego z syryjskich protestujących, 24-letniego Ahmeda. - Czego Rosja od nas oczekuje? Przecież giną niewinni ludzie - nasze dzieci, nasze żony”.",,
"Zamach na „Taszkienta”, ministra separatystów w Doniecku",W opanowanym przez prorosyjskich separatystów Doniecku na wschodzie Ukrainy doszło w sobotę do zamachu na ministra skarbu samozwańczej Donieckiej Republiki Ludowej (DRL) Aleksandra Timofiejewa – powiadomiły w sobotę media w Rosji i w Donbasie.,"Według MSW Ukrainy zamach był próbą likwidacji konkurenta przywódcy DRL Ołeksandra Zacharczenki. Pochodzący z Rosji Timofiejew, pseudonim Taszkient, został ciężko ranny w wyniku wybuchu samochodu, w którym jechał w centrum Doniecka. W zdarzeniu obrażenia odniosło osiem innych osób – przekazała agencja Interfax-Ukraina.",,
Popyt na miedź będzie rósł. Wszystko przez rozwiązania proekologiczne,Branże innowacyjne oraz stawiające na rozwiązanie proekologiczne powinny w nadchodzących dekadach generować wzrost zapotrzebowania na miedź – ocenia w „Pulsie Biznesu” prezes KGHM Marcin Chludziński.,"Chludziński w tekście zatytułowanym „Kryzys etapem ewolucji. Geopolityka, ekologia, innowacje” pisze, że „pewne symptomy wskazują na hamowanie globalnej gospodarki w wielu sektorach”. Jego zdaniem jednak „w przypadku surowców strategicznych, do których zalicza się miedź, sytuacja wygląda nieco inaczej”.– Chociaż rynek czerwonego metalu, jak każdy, jest podatny na geopolityczne zawirowania i spowolnienia, długookresowo globalna sytuacja tego surowca jest stabilna. Gdy patrzymy na kluczowe megatrendy, dostrzegamy obszary, które w perspektywie dekad powinny generować popyt na miedź. Należy t u wskazać na branże innowacyjne i stawiające na rozwiązania proekologiczne – prognozuje. Wskazuje przede wszystkim na rozwój elektromobilności, fotowoltaiki i farm wiatrowych.",,
Trump zawetuje rezolucję Kongresu ws. stanu wyjątkowego,"Prezydent USA Donald Trump powiedział w piątek, że zawetuje ewentualną rezolucję, która uniemożliwiałaby mu wykorzystanie stanu wyjątkowego, by bez zgody Kongresu zdobyć fundusze na mur na granicy z Meksykiem.","Wcześniej w piątek Demokraci w Izbie Reprezentantów złożyli projekt takiej rezolucji, uznając, że Trump „próbuje sięgnąć po władzę w sposób niekonstytucyjny” – jak powiedział pilotujący tę inicjatywę kongresmen Joaquin Castro.Rezolucja ma unieważnić stan wyjątkowy, na mocy którego Trump usiłuje sięgnąć po tzw. przywilej władzy wykonawczej i obejść Kongres. W ramach kompromisu osiągniętego między Republikanami i Demokratami w ustawie budżetowej kongresmeni przeznaczyli na budowę umocnień na granicy z Meksykiem 1,37 mld dolarów zamiast 5,7 mld, których domagał się Trump.",,
"Ukraina grozi opuszczeniem Interpolu, jeśli pokieruje nim Rosjanin","Ukraina może zrezygnować z członkostwa w Interpolu, jeśli na czele tej międzynarodowej organizacji policyjnej stanie przedstawiciel Rosji – oświadczył minister spraw wewnętrznych w Kijowie Arsen Awakow. Minister przypomniał agresję Rosji na Ukrainę i faktł, że Moskwa wykorzystuje swoje służby specjalne do przerzucania na Ukrainę członków grup przestępczości zorganizowanej.","– Możliwe przewodniczenie Rosji w Interpolu jest absurdem i przeczy duchowi oraz celom tej organizacji. Jeśli argumenty Ukrainy i innych państw nie zostaną usłyszane, Ukraina rozpatrzy rezygnację z członkostwa w IPCO (Interpolu) – napisał Awakow na Twitterze. W dniach 18-21 listopada w Dubaju odbywa się Zgromadzenie Ogólne Interpolu, które ma wyłonić nowego szefa tej organizacji. Poprzedni, Chińczyk Meng Hongwei, w październiku podał się do dymisji. W jego kraju poinformowano, że toczy się przeciwko niemu śledztwo w związku z podejrzeniem o przyjmowanie łapówek. – Na stanowisko szefa Interpolu kandyduje weteran MSW i wywiadu zagranicznego Federacji Rosyjskiej Aleksandr Prokopczuk. Kandyduje, choć reżim putinowski prowadzi otwartą wojnę hybrydową przeciwko znacznej części cywilizowanego świata – napisał wcześniej minister spraw wewnętrznych Ukrainy w blogu na portalu „Ukrainska Prawda”. Awakow przypomniał także agresję Rosji wobec Ukrainy i oświadczył, że Moskwa wykorzystuje swoje służby specjalne, FSB i GRU, m.in. do przerzucania na Ukrainę członków grup przestępczości zorganizowanej. – Słyszymy wiele narzekań, że Rosja nadużywa instrumentów Interpolu do represji politycznych wobec oponentów. Jeśli Prokopczuk zostanie szefem Interpolu, pozwoli to rosyjskiemu reżimowi na poszerzenie praktyki wykorzystywania czerwonych not dla ograniczania wolności i prześladowania oponentów w interesach reżimu – ostrzegł minister. Tzw. czerwona nota Interpolu jest informacją dla policji innych krajów, że poszukiwana osoba jest niebezpiecznym przestępcą.",,
Królewskie przyjęcie dla przywódców NATO. Za oknami demonstracje,Wydanemu we wtorek wieczorem przez królową Elżbietę II przyjęciu dla przywódców państw członkowskich NATO towarzyszyły przed Pałacem Buckingham głośne protesty przeciwników amerykańskiego prezydenta Donalda Trumpa.,"Przyjęcie w Pałacu Buckingham było pierwszym oficjalnym elementem dwudniowego spotkania przywódców państw NATO, z okazji 70. rocznicy powstania Sojuszu. Po zakończeniu przyjęcia politycy udali się do siedziby brytyjskiego premiera Borisa Johnsona przy Downing Street na kolację roboczą. W środę rano będą obradować w Watford pod Londynem.Przyjęciu towarzyszyły protesty – głównie przeciwników Trumpa, choć spektrum wznoszonych haseł było bardzo szerokie. Uczestnicy demonstracji sprzeciwiali się wizycie amerykańskiego prezydenta, ale też protestowali przeciw samemu NATO, domagali się rozbrojenia nuklearnego, walki z rasizmem, wyrażali solidarność z Palestyńczykami oraz Kurdami.",,
Władze w Moskwie potwierdzają: rosyjscy najemnicy walczą poza granicami Federacji,"Moskwa potwierdziła obecność rosyjskich najemników w Sudanie. Mówiła o tym rzeczniczka prasowa rosyjskiego ministerstwa spraw zagranicznych Maria Zacharowa. Zapewniała, że rosyjscy najemnicy w Sudanie nie mają nic wspólnego z dławieniem ruchów protestacyjnych w tym kraju.","Przedstawicielka resortu spraw zagranicznych FR oświadczyła, że pracownicy prywatnej agencji wojskowej pomagają w szkoleniu kadr dla lokalnych struktur siłowych i nie są związani z państwowymi organami Rosji.  Tymczasem zachodni i rosyjscy dziennikarze tłumaczą, że choć w Rosji obowiązuje zakaz prowadzenia tego typu działalności, to prywatna agencja wojskowa nazywana „Grupą Wagnera” utrzymuje kontakty ze strukturami państwowymi, ma swoje bazy w Rosji i dysponuje rosyjskim uzbrojeniem. Dziennikarze ustalili, że żołnierze „Grupy Wagnera” widziani byli nie tylko w Sudanie, ale także w Donbasie, Syrii i Republice Środkowoafrykańskiej.  Struktury tej agencji kojarzone są z Jewgienijem Prigożynem, którego rosyjska prasa nazywa „kucharzem Putina”. Biznesmen widywany był na oficjalnych przyjęciach i spotkaniach, w których brali udział prezydent Rosji i szef resortu obrony.",,
Państwa są winne Polsce miliardy. Największy z dłużników od 30 lat nie płaci ani grosza,"Na Irak przypada połowa zobowiązań, jakie mają wobec Polski wszyscy nasi dłużnicy razem wzięci. Mowa aż o 4,2 mld zł, przy czym od 30 lat Irak nie oddał Polsce ani złotówki. Sprawę opisuje businessinsider.com.pl.","Jak podaje portal, na koniec ubiegłego roku dłużnicy byli winni Polsce niemal 7,7 mld zł. Na koniec roku 2020 miała ta kwota wzrosnąć do 8,6 mld zł. O ile niemal każdy z dłużników terminowo spłaca nam swoje zobowiązania, to w przypadku Iraku jest inaczej. A przypada na ten kraj połowa długu, który mają wobec nas państwa świata. Mowa bowiem aż o 4,2 mld zł, z czego 1,8 mld zł stanowią zobowiązania z tytułu kapitału – reszta to odsetki. Od 30 lat Irak nie oddał Polsce ani złotówki. Jak wyjaśnia Ministerstwo Finansów, „zobowiązania Iraku wynikają z zawartych w latach 1972-1990 umów międzyrządowych i protokołów uzgodnień z polsko-irackich komisji mieszanych, dotyczących dostaw wojskowych i cywilnych (…) Przy czym należności przypadające do spłaty do końca 1988 roku zostały uregulowane w całości. Strona iracka przestała regulować zobowiązania po 1990 roku, na skutek wojny oraz sankcji gospodarczych”.  Cytowany przez portal b. minister finansów Mirosław Gronicki uważa, że dług ten nie jest jednak zagrożony, bowiem Irakijczycy dysponują dobrą walutą w postaci ropy naftowej, którą to mogliby spłacić zobowiązania.",,
Ostatnia szarża,"Z wyjątkiem bombowców PZL-37 Łoś, które były nieszczególnie potrzebne, oraz karabinów przeciwpancernych UR wz. 35, których było za mało, polscy żołnierze byli umiarkowanie przygotowani do kampanii wrześniowej. Symbolem anachronicznego myślenia strategów była kawaleria, już wtedy uważana za formację przestarzałą. Mimo to, polscy kawalerzyści zapisali piękne karty w historii wojennych zmagań.","„Nagle bohaterski zespół kawalerzystów w sile około paruset koni wyłonił się w galopie z zarośli. Nacierali oni, mając w środku rozwinięty sztandar... Wszystkie niemieckie karabiny maszynowe umilkły, a tylko działa strzelały. Ich ogień stworzył zaporę ogniową na przestrzeni 300 metrów przed liniami niemieckimi” – relacjonował niespodziewany wypad polskich ułanów jazłowieckich pod Wólką Węglową włoski korespondent wojenny Mario Appelius. „Polscy kawalerzyści nacierali całym pędem, jak na średniowiecznych obrazach! Na czele wszystkich galopował dowódca z podniesioną szablą. Widać było, jak malała odległość pomiędzy grupą polskich kawalerzystów a ścianą niemieckiego ognia. Szaleństwem było kontynuować tę szarżę na spotkanie śmierci. A jednak Polacy przeszli” – nie krył zdumienia Włoch.Ceniony także po wojnie, choć przede wszystkim za kunszt nie za poglądy, Appelius był świadkiem końca pewnej wspaniałej historii. 19 września pod Wólką Węglową doszło do ostatniej szarży w dziejach polskiej jazdy, którą przeprowadzili żołnierze w sile pułku kawalerii. Szarża – w odróżnieniu od całej kampanii skazanej na porażkę – zakończyła się powodzeniem, choć okupionym poważnymi stratami.Atak na skrzydłoJak do niej doszło i jakie były jej konsekwencje, jest nie mniej ciekawe niż barwny opis korespondenta. 9 września 1939 roku naczelny dowódca marszałek Edward Śmigły-Rydz wydał rozkaz natarcia na północne skrzydło Grupy Armii Południe, która zmierzała na Warszawę. Uległ w końcu namowom gen. Tadeusza Kutrzeby, dowódcy Armii „Poznań”, który naciskał na taką operację.Wojska Kutrzeby wraz Armią „Pomorze” gen. Władysława Bortnowskiego przypuściły szturm na niemieckie 8. Armię gen. Johannesa Blaskowitza i 10. Armię gen. Walter von Reichenau. Tak rozpoczęła się bitwa pod Bzurą, która była wyjątkową podczas kampanii wrześniowej, gdyż to strona polska zaatakowała i długo wykazywała inicjatywę. Walki trwały aż do 22 września i poza początkowymi sukcesami Polacy byli skazani na porażkę, zostali okrążeni i rozbici. W ostatniej fazie bitwy część polskich sił zdołała wydostać się z okrążenia. Powiodło się to między innymi Podolskiej Brygadzie Kawalerii, która dzięki koniom była znacznie bardziej mobilna. W nocy z 14 na 15 września brygada przekroczyła Bzurę pod Brochowem i skierowała się ku Puszczy Kampinoskiej, która dawała względnie dobrą ochronę podczas odwrotu do oblężonej już wówczas Warszawy.Względnie dobra ochrona oznaczała, że kawalerzyści byli trudniejsi do wypatrzenia z większej odległości, co nie oznacza, że sama przeprawa była łatwa. Konie męczyły się na piaszczystych drogach, żołnierze natrafiali też na niemieckie pozycje umocnione, które trzeba było omijać. W rejonie operowały również niemieckie czołgi, zaś lotnictwo wroga niepodzielnie panowało w powietrzu i groziło atakami.Potężne siłyW okolicach Wólki Węglowej i Łomianek Niemcy dysponowali potężnymi siłami. Kawalerzyści mieli przeciw sobie I i III dywizjon zmotoryzowanego 4. pułku strzelców konnych, czołgi 11 pułku pancernego i 65. batalionu pancernego i I dywizjon 76. pułku artylerii. Wojska te zostały przesunięte z myślą o ataku na kawalerię gen. Romana Abrahama, dowódcy Wielkopolskiej i Podolskiej Brygady Kawalerii, w których składzie nad Bzurą walczył 14. Pułk Ułanów Jazłowieckich.18 września Niemcy opanowali Sieraków i Pociechę, które trzeba było ominąć, by móc dotrzeć do Warszawy. Nazajutrz zostały zdobyte Laski z zakładem dla niewidomych. W najwyższym budynku wróg ustawił gniazda karabinów maszynowych, którymi ostrzeliwał polskie oddziały próbujące odbić miejscowość. Gdy okazało się, że natarcie nie ma najmniejszych szans powodzenia, dowódcy zdecydowali o obejściu miejscowości od północy i przebiciu się do stolicy od strony Bielan.Żeby szybciej ruszyć na pomoc atakowanemu miastu dowódca 14. Pułku Ułanów Jazłowieckich płk dypl. Edward Godlewski, na klaczy Zuzannie, zdecydował o pójściu na skróty i trasie na południe od Mościsk, które obecnie leżą już w granicach Warszawy. Podobnie zrobił 9. Pułk Ułanów Małopolskich. W Dąbrowie Leśnej koło Wólki Węglowej kawalerzyści natknęli się na Niemców. Sytuacja była korzystna, gdyż wróg odpoczywał i można było zaatakować z zaskoczenia.                                                    Polska kawaleria poniosła duże straty (fot. Wiki 3.0/Hiuppo) Taktyka kawalerii przewidywała, że ułani walczyli pieszo, zaś konie służyły tylko do transportu. Nawet w słynnej bitwie pod Mokrą, 1 września, Wołyńska Brygada Kawalerii pod dowództwem płk. Juliana Filipowicza walczyła w okopach. Wspomagana przez batalion piechoty i  pociąg pancerny „Śmiały” właśnie tak powstrzymywała przez cały dzień niemiecką 4. Dywizję Pancerną gen. Georga-Hansa Reinhardta, wspieraną między innymi przez bombowce nurkujące stukasy, choć w tej bitwie doszło do też do starcia w szyku konnym.Rozwinąć skrzydłaRegulamin pozwalał na ataki konnicy tylko w wyjątkowych sytuacjach, na przykład na niespodziewającą się niczego biwakującą piechotę, nieokopaną i nieosłoniętą. Ponieważ podczas kampanii wrześniowej takich sprzyjających okoliczności było niewiele, kawalerzyści przeprowadzili w pierwszym etapie  wojny zaledwie 16 szarż. Pod Wólką Węglową mogli jednak rozwinąć skrzydła.Płk Godlewski wyznaczył do poprowadzenia szturmu por. Mariana Walickiego na karym Zeusie. „Pamiętam, jak jeszcze przed szarżą, dowódca pułku stał na leśnym dukcie i przepuszczał pułk jak na defiladzie. Wszyscy rozumieliśmy już, że to ostatni taki moment. Że do Warszawy przebijemy się tylko w szyku konnym” – wspominał na antenie Polskiego Radia wachm. podch. Eugeniusz Iwanowski, uczestnik starcia.Teren raczej nie sprzyjał – wszędzie rosły krzaki, stały porozciągane płoty z drutów, siatek, sztachet. Kawalerzystów to jednak nie odwiodło. Jako pierwszy na Niemców ruszył trzeci szwadron z plutonem sztandarowym, któremu przewodził wachm. Jan Przybyła. Wróg szybko zareagował i otworzył ogień, ale kiedy ułani dopadli do piechurów i zaczęli ich siec szablami, ci wpadli w przerażenie, nie mieli bowiem doświadczenia z taką formą walki.„Porucznik Marian Walicki dobył szabli i wydając komendę: »W imię panienki Jazłowieckiej, szwadron marsz, marsz!« ruszył galopem. Rozległo się ogromne »Hurra!« i ruszyliśmy początkowo galopem, a potem cwałem” – wspominał Iwanowski. Szabla od ojca„Dosiadałem mojej klaczy Zatoka. Pamiętam wielkie kartoflisko i druty wysokiego napięcia pod którymi cwałowaliśmy. Nie wyciągnąłem szabli, w ręku miałem visa, który przymocowany był do rzemienia na szyi. Szwadron rozwinął się w linię plutonów, a potem rozsypał się sekcjami w linię harcowników. W pewnym momencie dostaliśmy ogień od czoła. Moja Zatoka zaczęła ustawać, parę razy się potknęła, wreszcie upadła razem ze mną. Wyczołgałem się spod konia, Zatoka podniosła łeb i popatrzyła smutnie na mnie swoimi wielkimi oczami. Musiałem ją zostawić, a wraz z nią siodło z przytroczoną szablą, która ofiarował mi ojciec, a która służyła mu jeszcze podczas wojny 1920 roku” – opowiadał. Sztandar jednostki niósł kpr. Feliks Maziarski, ale podczas ataku jego koń padł martwy, trafiony odłamkiem eksplodującego granatu, a sam ułan został raniony w rękę. Podobnie jak w czasach rycerstwa, gdy sztandar upadł na ziemię, natychmiast po cenne trofeum rzucili się wrogowie. Kpr. Mieczysław Czech doskonale zdawał sobie sprawę ze znaczenia tej sceny, dlatego z grupą towarzyszy zawrócił i szablami wywalczył sztandar.„Sztandarowym był kpr. Maziarski z plutonu trębaczy, po jego prawej ręce byłem ja, a po lewej plut. Gajda. Ten ostatni poległ w czasie szarży, ja również zostałem ciężko ranny. Maziarski został ranny pociskiem w rękę lżej. Uniósł sztandar prawą ręką w górę z wysiłkiem, dając znak, że jest ranny. Wówczas szef pierwszego szwadronu, wachm. Jan Przybyła, wysłał od siebie kpr. Czecha, by ten ratował sztandar” – wspominał plut. Józef Wasyluk. Cała szarża trwała 18 minut. Dzięki elementowi zaskoczenia oraz ogromnej odwadze i waleczności kawalerzyści przełamali pozycje wroga, ale o pełnym sukcesie nie mogło być mowy. Niestety, nie zdołano rozpoznać, że na skraju Mościsk rozstawiono niemieckie czołgi i gniazdo karabinów maszynowych. Ostrzeliwani Polacy musieli zostawić Niemców, na szczęście nie musieli się wycofywać; wywalczyli sobie drogę do Warszawy.„Deszcz pocisków rwie w strzępy ludzi i konie, nie zdołał jednak zatrzymać ułanów, którzy wraz z symbolem swej chwały i ofiary – sztandarem pułku – przebijają się przez rygle stanowisku” – wspominał później szarżę gen. Abraham.Poważne stratyPrzebicie się do Warszawy zostało okupione poważnymi stratami. Zginęło 105 kawalerzystów, w tym dzielny por. Walicki, zaś stu zostało rannych. Kilku dostało się również do niewoli. Wybitnym czynem popisał się dowódca czwartego szwadronu st. wachm. Rudolf Zenkner, który mimo rany w głowę, pod osłoną nocy zdołał wyprowadzić z niewoli część kawalerzystów. Po stronie niemieckiej było 52 zabitych i 70 rannych.  „W dniu 19 września skończyłem swoją karierę wojenną. Z żalem padłem na polu bitewnym, bo mój koń Aferzysta dostał w głowę. Ledwie podniosłem się po upadku, kiedy zostałem ranny w nogi i upadłem. Po szarży, kiedy już wszystko ucichło, zobaczyłem czterech Niemców zbierających rannych z pobojowiska. Jeden z nich zabrał moją szablę i uderzył mnie nią w rękę i chciał jeszcze raz uderzyć, ale drugi Niemiec odebrał mu szablę i zabrał mnie do samochodu. Po opatrzeniu ran odwieziono mnie do szpitala w Skierniewicach” – wspominał kpr. Marian Sługocki.Szarża pod Wólką Węglową unaoczniła Niemcom, że nawet częściowo pokonani Polacy wciąż stanowią potężną siłę, z którą należy się liczyć. „19 września przeciwuderzenie zgrupowaniem nie mogło być wykonane wobec ciężkich walk, jakie zgrupowanie stoczyć musiało, często na dwa fronty, z silnym przeciwnikiem, atakujących kawalerią pod Wólką Węglową i nacierającym pod Burakowem. Jedynie ze znacznymi stratami zdołała dywizja utrzymać do wieczora drogę Sieraków - Laski, oraz miejscowości Laski, Wólkę Węglową i Sieraków” – odnotował von Loepner.                                                    Ułani jazłowieccy przebili się do Warszawy (rys. Marek Szyszko/TT) Poświęcenie i ofiarność kawalerzystów gen. Abrahama i przede wszystkim szarża 14. pułku ułanów sprawiły, że Niemcy wycofali część sił w okolicę samej Wólki Węglowej i odsłonili odcinek szosy Warszawa-Modlin, którą do stolicy przedostała się polska konnica i resztki pokonanej nad Bzurą Armii „Poznań”.Nie było to jednak pożegnanie z polską kawalerią. Po raz ostatni konnica szarżowała na wroga 1 marca 1945 roku pod Borujskiem na Pomorzu Zachodnim, gdzie 1. Armia Ludowego Wojska Polskiego przebijała trzecią linię umocnień Wału Pomorskiego. W bitwie 1. Warszawska Samodzielna Brygada Kawalerii miała być wykorzystana w drugim rzucie.Ułani zamiast czołgówPo przygotowaniu artyleryjskim do ataku ruszyły 1 Dywizja Piechoty, 2. Dywizja Piechoty oraz 14. pułk 6. Dywizji Piechoty, ale Niemcy zdołali go odeprzeć. Broniącym pomógł podmokły teren, który uniemożliwił odpowiednie wykorzystanie czołgów. Gen. Stanisław Popławski, który później „wsławił się” stłumieniem zrywu robotniczego w Poznaniu w 1956 roku, podjął decyzję o sięgnięciu po kawalerzystów.Szarżą siłami dwóch szwadronów 3. Pułku Ułanów liczącymi około dwustu żołnierzy dowodził por. Zbigniew Starak (mieszkańcy Warszawy mogą go kojarzyć z Pomnika Tysiąclecia Jazdy Polskiej, służył bowiem Mieczysławowi Naruszewiczowi jako model). Grupę wspierała 2. bateria z 4. Dywizjonu Artylerii Konnej.Nierówny teren był dotąd sprzymierzeńcem Niemców, ale ułani znaleźli wyłom. Ukryci w jarze przedostali się pod linie wroga i zaatakowali zaskoczonych. Szturm zakończył się sukcesem, większość Niemców poniosła śmierć, a kawaleria wraz z czołgami i piechotą z marszu zdobyła wieś. Zdobywając Borujsko ułani również walczyli z siodła. Straty były niewielkie. Zginęło siedmiu kawalerzystów, zaś dziesięciu zostało rannych, znacznie więcej poległo żołnierzy z pozostałych jednostek. Niemcy stracili ponad 500 zabitych, zaś 50 dostało się do niewoli. Szarża pozwoliła Polakom zdobyć pozycję ryglową Wału Pomorskiego, kluczową dla powodzenia dalszej ofensywy.Z lancą na tankiSzarże pod Wólką Węglową i Borujskiem spięły chwalebną historię polskiej jazdy. Podczas kampanii wrześniowej wokół kawalerii zbudowano też mit „z lancą na tanki”, nie do końca jednak oparty na prawdzie. Niemiecka propaganda chciała dowieść, że polskie wojsko jest tak zacofane, że ułani atakowali czołgi szablami i lancami.Twierdzenia takie wzięto z relacji włoskich korespondentów, którzy tak opisali jeden z epizodów bitwy pod Krojantami z 1 września. Sęk w tym, że dziennikarze dotarli na miejsce dopiero następnego dnia i to od niemieckich żołnierzy, może wykpiwających Polaków, dowiedzieli się, że ułani zginęli od ataków na czołgi. Zmyślenie szarży potwierdził włoski korespondent Indro Montanelli na łamach dziennika „Corriere della Sera”, ale dopiero długo po wojnie.Relację Montanellego wykorzystał minister propagandy III Rzeszy Joseph Goebbels, który w jednym z wystąpień argumentował, że szarża konnicy na czołgi jest dowodem na polską „głupotę” i na „irracjonalność” narodu, który – twierdził – „potrzebował” być zmiażdżony, ponieważ był „niezdolny do samodzielnego rządzenia się”. Co ciekawe, mit chętnie wykorzystali również komuniści, którzy twierdzili, że to dowód na zacofanie i krótkowzroczność sanacyjnych rządów.W czasach PRL mit zakorzenił się bardzo mocno, na szczęście również jako symbol waleczności polskiej jazdy. Jako pewnik wykorzystywał go miedzy innymi w filmie „Lotna” Andrzej Wajda. Owszem, jest oparty na fałszywym świadectwie, ale jedno jest pewne – bohaterstwo i poświęcenie polskich ułanów nie miało sobie równych.Pisząc artykuł korzystałem m.in. z bloga „Przedwojenna kawaleria” i artykułu w serwisie Polska-zbrojna.pl.",,
"Tusk przyleciał do Kijowa na szczyt, ale nadzieje Ukrainy już rozwiane","Szczyt Unia Europejska – Ukraina odbywa się dziś w Kijowie. Spotkania na tak wysokim szczeblu zostają wznowione po ponad dwóch latach. Ostatni szczyt odbył się jeszcze z udziałem Wiktora Janukowycza, w lutym 2013 roku. Teraz ukraińskie władze będzie już reprezentował prezydent Petro Poroszenko.","Z Brukseli do Kijowa przylecieli przewodniczący Rady Europejskiej Donald Tusk i szef Komisji Europejskiej Jean-Claude Juncker. Europejscy liderzy mają wykorzystać szczyt, by zaapelować o przyspieszenie reform. – Jest postęp w niektórych dziedzinach, ale uważamy, że potrzeba jeszcze więcej pracy i wysiłków – powiedziała rzeczniczka Komisji Europejskiej Maja Kocijanczicz.Z kolei ukraińskie władze oczekują deklaracji w sprawie zniesienia wiz, ale jej nie otrzymają.  Co z wizami?Oficjalnie Komisja mówi, że w przyszłym miesiącu opublikuje raport, w którym oceni stan przygotowań do zniesienia wiz. I raczej uzna, że jest jeszcze na to za wcześnie. Na szczycie ma być omawiana także umowa stowarzyszeniowa. Pojawiły się bowiem informacje, że Rosja chce zmian w części handlowej porozumienia, które ma zacząć obowiązywać od stycznia. Unijni urzędnicy zaprzeczają. Tłumaczą, że niemożliwe jest wprowadzenie zmian, bo umowę ratyfikowało już 14 krajów członkowskich.",,
Francja wzywa Iran do przestrzegania porozumienia nuklearnego,Iran powinien powrócić do wypełniania swoich zobowiązań wynikających z porozumienia nuklearnego – zaapelował prezydent Francji Emmanuel Macron podczas spotkania z wiceministrem spraw zagranicznych Iranu Abbasem Aragczim. Wezwał też do Teheran o podjęcie niezbędnych działań w celu zmniejszenia napięcia w Zatoce Perskiej.,"„Spotkanie miało na celu przypomnienie wysłannikowi prezydenta Iranu o tym, że powrót do wypełniania zobowiązań porozumienia nuklearnego jest kluczową kwestią dla deeskalacji napięcia” – napisano w oświadczeniu, opublikowanym przez francuski resort spraw zagranicznych po spotkaniu, do którego doszło w Paryżu.Wcześniej Iran zgodził się na ograniczenie swojego programu nuklearnego w zamian za zmniejszenie nałożonych na ten kraj sankcji ekonomicznych.W czerwcu doszło do kolejnych napięć pomiędzy Iranem a USA po tym, jak strona irańska poinformowała o zestrzeleniu amerykańskiego drona nad Zatoka Perską. Teheran uważa, że maszyna naruszyła jego przestrzeń powietrzną. Z kolei Stany Zjednoczone twierdzą, że dron znajdował się nad wodami międzynarodowymi.Porozumienie nuklearne, podpisane w 2015 r. w Wiedniu, zobowiązuje Iran do udostępnienia swoich instalacji nuklearnych inspektorom ONZ. Sygnatariuszami porozumienia są mocarstwa nuklearne, które są też stałymi członkami Rady Bezpieczeństwa ONZ: Chiny, Francja, Niemcy, Rosja Stany Zjednoczone oraz Wielka Brytania. Stroną porozumienia jest także Unia Europejska. 8 maja 2018 r. prezydent USA Donald Trump ogłosił wycofanie się Stanów Zjednoczonych z porozumienia nuklearnego.",,
Korea Płn.  znowu straszy rakietami.  USA zachowują czujność,"Cztery rakiety dalekiego zasięgu wystrzeliła w poniedziałek Korea Północna z poligonu Tongchang-ri przy granicy z Chinami. Trzy z nich wpadły do morza na obszarze wyłącznej strefy ekonomicznej Japonii, nie powodując strat – oświadczył premier Japonii Shinzo Abe.","Sztab generalny południowokoreańskich sił zbrojnych, który jako pierwszy poinformował o przedsięwziętej próbie, twierdzi, że rakiety zostały wystrzelone ze stacji satelitarnej Seohane w prowincji Pjongan Północny na zachodzie kraju i przeleciały ok. 1 tys. km, zanim wpadły do morza.Reakcja na manewry? Rzecznik Połączonego Sztabu Korei Płd. podał też, że Seul wraz z Waszyngtonem analizuje wszystkie okoliczności testu. Zdaniem komentatorów, poniedziałkowa próba z pociskami balistycznymi jest reakcją na wspólne manewry armii południowokoreańskiej i sił zbrojnych USA, które są obecne w Korei Płd., w sile 28,5 tys. żołnierzy.Na razie nic nie wiadomo o rodzaju wystrzelonych rakiet. W lutym br. Korea Płn. wystrzeliła pociski średniego zasięgu typu Musudan (BM25), które pokonały odległość ok. 500 km. Agencje przypominają też, że na tym samym poligonie Tongchang-ri północnokoreański reżim przeprowadził udany test głowicy jądrowej w 68. rocznicę powstania Koreańskiej Republiki Ludowo-Demokratycznej we wrześniu ub.r.Wrogie akty W państwowych środkach masowego przekazu Korei Płn. podawano wówczas, że kraj ten jest w stanie instalować głowice nuklearne na strategicznych pociskach balistycznych. Zgodnie z propagandą reżimu, próbna eksplozja głowicy jądrowej była odpowiedzią na wrogie akty Stanów Zjednoczonych.Próba przeprowadzona we wrześniu 2016 r. była piątą i miała jak do wtedy największą siłę wybuchu, wynoszącą 10 kiloton. Korea Północna pięciokrotnie – w 2006, 2009, 2013, a także w styczniu i we wrześniu 2016 roku –  przeprowadzała próby z bronią atomową, które wywołały międzynarodowe protesty, a także spowodowały nałożenie na kraj sankcji gospodarczych przez Radę Bezpieczeństwa ONZ. Korea Północna nieprzerwanie grozi zwiększaniem swego potencjału nuklearnego.",,
Stoltenberg: Drzwi do NATO pozostają dla Ukrainy otwarte,"Drzwi do członkostwa Ukrainy w NATO pozostają otwarte – oświadczył w czwartek sekretarz generalny Sojuszu Północnoatlantyckiego Jens Stoltenberg, przemawiając w Radzie Najwyższej (parlamencie) w Kijowie.","– Ukraina jako suwerenne państwo ma prawo do wyboru własnego systemu bezpieczeństwa. Drzwi do NATO pozostają otwarte – powiedział.– Członkostwo w NATO to decyzja państw, które do niego należą, oraz tych, którzy chcą do niego dołączyć.  Nikt poza granicami tych krajów nie ma prawa weta. Czas sfer wpływów minął – podkreślił Stoltenberg.Zwrócił przy tym uwagę, że droga do NATO nie jest prosta, a państwa, które chcą przystąpić do Sojuszu, powinny przeprowadzać istotne reformy. Sekretarz generalny powiedział, że doradcy NATO będą wspierali Ukraińców we wdrażaniu standardów obowiązujących w Sojuszu, będą pomagali we wzmacnianiu praworządności, zapewnieniu praw mniejszości i walce z korupcją.",,
"Morawiecki o rządach PO-PSL: oni działali jak Gang Olsena, a my jak Clint Eastwood","– Ostatnio odwiedziłem kilka urzędów skarbowych i izb skarbowych. Gdy zapytałem jednego z naczelników, dlaczego nasi poprzednicy nie uszczelniali VAT-u, usłyszałem, że oni działali jak Gang Olsena – powiedział w programie „Gość Wiadomości” wicepremier Mateusz Morawiecki, nawiązując do rządów koalicja PO-PSL. – My działamy bardziej jak Clint Eastwood w swoich filmach, oni jak Gang Olsena – uściślił wicepremier, minister finansów i rozwoju.","– Wyłudzenia VAT pozbawiły nasze państwo ok. 200-250 mld zł. Polakom należy się wyjaśnienie – powiedział na początku sierpnia wicepremier Mateusz Morawiecki. Dodał wtedy, że jest „za powołaniem sejmowej komisji śledczej, która zbada te wyłudzenia”.Wicepremier odniósł się w programie „Gość Wiadomości” również do kwestii ściągalności CIT-u. – W przypadku podatku CIT sytuacja jest bardzo dobra. Weszliśmy w zdecydowaną polemikę z międzynarodowymi korporacjami, których nasi poprzednicy się bali. Wiemy, jak do nich dotrzeć i robimy to tak skutecznie, że zgłosiły się do nas wielkie przedsiębiorstwa, które same chcą zapłacić więcej podatku, bo uważają, że jednak niewłaściwe się rozliczały do tej pory – oświadczył Morawiecki. Polska jako szósta gospodarka w EuropieJak stwierdził Morawiecki, Polska ma ze Stanami Zjednoczonymi wiele stycznych punktów w polityce.– Rozumienie Rosji w USA jest często dużo lepsze niż w zachodniej Europie — ocenił. – Kiedy tłumaczyłem w Nowym Jorku naszą politykę migracyjną, spotykało się to ze zrozumieniem – dodał.Wicepremier powiedział, że „w wielu miejscach i kręgach z uznaniem wypowiadano się na temat naszych wydatków na politykę obronną”. –  USA są poważnym partnerem, wypełniają swoje zobowiązania sojusznicze – mówił Morawiecki. Jego zdaniem tam, gdzie stacjonują wojska amerykańskie, współpraca między państwami też jest lepsza. Jak powiedział minister finansów i rozwoju,  w pierwszym półroczu 2017 r. nastąpił dynamiczny wzrost naszego eksportu do USA. Polski eksport wzrósł nawet o 26 proc.Wicepremier zaznaczył przy tym, że zainteresowanie Polską, zwłaszcza wśród zagranicznych inwestorów, cały czas rośnie.– Widać duże uznanie dla polskiej gospodarki, a Polska jako szósta gospodarka w Europie, jedna z najbardziej dynamicznych jest traktowana jako dobre miejsce do inwestowania — powiedział.",,
W polskiej polityce są ukryci geje,"– Znam wielu gejów w polityce. Szkoda, że brakuje im odwagi bycia sobą – mówi w odpowiedzi na pytania internautów portalu tvp.info Robert Biedroń, pierwszy polski poseł nie ukrywający homoseksualizmu. Mówi też, co sądzi o Telewizji Trwam, dlaczego kolekcjonuje figurki Matki i Boskiej oraz jakie relacje ma jego matka z „zięciem”.",   ,,
Impeachmentu Trumpa nie będzie. Izba Reprezentantów odrzuciła rezolucję,Izba Reprezentantów USA odrzuciła rezolucję wzywającą do rozpoczęcia procedury impeachmentu wobec prezydenta Donalda Trumpa. Wniosek trafił pod głosowanie po niedawnych atakach prezydenta na grupę kongresmenek z Partii Demokratycznej.,"Rezolucję, której inicjatorem był Demokrata Al Green, Izba odrzuciła zdecydowaną większością głosów. Za zablokowaniem, przynajmniej na razie, rozpoczęcia procedury usunięcia z urzędu Donalda Trumpa głosowało 332 deputowanych, poparło ją jedynie 95.Wynik głosowania oznacza, że większość Demokratów zagłosowała razem z Republikanami przeciwko tej rezolucji. Przeciwna uruchomieniu teraz procedury impeachmentu wobec Donalda Trumpa jest m.in. demokratyczna przewodnicząca Izby Nancy Pelosi.Izba Reprezentantów po raz pierwszy zajęła się kwestią ewentualnego impeachmentu Trumpa od czasu, gdy na początku roku Partia Demokratyczna przejęła kontrolę nad tą izbą. Al Green próbował już wcześniej, w 2017 i 2018 roku, uruchomić procedurę impeachmentu wobec prezydenta Trumpa, ale bez powodzenia, gdyż wówczas Republikanie mieli większość w Izbie Reprezentantów.Niedzielne ataki Donalda Trumpa na niektóre kongresmenki z Partii Demokratycznej zostały uznane za rasistowskie, ksenofobiczne i niewłaściwe przez Demokratów i większość mediów.We wtorek potępiła je Izba Reprezentantów. W tekście rezolucji, którą poparło także czterech Republikanów, zaznaczono, że na potępienie zasługują przede wszystkim „rasistowskie komentarze prezydenta Trumpa, które legitymizują i pogłębiają lęk oraz nienawiść wobec Amerykanów z wyboru oraz osób o innym kolorze skóry”. Totalna katastrofaW niedzielę Trump napisał na Twitterze: „Jakie to interesujące, widzieć »progresywne« Demokratyczne kongresmenki pochodzące z krajów, których rządy są kompletną i totalną katastrofą – są najgorsze, najbardziej skorumpowane i niewydolne na całym świecie (o ile w ogóle mają funkcjonujące rządy), jak teraz głośno i złośliwie mówią ludziom w Stanach Zjednoczonych, największym i najpotężniejszym państwie na świecie, jak powinien działać ich rząd”.  „Czemuż nie wrócą i nie pomogą naprawić tych całkowicie zepsutych, dotkniętych przestępczą zarazą miejsc, z których pochodzą, a potem przyjadą i pokażą nam, jak się to robi?” – dopytywał prezydent. W kolejnym wpisie zasugerował, że im prędzej kongresmenki wyjadą do swych krajów, tym będzie lepiej. W poniedziałek Trump kontynuował ataki na Alexandrię Ocasio-Cortez, młodą, bardzo popularną deputowaną z Nowego Jorku i grupę jej sojuszniczek w Kongresie nazywaną „oddziałem” (The Squad) oraz Ilhanę Omar, Ayannę Pressley i Rashidę Tlaib. Trump nazwał je „radykalną lewicą” i zażądał przeprosin za „straszne i odrażające” uwagi. Tylko Omar, która pochodzi z Somalii, nie urodziła się w USA.Zaatakowane przez Trumpa Demokratki krytykowały politykę migracyjną prezydenta, a zwłaszcza organizowane na jego zlecenie naloty służb migracyjnych, mające na celu zatrzymanie nielegalnych imigrantów i ich deportację.",,
Od większych zakupów sprzętu AGD po edukację. Rafalska o 500+,"– Na początku funkcjonowania programu 500+ odnotowywaliśmy wzrost zakupów sprzętu AGD czy np. używanych samochodów, ale teraz widać, ze rodzice wydają te pieniądze na najważniejsze potrzeby: ubrania, żywność, ale także coraz częściej na edukację, np. zajęcia pozalekcyjne – mówiła minister rodziny, pracy i polityki społecznej Elżbieta Rafalska w „Gościu Wiadomości” o tym, co dał program 500+. Minister podkreśliła, że program przyczynił się m.in. do wzrostu liczby urodzin.","– Program Rodzina 500 plus funkcjonuje zaledwie od roku, a już teraz przynosi dobre rezultaty – powiedziała premier Beata Szydło po posiedzeniu rządu, na którym omówiono efekty programu. – Zmniejszyło się ubóstwo wśród dzieci, program przyniósł wsparcie dla rodzin, poprawił się status polskich rodzin – podkreśliła premier.  – Uważamy, że jest to najlepsza inwestycja w przyszłość – inwestycja w dzieci, inwestycja w rodzinę. To jest inwestycja, która daje Polsce już dzisiaj dobre rezultaty – oceniła. Dodała, że w przyszłości będą one jeszcze bardziej widoczne i pokażą, że kierunek przyjęty przez rząd jest dobry. – Myślimy oczywiście o nowych kierunkach, o nowych projektach i nowych programach – podkreśliła premier. Płodny program?Elżbieta Rafalska nie zostawiła suchej nitki na zapowiedzi lidera PO Grzegorza Schetyny, który zapowiedział, że jego partia nie zrezygnuje z 500+, a wręcz rozszerzy program także na pierwsze dziecko. – Jeszcze niedawno był zatroskany o budżet, a dzisiaj proponuje wersje, która będzie dwa razy droższa. Skąd ta diametralna zmiana? –  ironizowała. Minister rodziny stwierdziła, że dla niej najważniejsze jest, że 500+ doprowadziło do obniżenia skrajnego ubóstwa wśród dzieci. Drugim powodem do radości, jak mówiła, jest wzrost liczby urodzeń w Polsce w pierwszych trzech miesiącach tego roku. Rafalska zapowiedziała, że ubiegający się o dofinansowanie w ramach programu będą mogli składać wnioski już w lipcu, jeśli zrobią to przez internet. Od pralek po dodatkowe zajęciaMinister rodziny przekonywała także, że z analizy struktury wydatków z programu 500+ wynika, że obecnie pieniądze „przeznaczane są na najważniejsze potrzeby: żywność, ubranie”. – Ale co mnie cieszy, coraz więcej pieniędzy jest przeznaczanych na edukację. Mamy duży wzrost na zajęcia pozalekcyjne, tam gdzie odpłatność za nie była wysoka. To pokazuje, że dzisiaj rodzice mogą sobie pozwolić na poprawę edukacji dzieci. Ale program to także możliwość pojechania na wakacje nad morze czy w góry. Dla niektórych dzieci to był pierwszy taki wyjazd – mówiła. Rafalska przyznała, że na początku funkcjonowania programu 500+ odnotowano większy wzrost zakupów sprzętu AGD czy używanych samochodów. – A co jest w tym złego? Ci ludzie mają nie mieć nowych pralek czy lodówek? Albo nie mogą kupić używanego samochodu, aby jeździć nim do pracy czy wozić dzieci do szkoły czy przedszkola? Nie widzę w tym nic gorszącego – dodała.",,
Londyn: Minister Emilewicz zachęcała do inwestowania w Europie Środkowej,"Minister przedsiębiorczości i technologii Jadwiga Emilewicz namawiała w Londynie do inwestycji w Europie Środkowo-Wschodniej. Wskazywała na wysokie tempo wzrostu gospodarczego i wysoko wykwalifikowanych pracowników, np. w branży informatycznej.","Rozmawiając z polskimi mediami na marginesie trzeciego Forum Inwestycyjnym Wielka Brytania - Europa Środkowa, Emilewicz argumentowała, że bezpośrednie inwestycje zagraniczne „były ważną dźwignią rozwojową przez ostatnie 30 lat”.Jak podkreśliła, „każdy z naszych krajów stara się tworzyć warunki” dla dalszych inwestycji, bo – jak tłumaczyła – w ten sposób „przyciągamy kapitał, przyciągamy inwestycje wysokojakościowe, które generują wysokopłatne miejsca pracy”.– Na forum mamy rozmaitych przedstawicieli biznesu, ale mamy bardzo dużo „digital”, czyli branży cyfrowej, która inwestuje w innowacje – zaznaczyła, wskazując, że „w krajach Europy Środkowej jest dzisiaj więcej absolwentów studiów informatycznych niż w całych Stanach Zjednoczonych, nie mówiąc już o jakości”. Argumenty dla kieszeniZapewniała, że te „argumenty przemawiają do wyobraźni i kieszeni tych, którzy zastanawiają się nad tym, gdzie ulokować swoje inwestycje”.Emilewicz wyraziła jednocześnie nadzieję na ściągnięcie do Polski kolejnych inwestorów, rozważających nowe lokalizacje w ramach Unii Europejskiej w związku ze spodziewanym wyjściem Wielkiej Brytanii ze Wspólnoty. – Inwestorzy sami robią to już od co najmniej trzech lat; JP Morgan (czołowy bank inwestycyjny – przyp. red.) nieprzypadkowo przeniósł część swojej aktywności z Londynu do Warszawy dwa lata temu, a kolejne firmy – nie muszę tego ukrywać – zastanawiają się nad tym – zwróciła uwagę.",,
Katastrofa kolejowa w Danii. Są ofiary śmiertelne,"Sześć osób zginęło, a 16 zostało rannych w środę w katastrofie pociągu pasażerskiego na moście Storebaelt, łączącym duńskie wyspy Fionia i Zelandia – podała policja w Danii. Trwa akcja ratownicza, którą utrudnia sztormowa pogoda.","Według duńskich kolei DSB wszystkie ofiary śmiertelne to pasażerowie. W pociągu było 131 podróżnych i trzy osoby personelu. Wszyscy, którzy nie potrzebowali pomocy medycznej, zostali ewakuowani i przewiezieni do hali sportowej Nyborg. W następstwie wypadku, do którego doszło ok. godz. 7.30., 18-kilometrowy most nad Wielkim Bełtem zamknięto; wstrzymano ruch zarówno dla pociągów, jak i dla samochodów – poinformowała policja. – Możemy potwierdzić, że z wagonu pociągu towarowego spadły przewożone nim przedmioty, w które następnie uderzył pociąg osobowy – wyjaśnił nadinspektor Lars Bræmhøj z duńskiej policji. Chodzi o transport przewożony naczepami samochodowymi umieszczanymi na platformach kolejowych, tzw. lorach, nie przeładowany na zamknięte wagony kolejowe. Premier Szwecji Stefan Löfven, który na ręce swego duńskiego kolegi, Larsa Løkke Rasmussena złożył bliskim ofiar kondolencje, zasugerował, że ładunek mógł spaść w wyniku szalejącego na Bałtyku sztormu.Agencja Reutera i portal BBC News podają, że w czasie sztormowej pogody w pociąg osobowy zmierzający z miasta Odense w środkowej części Fionii do Kopenhagi, położonej na Zelandii, uderzyły obiekty z pociągu towarowego. Codziennie most pokonuje ponad 27 tys. samochodów i 21 tys. pasażerów pociągów. ",,
Utartym szlakiem z nowym woźnicą,"„Z pustego i Salomon nie naleje”. To jakże plastyczne hasło biblijne znalazło potwierdzenie w wyborach na nowego szefa Platformy Obywatelskiej. Mimo, że w wyścigu o fotel następcy Grzegorz Schetyny apetyt miało kilka osób, wygrał ten, który od samego początku był faworytem – Borys Budka.","Przedstawienie teatralne z wyborami nowego przewodniczącego partii przypominało po trosze spektakl, jaki odbył się podczas wewnętrznych wyborów kandydata Platformy na wybory prezydenckie. Wtedy udawaną – w znaczeniu nie mającą realnych szans – konkurencją Małgorzaty Kidawy Błońskiej był prezydent Poznania Jacek Jaśkowiak. Teraz taką niewdzięczną rolę „figurantów do odstrzału” pełnili Tomasz Siemoniak, Bogdan Zdrojewski i Bartłomiej Sienkiewicz. Dwoje innych polityków, którzy jeszcze kilka tygodni temu wyrażali nieodpartą ochotę przewodniczenia Platformie, Bartosz Arłukowicz i Joanna Mucha, w odpowiedniej chwili poszło po rozum do głowy. Nie widząc nawet iluzorycznych szans na względnie równą walkę w tych wyborach, zamiast goryczy druzgocącej porażki, wycofali swoje nazwiska z plakatu przedstawienia wyborczego. Zgodnie z rytuałem wyborczym, w dowód wdzięczności Borys Budka napisał na Twitterze: „Dziękuję za każdy głos! Dziękuję za zaufanie!”. Nie zaniedbał słów natchnienia, jakimi każdy nowy lider partii ma obowiązek zagrzać jej członków do wielkich sukcesów: „Razem będziemy wygrywać! Dla Polski, dla Europy”. Dlaczego? Ponieważ nad Platformą ciągle krąży duch Donalda Tuska. Nie tylko nad liderami, ale nad partią jako całością, w tym jej zwykłymi członkami. Esencją przenikającą ducha Donalda Tuska jest nienawiść do PiS i jego lidera Jarosława Kaczyńskiego. Zapiekłe uczucie, które jest siłą napędową jego politycznej działalności, w której wszystkie środki są dozwolone, bo uświęca je cel.  Platforma do tej pory przeniknięta jest tym duchem. Uosabiał go, mimo wszelkich różnic osobowościowych i kwalifikacji intelektualnych, Grzegorz Schetyna. Uzależnieni są od tego ducha, jak się wydaje, bez wyjątku inni politycy, gdyż jest on przepustką wstąpienia do Platformy i gwarancją istnienia w niej.  Borys Budka w dużym stopniu jest wierną kopią tego ducha. Jego naśladowcą i wykonawcą. Wybrano więc tego, który nie tyle sprawniej niż inni, ile bardziej bezwzględnie i często cynicznie – to zresztą jego ulubiony epitet, którym obdarza PiS i jego polityków – atakuje obecny obóz rządzący. Ma zresztą duży zapas innych oskarżeń, po które często sięga, a które wymienił w mało eleganckim rozwinięciu pierwszych liter nazwiska pierwszoplanowego polityka PiS Mariusza Błaszczaka. Nie chodzi nawet o te słowa, która za chwilę przytoczę, ale o samą klasę człowieka, który po takie chwyty sięga. A oto te słowa – Buta, łgarstwo, agresja, serwilizm, zarozumiałość, cynizm, zadufanie, arogancja, konfetti.     Zapewniam, że wkrótce część z nich usłyszymy. Różnica tylko ta, że tym razem już z ust przywódcy partii. Nie mają one jednak takiego ciężaru  gatunkowego, jak opinia wyrażona na tydzień przed wyborem na szefa partii, kiedy podczas konferencji powiedział, że działania rządu w sprawie reformy sądownictwa „powinny być traktowane w kategorii zdrady stanu”.    Na początku stycznia w jednej z rozgłośni komercyjnych Borys Budka porównał sytuację w Polsce do sytuacji w Turcji, gdzie doszło do masowych aresztowań sędziów. Zapytany przez dziennikarza, czy widział w Polsce masowe aresztowania sędziów, odpowiedział: – „Jeszcze nie, ale jeśli PiS utrzyma się u władzy, to się nie zdziwię”. Nieco ponad rok temu podczas debaty nad nowelizacją ustawy o Sądzie Najwyższym, Borys Budka oskarżając posłów PiS o zdradę Polski i Polaków, grzmiał z sejmowej mównicy: „ Jesteście Targowicą, realizujecie program wschodni”. Dorzucił też, że plan PiS na tzw. reformę sądów to realizacja scenariusza Putina. Czy może ktoś pamięta tweet Donada Tuska z listopada 2017 roku? – „Alarm! Ostry spór z Ukrainą, izolacja w Unii Europejskiej, odejście od rządów prawa i niezawisłości sądów, atak na sektor pozarządowy i wolne media – strategia PiS czy plan Kremla? Zbyt podobne, by spać spokojnie”. Biorąc pod uwagę te kilka rzeczy, o których wspomniałem, raczej nie można po wyborze Borysa Budki na szefa partii spodziewać się, „nowego  otwarcia”, co zapowiada Małgorzata Kidawa-Błońska To tylko jej pobożne życzenia.  Jak powiedziałem na początku, prawdziwe jest przysłowie „z piasku bicza nie ukręcisz”.",,
Nietypowe leczenie w szpitalu w Szczecinie. Pacjent Grodzkiego trafił na niewłaściwy oddział,"Pan Marek twierdzi, że w szpitalu w Szczecinie-Zdunowie wręczył 500 zł łapówki. Szczególną uwagę zwraca jednak przypadek jego znajomego, pacjenta prof. Tomasza Grodzkiego. Jak twierdzi rozmówca tygodnika „Gazeta Polska”, jego kolega trafił ze zrośniętym napletkiem na oddział, gdzie leczono płuca.","Jak twierdzi pan Marek, sam wręczył łapówkę w szpitalu, gdzie leczył prof. Tomasz Grodzki, by rana operacyjna została zszyta w sposób jak najbardziej estetyczny. – Mówiono, że jak zapłacę, to będę miał lepszą opiekę. Co więcej, rana pooperacyjna zostanie elegancko zaszyta szwem kosmetycznym, żebym nie wyglądał potem jak Frankenstein – twierdzi rozmówca „GP”. Sprawę opisuje portal niezalezna.pl. Mężczyzna twierdzi, że z oddziału intensywnej terapii trafił na kilka tygodni do wieloosobowej sali, gdzie leżeli pacjenci po operacjach. Tam zaprzyjaźnił się z jednym z nich.  – Pamiętam młodego chłopaka, miał może 22–24 lata. Zapamiętałem go dobrze, bo podczas jednej z wizyt tuż po zabiegu wzbudził wesołość pacjentów, którzy pokazywali lekarzom swoje rany na klatce piersiowej. A on podczas wizyty ściągnął spodnie od piżamy – relacjonuje pan Marek. Wspomniany mężczyzna miał operowany zrośnięty napletek.  – Mówił, że chce się żenić i stąd ta operacja. To było zrozumiałe, ale zdziwiło nas, że trafił na oddział, na którym leczono płuca – wspomina informator „GP”. Jak twierdzi, operowany kolega mówił, że „wcześniej był w prywatnym gabinecie dr. Grodzkiego, który powiedział, że podejmie się operacji”. – I tak też się stało – twierdzi pan Marek.",,
„Nie dałbym ministerstwa rolnictwa PSL”,"– Gdybym był na miejscu premiera Donalda Tuska, to na stanowisko ministra rolnictwa nie desygnowałbym kogoś z PSL. Bo nowy minister z PSL na pewno nie zrobi tego, co powinien zrobić, czyli nie dokona wnikliwej kontroli tych wszystkich patologii, które się ujawniły i nie będzie próbował z nimi walczyć – przekonuje przewodniczący SLD – Leszek Miller, gość „Polityki przy kawie” w TVP 1.",,,
Pokój się oddala. Znów wzajemny ostrzał na linii Strefa Gazy-Izrael,"Izraelskie lotnictwo przeprowadziło naloty na kilka obiektów Hamasu w Strefie Gazy. Wskazano, że była to odpowiedź na wystrzelenie z palestyńskiego terytorium dwóch rakiet w kierunku Izraela. Nie ma doniesień o zniszczeniach bądź ofiarach.","We wtorek wieczorem izraelska armia poinformowała, że ze Strefy Gazy wystrzelono dwie rakiety, z których jedna została przechwycona przez system obrony przeciwrakietowej Żelazna Kopuła. W odpowiedzi Izrael przeprowadził naloty, które miały miejsce tuż po tym, jak premier Benjamin Netanjahu zagroził, że „energicznie zareaguje na każdy atak”. Celem nalotów były składy amunicji, należące do Hamasu.– Jeśli ktoś w Strefie Gazy myśli, że może podnieść głowę po operacji Czarny Pas, to jest w dużym błędzie – oświadczył Netanjahu, odnosząc się dwudniowych intensywnych walk między siłami izraelskimi a palestyńskimi bojownikami, które miały miejsce dwa tygodnie temu.Jak wskazała agencja AP, atak rakietowy z palestyńskiej enklawy był drugim takim incydentem w tym tygodniu i poważnie zachwiał zawieszeniem broni, które zakończyło walki przed dwoma tygodniami. Zostało ono wynegocjowane przy aktywnym udziale specjalnego wysłannika ONZ ds. Bliskiego Wschodu Nikołaja Mładenowa i przedstawicieli dyplomacji egipskiej, mającej dobre kontakty w Strefie Gazy, w tym – z przywódcami Hamasu.",,
"Ziobro: ze SKOK-u Wołomin w ciągu roku wyprowadzono 1,5 mld zł","Ze SKOK–u Wołomin „pod nosem KNF” od października 2013 r. do października 2014 r. – za czasów rządów PO – wyprowadzono 1,5 mld zł – poinformował prokurator generalny Zbigniew Ziobro. Czy tak działa profesjonalne państwo, które pozwala na tak bezkarne i zuchwałe działanie przestępców? – pytał.","Ziobro poinformował w czwartek w Sejmie odpowiadając na pytanie posłów PO, że od października 2013 r. do października 2014 r. „grupa przestępcza”, która kierowała SKOK–iem Wołomin łącznie wyprowadziła 1,5 mld zł. Jak podkreślił, działo się to „pod nosem KNF”.– Czy tak działa profesjonalne państwo, które pozwala na tak bezkarne i zuchwałe działanie przestępców? Gdzie była policja? Gdzie było ABW? Gdzie były wasze służby? Czy przypadkiem nie rządziła wtedy Platforma Obywatelska? Czy zadaniem ustawowym tych organów – które żeście nadzorowali – nie jest zapobiegać przestępstwom, nie jest uderzać w zorganizowane grupy przestępcze? – pytał posłów PO prokurator generalny. Przestępcy byli „rozzuchwaleni, czuli się bezkarn” Minister Sprawiedliwości nawiązał do pobicia wiceszefa KNF Wojciecha Kwaśniaka – najprawdopodobniej na zlecenie osób powiązanych z nieprawidłowościami w SKOK Wołomin. Kwaśniak i sześć innych osób z KNF w ubiegłym tygodniu zostało zatrzymanych. Postawiono im zarzuty, ale sąd zastosował potem wobec nich poręczenie majątkowe i dozór policyjny. Prokuratura nie wnioskowała o areszt.Jak powiedział minister, „rozzuchwalenie” tych przestępców doprowadziło do tego, „że byli w stanie dopuścić się aktu niebywałej agresji, bezczelności i ataku, napaści fizycznej na jednego z członków KNF–u”. – To pokazuje, jak oni byli rozzuchwaleni, jak czuli się bezkarni – czuli się bezkarni w państwie teoretycznym, w państwie, które praktycznie nie działa, w państwie rządzonym przez PO – oświadczył Ziobro.Jak dodał, obecnie zadaniem prokuratury jest ocena tych, którzy „zaniechali swoich obowiązków”. – Niestety bardzo negatywną rolę odegrało kierownictwo KNF, które wbrew pewnej wiedzy nie podjęło decyzji, które do nich należały – zaznaczył prokurator generalny.",,
Premier składa zawiadomienie do CBA. Mazurek: nasze działania są transparentne,"– Jestem spokojna o wynik tego postępowania, gdyż nasze działania są transparentne. Rozstrzygnięcie wniosku przez CBA powinno uciąć wszelkie spekulacje – powiedziała  rzeczniczka PiS Beata Mazurek, komentując sprawę pisma Kancelarii Premiera do CBA w sprawie byłych pracowników KPRM.","Piotr Kaczorek z wydziału komunikacji społecznej CBA poinformował we wtorek, że Centralne Biuro Antykorupcyjne analizuje pismo z Kancelarii Premiera w sprawie działalności dwóch b. pracowników KPRM. Według mediów dwójka PR-owców premier Beaty Szydło odeszła z KPRM i otworzyła firmę Solvere, która miała współtworzyć kampanię billboardową „Sprawiedliwe sądy”, finansowaną przez Polską Fundację Narodową.",,
"Męski striptiz na oczach dzieci – na święcie, które kiedyś było poświęcone Matce Bożej","Striptiz w wykonaniu dwóch mężczyzn, którzy w trakcie pokazu między innymi obejmują się wzajemnie, pokazano dzieciom biorącym udział w imprezie z okazji święta Barcelony. Wydarzenie zorganizował miejscowy ratusz. Samorząd nadal organizuje święto miasta – La Mercé – w dniu 24 września, we wspomnienie Matki Bożej Łaskawej (Virgen de la Merced), patronki Barcelony.","„Jednym z widowisk »kulturalnych« podczas La Mercé organizowanych przez ratusz w Barcelonie był striptiz dla całej publiczności z dziećmi włącznie. Od (prezydent miasta – red.) Ady Colau będziemy się domagać wyjaśnień i pociągnięcia winnych tego zdarzenia do odpowiedzialności. Wstyd!” – napisał na Twitterze Oscar Ramírez Lara, szef barcelońskich struktur opozycyjnej w Hiszpanii Partii Ludowej (PP).",,
Szesnaście tysięcy euro za placek. Mistrzowie kuchni pomagają chorym,"W Paryżu, dzień przed świętem Objawienia Pańskiego, jak co roku od 15 lat znani szefowie kuchni sprzedawali placek Trzech Króli. Zdobyte w ten sposób fundusze w całości przeznaczane są na walkę z chorobą Hirschsprunga – rzadko spotykane, wrodzone schorzenie unerwienia jelita.","– Nasz placek Trzech Króli nie pretenduje do rekordu Guinnessa, jest wielki wielkością celu, któremu służy – tłumaczy Jean-Pierre Biffi, wieloletni prezes stowarzyszenia „Uczniowie Escoffiera”, które jest pomysłodawcą i organizatorem sprzedaży ciasta na rzecz walki z rzadką i wciąż niezbadaną do końca chorobą Hirschsprunga. W tym roku placek miał około metra średnicy. Sporządzono go – jak chce tradycja – z ciasta francuskiego z marcepanowym nadzieniem, a sprzedawano na kawałki. Na straganach były dostępne także inne wyroby, czasem „awangardowe” – z czekoladą, yuzu, a nawet z truflami, do spróbowania lub kupienia w całości. To co wyróżnia ciasto jest fakt, że wyszło z piekarników wielkich i bardzo znanych kucharzy, a szef dobrej restauracji jest nad Sekwaną celebrytą. W sobotę przed południem przed paryskim kościołem Saint Germain, gdzie pochowane jest serce polskiego króla Jana Kazimierza, sprzedano tych placków za 16 350 euro, czyli ponad 70 tys. zł. Placek równości Podobnie jak komuniści w PRL próbowali Dziadkiem Mrozem zastąpić Św. Mikołaja, sankiuloci po rewolucji francuskiej w 1789 roku  najpierw starali się zakazać Placka Trzech Króli, a następnie, po zamianie Epifanii na „święto dobrego sąsiedztwa”, przemianowali go na „placek równości”. Dziś w cieście umieszcza się „fasolkę”, czyli figurynkę albo złotą monetę. Ten, kto na nią trafi, obwołany jest królem, choć królowanie ogranicza się do założenia papierowej korony. Nie ma jednak fasolki w placku, jaki co roku ofiarowany jest prezydentowi Francji. Bo Republika ma alergię na królów, z czego nie omieszkają żartować internauci.",,
Ratusz warszawski drastycznie obciął budżet instytucji kultury,"Komisja Kultury Rady Warszawy głosami Platformy Obywatelskiej – Koalicji Obywatelskiej, przy sprzeciwie radnych Prawa i Sprawiedliwości, opowiedziała się za znacznym obniżeniem wydatków na kulturę. Dyrektorom miejskich instytucji radni PO-KO proponują, by znaleźli sobie sponsorów. – W trakcie kampanii wyborczej Rafał Trzaskowski obiecywał, że kultura będzie jego priorytetem – przypomina w rozmowie z portalem tvp.info radny Piotr Mazurek.","Ostatecznie Komisja Kultury i Promocji Miasta Rady Warszawy opowiedziała się za obniżeniem budżetu na kulturę o niemal 50 mln zł, a więc o blisko jedną dziesiątą – powiedział w rozmowie z portalem tvp.info wiceprzewodniczący komisji, Piotr Mazurek.  Jak informuje radny PiS, początkowo planowano jeszcze wyższe cięcia, sięgające jednej trzeciej całego budżetu na kulturę. Ostatecznie z części z nich zrezygnowano w wyniku apeli przedstawicieli dotkniętych oszczędnościami instytucji. Mimo to większość z nich i tak poniesie znaczne straty. – Niestety spotkali się oni ze ścianą ze strony radnych PO-KO. Radni, głównie radne tej formacji, doradzały dyrektorom takich instytucji, by zwracali się do podmiotów prywatnych, była też mowa o fundacjach zagranicznych, oczywiście o Ministerstwie Kultury i korzystaniu środków rządowych – mówi nasz rozmówca. – Dom Spotkań z Historią, który w 2018 r. miał budżet około 9,7 mln zł, w tym roku otrzyma 5,6 mln, Muzeum Powstania Warszawskiego straci 600 tys. zł, poszczególne teatry, mając zwykle budżety po 2 do 7 mln zł, tracą po kilkaset tysięcy lub milion. Cięcia dotknęły Muzeum Warszawy, Muzeum Żydów Polskich, Centrum Myśli Jana Pawła II i szereg innych instytucji – wylicza Piotr Mazurek. Pytany o przyczyny takich decyzji władz Warszawy nasz rozmówca wyjaśnił, że Ratusz tłumaczy cięcia kosztami związanymi z reformą edukacji. Wskazuje jednak, że spore wydatki samorząd będzie musiał ponieść w związku z realizacją karty LGBT Plus. – To są koszty budowy hotelu dla osób LGBT, stworzenia i utrzymania biura pełnomocnika, różne tramwaje różnorodności, które psują się w pierwszym dniu kursowania i tak dalej – wyliczył radny PiS.",,
Turcy nie chcą siedzieć obok Żydów. Ankara bojkotuje konferencję w Monachium,"Turcja nie weźmie udziału w dorocznej Konferencji Bezpieczeństwa, odbywającej się w Monachium. Szef tureckiej dyplomacji Mevlut Cavusoglu wycofał się w ostatniej chwili, gdyż nie chce uczestniczyć we wspólnej sesji z delegacją Izraela.","Minister wyjaśnił, że delegacja ta została nagle dołączona do uczestników sesji poświęconej Bliskiemu Wschodowi. Stosunki turecko-izraelskie są napięte od 2010 roku, gdy izraelscy komandosi zaatakowali statek, mający przerwać blokadę Strefy Gazy. Zginęło wtedy dziewięciu obywateli Turcji.W konferencji w Monachium bierze udział 20 szefów państw i rządów oraz ministrowie spraw zagranicznych i obrony z blisko 60 krajów.    Ukraina w centrum uwagi    Jednym z najważniejszych tematów rozmów będzie sytuacja na Ukrainie. Tegoroczna konferencja bezpieczeństwa zbiega się w czasie nie tylko z nową ofensywą militarną rozpoczętą przez separatystów na Ukrainie, ale także z ofensywą dyplomatyczną ze strony Niemiec i Francji. Przywódcy tych krajów mają dziś rozmawiać o nowym planie pokojowym dla Ukrainy z prezydentem Rosji Władimirem Putinem. Przewodniczący Konferencji Bezpieczeństwa Wolfgang Ischinger ocenił, że misja Angeli Merkel i Francoisa Hollande'a może być ostatnią próbą realizacji porozumień z Mińska. Jak mówił, niemiecka kanclerz i francuski prezydent doskonale wiedzą, że jeśli wrócą z pustymi rękami, to sytuacja na Ukrainie na pewno nie będzie lepsza. Przed wylotem do Moskwy Merkel studziła jednak nadzieje na szybkie porozumienie.  Ukraina nie będzie jedynym tematem rozmów w Monachium. Uczestnicy konferencji zajmą się też sytuacją na Bliskim Wschodzie czy irańskim programem atomowym.",,
Bielan: wyjątkowo bezczelna postawa Koalicji Europejskiej,"– To wyjątkowo bezczelna postawa Koalicji Europejskiej, bo przecież ten projekt unijnego budżetu,  który dzisiaj krytykuje, to jest projekt Komisji Europejskiej. Polskim przedstawicielem w KE jest Elżbieta Bieńkowska, która nie potrafiła wywalczyć dla Polski większych środków – powiedział w programie „Gość Wiadomości” wicemarszałek Senatu Adam Bielan, odnosząc się do zarzutów opozycji.","Bielan odpowiadał na argumenty KE, która w kampanii wyborczej do PE przekonuje, że więcej może „uzyskać” w Brukseli, bo ma tam lepsze relacje  – To wyjątkowo bezczelna postawa, bo przecież ten projekt który Koalicja Europejska dzisiaj krytykuje – projekt budżetu na lata 2021–2027, to jest projekt Komisji Europejskiej. Polskim przedstawicielem w Komisji jest Elżbieta Bieńkowska, wieloletni minister w rządzie Donalda Tuska. Wysłana do Brukseli decyzją właśnie m.in. Grzegorza Schetyny, jako ministra spraw zagranicznych. Komisarz słabo oceniana w Brukseli, bo według magazynu +Euractiv+, który opublikował ranking 30 komisarzy komisarz Bieńkowska znalazła się zaledwie na 22 miejscu – powiedział, Jak przekonywał, jednocześnie to komisarz, która nie potrafiła w ramach prac w KE nad wspólnym budżetem wywalczyć dla Polski większych środków . ",,
"„Nie, nie, absolutnie nie”. Kujda odmówił przyjęcia łapówki od Birgfellnera?","Na nagraniu opublikowanym dziś przez „Gazetę Wyborczą” słychać, jak biznesmen Gerald Birgfellner chce coś przekazać szefowi Funduszu Ochrony Środowiska Kazimierzowi Kujdzie. – Nie, nie, absolutnie nie – odpowiada stanowczo Kujda. Jak twierdzą internauci, mowa tu o propozycji korupcyjnej.","Gazeta opublikowała nagrania, które znów nazwano „taśmami Kaczyńskiego”, mimo że głos prezesa PiS się w nich nie pojawia. Na materiale z czerwca 2018 r. słyszymy rozmowę Kazimierza Kujdy z Geraldem Birgfellnerem. Jak twierdzą internauci, w nagraniu pojawia się propozycja korupcyjna, której Kujda nie przyjął. Kazimierz Kujda:  Mogę powiedzieć tylko tyle. Pomogę przy tym projekcie tak bardzo, jak to możliwe. Gerald Birgfellner:  Tak? Kazimierz Kujda:  Bez oczekiwań z mojej strony. Wiesz, że byłem…Gerald Birgfellner:  Mam coś dla ciebie…Kazimierz Kujda:  Nie, nie, nie, dziękuję, dziękuję…Gerald Birgfellner:  To dla ciebie. Dla ciebie…Kazimierz Kujda:  Nie, nie, nie, dziękuję, bardzo, dziękuję, nie, nie, nie, nie, nie, nie. Wiesz, absolutnie nie. Jestem w dobrej sytuacji w Polsce i absolutnie… Ale mogę pomóc tak bardzo, jak to możliwe, bo…Gerald Birgfellner:  Bardzo chciałbym to docenić. Kazimierz Kujda:  Bo wiem, jak ważna jest ta idea, ten budynek. Kujda wydał specjalne oświadczenie, w którym odnosi się do sprawy. Szef NFOŚ pisze, że postrzega artykuły „Gazety Wyborczej”, w których zamieszczono stenogramy nagrań, jako próbę naruszenia jego dobrego imienia oraz nadszarpnięcia dobrej reputacji zawodowej. Kujda zaznacza też, że we wszystkich swoich działaniach kieruje się zawsze przepisami prawa i nigdy nie naruszył obowiązujących norm.„Ubolewam też, że autorzy wspomnianych wyżej tekstów – poprzez rozmaite sugestie i insynuacje – usiłują stworzyć u czytelników wrażenie, że jest inaczej. Mając na uwadze medialne doniesienia i komentarze nawiązujące do obu artykułów Gazety Wyborczej, zaznaczam, że próby przypisywania mi działań nielegalnych spotkają się ze zdecydowaną reakcją prawną z mojej strony” – pisze Kujda. Jak dodaje, „chce wyraźnie podkreślić, że w latach 2008-2015 oraz wcześniej (1995-1998) pełnił funkcję Prezesa Zarządu Srebrna Sp. z o.o., co jest faktem publicznie znanym, zawartym w jego dostępnych powszechnie informacjach biograficznych”. Kujda podkreśla, że z racji pełnionych funkcji posiada wiedzę na temat tytułu prawnego nieruchomości i działań podejmowanych przez spółkę.",,
Netanjahu i Putin porozumieli się co do dalszego współdziałania w Syrii,Premier Izraela Benjamin Netanjahu i prezydent Rosji Władimir Putin porozumieli się w piątek co do dalszego współdziałania w Syrii po tym jak USA postanowiły wycofać swoje wojska z tego kraju.,"W rozmowie telefonicznej Netanjahu zapewnił Putina, że jego kraj „jest zdecydowany” kontynuować wysiłki, „aby zapobiec militarnemu okopaniu się Iranu na terytorium Syrii” – głosi oficjalny komunikat ogłoszony po rozmowie.  Netanjahu oznajmił, że Izrael nadal będzie atakował „z całą mocą irańskie cele na terytorium Syrii, a decyzja prezydenta USA (Donalda Trumpa) o wycofaniu amerykańskich sił z tego kraju nie zmieni izraelskiej polityki w regionie”.  Na niedzielę Netanjahu ma zaplanowane spotkanie w swej rezydencji w Jerozolimie z doradcą Białego Domu do spraw bezpieczeństwa narodowego Johnem Boltonem.  W ostatnich latach Izrael przeprowadził setki ataków przeciwko celom irańskim i przeciwko sojusznikom Iranu na terenie Syrii. Władze izraelskie oskarżają Iran o to, że stara się utrwalić swe pozycje w Syrii i uzbraja Hezbollah.",,
„Knebel zdjęty”. Zielke może pisać o Sadowskim,"„Pierwsze ważne zwycięstwo w sprawie Zielke-Sadowski. Oznacza, że będę mógł opisywać dokładnie szczegóły sprawy. Ja nie odpuszczę. (…) Pan Krzysztof Sadowski musi się przyznać i przeprosić, musi się skonfrontować z dowodami, odpowiedzieć publicznie na zarzuty” – napisał na Facebooku dziennikarz Mariusz Zielke. Przed kilkoma miesiącami Sąd Okręgowy zakazał mu pisać o aktach pedofilii, jakiej miał się dopuszczać znany muzyk Krzysztof Sadowski.","Sąd Apelacyjny w Warszawie zadecydował o zmianie postanowienia Sądu Okręgowego z 13 września br. Oznacza to, że Zielke może dalej nagłaśniać sprawę. „Podkreślam: od wyroków są sądy, ja nie chcę stawiać się w ich roli. Twierdzę jedynie, że w mojej ocenie dowody winy są niepodważalne, a w interesie publicznym jest pełne i dogłębne wyjaśnienie tej ponurej, wstrząsającej sprawy. No bo sami zadajcie sobie głośno pytanie: jak to możliwe, że mimo wielu skarg i doniesień, w tym na policję, ten człowiek mógł działać i krzywdzić dzieci przez kilkadziesiąt lat i wciąż pozostawać bezkarnym?” – napisał na Facebooku Zielke. „Panie Sadowski, proszę się przyznać albo mnie pozwać!” – dodał dziennikarz. Do wpisu Zielke załączył skan postanowienia sądu.",,
USA są gotowe na dialog z Koreą Północną. Stawiają jednak warunki,"Stany Zjednoczone są gotowe na podjęcie rozmów z Koreą Północną na temat rozbrojenia nuklearnego, jednak pod pewnymi warunkami – poinformował rzecznik Departamentu Stanu Mark Toner. Jak dodał rzecznik, dialog może być podjęty, jeśli Korea Północna zaprzestanie „prowokacyjnych działań”.","Mark Toner powiedział też, że propozycja Chin, aby USA i Korea Południowa zrezygnowały ze wspólnych corocznych manewrów wojskowych w zamian za zawieszenie północnokoreańskiego programu nuklearnego jest nie do przyjęcia.Rzecznik Departamentu Stanu podkreślił, że wspólnych działań Stanów Zjednoczonych oraz Korei Południowej na rzecz bezpieczeństwa w regionie nie można w żaden sposób porównywać do rażącego lekceważenia umów międzynarodowych przez Koreę Północną.",,
Powoływali się na wpływy przy tworzeniu CPK. Szósta osoba zatrzymana,"Centralne Biuro Antykorupcyjne zatrzymało kolejną osobę z grupy powołującej się na wpływy m.in. przy tworzeniu Centralnego Portu Komunikacyjnego. Zatrzymany to biznesmen, który według śledczych miał uwiarygadniać możliwości grupy.","Zatrzymanie mężczyzny potwierdził Piotr Kaczorek z wydziału komunikacji społecznej. – Agenci łódzkiej delegatury CBA zatrzymali kolejną osobę z grupy zaangażowanej w płatną protekcję – powiedział. Przypomniał, że wcześniej w tej sprawie, prowadzonej przez CBA pod nadzorem Prokuratury Okręgowej w Warszawie, zatrzymano pięć osób. Agenci przeszukali zajmowane przez zatrzymanego biznesmena pomieszczenia mieszkalne w zabytkowym pałacu pod Grójcem. Po przedstawieniu mu zarzutów prokurator zdecyduje o ewentualnych środkach zapobiegawczych – czy wnieść do sądu o areszt. Według śledczych zatrzymany miał uwiarygadniać działania grupy, która w zamian za 6 mln zł łapówki miała powoływać się na wpływy – oferować płatną protekcję wśród parlamentarzystów, osób pełniących funkcje w urzędach centralnych– ministerstwach, Narodowym Funduszu Ochrony Środowiska i Gospodarki Wodnej oraz wśród osób pełniących funkcje publiczne w samorządach i urzędach m.in. w Szydłowcu. Za taką łapówkę członkowie grupy oferowali załatwienie koncesji, zezwolenia na eksploatację i odrolnienie 50 ha terenu między Radomiem a Kielcami oraz rządowe kontrakty na odbiór kruszywa z górniczej odkrywki z przeznaczeniem na budowę m.in. Centralnego Portu Komunikacyjnego i autostrad. – Ustalenia agentów CBA wskazują, że znany biznesmen miał swoją osobą uwiarygadniać cały proceder. Akcja była odpowiednio „opakowana” i uprawdopodobniana m.in. spotkaniami w instytucjach państwowych, biurach parlamentarzystów czy budynkach sejmowych. Odbywały się one m.in. w restauracji sejmowej, ale bez udziału posłów – wyjaśnił Kaczorek. W tej części przestępczych działań miał brać udział zatrzymany w czwartek mężczyzna. Gwarantowali szybki zwrot inwestycji Wśród wcześniej zatrzymanych byli m.in. biznesmen z Krakowa, pochodzący z Szydłowca właściciel gruntów, dwóch łódzkich biznesmenów i obcokrajowiec. Zatrzymano ich w akcji specjalnej Biura w jednej z restauracji w podłódzkim Rzgowie, gdy omawiano szczegóły aktu notarialnego stanowiącego podstawowy element całej ustawionej gry.Z ustaleń CBA wynika, że zatrzymani gwarantowali szybki zwrot inwestycji – inwestor miał nabyć za zawyżoną cenę 32 mln zł kamieniołom i tereny przyległe o charakterze rekreacyjnym. Oprócz pieniędzy z wydobycia i sprzedaży państwowym kontraktorom surowców budowlanych, zyski miał przynosić wybudowany od podstaw ośrodek SPA – termy i rehabilitacja. Grupa miała deklarować pozyskanie dla planowanej inwestycji od 100 do 300 mln zł dotacji.Za zyskowne inwestycje, załatwienie spraw urzędowych i pozwoleń m.in. na geotermię członkowie grupy chcieli dla siebie korzyści majątkowych i osobistych - m.in. udziałów w wartej kilkadziesiąt milionów zł spółce obsługującej przyszły kurort SPA oraz stanowisk menadżerskich w tym przedsięwzięciu.",,
Budka: Musimy dokonać wewnętrznego rozliczenia. PO potrzebuje zmian,"– Musimy szczerze porozmawiać o błędach, które popełniliśmy. Musimy wyciągnąć z minionej kampanii wnioski na przyszłość i zacząć wprowadzać zmiany w partii. (…) Platforma Obywatelska potrzebuje dobrego zespołu. Ekipy, która potrafi wykorzystać potencjał wielu osób. Chcę być kapitanem właśnie takiej drużyny – powiedział w rozmowie z portalem gazeta.pl Borys Budka, przewodniczący klubu PO.","– Musimy dokonać wewnętrznego rozliczenia, przed tym nie ma ucieczki. Musimy szczerze porozmawiać o błędach, które popełniliśmy. Musimy wyciągnąć z minionej kampanii wnioski na przyszłość i zacząć wprowadzać zmiany w partii – powiedział Budka. Jak podkreślił, „jest gotowy stanąć do rywalizacji” o szefostwo w PO, ale będzie mógł to oficjalnie ogłosić dopiero wtedy, gdy rozpoczęta zostanie procedura wyborcza. – Wiem doskonale, że Platforma potrzebuje zmian. Nie tylko nowej twarzy, bo to wcale nie jest najważniejsze, ale przede wszystkim zmian w funkcjonowaniu. To słychać na każdym spotkaniu (…)  Potrzebuje dobrego zespołu. Ekipy, która potrafi wykorzystać potencjał wielu osób w Platformie Obywatelskiej. Chcę być kapitanem właśnie takiej drużyny – mówi Budka.",,
"Putin szukał pomocy u Kohla? „Spiegel”: prezydent Rosji zdaje sobie sprawę, jak jest postrzegany, chciał przyjaznej wypowiedzi","W ostatnich miesiącach prezydent Rosji Władimir Putin wielokrotnie prosił byłego kanclerza Niemiec Helmuta Kohla, by ten publicznie poparł go w sporze z Ukrainą. Kreml doskonale zdaje sobie sprawę, że z opinią Kohla nadal liczy się rządząca Niemcami partia CDU – donosi „Der Spiegel”. – To nie odpowiada rzeczywistości – skomentował rewelacje niemieckiego tygodnika rzecznik Putina Dmitrij Pieskow.","„Der Spiegel” informuje, że Putin, zdając sobie sprawę z faktu jak jest postrzegany w Europie, chciał skłonić Kohla, by ten skomentował aktualne wydarzenia w tonie „przyjaznym wobec Rosji”. Niekoniecznie musiałoby to usankcjonować rosyjską agresję na Ukrainę, ale chociaż mogło złagodzić postrzeganie mocarstwa przez Niemców.  W przeszłości były kanclerz Niemiec wielokrotnie przekonywał o konieczności utrzymania dialogu Rosją. W listopadzie ubiegłego roku opublikowano książkę Kohla „Z troski o Europę”, w której ten podkreśla, że dobre relacje z Rosjanami to klucz do stabilnej „europejskiej  struktury bezpieczeństwa”.Wielokrotnie krytykował MerkelWielokrotnie krytykował także kanclerz Angelę Merkel za jej politykę wobec Rosji. Merkel znana jest z twardego kursu wobec Kremla po aneksji Krymu i agresji we wschodniej Ukrainie. Jest też zwolenniczką utrzymania sankcji wobec Rosji.Biuro Kohla nie chciało skomentować rzekomej korespondencji z Putinem, ani nawet potwierdzić, czy rzeczywiście prezydent Rosji przysyłał listy z prośbą o poparcie.Stan zdrowia 85-letniego byłego kanclerza Niemiec się pogarsza. W maju przeszedł operację biodra, następnie jelita. Pojawiły się informacje, że trafił na oddział intensywnej terapii. Źródła z jego otoczenia przyznały jedynie, że jest jego stan jest „poważny”. W 2008 roku Kohl przeszedł wylew. Od tego czasu porusza się na wózku inwalidzkim i mówi z trudnością. Kreml dementuje     Doniesienia mediów, jakoby prezydent Rosji Władimir Putin wysyłał w minionych miesiącach do byłego kanclerza Niemiec Helmuta Kohla listy w związku z kryzysem na Ukrainie, są nieprawdziwe – oświadczył  rzecznik Putina.– To nie odpowiada rzeczywistości – powiedział agencji TASS rzecznik Dmitrij Pieskow.",,
Papież Franciszek: Europa jest zagrożona rozpadem,"– W sprawie kryzysu wokół Korei Północnej zatrzymajmy się – tak papież Franciszek odniósł się w sobotę do sytuacji na Półwyspie Koreańskim. Podczas konferencji prasowej w samolocie lecącym z Kairu do Rzymu papież zaapelował o negocjacje w związku z napięciem. Odnosząc się do kryzysu imigracyjnego przypomniał, że Europę od wieków tworzyli migranci.","W czasie konferencji prasowej na pokładzie samolotu papież zapewnił, że będzie dzwonił do światowych przywódców wzywając ich, żeby przystąpili do pracy, „by rozwiązać problemy na drodze dyplomacji”.Rozwiązania dyplomatyczne– Zatrzymajmy się, szukajmy rozwiązań dyplomatycznych. Uważam, że Narody Zjednoczone mają obowiązek objąć na nowo przywództwo, które się rozwodniło - oświadczył Ojciec Święty.Franciszek został zapytany również o to, jakimi kryteriami w czasie wyborów powinni kierować się francuscy katolicy. – Każdy kraj jest wolny w dokonywaniu wyborów, które uważa za odpowiednie, a wobec tego ja nie mogę osądzać, czy tego wyboru dokonuje z tego powodu czy innego, bo nie znam polityki wewnętrznej – powiedział. – Prawdą jest, że Europa jest zagrożona rozpadem. Musimy się nad tym zastanowić. Jest problem, który wywołuje strach i być może podsyca te zjawiska; to problem imigracji. Ale nie zapominajmy, że Europę stworzyli migranci, od wieków, to my - mówił papież.Wyraził przekonanie, że zjawisko to należy dobrze przestudiować szanując różne opinie i że potrzebna jest dyskusja polityczna.Odnosząc się do sytuacji we Francji Franciszek wyznał też, że nie rozumie tamtejszej sytuacji wewnętrznej. Dodał: „starałem się utrzymywać dobre relacje z aktualnym prezydentem” Francois Hollande'em. Ujawnił, że raz „był konflikt”, ale potem mógł wyjaśnić sporne sprawy. Jakie - nie powiedział.Mówiąc o kandydatach w wyborach we Francji papież stwierdził, że wie jedynie, iż jedna osoba wywodzi się z prawicy. – Ale drugi nie wiem, skąd jest i dlatego nie potrafię wyrazić opinii – stwierdził odnosząc się do Emmanuela Macrona.Partia dla katolików?Papież wspomniał, że kiedyś ktoś powiedział mu, że należałoby założyć partię dla katolików. – Ale ten człowiek żyje w minionym stuleciu – ocenił papież. Franciszek został ponadto poproszony o ocenę relacji między Watykanem a Rosją. – Jeśli chodzi o państwo rosyjskie, to wiem, że mówi o konieczności obrony chrześcijan na Bliskim Wschodzie. Uważam, że to dobra rzecz wypowiadać się przeciwko prześladowaniom – stwierdził. Papież dodał, że „z rosyjskim patriarchą Cyrylem mamy dobre relacje”.Ojciec Święty wspominał, że zawsze przyjaźnił się z prawosławnymi i że w Buenos Aires chodził do katedry prawosławnego patriarchy, który „teraz jest arcybiskupem na Ukrainie”. Chodzi o obecnego arcybiskupa kijowsko-halickiego Światosława Szewczuka.",,
„Próba zastraszenia prezydenta”. Trump ostro o Demokratach,Donald Trump krytykuje Demokratów za wszczęcie dochodzenia w sprawie domniemanego nadużycia przez niego władzy i związków z Rosją. W opinii amerykańskiego prezydenta posunięcie jego oponentów jest czysto polityczne i ma bezpośredni związek z kampanią wyborczą.,"W poniedziałek kontrolowana przez Demokratów komisja sprawiedliwości Izby Reprezentantów skierowała do ponad 80 byłych i obecnych współpracowników Donalda Trumpa wnioski o przekazanie dokumentów. Chodzi o podejrzenie utrudniania przez niego działań wymiaru sprawiedliwości, łamania prawa i związków z Rosją.Prezydent USA ostro skrytykował Demokratów. – To hańba. Każdy widzi, że mamy do czynienia z próbą zastraszenia prezydenta – oświadczył. Przekonywał, że działania Demokratów mają na celu podważenie jego osiągnięć jako prezydenta. – Żaden rząd w ciągu pierwszych dwóch lat nie osiągnął tak wiele, jak rząd Trumpa. Demokraci nie mogą się pogodzić z porażką w 2016 roku – ocenił.Trump wezwał Demokratów, by zamiast „prowadzić gry polityczne”, zajęli się ważnymi sprawami, takimi jak inwestycje w infrastrukturę czy reforma ubezpieczeń zdrowotnych.",,
Samolot Melanii Trump zmuszony do awaryjnego lądowania,Samolot pierwszej damy USA został zmuszony do przerwania podróży i powrotu do Waszyngtonu. Na pokładzie maszyny wyczuto dym – podaje „Independent”.,"Według mediów zapach spalenizny i dym pojawiły się w samolocie ok. 10 minut po tym, jak samolot wystartował. Przebywającym na pokładzie przyniesiono mokre ręczniki i powiedziano, by trzymali je przy swoich twarzach, jeśli zapach będzie zbyt silny. Samolot wylądował bezpiecznie, po czym przystąpiono do sprawdzania stanu technicznego maszyny. Podróż pierwszej damy ma być wznowiona po incydencie. Samolot miał lecieć do Filadelfii, gdzie pierwsza dama miała odwiedzić szpital. Stephanie Grisham, rzecznik Melanii Trump, powiedziała CNN, że chodziło o „drobną usterkę mechaniczną”. Jak stwierdziła, wszyscy lecący samolotem są bezpieczni i wszystko jest pod kontrolą.",,
Sprawy „rosyjskiej zmowy Trumpa” ciąg dalszy. Robert Mueller będzie zeznawał w Kongresie,"Prezydent Donald Trump wyraził w niedzielę przekonanie, że specjalny prokurator Robert Mueller nie powinien zeznawać przed komisją Kongresu o domniemanych związkach jego sztabu wyborczego w 2016 r. z Rosją. Zdaniem Trumpa byłaby to tylko „przeróbka” raportu Muellera.","Trump wyraził na Twitterze przekonanie, że demokraci w Kongresie dążą do „przerobienia” raportu Muellera, tak aby uzyskać podstawy do twierdzenia, iż już jako prezydent utrudniał on prace organu wymiaru sprawiedliwości. „Bob Mueller nie powinien zeznawać. Żadnych przeróbek dla Demokratów!” – napisał prezydent.Mueller ma zeznawać 15 maja przed komisją ds. wymiaru sprawiedliwości Izby Reprezentantów, o czym poinformował w telewizji Fox News demokratyczny członek tej komisji David Cicilline. – Datę wyznaczono na 15 maja i mamy nadzieję, że specjalny prokurator się stawi – powiedział Cicilline. Trump wielokrotnie krytykował śledztwo Muellera i określał je jako „polowanie na czarownice”, a po opublikowaniu jego raportu starał się przedstawić konkluzje dokumentu jako swoje zwycięstwo. Mueller w swym raporcie napisał, że w śledztwie nie stwierdzono, by ktokolwiek ze sztabu Trumpa spiskował z Rosją, i nie znaleziono wystarczających dowodów, by kogokolwiek oskarżyć o to, że jest niezarejestrowanym agentem rosyjskiego rządu.  Raport nie zarzuca też prezydentowi popełnienia przestępstwa polegającego na utrudnianiu działań wymiaru sprawiedliwości. Zastrzega jednak, że nie jest możliwe jednoznaczne stwierdzenie, iż Trump tego nie robił. Wcześniej stawienia się przed komisją Izby odmówił prokurator generalny William Barr. Odmówił też przekazania członkom komisji pełnej wersji raportu Muellera. Rzeczniczka resortu sprawiedliwości oświadczyła w środę, że Barr nie będzie zeznawać przed komisją, ponieważ był już przesłuchiwany w środę na ten sam temat przez komisję senacką. Barr oświadczył w niedzielę, że „nie ma problemu” z ewentualnymi zeznaniami Muellera w Kongresie. Do kolejnej konfrontacji Barra z demokratami w Kongresie może dojść już w poniedziałek. Demokratyczny przewodniczący komisji ds. wymiaru sprawiedliwości Izby Jerry Nadler dał mu bowiem czas do godz. 9 czasu lokalnego (godz. 15 w Polsce) na dostarczenie pełnej wersji raportu Muellera.  Początkowo Nadler dawał na to czas do 1 maja, ale resort sprawiedliwości raportu nie przekazał.",,
Konferencja bliskowschodnia w Warszawie bez Palestyńczyków,"Przewodniczący Autonomii Palestyńskiej Mahmud Abbas i ambasada palestyńska w Polsce poinformowali, że delegacja palestyńska nie weźmie udziału w zaplanowanej na przyszły tydzień w Warszawie konferencji poświęconej bezpieczeństwu na Bliskim Wschodzie.","„Strona palestyńska uważa, że rozmowy na temat sytuacji na Bliskim Wschodzie powinny odbywać się przy obecności wszystkich stron zainteresowanych i na podstawie prawa międzynarodowego, zwłaszcza rezolucji Zgromadzenia Ogólnego i Rady Bezpieczeństwa Organizacji Narodów Zjednoczonych, nie zaś w celu realizacji interesów strony amerykańskiej, tj. mobilizacji koalicji na rzecz poparcia dla tzw. planu stulecia administracji Prezydenta Donalda Trumpa, którego szczegóły nie są do tej pory znane – napisano w oświadczeniu ambasady. – Państwo Palestyńskie nie będzie brało udziału w żadnej konferencji, która nie jest oparta na zgodnych z prawem międzynarodowym rozwiązaniach i nie wyśle nikogo do udziału w rozmowach – oświadczył Abbas w rozmowie z rosyjską agencją RIA NowostiPrzyjadą Pompeo i Netanjahu Spotkanie ministerialne poświęcone bezpieczeństwu na Bliskim Wschodzie, którego współorganizatorami są Polska i Stany Zjednoczone, odbędzie się w Warszawie w dniach 13-14 lutego. Jak zapowiedział amerykański sekretarz stanu Mike Pompeo, jednym z tematów będzie polityka prowadzona przez władze Iranu. Udział w konferencji zapowiedział m.in. premier Izraela Benjamin Netanjahu.Abbas potwierdził, że obecnie nie ma żadnego rodzaju kontaktów politycznych z Izraelem. Palestyński lider podkreślił też, że Izrael nie będzie miał pokoju i bezpieczeństwa dopóki nie zawrze z Palestyńczykami „sprawiedliwego porozumienia na bazie uzgodnień międzynarodowych”.Jednocześnie wyraził gotowość, by w ""dowolnym momencie"" wziąć udział w trójstronnym spotkaniu w Moskwie z Netanjahu oraz prezydentem Rosji Władimirem Putinem. – Wielokrotnie przyjmowałem propozycję prezydenta Putina, aby wziąć udział w spotkaniu trójstronnym w Moskwie. Mamy do niego zaufanie i jesteśmy gotowi przyjąć jego zaproszenie w dowolnym momencie, jednak premier Izraela Benjamin Netanjahu cały czas unika takiego spotkania – mówił Abbas.",,
Wojna z Iranem? Szaleństwa się zdarzają [OPINIA],"Rosnące napięcia wokół Iranu przypominają zabawę zapałkami na stacji benzynowej, na której wycieka paliwo. Ani USA, ani Iran najwyraźniej nie chcą wojny, bo wiedzą, jakim byłaby ona szaleństwem. Historia pokazuje jednak, że szaleństwa się zdarzają, a drobny incydent może spowodować iskrę, która doprowadzi do wybuchu, za który słono zapłacą setki milionów ludzi.","Mogłoby się wydawać, że USA dążą do wojny. Amerykanie wysłali do Zatoki Perskiej lotniskowiec USS Abraham Lincoln wraz z eskadrą bombowców B-52, a także okręt USS Arlington i baterię rakiet Patriot. 25 maja podjęli natomiast decyzję o wysłaniu dodatkowych 1500 żołnierzy na Bliski Wschód, choć nie sprecyzowali gdzie dokładnie. Amerykanie mają obecnie swoje siły w Iraku (5 tys.), Syrii (2 tys.), a także co najmniej kilkanaście tysięcy żołnierzy rozlokowanych w innych, sojuszniczych krajach regionu. Największą amerykańską bazą lotniczą jest Al-Udeid w Katarze, a także natowska Incirlik w Turcji. Wielce wątpliwa jest jednak możliwość ich wykorzystania w wojnie z Iranem. Turcja bowiem od dawna zacieśnia swoje relacje z wschodnim sąsiadem, niewiele sobie robiąc z linii politycznej Waszyngtonu i z całą pewnością nie będzie chciała mieszać się do konfliktu amerykańsko-irańskiego, na którym nic nie może zyskać. Dwaj główni regionalni wrogowie Iranu, tj. Izrael i Arabia Saudyjska, to państwa mające z Turcja od kilku lat fatalne stosunki. Również Katar ma dobre relacje z Iranem, a wrogie z Arabią Saudyjską i trudno się spodziewać, by chciał się wystawić na odstrzał z jednej i drugiej strony. Mimo tej amerykańskiej demonstracji siły w Zatoce Perskiej można mieć jednak wątpliwości, czy Donald Trump rzeczywiście chce dokonać ataku na Iran. Oczywiście kwestią kluczową jest tu pytanie o cel i zakres takiego ataku, na które jasnej odpowiedzi brak. Kilka dni temu w amerykańskim Kongresie doszło do ostrej konfrontacji między sekretarzem stanu Mikiem Pompeo a dominującymi w Izbie Reprezentantów demokratycznymi kongresmenami, którzy stwierdzili, że nie rozumieją jakie są cele administracji Trumpa w stosunku do Iranu i zapowiedzieli zablokowanie możliwości rozpoczęcia działań zbrojnych przez prezydenta bez zgody Kongresu. Obecnie możliwość taka wynika z decyzji podjętych przez Kongres po ataku na WTC w 2001 r., dotyczących jednak wyłącznie walki z Al Kaidą i Państwem Islamskim, z którymi Iran nie ma nic wspólnego. Mimo to Pompeo, w odpowiedzi na pytanie republikańskiego senatora Randa Paula, odmówił wykluczenia możliwości skorzystania z tych decyzji jako podstawy wydania przez prezydenta rozkazu ataku. Niejasny cel potencjalnego atakuProblem tkwi jednak w niejasnym określeniu celu ewentualnego ataku na Iran. Przedstawiciele administracji Donalda Trumpa w przesłuchaniach kongresowych wykluczyli, by takim celem miała być „zmiana reżimu” w Iranie. Do tego bowiem potrzebna byłaby inwazja, do której z całą pewnością nie wystarczy ani te dodatkowe 1,5 tys. żołnierzy, ani też tych kilkanaście tysięcy już rozsianych po różnych krajach regionu. Okupacja Iranu wymagałaby kilkakrotnie większych sił niż te użyte do okupacji Iraku po 2003 r. Wynika to m.in. z wielkości Iranu, którego powierzchnia jest prawie czterokrotnie większa od irackiej, populacja to 80 mln, podczas gdy Irak w 2005 r. liczył tylko 25 mln. Ponadto Iran to kraj górzysty i w przeciwieństwie do Iraku z roku 2003, którego armia była całkowicie zdemoralizowana, dysponuje zdyscyplinowanymi i zdeterminowanymi, liczącymi ponad 800 tys. żołnierzy, siłami zbrojnymi, w tym ponad 100 tys. Gwardią Strażników Rewolucji (Pasdaranem), której część oddziałów jest zaprawiona w boju z Państwem Islamskim i Al Kaidą w Syrii i Iraku. Według rankingu Global Firepower Iran jest na 14. miejscu na świecie jeśli chodzi o zdolności militarne państwa, a w regionie tylko nieznacznie wyprzedza go Egipt oraz Turcja. Tylko że siły własne Iranu to nie wszystko, bo są jeszcze jego sojusznicy, w szczególności w Iraku, Jemenie i Libanie. Skoro „zmiana reżimu” nie byłaby celem ataku na Iran, to oznacza, że cała retoryka dotycząca opresyjności irańskich władz wobec własnego społeczeństwa jest czystą propagandą. Nie chodzi przy tym o to, że irańskie władze nie są opresyjne. Co więcej faktem jest, że znaczna część społeczeństwa, prawdopodobnie większość, kontestuje system republiki islamskiej. Tyle że po pierwsze nie przekłada się to na wsparcie tych opozycyjnie nastawionych do władzy Irańczyków, dla bombardowania czy inwazji ich kraju. Po drugie Amerykanie wspierają tzw. mudżahedinów ludowych, którzy twierdzą, że rzekomo reprezentują demokratyczną opozycję, a faktycznie jeszcze niedawno byli uznawani za organizację terrorystyczną – zarówno przez USA jak i UE. W dodatku Irańczycy doskonale pamiętają, że mudżahedini ludowi byli zaangażowani w zamachy bombowe w Iranie, a także uczestniczyli w wojnie iracko–irańskiej po stronie atakującego Iran bronią chemiczną Saddama Husajna. Oczywiście mudżahedini ludowi, a także separatyści i dżihadyści sunniccy, z którymi USA też flirtuje, mogą się okazać cennym sojusznikiem w atakach asymetrycznych (dywersji), ale ta taktyka stoi w sprzeczności z ewentualnym celem, jakim miałoby być budowanie demokratycznego Iranu, sprzymierzonego z USA. Warto też pamiętać, że sunnickie państwa arabskie regionu, z Arabią Saudyjską na czele, zrobią wszystko, by wrogi USA system islamskiej republiki w Iranie nie upadł, a jeśli już, to by po nim nastał okres permanentnej wojny domowej w Iranie, przy której wojna w Syrii byłaby zabawą w piaskownicy. Demokratyczny, prozachodni Iran oznaczałby bowiem, że wahabicki reżim w Arabii Saudyjskiej nie byłby już nikomu do niczego potrzebny, a nad głowami tamtejszej rodziny panującej, a także innych regionalnych władców absolutnych, zawisłby miecz Damoklesa. Bombowe fajerwerki? Skoro jednak nie „zmiana reżimu”, to co? Od dawna wiadomo, że żadne „precyzyjne bombardowanie” celów w Iranie nie zablokuje irańskiego programu nuklearnego. Wręcz przeciwnie, da Iranowi pretekst do ruszenia z tym programem pełną parą i wystąpienia nie tylko z umowy wiedeńskiej JCPOA, ale być może nawet z traktatu o nieproliferacji broni jądrowej NPT. Iran już obecnie daje sygnały o potencjalnej gotowości do takiego kroku. Atak na Iran oznaczałby też konsolidację władzy w tym kraju w rękach frakcji twardogłowych obrońców systemu i krytyków otwierania się na zachód, dając pretekst do krwawego pozbycia się przeciwników. To umocniłoby, a nie osłabiło system islamskiej republiki. Przy czym przywódcy Iranu coraz mocniej odwołują się nie tyle do religii, co do narodowej dumy Irańczyków. Dotyczy to w szczególności liderów Pasdaranu. Warto bowiem przypomnieć, że cały spór toczy się obecnie nie tyle wokół kwestii programu nuklearnego Iranu, ale jego programu rakietowego. W tym zakresie Iran nie ma żadnych zobowiązań międzynarodowych, a ustąpienie Iranu oznaczałoby jego kapitulację w grze regionalnych mocarstw o dominację na Bliskim Wschodzie. Dla Iranu jest to całkowicie nie do przyjęcia. Pozostają zatem „fajerwerki”. Bombardowanie dla samego bombardowania, pokaz siły mający na celu wyjście z twarzą, zademonstrowania „zdecydowania” amerykańskiego przywódcy. Poza wątpliwą kwestią wizerunkową przyniesie on same szkody. Iran z całą pewnością na taki atak jakoś odpowie, co z kolei stanowiłoby groźbę eskalacji. Iran nie będzie miał bowiem wówczas wiele do stracenia, gdyż jedyne, co realnie zagrażałoby systemowi republiki islamskiej, to inwazja na ten kraj, a ta jest szaleństwem. Iran więc tej opcji się nie obawia. Konfrontacja zbrojna z Iranem doprowadzi też niewątpliwie do wybuchu nowej wojny w Iraku, w którym obecnie jest 5 tys. żołnierzy amerykańskich i ok. 150-tysięczne, niechętne USA, Oddziały Mobilizacji Ludowej (PMU). Choć tezy o tym, że PMU podlega Iranowi nie odzwierciedlają rzeczywistości, to związki i sympatia większości żołnierzy PMU w stosunku do Iranu są oczywiste. Amerykanie zdają sobie z tego sprawę i dlatego niedawno Mike Pompeo dokonał niezapowiedzianej, nagłej wizyty w Bagdadzie, twierdząc, że wywiad amerykański dostał informacje, że PMU chciało zaatakować siły amerykańskie w tym kraju. Niewiele jednak na to wskazuje, zwłaszcza, że nawet najbardziej proirańscy przywódcy w Iraku potępiają wszelkie prowokacje mogące doprowadzić do konfliktu irańsko-amerykańskiego. Możliwa jest zatem odwrotna sytuacja tj. próba neutralizacji PMU poprzez amerykańskie naciski na Irak, by rozwiązał tę formację, co jednak władze Iraku odrzuciły. Nie można też wykluczyć niejako zastępczego ataku amerykańskiego na PMU w Iraku zamiast bezpośrednio na Iran. Taki krok oznaczałby jednak początek nowej destabilizacji i wojny w Iraku, cofając go do pierwszych lat po obaleniu Saddama.Prowokacja? Ale czyja?Mimo wszystko nie wydaje się, by Amerykanie szukali pretekstu do ataku na Iran, bo gdyby tak było, to wykorzystaliby do tego eksplozję katiuszy w pobliżu ambasady USA w Bagdadzie. O wystrzelenie kilka dni temu trzech katiusz w stronę tej ambasady od razu oskarżono irański Pasdaran, który miałby operować z szyickich dzielnic irackiej stolicy. Jednak zarówno Iran jak i wszystkie siły proirańskie odcięły się od tego incydentu, a szyiccy liderzy w Iraku podkreślili, że jest on szkodliwy dla Iraku. Co jednak ciekawe, o prowokację nie oskarżyli USA, uznając, że wojna irańsko-amerykańska nie leży w interesie żadnego z tych krajów, a dla Iraku oznaczałaby katastrofę. Za tym atakiem, a być może również sabotażem w stosunku do czterech tankowców w pobliżu wybrzeża ZEA, stoją zatem najprawdopodobniej Saudowie, którzy zapewne liczą, że w ten sposób dadzą nowe argumenty skłaniającemu się do rozwiązania militarnego doradcy ds. bezpieczeństwa narodowego USA Johnowi Boltonowi, by mógł przekonać Trumpa. Ten jednak najwyraźniej (i całe szczęście) nie garnie się do wojny, która stanowiłaby zaprzeczenie jego krytyki „wydawania miliardów” przez jego poprzedników na wojny. Sankcje skuteczne ale...Jeśli jednak nie wojna to co? To kolejny problem. USA liczą, że zmuszą Iran do rozmów polityką sankcji, ale niewiele na to wskazuje, choć faktycznie one działają. Sytuacja gospodarcza Iranu staje się coraz bardziej dramatyczna, ze spadkiem eksportu ropy do 500 tys. baryłek dziennie w maju. Tymczasem dla zrównoważenia budżetu Iran musi utrzymać sprzedaż na poziomie co najmniej 1,5 mln baryłek dziennie. Niewiele też wskazuje na to, by Europa czy Rosja gotowe były uratować JCPOA. Szansą dla Iranu jest jednak brak gotowości Saudów do zwiększania sprzedaży ropy. Ponadto ataki Jemeńczyków na saudyjskie instalacje naftowe mogą doprowadzić do zaburzeń na rynku ropy i ostatecznie skłonić Chiny, a być może również Indie, do kontynuowania zakupów od Iranu. Iran może również liczyć na przemyt ropy do Turcji, we współpracy z tamtejszymi władzami. Również iraccy stronnicy Iranu mogą wesprzeć proceder przemytu. Jeżeli jednak to nie wystarczy, to Iran może zablokować cieśninę Hormuz, rzucając wyzwanie USA i wiedząc, że Amerykanie mają mimo wszystko ograniczone możliwości odpowiedzi. Irańczycy grożą też wywołaniem nowego kryzysu migracyjnego, zapowiadając wyrzucenie z kraju 3 mln pracujących tam Afgańczyków. Ludzie ci raczej nie zechcą wracać do swej ojczyzny lecz ruszą na Europę. Być może przez Turcję ale być może również przez Rosję i Ukrainę, a wtedy staną pod naszymi granicami. Bez względu na scenariusz, napięcia wokół kwestii irańskiej będą powodować wzrost cen ropy naftowej, a to jest kolejna korzyść, jaką na tym kryzysie wyciągać będzie Rosja. Natomiast w przypadku wojny Kreml zapewne wykorzysta sytuację do agresywnych działań w Europie Wschodniej lub na Kaukazie. Jeżeli taki konflikt wybuchnie, to USA będą starały się również stworzyć międzynarodową koalicję złożoną z najbliższych sojuszników. Tymczasem saudyjskie zdolności bojowe są zerowe, co pokazali w wojnie w Jemenie, a bezpośredni udział Izraela wykluczyłby udział państw arabskich.",,
"Mniej Niemców, więcej migrantów","Liczba mieszkańców Niemiec osiągnęła najwyższy poziom – poinformował Federalny Urząd Statystyczny. Jednak jak podaje  Deutsche Welle, nie jest to spowodowane wzrostem liczby urodzin, ale napływem migrantów.","W Niemczech mieszka ok. 83,2 mln osób – wynika z danych Federalnego Urzędu Statystycznego za ubiegły rok. Pod koniec 2019 roku żyło w Niemczech ok. 200 tys. osób więcej niż rok wcześniej. Jest to jednak najmniejszy wskaźnik od 2012 roku. „Liczba ludności wzrosła tylko dzięki imigracji” - pisze na swych stronach Deutsche Welle. W Niemczech jest ciągle ujemny przyrost naturalny. W ubiegłym roku na świat przyszło 770-790 tys. dzieci co, przy liczbie zgonów na poziomie 920-940 tys., powoduje wymieranie niemieckiego społeczeństwa. Z kolei tzw. migracja netto, czyli różnica między napływem ludności a emigracją z Niemiec za granicę, wyniosła ok. 300-350 tys. osób. Niemiecka gospodarka jest skazana na napływ obcokrajowców. Według prognoz Federalnego Urzędu Statystycznego liczba ludności w wieku produkcyjnym zmniejszy się do roku 2035 o 4-6 mln. Ta tendencja widoczona jest od kilku lat. W 2018 r. do Niemiec przyjechało 1,6 mln osób. Niemiecki urząd statystyczny poinformował w ubiegłym roku, że pod koniec 2018 r. w Niemczech mieszkało prawie 11 mln obkrajowców. Z kolei z raportu pełnomocnik rządu RFN ds. integracji Anette Widmann-Mauz wynika, że już co czwarty mieszkaniec Niemiec - czyli aż 25 proc. - ma pochodzenie imigranckie. Jest to 21 mln osób, z których ponad połowa posiada obywatelstwo RFN.",,
Sagrada Familia już nie jest samowolą budowlaną,"Bazylika Sagrada Familia w Barcelonie, niedokończone arcydzieła katalońskiego architekta Antoniego Gaudiego, w końcu ma pozwolenie na budowę. Co ciekawe, prace nad nią trwają już niemal 140 lat.","Pozwolenie na budowę otrzymał komitet odpowiedzialny za zakończenie prac – poinformowała Janet Sanz, z biura planowania przestrzennego w stolicy Katalonii. Uprawnienie kosztowało 4,6 mln euro.To, że jeden z symboli miasta nie miał nigdy pozwolenia na budowę odkryto przez przypadek w 2016 roku. Sanz oświadczyła, że rada miasta postanowiła „rozwiązać historyczną anomalię, że budowla powstawała nielegalnie”.W 1885 roku Gaudi poprosił o pozwolenie na budowę władze miejscowości Sant Marti, która obecnie jest częścią Barcelony, ale nigdy nie otrzymał odpowiedzi. Teraz, po 137 latach od rozpoczęcia budowy, zebrano wszystkie niezbędne uprawienia.Sagrada Familia jest uznawana za największe osiągnięcie Gaudiego, który kształtom wzorowanym na gotyckich katedrach nadał secesyjną formę. Należy do najbardziej rozpoznawanych kościołów na świecie. Odwiedza ją w ciągu roku 4,5 mln turystów. Wszystkie prace są finansowane z wpływów z biletów. Te mają się zakończyć w 2026 roku, w setną rocznicę śmierci Gaudiego.",,
„To batalia o przetrwanie UE”. Fundacja Batorego wzywa Brukselę do działań przeciw Polsce,"Założona przez George’a Sorosa Fundacja im Stefana Batorego wydała publikację, w której  chwali instytucje unijne za działania podjęte przeciw Polsce. Przedstawia je jako „obronę praworządności” i apeluje o zaostrzenie kursu.","Zdaniem autorów (Marii Ejchart-Dubois, Sylwii Gregorczyk-Abram, Pauliny Kieszkowskiej-Knapik i Michała Wawrykiewicza) „KE osiągnęła wymierny sukces w dążeniu do przywrócenia stanu praworządności w Polsce”. Chodzi o nowelizację ustawy o Sądzie Najwyższym, wymuszoną przez Trybunał Sprawiedliwości Unii Europejskiej po skardze, jaką złożyła Komisja Europejska.  Jak twierdzą autorzy, mimo to „rząd nie zrezygnował jednak z celu, jakim jest podporządkowywanie wymiaru sprawiedliwości władzy wykonawczej”.  Ten cel – czytamy w artykule „Stan praworządności w Polsce. Działania podjęte przez instytucje Unii Europejskiej i niezrealizowane rekomendacje Komisji Europejskiej” – „jest realizowany »tylnymi drzwiami«, to znaczy z wykorzystaniem już istniejącego ustawodawstwa, które niejako »otoczyło« sędziów i sądy naciskiem ze strony większości parlamentarnej”. Jej autorzy podkreślają, że „należy pamiętać, że kwestia praworządności w Polsce wymaga dalszych działań Unii Europejskiej – jej organów oraz poszczególnych krajów”. Sugerują także wybór określonych działań: „Jak pokazuje praktyka ostatnich miesięcy, najbardziej skutecznym instrumentem okazała się skarga KE do TSUE w trybie naruszeniowym wraz z wnioskiem o udzielenie zabezpieczenia”. W ostatnim czasie wszczęto postępowanie dyscyplinarne wobec sędziego, który mieszkając w tym samym mieście, w którym znajduje się sąd, miał pobrać nienależne zwroty kosztów dojazdu w wysokości ponad 42 tys. zł. Inny sędzia objęty postępowaniami dyscyplinarnymi miał nie złożyć deklaracji podatkowej związanej ze sprzedażą ciągnika i odmówić wykonywania czynności orzeczniczych.  „Krajowa Rada Sądownictwa” – czytamy dalej w publikacji – „funkcjonuje obecnie jako własna karykatura – swoista polityczna »pompa« do zawodu sędziego, przeznaczona dla osób uległych politycznie”. Autorzy kwestionują też skład Trybunału Konstytucyjnego, zaś niektórych sędziów określają mianem „sędziów-dublerów”.  Pod koniec 2015 r. Sejm RP stwierdził brak mocy prawnej uchwał podjętych w poprzedniej kadencji przez większość PO-PSL, a dotyczących wyboru sędziów TK na nie wakujące jeszcze stanowiska, co określono wówczas mianem „skoku na Trybunał” (takiego sformułowania użyła m.in. „Gazeta Wyborcza”). Autorzy artykułu opublikowanego przez Fundację Batorego – członkowie inicjatywy #WolneSądy – używają w odniesieniu do osób mianowanych w ramach „skoku na Trybunał” sformułowania „prawidłowo wybrani sędziowie”, zaś zaprzysiężonych sędziów określają mianem „sędziowie-dublerzy”.",,
Wykruszyli się kandydaci na urząd premiera Wlk. Brytanii. Została tylko May,"Brytyjska wiceminister energii Andrea Leadsom zapowiedziała, że wycofuje się z walki o przywództwo w rządzącej Partii Konserwatywnej i tym samym fotel premiera. Jedyną kandydatką pozostała minister spraw wewnętrznych Theresa May.","– Theresa May będzie najlepszą osobą do negocjowania warunków wystąpienia Wielkiej Brytanii z Unii Europejskiej – przekonywała Leadsom podczas konferencji prasowej. Podkreśliła, że sama nie ma wystarczającego poparcia, by stanąć na czele silnego i stabilnego rządu.May wydaje się faworytką do zastąpienia Davida Camerona, który w poniedziałek oświadczył, że w najlepszym interesie Wielkiej Brytanii jest utrzymanie bardzo bliskich więzi z Unią i wypracowanie nowych, korzystnych relacji ze Wspólnotą w następstwie czerwcowego referendum w sprawie Brexitu.Więcej chętnychWcześniej o przywództwo konserwatystów ubiegali się między innymi Stephen Crabb, minister ds. pracy i emerytur oraz były burmistrz Londynu Boris Johnson, gorący zwolennik wyjścia Wielkiej Brytanii ze Wspólnoty.Ustępujący szef rządu przekonywał w poniedziałek, że kraj musi zaakceptować poreferendalną rzeczywistość i wypracować nowy model relacji z partnerami w Unii. – Ważne, strategiczne decyzje podejmie mój następca, ale podstawy dla nich są już wypracowywane – zastrzegł Cameron.",,
"Franciszek: Marksizm myli się, negując naszą zależność od Boga","Papież Franciszek napisał, że marksizm myli się, negując to, że człowiek zależy od Boga. Opinię tę wyraził we wstępie do opublikowanego we Włoszech zbioru pism emerytowanego papieża Benedykta XVI pt. „Uwolnić wolność. Wiara i polityka w trzecim tysiącleciu”.","Wstęp Franciszka do książki opublikował w niedzielę dziennik „La Stampa”. Punktem wyjścia rozważań Franciszka jest wyrażona przez jego poprzednika krytyka marksizmu. Jak stwierdza papież Bergoglio, Benedykt XVI „wypracowuje i proponuje chrześcijańską wizję praw człowieka, zdolną zakwestionować na poziomie teoretycznym i praktycznym totalitarne żądania marksistowskiego państwa i ateistycznej ideologii, na której się opierało”.              Dzisiaj – wskazuje Franciszek – „bardziej niż kiedykolwiek wcześniej pojawia się znów taka sama pokusa odrzucenia wszelkiej zależności od miłości, która nie byłaby miłością człowieka do jego własnego ego i własnej woli”.              Konsekwencją tego jest „niebezpieczeństwo skolonizowania sumień przez ideologię, która neguje zasadniczą pewność, że człowiek istnieje jako mężczyzna i kobieta, którzy mają zadanie przekazywania życia” – tłumaczy papież Bergoglio. Dobro rodziny decydujące dla Kościoła       Franciszek przypomniał, że w tym sensie Benedykt XVI szedł zawsze śladami świętego Jana Pawła II, „słusznie nazywanego papieżem rodziny”. Papież Bergoglio zwrócił też uwagę, że on sam w adhortacji „Amoris laetitia” podkreślił, iż „dobro rodziny ma decydujące znaczenie dla przyszłości świata i Kościoła”.              Na zakończenie Franciszek wyraził przekonanie, że teksty jego poprzednika na temat wiary i polityki mogą i dziś stanowić „źródło inspiracji dla działalności politycznej, która stawiając w centrum uwagi i programów rodzinę, solidarność i równość, spogląda faktycznie dalekowzrocznie w przyszłość”.",,
Beata Mazurek: Odrzucimy wniosek o wotum nieufności,"– Obronimy rząd premier Beaty Szydło; odrzucimy wniosek opozycji o konstruktywne wotum nieufności – zapowiedziała w czwartek rzeczniczka PiS Beata Mazurek. Oceniła, że konferencja lidera PO Grzegorza Schetyny, na której zażądał dymisji szefowej rządu była „obrzydliwa i haniebna”.","Schetyna powiedział w czwartek, że rząd PiS jest odpowiedzialny za przyzwolenie dla mowy nienawiści podczas Marszu Niepodległości. Zapowiedział, że jeśli Beata Szydło nie poda rządu do dymisji, PO razem z Nowoczesną i PSL, zgłosi w przyszłym tygodniu wniosek o konstruktywne wotum nieufności. – Używając słów Schetyny powiem, że ta konferencja była obrzydliwa i haniebna, niegodna polskiego polityka – powiedziała na konferencji prasowej w Sejmie Mazurek, odnosząc się do oświadczenia szefa PO.",,
„Musimy być solidarni z ofiarami wojny” vs. „to są imigranci ekonomiczni”. Debata ekspertów dziś w TVP Info,"Najpoważniejszy kryzys uchodźczy w Unii Europejskiej od lat, miejsce Polski we Wspólnocie, a także nasza polityka wschodnia, w tym relacje z Rosją – to tematy debaty, na którą zapraszamy już dziś o godz. 20:10 do TVP Info. Transmisja także na portalach tvp.info i tvp.pl. Dyskusję można też śledzić na Twitterze na profilu tvp_info oraz pod #debata.","Program poprowadzą Małgorzata Steckiewicz i Marek Czyż, którzy porozmawiają z zaproszonymi ekspertami.Do udziału w debacie zostali zaproszeni następujący goście: prof. Zbigniew Lewicki, politolog, amerykanista, Collegium Civitas, prof. Klaus Bachmann, politolog, Uniwersytet SWPS, dr Katarzyna Górak-Sosnowska, socjolog, znawca problematyki bliskowschodniej, SGH i dr Marcin Zaborowski, politolog, wiceprezes Center for European Policy Analysis.W kolejnej części dyskusji porozmawiają m.in. ks. dr Waldemar Cisło, dyrektor Sekcji Polskiej Papieskiego Stowarzyszenia Pomoc Kościołowi w potrzebie, Zaher Sabader, korespondent arabskich mediów w Polsce, Arleta Bojke, dziennikarka „Wiadomości” TVP, Dominik Hejj, politolog, portal kropka.hu, dr Jarosław Kuisz, redaktor naczelny „Kultury Liberalnej” oraz Rafał Rogala, szef Urzędu ds. Cudzoziemców. Głos dziennikarzy i mieszkańców Obok ekspertów w debacie zabiorą też głos redaktorzy z różnych mediów w Polsce. Będą to Paweł Lisicki, redaktor naczelny „Do Rzeczy”, Jerzy Haszczyński z „Rzeczpospolitej”, Maciej Zakrocki, TVP i Krzysztof Zasada z RMF FM.Nasi dziennikarze wspólnie z reporterami RMF FM zawitają też  do Cieszynie i Rybaków, gdzie porozmawiają z mieszkańcami. Liczymy też na państwa aktywny udział w naszej debacie. Zachęcamy do komentowania dyskusji w studiu za pośrednictwem Twittera przy wykorzystaniu kanału: #debata lub korzystając z profilu tvp_info. Można też wysyłać sms DEBATA: treść wypowiedzi pod numer 7150; koszt sms 1,23 zł z VAT. ",,
Dożynki w Spale. Prezydent podziękował rolnikom,W Spale odbyły się w niedzielę główne uroczystości Dożynek Prezydenckich. Rolnikom za ich pracę i plony dziękowali między innymi prezydent Andrzej Duda oraz minister rolnictwa Jan Krzysztof Ardanowski.,"Głównym punktem niedzielnych uroczystości był ceremoniał dożynkowy. Prezydenta i pierwszą damę, którzy po mszy świętej przeszli z korowodem wieńcowym do Centralnego Ośrodka Sportu, witano chlebem i solą. Następnie wręczono im najładniejszy wieniec dożynkowy, przygotowany przez gminę Koprzywnica w województwie świętokrzyskim. Prezydent dziękował rolnikom m.in. za bezpieczeństwo żywnościowe. – Ale nie tylko, bo to także olbrzymi segment polskiej gospodarki i olbrzymi polski eksport, który z roku na rok dynamicznie wzrasta. To wspaniała w większości przypadków ocena polskiej żywności – mówił. Tradycję dożynek w Spale zapoczątkował niemal wiek temu prezydent Ignacy Mościcki.",,
Tureckie czołgi najechały Syrię. Pompeo: USA nie dały zielonego światła,"Turcja ogłasza początek fazy lądowej swej ofensywy w Syrii – poinformowało na Twitterze tureckie ministerstwo obrony. Decyzja spotkała się z powszechną krytyką. Szef Departamentu Stanu USA zapewnił, że Waszyngton nie dał Ankarze „zielonego światła”. W sobotę na nadzwyczajnym posiedzeniu zbierze się Liga Arabska.","W komunikacie wskazano, że tureckie oddziały i syryjscy rebelianci, którzy są ich sojusznikami, wkroczyli na tereny na północnym wschodzie Syrii. Podkreślono, że operacja jest wymierzona w kurdyjską milicję Ludowe Jednostki Samoobrony (YPG) i bojowników Państwa Islamskiego.Wcześniej tego dnia w tym rejonie tureckie lotnictwo i artyleria rozpoczęły ofensywę, atakując cele kurdyjskich bojowników. Kurdowie, którzy byli głównymi sojusznikami USA w walce z dżihadystami z Państwa Islamskiego, zapowiedzieli zbrojny opór. Według zdominowanych przez Kurdów Syryjskich Sił Demokratycznych (SDF) pociski wystrzelone przez tureckie samoloty pociski trafiły m. in. w budynek więzienia, w którym przetrzymywani są dżihadyści z Państwa Islamskiego. Nie podano bliższych szczegółów.Przetrzymują islamistówKurdowie przetrzymują w więzieniach i obozach na kontrolowanych przez nich terytoriach tysiące islamskich ekstremistów. Nie jest jasne, czy będą dalej to robić, jeśli wybuchną walki z siłami tureckimi. Decyzja Turcji o rozpoczęciu ofensywy spotkała się z powszechną krytyką i potępieniem. Unia Europejska wezwała Ankarę do wstrzymania ofensywy, a minister spraw zagranicznych Wielkiej Brytanii Domic Raab oświadczył, że grozi ona „destabilizacją całego regionu”.Turecka ofensywa rozpoczęła się wkrótce po niespodziewanej decyzji prezydenta USA Donalda Trumpa o wycofaniu żołnierzy amerykańskich z północnej Syrii, która również spotkała się z krytyką. Kurdowie określili ją jako „cios w plecy”.",,
Nie ma zgody ws. następcy Tuska? „Prezydent ma swojego kandydata”,"– Plotka głosi, że Tusk ma swoją kandydatkę, ale prezydent ma swojego kandydata na premiera – zdradził w TVP Info Leszek Miller. Szef Sojuszu radził, by szef rządu zdecydował się na Brukselę, bo to zapewni mu w przyszłości mocną pozycję w walce o prezydencki fotel w Polsce.","Kandydatura Donalda Tuska na szefa Rady Europejskiej wciąż w grze. Kto ewentualnie mógłby objąć fotel po Donaldzie Tusku? Mówi się, że sam premier widziałby na tym miejscu marszałek sejmu Ewę Kopacz.W czwartek odbyła się narada w Belwederze. Prezydent ma swojego kandydata na premieraLeszek Miller zdradził plotki, które na ten temat krążą w sejmowych kuluarach. – Premier ma swoją kandydatkę, ale prezydent ma swojego kandydata – ministra obrony narodowej Tomasza Siemoniaka. Niektórzy wspominają też Grzegorza Schetynę – powiedział szef Sojuszu. Jako nierealną ocenił kandydaturę na ten urząd Radosława Sikorskiego. – Myślę, że kolejny raz będzie przeżywał gorycz porażki – powiedział lider SLD. Tusk na prezydenta?Miller w TVP Info radził Tuskowi, co powinien zrobić, i kreślił scenariusze ewentualnej przyszłości politycznej premiera.  – Poradziłbym Tuskowi, aby się zdecydował na Brukselę – powiedział Miller. I to nawet nie chodzi o kwestie prestiżowe, ale o przyszłość polityczną.  – Wyobrażam sobie to tak, że Donald Tusk wyjeżdża do Brukseli. Tam buduje sobie autorytet i wyrąbuje pewną przestrzeń, która włącza go w najważniejsze procesy polityczne – mówił szef SLD. Zauważył jednocześnie, że nawet jeśli najbliższe wybory prezydenckie w Polsce wygra Bronisław Komorowski, „to za kilka lat Tusk przyjeżdża z Brukseli i jest bardzo mocnym kandydatem na urząd prezydenta”. Według Millera, traktując tę sprawę w takich kategoriach, premier Tusk nie powinien się wahać. W ocenie lidera Sojuszu, Tuska przed wyjazdem do Brukseli może powstrzymywać jedynie niepewna przyszłość PO w takiej sytuacji.",,
Trump grozi odwołaniem spotkania z Putinem,"Prezydent USA Donald Trump oświadczył w wywiadzie dla dziennika „Washington Post”, że być może odwoła spotkanie z rosyjskim prezydentem Władimirem Putinem, które ma odbyć się podczas szczytu G20 w Buenos Aires. To reakcja na ostatnie działania Rosji w Cieśninie Kerczeńskiej.","Trump powiedział, że oczekuje na „pełny raport” od jego zespołu ds. bezpieczeństwa narodowego w sprawie niedzielnych wydarzeń. – To zdecyduje o najbliższej przyszłości. Być może do tego spotkania nie dojdzie. Potępiam tę agresję – podkreślił.W czasie zaplanowanego na piątek i sobotę szczytu G20 w Buenos Aires prezydent USA miał spotkać się z Putinem. Miało to być pierwsze spotkania obu przywódców od szczytu w Helsinkach, które odbyło się 16 lipca.Jak sprecyzował doradca Trumpa ds. bezpieczeństwa narodowego John Bolton, podczas spotkania z Putinem przywódcy mieli poruszyć „wszelkie kwestie dotyczące bezpieczeństwa takie jak: kontrola uzbrojenia, zagadnienia regionalne, w tym Bliski Wschód”. Amerykański prezydent w Buenos Aires ma także zaplanowane spotkania z prezydentem Argentyny Mauricio Macrim, premierem Japonii Shinzo Abem i kanclerz Niemiec Angelą Merkel. Oddzielnie na roboczym obiedzie ma spotkać się z przywódcą Chin Xi Jinpingiem. Prezydenci mają negocjować nową umowę handlową między krajami.",,
Prezydent Ukrainy o wizycie w Polsce: To przełom w relacjach,"„Nie odwilż w relacjach, a przełom, tak oceniam rezultaty pierwszego dnia mojej wizyty w Polsce” – napisał prezydent Ukrainy Wołodymyr Zełenski na Facebooku w sobotę wieczorem. Zełenski uczestniczy w Polsce w obchodach 80. rocznicy drugiej wojny światowej.","Prezydent Ukrainy napisał, że rozmawiał z prezydentem Andrzejem Dudą na temat uregulowania spornych kwestii historycznych w relacjach dwustronnych. „Pod patronatem moim i Andrzeja Dudy wznowi swoją działalność grupa robocza, która zacznie od, nazwijmy to tak, »wyzerowania« wzajemnych pretensji” – napisał Zełenski. Ponadto wspólne polsko-ukraińskie ekspedycje będą się zajmować poszukiwaniem i ponownym pochówkiem zabitych polskich i ukraińskich żołnierzy, a także ludności cywilnej. „To była bardzo bolesna kwestia, ale wielki wzajemny szacunek, polityczna wola, by budować przyjazne strategiczne relacje pomiędzy Ukrainą i Polską, pomogą nam ukończyć tę pracę i przewrócić bolesne stronice wspólnej historii” – napisał prezydent Ukrainy. Przypomniał, że w rocznicę wybuchu drugiej wojny światowej „obowiązkowo pamiętamy o ponad 100 tys. Ukraińców, którzy pod polską flagą bronili Polski w 1939 r. od napaści nazistowskiej”, a Ukraińcy byli drugą co do liczebności grupą narodowościową w polskiej armii. Zełenski dodał, że w czasie rozmów z Dudą postanowili rozwiązać problem przewozów towarowych przez granicę ukraińsko-polską. Rozmawiali również o współpracy energetycznej w formacie Waszyngton-Warszawa-Kijów. Zaprzysiężony w maju prezydent Ukrainy Wołodymyr Zełenski od soboty przebywał w Warszawie z pierwszą oficjalną wizytą. Spotkał się m.in. z prezydentem Dudą, marszałkiem Senatu Stanisławem Karczewskim oraz premierem Mateuszem Morawieckim, a także z szefem Platformy Obywatelskiej Grzegorzem Schetyną, który kieruje komisją spraw zagranicznych Sejmu.",,
Berlusconi apeluje o poparcie dla rządu,"W Rzymie,  Mediolanie i innych miastach Włoch odbyły się wiece poparcia dla rządu Silvio Berlusconiego. Zorganizowano je na apel premiera, na dwa dni przed głosowaniem ws. jego gabinetu w obu izbach parlamentu. Berlusconi chciał w ten sposób pokazać, że jego osłabiony w rezultacie rozłamu w koalicji rząd jest popierany przez obywateli. Tymczasem prezydent Giorgio Napolitano zaapelował o złagodzenie napięcia.","Kilkaset osób przyszło na wiec na mediolańskim Piazza del Duomo przed tamtejszą katedrą, a więc w tym samym miejscu, gdzie przed rokiem Berlusconi został zraniony ciężkim przedmiotem przez niezrównoważonego mężczyznę.Obecni byli przedstawiciele rządu i centroprawicowej partii Lud Wolności. Był m.in. minister obrony Ignazio La Russa. Wyraził przekonanie, że koalicja otrzyma we wtorek więcej głosów niż lewica oraz inni przeciwnicy rządu nie tylko w Senacie, ale także w Izbie Deputowanych.– Pomyślcie, jaki to będzie policzek dla tych, którzy z góry mówili o wotum nieufności, zapędzając się w ślepy zaułek. Upadła ofensywa, by obalić rząd Berlusconiego za pomocą liczb (deputowanych) w parlamencie, zrywając tym samym pakt z wyborcami – mówił La Russa, odnosząc się do grupy zwolenników przewodniczącego Izby Deputowanych Gianfranco Finiego, którzy odeszli z rządzącego Ludu Wolności i domagają się dymisji premiera.Tymczasem prezydent Giorgio Napolitano przyznał, że „od zbyt długiego czasu we Włoszech panuje napięcie w stosunkach politycznych i instytucjonalnych, czemu w interesie ogółu należałoby położyć kres”. W poniedziałek Silvio Berlusconi przedstawi w Senacie i Izbie Deputowanych informację na temat pracy swego rządu i planów na drugą połowę kadencji.Dzień później w izbie niższej odbędzie się głosowanie nad wnioskiem o wotum nieufności, złożonym przez centrolewicową opozycję i popieranym przez grupę Finiego. Senat będzie zaś głosować, także we wtorek, nad wnioskiem o udzielenie wotum zaufania rządowi, złożonym przez partię Berlusconiego.Obserwatorzy podkreślają, że rezultatu głosowania w Izbie Deputowanych nie sposób przewidzieć.",,
"Współpracownik Putina: Oceny, że ZSRR okupował Polskę w 1939 r., są niezgodne z faktami","Twierdzenia, że ZSRR jesienią 1939 r. okupował Polskę, są niezgodne z faktami historycznymi – oświadczył były zwierzchnik administracji prezydenta Rosji Siergiej Iwanow. Teraz pełni on funkcję przewodniczącego Rady Opiekuńczej Rosyjskiego Towarzystwa Wojskowo-Historycznego (RWIO).","Wypowiedź Iwanowa, jednego z najbliższych współpracowników prezydenta Władimira Putina, przekazała agencja RIA Nowosti. – Bardzo dużo się teraz mówi, że okupowaliśmy Polskę, podzieliliśmy ją i tak dalej. To nie okupacja, dlatego, że ludność zarówno krajów bałtyckich, jak i Polski stawała się obywatelami Związku Radzieckiego ze wszystkimi będącymi tego konsekwencją prawami i obowiązkami. Wielu obywateli tych terytoriów zaczęło wchodzić do elity radzieckiej, politycznej i twórczej. Czy bywa taka okupacja?  – powiedział Iwanow. Wyraził też ocenę, że przed wkroczeniem Armii Czerwonej we wrześniu 1939 r. Polska jako państwo przestała faktycznie istnieć, a jej władze polityczne i wojskowe rozpierzchły się pod uderzeniem armii niemieckiej. Tę samą tezę powtarza RIA Nowosti w uzupełniającej wypowiedź Iwanowa informacji historycznej o wydarzeniach 1939 r., pisząc, że władze radzieckie „podjęły decyzję o przeprowadzeniu przez oddziały Armii Czerwonej operacji, mającej na celu ochronę życia i majątku Ukraińców i Białorusinów mieszkających we wschodnich obwodach państwa polskiego”, które – według RIA – „rozpadło się”.",,
Tusk: Polska powinna wziąć na siebie odpowiedzialność za trwałość UE,"– Polska powinna z poczuciem satysfakcji, że ma na to wpływ, wziąć na siebie także odpowiedzialności za trwałość UE – oświadczył szef Rady Europejskiej, Donald Tusk. – Liderzy rządzący UE powinni wziąć odpowiedzialność za Brexit, za to, że po raz pierwszy UE się kurczy, a nie rozszerza – odpowiada publicysta portalu Tysol, Mateusz Kosiński.","– Bez politycznie zjednoczonej Europy, gdzieś w dalszej przyszłości w ogóle jej nie będzie – stwierdził Tusk podczas konferencji „Rola Kościoła Katolickiego w procesie integracji europejskiej” w Krakowie.  – To nie jest kwestia jakiegoś pomysłu czy ideologicznego projektu, to klasyczne, szekspirowskie „być albo nie być” dla całego kontynentu. W tym także dla naszego kraju – ocenił.– Dlatego proponowałbym myśleć o Unii Europejskiej, jako o wspólnocie i organizacji politycznej w kategoriach zadania. Polska, podobnie jak inne kraje, powinna, z poczuciem satysfakcji, że ma na to wpływ, że jest istotnym graczem w tej kwestii, wziąć na siebie także część odpowiedzialności za trwałość tej wspólnoty – apelował były premier. Zdaniem publicysty portalu tysol.pl, Mateusza Kosińskiego, który na antenie TVP Info komentował wystąpienie byłego premiera, brak odpowiedzialności cechuje przede wszystkim unijne elity, które nie pochodzą z wyboru, „bo w zasadzie same się wybierają, tutaj brakuje głosu narodów”. Mateusz Kosiński wskazuje, że tak czy inaczej Unia „w takim kształcie jaki znaliśmy, do jakiej wchodziliśmy przechodzi w niebyt”. – Najbardziej w tym wszystkim szkoda mi UE, bo to jest instytucja, która miała wielkie założenia, która przyniosła nam najtrwalszy pokój w historii naszej cywilizacji – mówił Kosiński. Zdaniem publicysty przyczyną tego zwrotu jest „błąd popełniło pokolenie 68 roku, które edukowało się wtedy na uniwersytetach i uwierzyło w lewicową rewolucję”. Właśnie to pokolenie obecnie doszło do władzy i „tworzy elity, nie tylko nie polityczne,  ale i społeczne, i kulturowe” dlatego też ono odpowiada za to, że „Europa Zachodnia się zagubiła”.Kosiński spodziewa się, że młodsze pokolenie, „które przynajmniej tu, w Europie Środkowej, wybiera innych polityków” przyniesie kontrrewolucję moralną i społeczną, która doprowadzi do „renesansu pierwotnych założeń” UE. Konferencja „Rola Kościoła Katolickiego w procesie integracji europejskiej” została organizowana przez Fundację Konrada Adenauera, Fundację Roberta Schumana i Uniwersytet Papieski Jana Pawła II w Krakowie. Wśród prelegentów są m.in. minister Konrad Szymański, ks. Kazimierz Sowa, ks. bp Tadeusz Pieronek.",,
Kurs na UE czy kurs na Rosję? Druga tura wyborów w Mołdawii,"W Mołdawii w niedzielę rozpoczęła się druga tura wyborów prezydenckich. Obywatele zdecydują, czy głową państwa zostanie zwolennik kursu prorosyjskiego Igor Dodon, czy też orędowniczka zbliżenia z Unią Europejską Maia Sandu.","Mołdawianie wybiorą prezydenta w bezpośrednich wyborach po raz pierwszy od 1997 r., dotychczas głowę państwa wybierał parlament. Lokale wyborcze w kraju będą otwarte od godz. 5 do godz. 19 (godz. 6-20 w Polsce), a pierwsze miarodajne wyniki, według komisji wyborczej, będą znane ok. godz. 9 w poniedziałek. Pierwsza tura wyborów, która odbyła się 30 października, zakończyła się zwycięstwem Igora Dodona. Były minister gospodarki i szef Partii Socjalistów Republiki Mołdawii (PSRM), który krytykuje prounijny kurs kraju i opowiada się za partnerstwem strategicznym z Rosją, uzyskał 48 proc. głosów.Dodon już zapowiedział, że jeśli wygra wybory, w pierwszą podróż zagraniczną uda się do Moskwy. Zwolennicy szefa socjalistów od miesięcy domagają się rozwiązania parlamentu i rozpisania przedterminowych wyborów. Rywalka Dodona, szefowa Partii Akcji i Solidarności (PAS) Maia Sandu w pierwszej turze zdobyła 38 proc. głosów. Wykształcona w USA ekonomistka Banku Światowego i była minister edukacji stawia na integrację europejską. Mołdawia od 2014 r. związana jest układem stowarzyszeniowym z UE. Mołdawia jest jednym z najbiedniejszych krajów Europy, z PKB per capita szacowanym na 5 tys. dolarów. Pod względem wolności gospodarczej kraj plasuje się – według tegorocznego indeksu wpływowego konserwatywnego think tanku Heritage Foundation – na 117. miejscu, zaraz za Nigerią.Ten niewielki, ale strategicznie położony między Ukrainą a Rumunią kraj, liczący zaledwie 3,5 mln mieszkańców, boryka się z licznymi problemami - m.in. z powszechną korupcją wśród oligarchicznych elit, brakiem reform, niskim standardem życia i niewyjaśnioną dotąd aferą wywołaną zniknięciem z krajowego systemu bankowego ponad 1 mld USD (równowartości 12-15 proc. mołdawskiego PKB). Nierozwiązana pozostaje też kwestia Naddniestrza, które 25 lat temu ogłosiło secesję, oraz prorosyjskiego Terytorium Autonomicznego Gagauzji, zamieszkanego w większości przez wyznającą prawosławie ludność pochodzenia tureckiego.",,
"„Pracujemy nad tym, aby dla odbiorców indywidualnych prąd nie podrożał”","– Pracujemy nad tym, aby także w roku przyszłym przynajmniej dla odbiorców indywidualnych wzrost cen prądu nie nastąpił. Chcemy chronić przede wszystkim rodziny, żeby nie odczuły skutków wzrostu cen prądu na giełdach  – powiedział w programie „Gość Wiadomości” Jacek Sasin, wicepremier, minister aktywów państwowych.","Sasin zapytany, kiedy i o ile wzrosną centy prądu dla odbiorców indywidualnych, wyjaśnił, że ceny prądu obiektywnie wzrastają co jest spowodowane polityką, jaką przyjęła UE wiele lat temu. Wskazał  na politykę ekologiczną i klimatyczną. – To powoduje, że emisja jest droga i produkcja prądu jest wielokrotnie droższa niż  wcześniej – wyjaśnił. Podkreślił, że rządowi PiS udało się Polakom oszczędzić drastycznych podwyżek  cen prądu.  – W tej chwili pracujemy nad tym, aby także w roku przyszłym przynajmniej dla odbiorców indywidualnych ten wzrost nie nastąpił. Chcemy chronić przede wszystkim rodziny, żeby nie odczuły skutków wzrostu cen prądu na giełdach  – zadeklarował.  – Natomiast nie możemy w nieskończoność utrzymywać tych zaniżonych cen energii elektrycznej dla wszystkich odbiorców. W tym dla przedsiębiorców. W dyskusji z Komisją Europejską w tym roku usłyszeliśmy i musieliśmy się do tego dostosować, że w stosunku do firm jest to forma pomocy publicznej. Nie możemy tego typu rozwiązań stosować w dalszym ciągu – powiedział.",,
„Alarm!”: Złodzieje rozpanoszyli się w podwarszawskiej miejscowości. „Są bezczelni”,"Czują się niezwykle pewnie – wyłamują bramy, przeskakują płoty i wchodzą przez okna do mieszkań nawet wtedy, gdy w domu są lokatorzy. Tak zuchwale działają złodzieje, którzy za cel wybrali sobie podwarszawskie Stare Babice. – Są bezczelni – opowiada jeden z mieszkańców. Wójtowi gminy Sławomirowi Sumce nie podoba się natomiast medialne zamieszanie wokół sprawy. – Sytuacja wymknęła się troszkę spod kontroli. Duże zainteresowanie medialne powoduje, że popadamy w chaos i przesadę. Powoduje to sytuacją zagrożenia – twierdzi. Policjanci zapewniają, że wkrótce widoczne będą efekty ich pracy, ale mieszkańcy cały czas drżą z obawy o swój majątek i bezpieczeństwo.",,,
PiS wyprzedza PO o 3 pkt. procentowe w wyścigu do PE,"Na dwa tygodnie przed wyborami do Parlamentu Europejskiego PiS, na które chce głosować  27 proc. ankietowanych, prowadzi z 3-punktową przewagą nad goniącą go Platformą Obywatelską (24 proc.) – wynika z sondażu TNS Polska dla „Wiadomości” TVP1. Na mandaty w PE mogą liczyć także SLD, Nowa Prawica i PSL.","Jak wynika z najnowszego sondażu poparcia w wyborach do Parlamentu Europejskiego, na względy respondentów mogą liczyć również: Sojusz Lewicy Demokratycznej (11 proc. poparcia) i Kongres Nowej Prawicy z 7-proc. poparciem badanych. Następne w kolejce do PE uplasowało się Polskie Stronnictwo Ludowe, na które głos chciałoby oddać 5 proc. ankietowanych. Na 4 proc. głosów, a więc poniżej progu wyborczego, może liczyć Solidarna Polska, natomiast Polska Razem i Europa Plus Twój Ruch - na 3 proc.  Na Ruch Narodowy nie zadeklarował oddania głosu żaden z badanych. 16 proc. respondentów wciąż nie zdecydowało, na kogo zagłosuje 25 maja. Dla kogo najwięcej mandatów w Parlamencie Europejskim? Zgodnie z wynikami sondażu TNS Polska dla „Wiadomości” najwięcej, bo aż 19 mandatów przypadłoby partii Jarosława Kaczyńskiego.  Tylko o dwa mniej uzyskaliby deputowani z ugrupowania Donalda Tuska.  Na siedem miejsc w europarlamencie może liczyć SLD, Nowa Prawica – na pięć i PSL – na trzy.  Sondaż został przeprowadzony metodą wywiadu telefonicznego (CATI) w dniach 7-8 maja 2014 r. na reprezentatywnej grupie dorosłych mieszkańców Polski (1000 wywiadów).  CZYTAJ RÓWNIEŻ: CBOS: Nowa Prawica z 6-procentowym poparciem w wyborach do PE  (Grafika TVP)",,
"OECD podwyższa prognozę PKB Polski w '19 do 4,2 proc.","OECD podwyższyła prognozę wzrostu PKB w Polsce w 2019 r. do 4,2 proc. z 4,0 proc., a w 2020 r. do 3,5 proc. z 3,3 proc. – wynika z majowej edycji raportu „Economic Outlook”. Ekonomiści OECD podtrzymali, że CPI i bazowy CPI w 2020 r. wzrośnie w okolice 3 proc. OECD rekomenduje zacieśnienie polityki fiskalnej w Polsce.","– Wzrost gospodarczy spowolni, ale utrzyma się na solidnym poziomie 4,2 proc. w 2019 r. i 3,5 proc. w 2020 r., co po części wynikać będzie z szerzej zakrojonego spowolnienia w gospodarce europejskiej. Spadek tempa wzrostu światowego handlu będzie ciążyć eksportowi. Jednocześnie wzrost transferów socjalnych i obniżki podatków wzmocnią konsumpcję prywatną. Przyspieszające płace podbiją inflację – napisano w raporcie. Negatywnym czynnikiem ryzyka dla polskiej gospodarki jest według OECD spadek napływu imigrantów. Kluczowym pozytywnym czynnikiem jest przyspieszenie wzrostu konsumpcji prywatnej z uwagi na możliwy wzrost presji płacowej. Zdaniem OECD inflacja w Polsce, w tym bazowa, w 2020 r. wzrośnie w okolice 3 proc. (szczegóły w tabeli na końcu depeszy), a RPP już w połowie 2019 r. rozpocznie cykl podwyżek stóp procentowych. – Polityka monetarna była do tej pory we właściwy sposób akomodacyjna, biorąc pod uwagę niską presję inflacyjną. Prognozuje się jednak, że wzrost płac będzie dalej przyspieszać, co odzwierciedlać będzie ograniczenia po stronie zdolności produkcyjnych i podwyżki płac w sektorze publicznym. Zakłada się, że bank centralny rozpocznie cykl zacieśniania latem 2019 r., by przeciwdziałać rosnącej presji inflacyjnej – ocenia OECD. OECD rekomenduje zacieśnienie polityki fiskalnej w Polsce, prognozując deficyt sektora finansów publicznych w 2019 r. na poziomie 1,4 proc. PKB (0,6 pkt. proc. wyżej niż poprzednio), a w 2020 r. 1,0 proc. (+0,1 pkt. proc.). „Polityka fiskalna staje się mocno ekspansywna, po wprowadzeniu stymulacyjnego pakietu fiskalnego (...) Deficyt budżetowy rośnie mimo silnego wzrostu gospodarczego. Zacieśnienie polityki fiskalnej w takiej sytuacji byłoby pożądane, by przeciwdziałać wyzwaniom demograficznym i wzmocnić pozycję fiskalną na wypadek spowolnienia” – napisano. – Właściwym posunięciem byłoby zacieśnienie polityki fiskalnej. Zniesienie niektórych obniżonych stawek VAT, które nie są korzystne dla niżej uposażonych gospodarstw domowych, a także zniesienie preferencyjnego opodatkowania samozatrudnionych zwiększyłoby przychody (budżetowe – red.). W poczynieniu oszczędności budżetowych pomogłoby również przeprowadzenie szeroko zakrojonego przeglądu wydatków oraz subsydiów dla energetyki – dodano. Organizacja rekomenduje zrównanie wieku emerytalnego kobiet i mężczyzn, a także jego indeksację do oczekiwanej długości życia.",,
Polska dostanie 2 mld euro z unijnego funduszu,"2 mld euro dostanie Polska z Funduszu Sprawiedliwej Transformacji dla państw, których energetyka w większym stopniu uzależniona jest od węgla. To największa kwota z wszystkich przyznanych krajom z funduszu; jego budżet wynosi 7,5 mld euro.","Jak powiedział minister klimatu Michał Kurtyka, przyznanie pieniędzy Polsce to efekt rozmów prowadzonych dotychczas na temat sytuacji Polski.  –  To bardzo dobra informacja, 26 proc. z zaproponowanej puli ma trafiać do Polski. Nasza dobra pozycja w negocjacjach klimatycznych została odzwierciedlona w zaproponowanym podziale środków – mówił minister.  Michał Kurtyka poinformował, że mimo wsparcia Unii Europejskiej, Polska nie jest w stanie przystąpić do neutralności klimatycznej do 2050 r.  – Trudno oczekiwać, żeby Polska w ten sam sposób realizowała założenia nowego Zielonego ładu dla Europy i wszystkie państwa członkowskie wyraziły zgodę na taki status Polski – wskazywał.  Jak dodał minister, Polska jako strona porozumienia paryskiego pozostaje zobowiązana do osiągnięcia neutralności w drugiej połowie XXI wieku.  Neutralność klimatyczna do 2050 r. to założenie nowego Zielonego Ładu dla Europy. Chodzi o to, aby unijna gospodarka tyle samo pochłaniała co emitowała gazów cieplarnianych.",,
Jarosław Kaczyński: Mój brat widział w Januszu Kurtyce przyszłego prezydenta RP,"Był nie tylko człowiekiem wielkich dokonań, ale także wielkich nadziei, jakie z nim wiązali inni; mój świętej pamięci brat widział go jako przyszłego prezydenta RP – powiedział Jarosław Kaczyński. Prezes Prawa i Sprawiedliwości wziął udział w promocji tomu sejmowych i senackich wystąpień Janusza Kurtyki.","– Janusz Kurtyka był nie tylko człowiekiem wielkich dokonań, ale także wielkich nadziei, jakie z nim wiązali inni – powiedział w Centrum Edukacyjnym Instytutu Pamięci Narodowej w Warszawie prezes Prawa i Sprawiedliwości. Kaczyński przypomniał, że „te nadzieje były związane z tym, co dziś jest przytaczane w tytule tej książki »Obudzić naród do wielkości... Wystąpienia Janusza Kurtyki przed Parlamentem RP 2005-2010«”. – Czyli z rozkwitem świadomości narodowej i budowaniem polskiej drogi do wielkości – wyjaśnił. Prezes PiS wziął udział w prezentacji książki „Obudzić naród do wielkości... Wystąpienia Janusza Kurtyki przed Parlamentem RP 2005-2010”. Po promocji odbędzie się wernisaż wystawy o działalności prezesa Instytutu Pamięci Narodowej w latach 2005-10. – Mój brat kierował swoje oczy w stronę Janusza Kurtyki, widząc w nim przyszłego prezydenta RP – przypomniał prezes PiS.",,
Kongres Małych i Średnich Przedsiębiorstw,"Pakiet projektów ustaw dla przedsiębiorców zaprezentowano w Krakowie podczas zorganizowanego przez Ruch Palikota Kongresu Małych i Średnich Przedsiębiorstw. Lider partii Janusz Palikot poinformował również o inicjatywie dotyczącej zmian w Konstytucji. – Postawa przedsiębiorczości nie może się przebić – mówił Andrzej Olechowski, jeden z gości kongresu.","Zaprezentowany przez posła Łukasza Gibałę pakiet proponowanych projektów ustaw dotyczy trzech filarów: Przyjazna administracja, Niskie podatki, Innowacyjność. – W Polsce też można stworzyć przyjazne warunki prowadzenia biznesu. Wiemy jak to zrobić – mówił Łukasz Gibała prezentując program.W zakresie przyjaznej administracji propozycje dotyczą m.in. wprowadzenia „zasady milczącej zgody” przy rozpatrywaniu wniosku przedsiębiorców i kar 500 zł za każdy dzień opóźnienia w urzędzie; przyznania przedsiębiorcom „prawa do błędu” przy interpretowaniu często zagmatwanych przepisów podatkowych; przekształcenia Ministerstwa Gospodarki w Ministerstwo Przedsiębiorczości, które zajmowałoby się usuwaniem barier dla rozwoju przedsiębiorczości. Wśród propozycji zmian podatkowych znalazły się m.in.: propozycja obniżenia o 30 proc. składek na ZUS i wypłacania przez ZUS składek chorobowych; wprowadzenie kasowej metody VAT (tj. płacenia dopiero w momencie zapłaty faktury); zlikwidowania obowiązku odprowadzania składek na ZUS przez przedsiębiorców – ponieważ Ruch Palikota chce, by sami mogli decydować o własnej emeryturze, oraz wprowadzenia możliwości „firmy na próbę”, z prowadzenia której można by było zrezygnować po 3 miesiącach bez konsekwencji.Według twórców programu ważny jest także rozwój innowacyjności, która może w przyszłości pozwolić Polsce na konkurowanie z innymi gospodarkami światowymi. Propozycje Ruchu Palikota to m.in. stosowanie kryterium innowacyjności w przetargach publicznych, finansowe wsparcie innowacyjnych przedsięwzięć m.in. poprzez utworzenie specjalnego funduszu ze środków unijnych; oraz reforma szkolnictwa.Program Ruchu Palikota będzie prezentowany podczas spotkań z przedsiębiorcami w całej Polsce. Zmiany w konstytucji Podczas kongresu lider partii Janusz Palikot zapowiedział poszerzenie „politycznej platformy” Ruchu Palikota o inne ugrupowania polityczne przy projekcie „Konstytucji do wolności” i inicjatywę dotyczącą zmian w Konstytucji. Według niego, będzie to inicjatywa skierowana zarówno do ludzi lewicy, liberałów, zielonych, jak i pojedynczych ludzi. – Będę chciał się spotkać z Andrzejem Celińskim, Leszkiem Millerem, Ryszardem Kaliszem, Józefem Oleksym, Aleksandrem Kwaśniewskim i bardzo wieloma innymi politykami, żeby wokół tego projektu zgromadzić jak największą liczbę polityków, którzy podzielają te wartości – zadeklarował szef Ruchu Palikota. – Doprowadzimy do zmian, na które oczekują obywatele, takich jak likwidacja Senatu czy ograniczenie liczby posłów, ale także doprowadzimy do wszystkich tych niezbędnych w XXI wieku praw obywatelskich, jak dostęp do internetu, prawo do życia w związkach partnerskich, jak prawo do decydowania o swoich wyborach bez presji ideologicznej zawartej w ustawach – wyjaśnił polityk.Projekt ma być promowany przez następne pół roku, a od marca do czerwca 2013 r. zbierane będą pod nim podpisy. „Chcemy zebrać pół miliona podpisów i złożyć je prezydentowi i premierowi” – powiedział Palikot. Postawa przedsiębiorczości W kongresie uczestniczył m.in. Andrzej Olechowski, który powiedział m.in. zebranym, że „w Polsce postawa przedsiębiorczości nie może się przebić, jest przez polityków lekceważona i omijana i nie znalazła się także w expose premiera”. Z kolei przewodniczący Porozumienia Liberałów i Demokratów na rzecz Europy (ALDE) w Parlamencie Europejskim Guy Verhofstadt mówił, że w dobie kryzysu gospodarczego i kryzysu przywództwa Europa powinna wznieść się ponad egoizmy narodowe.– Pokonamy kryzys, jeśli tylko odłożymy na bok nasze narodowe różnice i będziemy działać razem po to, by wzmocnić Unię Europejską – przekonywał polityk podkreślając, że „tylko w oparciu o małe i średnie przedsiębiorstwa możemy naprawiać gospodarkę”. Wskazywał, że Ruch Palikota i ALDE mają podobne pomysły na wsparcie przedsiębiorczości. – Przedsiębiorcy potrzebują prostych reguł podatkowych, przyjaznego prawa, uproszczenia zasad księgowości. Rozpoczynający działalność powinni mieć możliwość rozpoczęcia działalności bez obaw – podkreślał były premier Belgii i wzywał do współdziałania.W kongresie uczestniczyło kilkuset głównie młodych osób, które oklaskami i okrzykami „Damy radę!” nagradzali wystąpienia.",,
SLD wraca z projektem ws. związków partnerskich,"Klub SLD chce ponownie złożyć w Sejmie projekt ustawy o związkach partnerskich. Jak powiedział w sobotę szef klubu Leszek Miller, liczy na współpracę z Ruchem Palikota i PO.","Miller rozmawiał w sobotę w tej sprawie z przedstawicielami Grupy Inicjatywnej ds. związków partnerskich. – Chcielibyśmy zebrać podpisy z różnych klubów. Jesteśmy otwarci na współdziałanie z klubem Ruchu Palikota i z PO. Będziemy przypominać panu marszałkowi lub pani marszałek, by zechciała jak najszybciej poddać projekt procedurze sejmowej – powiedział szef klubu Sojuszu.Wyraził nadzieję, że w nowej kadencji Sejmu ten projekt zostanie uchwalony.Yga Kostrzewa z Grupy Inicjatywnej podkreślała, że projekt nie dotyczy tylko par tej samej płci, ale również par różnopłciowych. – Nasze spotkanie jest kontynuacją kilkuletniej pracy SLD, strony społecznej i  Zielonych 2004. Sojusz był do tej pory jedynym naszym partnerem w parlamencie, a teraz sytuacja się zmieniła – zwrócił uwagę Krystian Legierski z Zielonych 2004.Również Legierski wyraził nadzieję, że w nowej kadencji Sejmu uda się załatwić pilną – jak ocenił – sprawę dla par, które żyją w związkach pozamałżeńskich.Tomasz Szypuła z Grupy Inicjatywnej zapowiedział, że w sprawie projektu spotkają się wkrótce przedstawiciele SLD i Ruchu Palikota – Ryszard Kalisz i Robert Biedroń. – Decydujący będzie głos PO – dodał.Projekt daje możliwość zawierania związków partnerskich przez osoby tej samej lub różnej płci, prawo do wspólnoty majątkowej, wspólnego opodatkowania i dziedziczenia po zmarłym partnerze. Projekt Sojuszu powstał we współpracy m.in. z działaczami Kampanii przeciw Homofobii. Oparty jest na rozwiązaniach francuskich. Tam osoby zarówno tej samej, jak i różnej płci mają prawo zawierania specjalnych umów cywilnych, tzw. PACS (Pacte civil de solidarite – Paktu Solidarności).Związek partnerski zawierany byłby w formie pisemnej w obecności notariusza, a następne zgłaszany kierownikowi urzędu stanu cywilnego. O jego wygaśnięciu miałaby decydować śmierć któregoś z partnerów lub złożenie wspólnego oświadczenia o rozwiązaniu umowy o zawarciu związku. Gdyby na zakończenie związku zdecydowała się tylko jedna ze stron, wówczas umowa w sprawie jego zawarcia traciłaby ważność po upływie 6 miesięcy od daty złożenia przez nią takiego oświadczenia.Zgodnie z projektem Sojuszu, osoby pozostające w związku partnerskim miałyby m.in. możliwość posiadania wspólnoty majątkowej, wspólnego opodatkowania i odmowy zeznań przeciwko partnerowi. Przysługiwałoby im też prawo do pochowania zmarłego partnera i dziedziczenia w pierwszej kolejności majątku po nim, a także starania się o rentę po zmarłym. Partner miałby również, w razie śmierci drugiego z partnerów, możliwość starania się o prawo do przejęcia po nim umowy najmu mieszkania. Pierwsze czytanie projektu odbyło się jeszcze w mijającej kadencji Sejmu, w lipcu. Posłowie nie zakończyli jednak nad nim prac.",,
„Boguś Linda z siwizną jest bardziej  interesujący”,"– Osoby stare, ci „oszronieni” to gigantyczny kapitał, z którego ani państwo, ani społeczeństwo nie korzysta, a wiele mamy sobie wzajemnie do zaoferowania – powiedziała portalowi tvp.info Jolanta Kwaśniewska. Prezes Fundacji „Porozumienie bez Barier”, która w specjalnym cyklu „Pytania na Śniadanie” w TVP2 zachęca do „oswajania” starości, przyznała, iż cieszy się, że dziś siwiejący mężczyźni przestają farbować włosy. – Dla mnie jest mnóstwo mężczyzn, którzy dzięki siwym włosom stali się bardziej interesujący. Począwszy od mojego własnego męża, po Bogusia Lindę, czy Richarda Gere’a – mówi była Pierwsza Dama.","„Zachęcamy wszystkich, w każdym wieku do działania na rzecz pozytywnego myślenia o starości” – przekonują inicjatorzy programu Fundacji „Porozumienie bez barier”. Sama Jolanta Kwaśniewska, była Pierwsza Dama, dziś prezes fundacji – zwraca uwagę na fakt, że „starość w Polsce ma zabarwienie pejoratywne”. – Boimy się starości, widzimy tę starość w trochę koślawym zwierciadle, pokazujemy ludzi starych – schorowanych, zgorzkniałych, biednych – przekonuje Jolanta Kwaśniewska w rozmowie z portalem tvp.info. – Chcemy mówić właśnie o tym, że jesteśmy przeciwko wykluczeniu społecznemu ze względu na starość – podkreślała. –  Na własny użytek, mówiąc o osobach starych, używam sformułowania „oszronieni” – dodała pytana o to, jak jej zdaniem powinniśmy określać seniorów.  Strona Fundacji „Porozumienie bez barier”Jolanta Kwaśniewska w „Pytaniu na śniadanie” będzie udowadniać, jak ważna jest „profilaktyka starzenia się”. – Od najmłodszych lat musimy oswajać się z myślą, że kiedyś przyjdzie ten moment, będziemy starzy. Tylko że ta starość, kiedy w nią już wejdziemy, zależy tylko o nas – przekonywała. Oswajanie starości, zdaniem Jolanty Kwaśniewskiej to także akceptowanie zmian, które z biegiem lat zachodzą w naszych organizmach, w naszym wyglądzie. Kwaśniewska przyznała, że cieszy się, iż mężczyźni, którzy w obawie przed siwizną farbowali włosy, dziś przestają to robić. – Dla mnie jest mnóstwo mężczyzn, którzy dzięki siwym włosom stali się bardziej interesujący. Począwszy od mojego własnego męża, po Bogusia Lindę, czy Richarda Gere’a – wyznała była Pierwsza Dama. Czy zdaniem Jolanty Kwaśniewskiej polscy emeryci, którzy muszą przeżyć za – w najlepszym wypadku – niecałe 2 tysiące złotych miesięcznie – mogą czerpać z życia pełnymi garściami? – Najbardziej martwi mnie brak informacji o tym, jak wiele organizacji działa na rzecz osób starszych i to bezpłatnie. Ja szukam sprzymierzeńców, tych którzy chcieliby wspierać naszą fundację – mówiła.Pani prezydentowa odpowiedziała także na pytanie, czy jej Fundacja zamierza współpracować z dyrygowaną przez Jurka Owsiaka Wielką Orkiestrą Świątecznej Pomocy, która od ubiegłego roku zbiera fundusze także dla seniorów. –Z Jurkiem Owsiakiem współpracujemy od zawsze, i „jeden dzień wcześniej”. Podziwiamy to, co robi – na taką skalę i tak mądrze. W rozmowie z portalem tvp.info Jolanta Kwaśniewska odpowiedziała na pytanie, które kolorowa prasa stawia od kilku dni – czy Aleksander Kwaśniewski rzeczywiście zostanie ojcem chrzestnym urodzonego kilka dni temu syna Ryszarda Kalisza, małego Ignacego? – Jeszcze nie wiem, z taką propozycją Rysiu się nie zwrócił – stwierdziła pani prezes. – Przysłał mi zdjęcie swojego synka zaraz po porodzie, jest piękny jak ojciec, wykapany tata – dodała.",,
Będziemy inaczej logowali się do kont internetowych i częściej używali PIN-u,Od soboty w Polsce zacznie obowiązywać unijna dyrektywa PSD2 dotycząca usług płatniczych. Ma ona zwiększyć bezpieczeństwo konsumentów. Dla klientów banków oznacza to m.in. nowy sposób logowania do kont internetowych oraz częstsze wpisywanie kodu PIN w przypadku płacenia kartą.,"Głównymi założeniami dyrektywy PSD2 (Payment Services Directive) są zwiększenie bezpieczeństwa konsumentów i lepsze chronienie ich przed nadużyciami finansowymi w obrocie bezgotówkowym oraz zwiększenie szybkości realizacji płatności bezgotówkowych – informuje serwis Business Insider.Nowe przepisy wprowadzają kilka zmian. Najważniejszą jest procedura silnego uwierzytelnienia, która oznacza, że tożsamość konsumenta korzystającego z elektronicznych usług płatniczych, musi zostać podwójnie zweryfikowana.Procedura będzie ona przeprowadzana gdy płatnik uzyskuje dostęp do swojego rachunku płatniczego w trybie online; inicjuje elektroniczną transakcję płatniczą; bądź przeprowadza czynność za pomocą kanału zdalnego, która może wiązać się z ryzykiem oszustwa płatniczego lub innych nadużyć.PSD2 przewiduje również, że klient banku nie będzie ponosić odpowiedzialności, gdy nie mógł sobie zdawać sprawy z utraty, kradzieży lub przywłaszczenia karty płatniczej. Bruksela przyjęła, że w przypadku nieautoryzowanej transakcji płatniczej, będzie musiał zapłacić 50 euro (do tej pory było to 150 euro). Pozostała odpowiedzialność spadnie na dostawcę usług.",,
„Słowa Jażdżewskiego o świniach w błocie mogą urazić tylko polityków”,"– Wypowiedź redaktora „Liberté!” Leszka Jażdżewskiego o świni taplającej się w błocie, jeśli mogła kogokolwiek urazić, to polityków; to dotyczyło brutalnej walki politycznej – powiedziała szefowa Nowoczesnej Katarzyna Lubnauer. Jej zdaniem wypowiedź publicysty nie zaszkodzi Kościołowi.","Lubnauer podkreśliła w TOK FM, że Jażdżewski nie jest politykiem, ale publicystą i jeżeli ktoś czytał jego teksty, nie powinien być zaskoczony jego wypowiedzią.Jak przypomniała, Leszek Jażdżewski porównywał się do supportu. – Mam wrażenie, że bardzo wiele osób, które tam przyszło na wykład Donalda Tuska, poczuło się jak osoby, które przyszły na koncert rockowy, a dostały przedtem w postaci supportu heavy metal. Czyli jedno nie pasowało zupełnie do drugiego – oceniła.W przekonaniu Lubnauer Kościołowi nie zaszkodzi wypowiedź Leszka Jażdżewskiego. – Jeżeli cokolwiek szkodzi Kościołowi, to raczej jego nieumiejętność rozliczenia się z kwestiami związanymi z pedofilią – zaznaczyła.Zdaniem Lubnauer wypowiedź Jażdżewskiego o świni taplającej się w błocie – jak mówiła – „jeżeli mogła kogokolwiek obrazić lub spowodować, że ktoś poczuł się urażony, to polityków”.",,
Gdzie jest Abramowicz? Oligarcha nie doczekał się na przedłużenie wizy,Rosyjski oligarcha i właściciel klubu piłkarskiego Chelsea Londyn opuścił Wielką Brytanię – przypuszczają miejscowe media. Według nich miliarderowi skończyła się wiza. Ostatni raz Abramowicza widziano w Londynie kilka tygodni temu.,"O kłopotach Rosjanina z wizą wcześniej informował niezależny rosyjski serwis internetowy The Bell.  Abramowicz mieszkał w Londynie od 2003 roku, kiedy kupił angielski klub piłkarski Chelsea. Jego majątek jest szacowany na ponad 9 mld dolarów. Prasa odnotowała, że The Blues wygrali w sobotę Puchar Anglii, pokonując Manchester United 1:0, jednak właściciela klubu nie było na Wembley.  Znajomi miliardera poinformowali media, że Abramowicz złożył wniosek o przedłużenie wizy ponad trzy tygodnie temu. Jak wynika z informacji zamieszczonej na stronie brytyjskiego Home Office, tyle czasu trwa oczekiwanie na ten dokument. W opinii „Financial Times’a” powodem opóźnienia są „geopolityczne” napięcia między Moskwą i Zachodem. W styczniu nazwisko Abramowicza pojawiło się – obok nazwisk premiera Dmitrija Miedwiediewa i innych rosyjskich biznesmenów: Jewgienija Kaspierskiego, Olega Deripaski i Wagita Alekperowa, na opublikowanej przez władze amerykańskie liście 114 osób powiązanych z prezydentem Rosji Władimirem Putinem. „Lista Putina” została ogłoszona na żądanie Kongresu USA miała zdemaskować osoby, które wzbogaciły się lub uzyskały wpływy dzięki powiązaniom z prezydentem Rosji. W ubiegłym roku z kolei informowano, że z Abramowiczem utrzymywał kontakty Jared Kushner, zięć prezydenta USA Donalda Trumpa. Żona Kushnera Ivanka Trump przyjaźni się od dekady z żoną Abramowicza, Darią Żukową. „Zięć prezydenta zainwestował w internetową firmę handlującą sztuką, której założycielką i wspólniczką jest Żukowa "" – pisał Bloomberg. Para amerykańskich polityków poinformowała o tym w formularzu, który wypełnia się przed objęciem funkcji w Białym Domu. Bloomberg podkreślał, że nic nie wskazuje na to, iż przyjaźń Ivanki Trump i Kushnera z Abramowiczem oraz jego żoną ma jakiś związek z ingerencją Kremla w amerykańskie wybory prezydenckie w 2016.– Nie ma oligarchy – wśród wciąż akceptowanych na Zachodzie – który byłby bliżej Putina – mówił wtedy Michaił Chodorkowski, były rosyjski magnat naftowy. On również zamieszkał w Londynie, tyle że po opuszczeniu rosyjskiego łagru. Kreml  odnotował również kryzys w relacjach z Wielką Brytanią. Wywołała go w marcu próba otrucia w Salisbury b. agenta rosyjskiego wywiadu wojskowego GRU i b.współpracownika brytyjskiego wywiadu Siergieja Skripala. Londyn oskarżył o atak Rosję, co zakończyło się masowym wydalaniem rosyjskich dyplomatów z zachodnich państw.Prywatny boeing 767 Abramowicza ostatni raz był w Londynie 1 kwietnia.",,
Sygnał alarmowy na statku u wybrzeży Grecji. Setki nielegalnych imigrantów na pokładzie?,"Wezwanie o pomoc wysłał we wtorek statek towarowy pod banderą Mołdawii, płynący w pobliżu Grecji. Jednostka „Blue Sky M” nadała sygnał u wybrzeży wyspy Korfu. Na pokładzie statku są prawdopodobnie setki nielegalnych imigrantów. Jednostka jest sprawna i została skierowana w stronę Włoch.","Wcześniej grecka telewizja państwowa NERIT informowała, że statek ten wysłałwezwanie o pomoc z powodu obecności podejrzanych uzbrojonych ludzi napokładzie i że w sprawę zamieszani są nielegalni imigranci.W kierunku frachtowca wysłana została grecka fregata i jednostka straży przybrzeżnej. Według przedstawicieli greckichwładz na statku może się znajdować ok. 600 imigrantów.Obecnie jednostka jest eskortowana w stronę Włoch. Na pokładzie nie ma broni, a kapitan nadał sygnał alarmowy, ponieważ potrzebował żywności i ciepłych ubrań dla pasażerów.W północnej części Morza Jońskiego panuje zła pogoda. Fregata „Navarino”,płynąca do mołdawskiego frachtowca, uczestniczyła tam w poszukiwaniuzaginionych w miejscu niedzielnej katastrofy włoskiego promu „NormanAtlantic”, który płynął z greckiego Patras do Ankony we Włoszech. Napokładzie tego promu wybuchł pożar. Zginęło 10 ludzi, a przypuszcza się, żezaginionych może być 30, choć nie jest to oficjalnie potwierdzone.",,
Nawoływania do zabójstwa o. Rydzyka. Prokuratura wszczęła postępowanie,"Prokuratura Rejonowa Toruń Centrum-Zachód wszczęła postępowanie ws. nawoływania do zabójstwa założyciela Radia Maryja i TV Trwam o. Tadeusza Rydzyka – poinformowała szefowa toruńskiej prokuratury Judyta Głowacka. Sprawca może zostać ukarany grzywną, ograniczeniem wolności lub więzieniem.","– Postępowanie zostało wszczęte 13 czerwca. Toczy się ono na razie w sprawie, a nie przeciwko komuś i dotyczy publicznego nawoływania do zbrodni (art. 255 par. 2 kk.) oraz znieważenia za pomocą środków masowego komunikowania (art. 216 par. 2 kk) – wskazała prokurator Głowacka. – Pierwszy czyn zagrożony jest karą pozbawienia wolności do lat trzech. Za drugi grozi grzywna, ograniczenie wolności bądź jej pozbawienie do roku. Postępowanie jest w tej chwili na wstępnym etapie – dodała szefowa Prokuratury Rejonowej Toruń Centrum-Zachód. Potwierdziła, że chodzi o nawoływanie w internecie do zabójstwa o. Tadeusza Rydzyka. O sprawie poinformował „Nasz Dziennik”. W artykule pt. „Grozili księdzu” poinformowano, że chodzi o wpisy na portalu Interia.pl, co również potwierdziła Głowacka. Gazeta wskazuje, że chodzi o wpisy, które ukazały się pod artykułem „opisującym krytyczną wypowiedź dyrektora Radia Maryja odnośnie zmiany pierwotnych założeń reformy zakazu handlu w niedzielę”. Miało to miejsce 4 lipca zeszłego roku. Jak informuje „Nasz Dziennik”, internauci pisali m.in. o „powieszeniu kapłana i życzyli mu śmierci, a także zamieścili wiele obrażających duchownego, niewypowiedzianie ohydnych wpisów”.",,
Waszczykowski: Unia nie może być superpaństwem,"Szef polskiej dyplomacji Witold Waszczykowski ocenił w wywiadzie dla niemieckiego dziennika „Die Welt”, że Unia Europejska nie powinna próbować stać się superpaństwem. Podkreślił, że konieczne jest wzmocnienie suwerenności poszczególnych państw we Wspólnocie.","Gazeta sugeruje, że polski minister domaga się nowej debaty na temat przyszłości Wspólnoty, kompetencji brukselskich instytucji oraz wzmocnienia parlamentów narodowych. – Specjalne prawa, podobne do tych, jakie w lutym na mocy porozumienia z Unią uzyskała Wielka Brytania, to właściwa droga – przekonywał.W ocenie Waszczykowskiego błędem jest myślenie, że odpowiedź na każde wyzwanie stojące przed Unią powinna brzmieć: „więcej Europy”. Tym nie mniej szef polskiej MSZ zaznaczył, że wewnątrz Wspólnoty należy zacieśniać współpracę w takich obszarach jak gospodarka i polityka bezpieczeństwa. Zapewnił również, że rząd PiS nie podejmie żadnych działań w kierunku wyjścia Polski z Unii Europejskiej.Waszczykowski skrytykował także niemiecką politykę otwartych drzwi dla uchodźców. Przyznał, że choć rząd Angeli Merkel kierował się szlachetnymi pobudkami inicjując przyjmowanie migrantów, to jednak nie zostały przemyślane konsekwencje tego kroku dla innych krajów w Europie.",,
Fiasko fuzji Siemensa i Alstomu. Niemiecki rząd chce zmienić unijne prawo,"W reakcji na zakaz Komisji Europejskiej w sprawie połączenia niemieckiego Siemensa i francuskiego Alstomu minister gospodarki Niemiec Peter Altmaier (CDU) zapowiedział dążenie do zmiany unijnego prawa, aby takie fuzje były możliwe.","Altmaier powiedział, że Niemcy wspólnie z Francją przygotują inicjatywę mającą na celu „zgodne z duchem czasu dostosowanie europejskiego (unijnego) prawa o konkurencji”. Podkreślił, że w warunkach globalnej konkurencji z Chinami i USA jest ważne, by mogły powstawać wielkie firmy unijne. Decyzję Komisji Europejskiej przyjął z ubolewaniem, ale zaznaczył, że będzie ona bodźcem do „dalszych poszukiwań takiego rozwiązania”. Zdaniem Altmaiera decydujące znaczenie ma to, „byśmy w przyszłości umożliwiali fuzje przedsiębiorstw, niezbędne dla konkurencyjności Europy na rynkach międzynarodowych”. Komisja Europejska uznała, że fuzja Siemensa i Alstomu mógłby zaszkodzić konkurencji na rynkach kolejowych. Koncerny te są światowymi liderami w sektorze transportu kolejowego.",,
Mucha krytykuje Schetynę. Mówi o ścianie i przegranych wyborach,"Grzegorz Schetyna wyciągnął PO w takiej sytuacji, gdzie wydawałoby się, że ta partia przestałaby już istnieć. Doprowadził do powstania szerokiej koalicji. Ale dziś Schetyna doszedł do ściany i mam przekonanie, że PO nie wygra tych wyborów, jeśli nie będzie zmiany przywództwa – powiedziała działaczka Platformy i była minister sportu Joanna Mucha.","Joanna Mucha była  pytana w Radiu Plus m.in. o prawybory prezydenckie w PO.  Posłanka podkreśliła, że jak na razie wszystko wskazuje na to, że jedyną kandydatką będzie Małgorzata Kidawa-Błońska. – Jeśli jest jedna kandydatka, to mamy jedną świetną kandydatkę i wszyscy na nią stawiamy. Myślę, że piątkowy zarząd w sposób jednoznaczny powie, że Małgorzata Kidawa-Błońska jest naszą kandydatką na prezydenta – powiedziała.Dodała, że sama „trochę żałuje”, że prawybory się nie odbędą. – Bo one rzeczywiście spowodowałyby większą uwagę czy mediów, czy opinii publicznej skierowaną na nas, jakiś większy ferment – stwierdziła. – Moim zdaniem możemy podejść do tego w ten sposób, że tak dobra kandydatka spowodowała, że nikt inny nie ośmielił się wystartować – oceniła jednak Mucha.",,
KRS wybrała kandydatów do izby SN prowadzącej postępowania wobec sędziów,Krajowa Rada Sądownictwa podjęła uchwałę w sprawie wniosku do prezydenta Andrzeja Dudy o powołanie na sędziów Izby Dyscyplinarnej Sądu Najwyższego 12 osób spośród zgłoszonych kandydatur. Kandydaci do SN już padają ofiarą szykan ze strony przeciwników reformy.,"W pierwszym głosowaniu bezwzględną większość - co najmniej dziewięciu głosów członków KRS - uzyskali: Małgorzata Bednarek, Jarosław Duś, Jan Majchrowski, Piotr Niedzielak, Tomasz Przesławski, Adam Roch, Adam Tomczyński, Małgorzata Ułaszonek-Kubacka, Ryszard Witkowski, Jacek Wygoda, Konrad Wytrykowski oraz Paweł Zubert.Izba Dyscyplinarna ma liczyć 16 sędziów. To nowy element w strukturze Sądu Najwyższego wprowadzony w ramach realizowanej obecnie reformy. Stanowi ona najwyższą instancję dla postępowań prowadzonych wobec sędziów i prokuratorów. Minister sprawiedliwości i prokurator generalny Zbigniew Ziobro tłumaczył na antenie TVP Info, że powołanie Izby opóźnia się w wyniku „obstrukcji” przeciwników reformy.O tym, jakie są skutki tej zwłoki, informuje na Twitterze reporter „Wiadomości” TVP, Bartłomiej Graczak: Mec. Zdunek w wypowiedzi dla TVP Info podkreśla, że nie zgłaszano żadnych uwag merytorycznych do jego pracy, „więc jedynym motywem była motywacja polityczna”. Adwokat zapowiedział, że odwoła się od tej decyzji. Podobnych konsekwencji przeciwnicy reformy nie wyciągnęli wobec innego kandydata do SN, sędziego Piotra Gąciarka, który swego czasu skazał zasłużonego działacza opozycji antykomunistycznej Adama Słomkę na karę bezwzględnego pozbawienia wolności. Weteran odbywał tę karę w celi pełnej recydywistów. Gąciarek prowadził również sprawę Macieja Dobrowolskiego, kibica Legii Warszawa, którego bez wyroku, metodą przedłużania tymczasowego aresztu, przetrzymywano w więzieniu blisko trzy i pół roku. Przyczynił się także, o czym informował program „Alarm!” TVP1, do skazania swojej byłej znajomej, którą po zakończeniu przez nią wspomnianej znajomości oskarżył, że wyłudzała od niego prezenty, którymi ją obdarowywał. Kobieta twierdzi, że nadal się go boi, on sam określa ją w mediach mianem „oszustki”. Na pytanie dziennikarki, czy wykorzystał swoje stanowisko i koneksje, by doprowadzić do tego wyroku, sędzia nie chciał odpowiedzieć. Piotr Gąciarek zarejestrował przebieg przesłuchania przed KRS. Nagranie przekazał krytykującemu reformę Stowarzyszeniu Iustitia (jest jego członkiem). W trakcie rozmowy deklarował chęć doprowadzenia do kontroli zgodności ustawy o SN z konstytucją nie przez TK, który jest jedynym powołanym do tego organem, ale przez Naczelny Sąd Administracyjny.W rozmowie z KRS twierdził także, że „są poważne wątpliwości, czy Krajowa Rada Sądownictwa wybrana przez Sejm jest Krajową Radą Sądownictwa i działa zgodnie z prawem”.",,
„To Kwaśniewski  przemawiał pierwszy w ukraińskim parlamencie. Należą mu się przeprosiny”,"– Rozmawiałem z prezydentem Kwaśniewskim. Jest człowiekiem wielkiego serca. 18 lat temu to on jako pierwszy przemawiał w ukraińskiej Radzie Najwyższej – mówił w programie „Dziś wieczorem” prof. Tomasz Nałęcz, doradca prezydenta RP. Kancelaria przyznała, że doszło do pomyłki i nieprawdziwą była informacja, że prezydent Bronisław Komorowski jest pierwszym polskim prezydentem przemawiającym w ukraińskim parlamencie.","Bronisław Komorowski w środę w Kijowie podkreślał, że będzie przemawiał przed Radą Najwyższą Ukrainy jako pierwszy polski prezydent. Taką informację przekazywała również przed wyjazdem na Ukrainę Kancelaria Prezydenta. „Przemówienie A. Kwaśniewskiego w Radzie Najwyższej miało miejsce 21 maja 1997 roku” – przypomniał na Twitterze Marek Siwiec. Prof. Tomasz Nałęcz przyznał, że doszło do pomyłki. – Naprawiliśmy to. Prezydentowi Kwaśniewskiemu należą się przeprosiny. 18 lat temu to on przemawiał w Radzie Najwyższej jako pierwszy. Jest człowiekiem wielkiego serca, uznał, że nie ma z tym problemu – mówił Nałęcz. I dodał, że podczas rozmowy Kwaśniewski stwierdził, że najważniejsze jest to, że mamy wielką konsekwencję polityki wobec Ukrainy. – Ta konsekwencja buduje naszą solidność w oczach Ukraińców, zawsze jesteśmy przy nich, gdy walczą o swoją wolność – mówił. „Nie mówiłem kto był autorem zbrodni w Katyniu”W rozmowie poruszony został także wątek zbrodni katyńskiej i przypadającej 75. rocznicy. Prof. Nałęcz stwierdził, że mało kto wierzył przez lata, że nie popełnili jej Rosjanie. –Znaczna część osób w tej sprawie co najmniej milczała. Sam mogę się samokrytycznie zaliczyć do tego grona. Byłem zawodowym historykiem, nie miałem wątpliwości kto był autorem zbrodni w Katyniu, ale głośno nie protestowałem. Niech maleńką, skromną obroną będzie to, że nie splamiłem się stwierdzeniem, że zrobili to Niemcy.  Ta tolerancja dla kłamstwa właśnie strasznie uczula mnie na to aby nie kłamać,  mieć świadomość, że kłamstwo, milczenie do człowieka wróci i będzie budziło rumieniec na twarzy – mówił. Zapytany o to co sądzi o lokalizacji pomnika smoleńskiego stwierdził, że adresowo to część placu Piłsudskiego. – To był ukochany plac Lecha Kaczyńskiego jako prezydenta Warszawy, był patronem odbudowy placu Piłsudskiego – mówił. Pomnik smoleński stanie tam, gdzie proponował warszawski Ratusz. Stołeczni radni zdecydowali, że będzie to u zbiegu ulic Trębackiej i Focha, w pobliżu Krakowskiego Przedmieścia. Uchwałę poparło 30 radnych, przeciw było 22, dwóch wstrzymało się od głosu.",,
"Pereira odpowiada Tyszce: Od kiedy władza naciska na dziennikarzy, by ujawnili źródła?","„Tak z propaństwowej ciekawości, pytanie do pana redaktora Samuela Pereiry. Skąd TVP ma tę najnowszą taśmę” – zapytał na Twitterze wicemarszałek Sejmu i poseł Kukiz’15 Stanisław Tyszka. „Od kiedy to władza ustawodawcza Panie Marszałku naciska na dziennikarzy, żeby ujawnili źródła” – odpowiedział mu szef portalu tvp.info.","Portal tvp.info ujawnił kolejne nagranie ze znanej z afery podsłuchowej restauracji Sowa i Przyjaciele. Tym razem rzecznik rządu Donalda Tuska Paweł Graś wraz z innymi politykami rozmawiał o mafiach podatkowych i problemach z wpływem do budżetu z VAT. Informację tę podał Onet; napisał, że portal nie podał źródła informacji. „Brzydko się Onet bawicie. Tak, to wy poniekąd zmotywowaliście Źródło waszą żenującą wrzutką z PMM w kampanii. Źródło chce być anonimowe. Chce by to, co dotąd jeszcze było ukryte - stało się jawne. Uszanujcie to albo powiedzcie wprost: Onet jest przeciwko ochronie źródeł” – napisał Samuel Pereira, odnosząc się do artykułu portalu.Podobne rozważania jak w artykule Onetu przyjął także wicemarszałek Sejmu Stanisław Tyszka. „Tak z propaństwowej ciekawości, pytanie do pana redaktora Samuela Pereiry. Skąd TVP ma tę najnowszą taśmę” – pyta Tyszka naczelnego portalu tvp.info. „Kukiz‘15 zaczyna się zachowywać jak opozycja? To znaczy, że źle musi się dziać z PiS!” – napisał w reakcji na wpis Tyszki Jan Vincent Rostowski, były wicepremier i minister finansów.  „A od kiedy to władza ustawodawcza Panie Marszałku naciska na dziennikarzy, żeby ujawnili źródła? Może Pan spokojnie przybić piątkę ekipie Donalda Tuska i prokuratorom, którzy wchodzili do Wprost w 2014 r.” – odpowiedział mu Pereira. ",,
Prezes PiS odwiedził grób Lecha i Marii Kaczyńskich na Wawelu,"Prezes PiS Jarosław Kaczyński modlił się we wtorek wieczorem przy sarkofagu Lecha i Marii Kaczyńskich w katedrze wawelskiej w Krakowie. Towarzyszyli mu m.in. premier Mateusz Morawiecki, marszałkowie Sejmu i Senatu oraz ministrowie.","Każdego 18. dnia miesiąca Jarosław Kaczyński, w miesięcznicę pogrzebu pary prezydenckiej Lecha i Marii Kaczyńskich, przyjeżdża na Wawel, by złożyć kwiaty na ich grobie.  We wtorek wieczorem Kaczyński modlił się przy sarkofagu pary prezydenckiej, która zginęła w katastrofie smoleńskiej 10 kwietnia 2010 r., i wziął udział we mszy św.  Prezesowi towarzyszył premier Mateusz Morawiecki. W katedrze byli też m.in. marszałkowie Sejmu i Senatu Marek Kuchciński i Stanisław Karczewski, wicepremier Beata Szydło, wicepremier, minister kultury i dziedzictwa narodowego Piotr Gliński, minister spraw wewnętrznych Joachim Brudziński, minister infrastruktury Andrzej Adamczyk, szef gabinetu politycznego premiera Marek Suski, szef Komitetu Stałego Rady Ministrów Jacek Sasin, szef klubu PiS Ryszard Terlecki. Była także kandydatka Zjednoczonej Prawicy na prezydenta Krakowa Małgorzata Wassermann oraz koordynator służb specjalnych Michał Kamiński i Antoni Macierewicz.  10 kwietnia 2010 r. w katastrofie samolotu Tu-154M pod Smoleńskiem zginęło 96 osób. Polska delegacja zmierzała na uroczystości w 70. rocznicę zbrodni katyńskiej. Pogrzeb pary prezydenckiej odbył się w Krakowie 18 kwietnia 2010 r.  W krypcie katedry na Wawelu, w której znajduje się sarkofag Marii i Lecha Kaczyńskich, jest też tablica ku czci ofiar katastrofy pod Smoleńskiem z łacińską sentencją: „Corpora dormiunt, vigilant animae” (Ciała śpią, dusze czuwają) oraz napisem: „Pamięci ofiar katastrofy w Smoleńsku 10 kwietnia 2010 r.” i nazwiskami wszystkich ofiar.",,
Tragedia w Stonawie. Akcja wydobycia ciał górników wstrzymana,"W kopalni Stonawa koło czeskiej Karwiny próby wydobycia ciał zmarłych górników zostały na razie wstrzymane – poinformował rzecznik koncernu OKD Ivo Czelechovsky. W czwartek w wyniku wybuchu metanu, a następnie pożaru w kopalni śmierć poniosło 12 polskich górników i jeden Czech.","Do tej pory udało sie wydobyć na powierzchnię ciała czterech zmarłych górników, w tym trzech w niedzielę, kiedy ratownicy dokonali krótkiego rekonesansu miejsca gdzie wybuchł metan. Sytuacja w wyrobisku jest bardzo niebezpieczna, dlatego w najbliższym czasie ratownicy ponownie nie zjadą pod ziemię.– W najbliższym czasie musimy poczekać na ustabilizowanie sytuacji pod ziemią. Za pomocą sond będziemy pobierać próbki, które pokażą co tam się dzieje – może to trwać przypuszczalnie kilka tygodni – wyjaśnił Czelechovsky.Ratownicy zamknęli też tamy oddzielając 500-metrowy chodnik od reszty wyrobiska. Szef ratowników nakazał, aby wszystkie tamy były zamknięte, żeby nadal wpuszczać tam azot.W kościele świętej Marii Magdaleny w Stonawie oraz w kościołach w Karwnie i Ostrawie odprawione zostaną pasterki w intencji tragicznie zmarłych górników ich rodzin",,
Zieloni na konwencji Koalicji Europejskiej: Bronimy Mierzei Wiślanej przed przekopem,"– Wspieraliśmy Polki gdy skrajna prawica chciała pozbawić je praw podstawowych – praw reprodukcyjnych (…) Broniliśmy Puszczy Białowieskiej przed wycinką, a teraz bronimy Mierzei Wiślanej – mówiła w trakcie konwencji Koalicji Europejskiej Małgorzata Tracz, jedna z dwojga przewodniczących Partii Zieloni.","Tracz przekonywała, że jej ugrupowanie jest „zawsze tam gdzie trzeba”. – Byliśmy pod Trybunałem Konstytucyjnym, kiedy w pierwszych dniach swojej kadencji PiS zapowiadał jego demontaż. Byliśmy na czarnych protestach i strajkach kobiet. Wspieraliśmy Polki gdy skrajna prawica chciała pozbawić je praw podstawowych – praw reprodukcyjnych – mówiła. – Byliśmy na demonstracjach w obronie polskich sądów w wielu miastach w Polsce, organizowaliśmy protesty w obronie polskiej przyrody i za prawami zwierząt. Broniliśmy Puszczy Białowieskiej przed wycinką, a teraz bronimy Mierzei Wiślanej przed przekopem. Dziś jesteśmy tam gdzie powinna być każda proeuropejska partia – w Koalicji Obywatelskiej – wskazała. – Wybierzmy Polskę, która jest krajem aktywnie walczącym ze zmianami klimatu i stawiającym na tanią i czystą energię ze słońca i wiatru. Krajem, który dba o zdrowie swoich obywateli i obywatelek walcząc ze smogiem i produkując zdrową żywność. Wybierzmy Polskę, która będzie krajem z otwartym i równym społeczeństwem. Krajem, w którym nasi sąsiedzi, przyjaciółki i przyjaciele niezależnie od tego kogo kochają, jaki mają kolor skóry, czy jakie poglądy polityczne, będą szczęśliwi i bezpieczni – mówiła Tracz.",,
Ulice spływają krwią. Opozycja chce wymusić ustąpienie prezydenta,"Co najmniej 26 osób zginęło, a 77 zostało rannych w wyniku starć pomiędzy siłami rządowymi a demonstrantami, do których dochodzi na Haiti od 7 lutego. Tysiące osób wychodzi na ulice, by wymusić rezygnację prezydenta Jovenela Moise.","W ciągu niemal trzech tygodni manifestacje z czasem zaczęły przybierać na sile, dochodziło do blokowania ulic, grabieży, plądrowania sklepów, podpalania samochodów.Opozycja oskarża rządzącego krajem od lutego 2017 roku Moisego o doprowadzenie do kryzysu ekonomicznego.Rząd Haiti wielokrotnie apelował do opozycji o podjęcie dialogu, jednak apele te zostały odrzucone, a radykalne frakcje opozycji wzywają do kolejnych protestów.Wobec sytuacji na Haiti polskie MSZ wydało ostrzeżenie. „MSZ stanowczo odradza uczestnictwo obywateli RP w jakichkolwiek demonstracjach – udział obcokrajowców w protestach na Haiti jest nielegalny. Osobom przebywającym na miejscu zalecamy stosowanie się do poleceń sił porządkowych oraz śledzenie komunikatów na temat bezpieczeństwa” – napisano w komunikacie.",,
Prezes PGNiG: nie ma zagrożenia dla dostaw LNG z Kataru,Nie ma żadnych przesłanek mogących wskazywać na zagrożenie dostaw LNG z Kataru przez Cieśninę Ormuz w związku z wzrostem napięcia w Zatoce Perskiej – poinformował prezes PGNiG Piotr Woźniak.,"PGNiG na bieżąco monitoruje sytuację – powiedział prezes PGNiG. Jak przypomniał, za terminowe dostawy surowca do terminala LNG w Świnoujściu odpowiada strona katarska.  W czwartek w Zatoce Omańskiej w pobliżu cieśniny Ormuz doszło do ataku na dwa tankowce - japoński i norweski - wskutek czego zostały one uszkodzone, a ich załogi ewakuowano. Stany Zjednoczone obarczyły odpowiedzialnością za ataki Iran, władze tego kraju jednak kategorycznie zaprzeczają.  Do incydentu odniósł się w niedzielę także brytyjski minister spraw zagranicznych Jeremy Hunt. Zapytany przez stację BBC, czy to Iran jest odpowiedzialny za ataki, odpowiedział: Przeprowadziliśmy własną ocenę wywiadowczą i zwrot, który użyliśmy, brzmi: niemal na pewno (...). Nie wierzymy, by ktoś inny mógł to zrobić. Hunt wezwał też wszystkie strony do deeskalacji konfliktu.  Mierząca w najwęższym miejscu 33 kilometry cieśnina Ormuz to najważniejsza droga pozwalająca na transport ropy z Zatoki Perskiej na światowe oceany. Mimo regionalnych konfliktów przepływa nią blisko jedna piąta światowego zużycia tego surowca.",,
„Zatrzymajcie szaleństwo Leszka Millera!”,"Szef SLD Leszek Miller upodabnia się do Jarosława
Kaczyńskiego i ciągnie partię w kierunku całkowitej izolacji na lewicy; nie
pozwólcie na to – zaapelował we wtorek do działaczy SLD Janusz Palikot.
„Zatrzymajcie szaleństwo” Millera – dodał.","– Nie komentuję wypowiedzi niepoważnych polityków, a Janusz Palikot już dawnoutracił znamiona powagi – tak do słów Palikota odniósł się we wtorek Miller.W podobnym tonie wypowiedział się rzecznik SLD Dariusz Joński. – Dzisiejszyapel to kolejny rozpaczliwy ruch Palikota, odchodzącego w polityczny niebyt – ocenił.W apelu do działaczy i sympatyków SLD, opublikowanym na blogu, lider RuchuPalikota podkreślił, że w poniedziałek z SLD wyrzucony został „najbardziejpopularny polityk SLD i współtwórca partii” Ryszard Kalisz, a w proteścieprzeciwko zaproszeniu Lecha Wałęsy na Kongres Lewicy Programowej, „w miejsceAleksandra Kwaśniewskiego”, z kierowania pracami Rady Programowej Kongresuzrezygnował Józef Oleksy.„Leszek Miller upodabnia się coraz bardziej do Jarosława Kaczyńskiego iciągnie SLD w kierunku całkowitej izolacji na lewicy. Nie pozwólcie na to!Włączcie SLD w wielki projekt odsunięcia PO od władzy! Czas działać!Zatrzymajcie szaleństwo Leszka Millera!” – wezwał Palikot.Kalisz został w poniedziałek – decyzją Krajowego Sądu Partyjnego – wykluczonyz SLD za pracę „na rzecz innego ugrupowania politycznego”. Chodziło o jegozaangażowanie w projekt Europa Plus współtworzony przez Janusza Palikota iAleksandra Kwaśniewskiego.„Kilka miesięcy temu zaapelowaliśmy wspólnie z Markiem Siwcem do prezydentaAleksandra Kwaśniewskiego o powrót do polityki i pomoc w budowaniu wielkiegobloku centrolewicy. Postanowiliśmy przekroczyć ramy naszych partyjnychśrodowisk. Zrobiliśmy tak, gdyż jest przed nami, przed Polakami, wielkaszansa znacznie lepszej polityki” – napisał we wtorek Palikot.Jak ocenił, „Polska jest krajem narastających różnic ekonomicznych, krajem napodsłuchu, krajem o niesłychanym wprost wpływie kościoła katolickiego”.Palikot stwierdził, że „debata polityczna to dyskusja o Smoleńsku i jałowyspór pomiędzy jedną i drugą prawicą”. „Tak dalej być nie musi! Możemy tozmienić” – dodał.Lider RP przypomniał, że obecnie trwa budowa struktur nowego ruchu – EuropyPlus. „Tysiące osób zgłosiły wolę współpracy. W najbliższy piątek zostanązaprezentowane osoby regionalnych pełnomocników Europy Plus. Są z namiwszystkie liczące się środowiska lewicy, liberałów, centrum: Ruch Palikota,Racja Polskiej Lewicy, Unia Pracy, SDPL, Unia Lewicy. Trwają rozmowy z PartiąKobiet i Stronnictwem Demokratycznym. Współpracuje z nami wiele organizacjipozarządowych i obywatelskich” – wyliczał Palikot.”Mimo to Leszek Miller i SLD stoją z boku, więcej - przewodniczący SLDatakuje, wyklucza i dzieli nasze środowisko. Najpierw nie było na lewicymiejsca dla Siwca, potem dla Kwaśniewskiego, a wreszcie dla Palikota” –napisał lider RP.",,
Kruche porozumienie w Syrii. Zbrojna opozycja mówi „nie”,Porozumienie w sprawie stref bezpieczeństwa w Syrii wejdzie w życie o północy z piątku na sobotę (czasu moskiewskiego) – poinformował w piątek wiceminister obrony Rosji Aleksandr Fomin.,"Wiceminister powiedział, że porozumienie ws. deeskalacji konfliktu w Syrii popierają ONZ, Stany Zjednoczone i Arabia Saudyjska i że to gwarantuje, iż zostanie ono wprowadzone w życie.Idlib i Aleppo w strefie bezpieczeństwaReuters napisał,  powołując się na rosyjskie ministerstwo obrony, że największa strefa bezpieczeństwa na północy Syrii obejmie prowincję Idlib oraz sąsiednie dystrykty Latakii, Aleppo i Hamy; łącznie mieszka tam około miliona osób.Agencja Associated Press zwraca uwagę, powołując się ogólnikowo na rosyjskie siły zbrojne, że porozumienie ws. stref bezpieczeństwa może zostać rozszerzone na inne obszary Syrii.Utworzenie stref bezpieczeństwa w Syrii uzgodniły w czwartek Rosja, Turcja i Iran. Memorandum w tej sprawie podpisano w stolicy Kazachstanu. Przedstawiciele zbrojnej opozycji syryjskiej opuścili posiedzenie w Astanie w proteście przeciwko udziałowi Iranu. Moskwa i Teheran wspierają w konflikcie syryjskim prezydenta Baszara el-Asada.Opozycja niezadowolona z porozumieńWedług zbrojnej opozycji syryjskiej takie porozumienie zagraża integralności terytorialnej kraju. Opozycja wyklucza też zaakceptowanie Iranu jako jednego z gwarantów planu pokojowego.Tureckie MSZ ogłosiło w czwartek, że porozumienie w sprawie stref bezpieczeństwa w Syrii – Ankara używa nazwy „strefy bez konfliktu” – obejmie całą prowincję Idlib, a także części prowincji Latakia, Hims, Hama, Dara i Kunajtira, część Aleppo, jedno z przedmieść Damaszku. W strefach ma obowiązywać całkowity zakaz używania broni. Będzie tam można dostarczać pomoc humanitarną. Według strony rosyjskiej syryjskie lotnictwo wstrzyma loty nad tymi obszarami.Gwarantami porozumienia są Rosja, Turcja i Iran.",,
Najstarsza zakonnica świata kończy 115 lat,"Najstarsza zakonnica świata, siostra André Randon, obchodzi w tym
roku dwa jubileusze: 115. urodziny i 75-lecie życia zakonnego.
Od października 2017 r. jest też najdłużej żyjącą Francuzką.","Urodziła się 11 lutego 1904 r. w Ales na południu Francji jakoLucille Randon. Żyła za pontyfikatów 10 papieży, w czasie trzechrepublik francuskich oraz okupacji niemieckiej. Już jako 12-latkapracowała zarobkowo jako pomoc do dzieci, później byłaguwernantką. Jednym z jej chlebodawców była rodzina właścicielifabryki samochodów Peugeot.              Chrzest przyjęła jako 19-latka w 1923 r. Dopiero w wieku 40 lat– w 1944 r., podczas drugiej wojny światowej – wstąpiłado zgromadzenia sióstr szarytek. Opiekowała się sierotamii ludźmi chorymi.",,
Wiceminister obrony: Jesteśmy blisko ustaleń w sprawie amerykańskiej bazy,"Wiceminister obrony narodowej Tomasz Szatkowski poinformował, że Polska i Stany Zjednoczone są bliskie konsensusu w sprawie zwiększenia amerykańskiej obecności wojskowej w Polsce. Szatkowski przebywa w Waszyngtonie, gdzie w najbliższych dniach odbędzie kolejną turę rozmów z przedstawicielami Pentagonu.","Wiceminister podkreślił, że konsensus z Amerykanami będzie musiał być później przełożony na konkrety prawne, logistyczne i finansowe. Zapytany, kiedy porozumienie może zostać ogłoszone, Tomasz Szatkowski odpowiedział, że najgorzej rozmawia się pod presją czasu. – Najmniej roztropnie byłoby samemu taką presję stworzyć poprzez deklarację terminu. Istotniejsze jest, aby negocjacje zakończyły się pozytywnym rezultatem, niż żebyśmy się spieszyli na jakiś termin. Ale być może zaskoczymy państwa w pozytywny sposób w najbliższym czasie – powiedział.Wiceminister nie chciał też odpowiedzieć na pytanie, czy polsko-amerykańskie rozmowy zmierzają w kierunku jednej dużej, tradycyjnej bazy wojskowej czy mniejszych instalacji militarnych. Wyraził jednak przekonanie, że wynegocjowane rozwiązania będą – jak się wyraził – „wzmacniały potencjał odstraszania” i zwiększą integrację polskich wojsk z siłami USA oraz NATO.",,
„Bliżej szczęśliwego finału ws. Tymoszenko”,"– To nie jest prawdopodobne, nawet jeśli prezydent Janukowycz decyzję w sprawie Tymoszenko ma w głowie, by taką decyzję komunikował z Krakowa swoim rodakom. O ważnych problemach Ukrainy rozmawia się z Ukraińcami w ich kraju – powiedział w programie „Dziś wieczorem” prof. Tomasz Nałęcz. Doradca prezydenta Komorowskiego podkreślał jednak, że „wszystkie znaki na niebie i ziemi wskazują, że jesteśmy bliscy szczęśliwego finału tej sprawy”.","Unia Europejska uzależnia zaplanowane na koniec listopada podpisanie umowy stowarzyszeniowej z Ukrainą od uwolnienia b. premier Julii Tymoszenko. Zdaniem Brukseli byłą premier skazano z przyczyn politycznych. W piątek specjalni wysłannicy Parlamentu Europejskiego na Ukrainę Aleksander Kwaśniewski i Pat Cox zwrócili się do prezydenta Ukrainy o ułaskawienie Tymoszenko. Według obrońcy Tymoszenko zgodziła się na leczenie w Niemczech. Dziś w Krakowie doszło do spotkania prezydenta Bronisława Komorowskiego i Wiktora Janukowycza. Na specjalnej konferencji prasowej z ust prezydenta Ukrainy nie padły jednak tak oczekiwane deklaracje ws. dalszych losów Tymoszenko. – Jestem współpracownikiem prezydenta i trudno mi wyjść poza oficjalny komunikat. Wszyscy wiemy, że główny kłopot jeśli chodzi o umowę stowarzyszeniową z Ukrainą – to Julia Tymoszenko – mówił w programie „Dziś wieczorem” prof. Tomasz Nałęcz. Doradca prezydenta Komorowskiego podkreślał, że „takie spotkania, jak to krakowskie – służą rozwiązaniu, przekonaniu prezydenta Janukowycza, że nie chodzi o presję, zapędzanie go batem”. –  Prezydent Komorowski zawsze z życzliwością i zrozumieniem podchodzi do Ukraińców. Gość TVP Info pytany o to, czy przed dzisiejszym spotkaniem Bronisław Komorowski rozmawiał z wysłannikiem PE na Ukrainę, Aleksandrem Kwaśniewskim, odpowiedział: –  Wiem, że prezydent Komorowski bardzo często rozmawia z prezydentem Kwaśniewskim. Profesor Nałęcz podkreślał także, jak silna jest rola prezydenta Kwaśniewskiego w ukraińskiej misji i że panowie „często wymieniają się informacjami”. – Cała ta misja była niezwykle ważna. Prezydent Kwaśniewski cieszy się zaufaniem wszystkich stron ukraińskiej sceny politycznej – dodał. „Warszawiacy mają wolną rękę”W programie „Dziś wieczorem” poruszony został także temat referendum w sprawie odwołania Hanny Gronkiewicz-Waltz. Tomasz Nałęcz odpierał zarzuty pod adresem prezydenta, dotyczące faktu, że głowa państwa „namawiała” mieszkańców stolicy, by nie brali udziału w referendum. – Prezydent uważa to za partyjną awanturę. Dał do zrozumienia, że nie wybiera się na referendum. Ale to nie jest apel i żadne oficjalne stanowisko. Warszawiacy mają wolną rękę - mówił. Tomasz Nałęcz dodał, że on także nie zamierza brać udziału w niedzielnym referendum.Profesor odniósł się także do budzących wiele emocji wpisów prezydenckiego ministra Macieja Klimczaka, które ten umieścił na jednym z portali społecznościowych. Minister odpowiedzialny za kulturę w Pałacu Prezydenckim pod apelem inicjatywy „Miasto Jest Nasze”, która namawiała do udziału w referendum napisał: „Nie wolno dać się słoikom”. –  Byłem zaskoczony tą wypowiedzią, bo jestem „słoikiem”. Pytałem pana ministra, którego cenię i szanuję, powiedział dzisiaj do mnie, że „stawia kreskę na Twitterze, bo to narzędzie szatana”. Czy zatem prezydent skrytykował słowa swojego ministra? – Prezydent Komorowski ma nauczycielską zasadę, że oddziałuje na nas pochwałami. Nie sądzę, by za ten wpis pan minister był pochwalony –  stwierdził Tomasz Nałęcz.",,
"„Od Bugu po Odrę, od Tatr po Bałtyk może rządzić Jarosław Kaczyński. To jest zatrważające”","– Może być tak, że pierwszy raz w tym 25-leciu będziemy mieli taką sytuację, że jedna partia, mając absolutną większość w Sejmie i swojego prezydenta, będzie mogła zrobić wszystko. A osobą odpowiedzialną za to będzie Jarosław Kaczyński – tak rzecznik rządu Cezary Tomczyk odniósł się w „Dziś wieczorem” w TVP Info do najnowszego sondażu, z którego wynika, że PiS mógłby rządzić samodzielnie. – Od Bugu po Odrę, od Tatr po Morze Bałtyckie będzie tak naprawdę rządził jeden człowiek i nie będzie nad tym żadnej kontroli – mówił rzecznik.","Najnowszy sondaż preferencji politycznych przeprowadzony przez GFK Polonia wskazuje, że Zjednoczona Prawica może liczyć na 47-procentowe poparcie, a Platforma Obywatelska na 30 proc. Ugrupowanie Pawła Kukiza z wynikiem 10,5 procent jako ostatnie weszłoby do Sejmu. W parlamencie nie znalazłyby się m.in.: PSL, Zjednoczona Lewica i NowoczesnaPL. Widmo rządów Kaczyńskiego?Rzecznik rządu Cezary Tomczyk nie krył niepokoju wynikami sondażu. Stwierdził nawet, że wysokie notowania PiS są „zatrważające”. – To jest drugi sondaż pokazujący, że PiS może przekroczyć granicę samodzielnej większości. Może być tak, że pierwszy raz w tym 25-leciu będziemy mieli taką sytuację, że jedna partia, mając większość i swojego prezydenta, będzie mogła zrobić wszystko. A osobą, która będzie za to wszystko odpowiadała będzie Jarosław Kaczyński. Od Bugu po Odrę, od Tatr po Morze Bałtyckie, będzie tak naprawdę rządził jeden człowiek i nie będzie nad tym żadnej kontroli, dlatego, że większość w Sejmie nie będzie zbudowana z koalicji, tylko z jednej partii – wieszczył. Tomczyk dodał, że w wypadku samodzielnych rządów PiS „może się okazać, że nie będzie żadnych zmian”. „Pomysły Dudy nierealne” Rzecznik rządu z dystansem podszedł do zapowiedzi Andrzeja Dudy dotyczących skierowania do Sejmu projektów ustaw, które obiecywał w kampanii wyborczej. Chodzi o obniżenie wieku emerytalnego i podwyższenie kwoty wolnej od podatku. Prezydent elekt w wywiadzie dla TVP Kraków nie sprecyzował jednak, czy projekty trafią do Sejmu jeszcze przed wyborami. Ma nadzieję, że propozycje będą gotowe „w najbliższych tygodniach, miesiącach”. Tomczyk stwierdził, że oczekuje od Dudy „odpowiedzialności”.  – Jeżeli trafią pod obrady Sejmu te ustawy i nagle te 60 mld, które będą kosztowały, mają być wyczarowane z kapelusza, to uważam, że tej odpowiedzialności nie ma. Nie da się zrobić ustawy emerytalnej w ciągu trzech posiedzeń Sejmu – mówił. Pokażą rachunki za podróże premier Kopacz Polityk bronił także wyjazdowych posiedzeń rządu Ewy Kopacz. Tłumaczył, że dzień przed posiedzeniem w danym województwie pojawiają się ministrowie, którzy „jadą w teren”. – Kontakty z ludźmi są wartością – tłumaczył. Pytany o koszty tych podróży Tomczyk zapewnił, że nie są one wysokie i za kilka dni Kancelaria Premiera przedstawi ich koszty.",,
"Zakaz Włodzimierza Czarzastego nie pomógł; radni opuszczają SLD, by współrządzić z PiS","Wiele wskazuje na to, że Prawo i Sprawiedliwość z koalicyjnymi radnymi przejmie jednak władzę w powiecie koneckim. Stanie się tak mimo zakazu wydanego powiatowym radnym z Sojusz Lewicy Demokratycznej przez przewodniczącego tej partii Włodzimierza Czarzastego.","Przez ostatnie trzy kadencje w powiecie koneckim koalicję tworzyło PiS z PSL. W ostatnich wyborach w 21-osobowej Radzie Powiatu Koneckiego PiS zdobyło 6 mandatów, PSL – 5, SLD-Lewica Razem – 4, komitet Kreatywna Jedność Powiatu Koneckiego – 3, komitet Samorządni Ziemi Koneckiej Krzysztof Obratański – 2, a Porozumienie Samorządowe TKN – jeden mandat. W sobotę na temat nowej koalicji porozumieli się radni PiS, SLD i komitetu Kreatywna Jedność Powiatu Koneckiego (tworzą go osoby związane z SLD). Razem mieli mieć 13 z 21 radnych. - Każdy z nas myślał, że ta koalicja będzie najlepszą dla naszych mieszkańców - mówi Michał Pękala, burmistrz Radoszyc, który był jednym z inicjatorów zawiązania koalicji w powiecie.",,
Rzecznik MSZ Rosji: ostro odpowiemy na plany rozwoju Partnerstwa Wschodniego,"– Rosja uważa, że Partnerstwo Wschodnie ma nastawienie antyrosyjskie i dlatego jej reakcja na plany rozwoju PW będzie „dość ostra i pryncypialna” – oświadczył w piątek rzecznik rosyjskiego MSZ Aleksandr Łukaszewicz.","Rzecznik dodał, że władze w Moskwie będą „przyglądać się, jak przebiegnie szczyt (PW) w Rydze” w maju. – Jednak już teraz jest oczywiste, że nasza reakcja będzie dość ostra i pryncypialna, ponieważ widzimy, dokąd zmierza to partnerstwo i jakich nabiera form ze strony uczestników tego programu – oświadczył Łukaszewicz.– Sens tego partnerstwa zdecydowanie ma jasno wyrażone nastawienie antyrosyjskie – podkreślił rzecznik MSZ Rosji.W dniach 21-22 maja w Rydze odbędzie się szczyt PW z udziałem sześciu krajów objętych tym unijnym programem – Armenii, Azerbejdżanu, Białorusi, Gruzji, Mołdawii, Ukrainy. Ukraina i Gruzja liczą, że na tym spotkaniu zostanie im zaoferowany przez UE ruch bezwizowy. „Jak można zapomnieć o walce w imię pokoju i wolności w Europie” Moskwa krytykuje także decyzję polskiego Sejmu dotyczącą formalnego przeniesienia Dnia Zwycięstwa z 9 na 8 maja. – Wyrażamy żal z powodu prób rewizji historycznego wkładu narodów rosyjskiego i polskiego w zwycięstwo w II wojnie światowej – oświadczył przedstawiciel rosyjskiego MSZ-tu Aleksander Łukaszewicz. Według jego słów, cytowanych przez agencję Ria Nowosti, „Polska decydując się na taką zmianę, pokazuje jak krótka jest pamięć historyczna”. – Jak można zapomnieć o walce w imię pokoju i wolności w Europie, które w rezultacie zostały osiągnięte – oświadczył Łukaszewicz. W Polsce, zgodnie z dekretem Bieruta Narodowym Świętem Zwycięstwa i Wolności był 9 maja. Od 1989 roku, po odzyskaniu wolności, święto było obchodzone 8 maja, jednak nie było odpowiedniego ustanowienia prawnego. Dziś Sejm przyjął ustawę ustanawiające 8 maja Narodowy Dniem Zwycięstwa.",,
„Pomysł przygotowania osobnych delegacji nastąpił w wyniku telefonu Putina”,"Piotr Walentynowicz, wnuk współzałożycielki NSZZ „Solidarność”, która zginęła pod Smoleńskiem, powiedział w rozmowie z TVP Info, że jest niezadowolony z przesłuchania świadka Donalda Tuska, byłego premiera. Zadał mu m.in. pytanie, czy lot prezydenta był cywilny czy wojskowy. Sąd jednak uchylił to pytanie.","Wnuk Anny Walentynowicz pytał byłego premiera, na jakiej podstawie Donald Tusk podjął decyzję o zastosowaniu w badaniu katastrofy procedur tzw. konwencji chicagowskiej dotyczącej lotów cywilnych. Sąd jednak uchylił pytanie. - Dzięki temu, że sąd je uchylił, Tusk mógł wyjść z tego obronna ręką - uważa Walentynowicz.    – Dowiedzieliśmy się, że praktycznie niczym się premier nie zajmuje, natomiast nie uzyskaliśmy informacji, czym się zajmuje – powiedział Piotr Walentynowicz. – Jeśli chodzi o propagandę, to ten człowiek zaczął snuć fałszywą propagandę odnośnie tej tragedii, tego, że trzeba było oddać śledztwo Rosjanom, że materiał dowodowy trzeba było oddać Rosjanom – uważa syn współzałożycielki Solidarności.Walentynowicz negatywnie ocenia wiarygodność byłego premiera. – Tutaj jest brak wiarygodności Donalda Tuska: jeśli nie nadzorował pracy Tomasza Arabskiego, co sam stwierdził, to na jakiej podstawie ocenia jego pracę? – pytał Piotr Walentynowicz.",,
„Ze smutkiem patrzę na zgliszcza SLD”,"– Wynik SLD w tych wyborach jest katastrofalny. Znaleźliśmy się w momencie rozpadu lewicy – powiedział na antenie TVP Info były członek klubu SLD, a obecnie sekretarz stanu w kancelarii premiera Bartosz Arłukowicz. Odmówił jednak komentarza do medialnych spekulacji, że po rekonstrukcji rządu obejmie tekę ministra zdrowia.",,,
100-lecie Biskupstwa Polowego. Benemerenti dla Archidiecezji Warszawskiej i saperów,Archidiecezja Warszawska i polscy saperzy – żołnierze Wojsk Inżynieryjnych zostali laureatami dorocznej nagrody Ordynariatu WP Benemerenti (dobrze zasłużonym). Uroczysta gala wręczenia odbyła się w Wojskowej Akademii Technicznej w Warszawie – w 100. rocznicę ustanowienia Biskupstwa Polowego w Polsce.,"Dyplom i szklaną statuetkę Katedry Polowej WP Archidiecezja Warszawska otrzymała „za nieustanne wspieranie duszpasterstwa wojskowego, za wkład w kształcenie alumnów przeznaczonych do posługi w Ordynariacie Polowym, a szczególnie za posługę pierwszego Biskupa Polowego Stanisława Galla, biskupa pomocniczego Archidiecezji Warszawskiej”. W uzasadnieniu nagrody podkreślono, że „losy duszpasterstwa wojskowego i Archidiecezji Warszawskiej są ze sobą nierozerwalnie splecione”. – 9 listopada 1918 roku ówczesny kierownik Ministerstwa Spraw Wojskowych, płk Jan Wroczyński, w porozumieniu z arcybiskupem warszawskim Aleksandrem Kakowskim powołał do życia Konsystorz Polowy. Ta tymczasowa struktura duszpasterska została zastąpiona 5 lutego 1919 r. przez Biskupstwo Polowe. Pierwszy biskup polowy Stanisław Gall, mianowany przez papieża Benedykta XV, pełnił funkcję biskupa pomocniczego Archidiecezji Warszawskiej, a podczas II wojny światowej jej apostolskiego administratora. Duszpasterstwo wojskowe zawdzięcza temu biskupowi podstawowe zręby swojej organizacji i działania, które przetrwały próbę czasu – zaznaczył w uzasadnieniu biskup polowy WP gen. bryg. Józef Guzdek. Polscy saperzy – żołnierze Wojsk Inżynieryjnych zostali nagrodzeni za „wsparcie organizacyjne” w przygotowaniu Światowych Dni Młodzieży w Krakowie. W uzasadnieniu nagrody, bp Guzdek podkreślił, że zapisali na kartach historii Wojska Polskiego piękne świadectwo ofiarnej służby. – Wojska Inżynieryjne po I wojnie światowej zaangażowały się w odbudowę kraju zniszczonego przez działania wojenne. Rozminowanie, budowa dróg i mostów, a także innych elementów wojskowej infrastruktury stanowiły ogromny wkład w tworzenie lepszej przyszłości. Te same zadania zostały postawione Wojskom Inżynieryjnym po zakończeniu II wojny światowej – zaznaczył biskup polowy.  „Z ich trudu korzystały miliony młodych ludzi”  Dodał, że także dziś jednostki Wojsk Inżynieryjnych świadczą pomoc na rzecz Sił Zbrojnych w kraju oraz uczestniczą w misjach pokojowych ONZ i NATO. Ponadto angażują się w pomoc ludności cywilnej podczas klęsk żywiołowych. Przy pomocy specjalistyczne przygotowanie i stosując coraz nowocześniejszy sprzęt inżynieryjny, są w stanie podjąć się najtrudniejszych zadań, często obciążonych dużym ryzykiem. – Dowodem ich sprawności była nieoceniona pomoc przy organizacji Światowych Dni Młodzieży w Krakowie w 2016 roku. Z ich trudu korzystały miliony młodych ludzi z całego świata – podkreślił bp Guzdek.  Wręczając nagrody biskup polowy powiedział, że „wielu ludzi żyje ewangelicznymi ideałami”. Dodał, że są to ludzie, „którzy tak wiele wnoszą dla naszej ojczyzny”.",,
"Dworczyk potwierdził, że rząd planuje utworzyć nowy resort","Szef Kancelarii Premiera Michał Dworczyk potwierdził, że rząd planuje utworzyć nowy resort gospodarczy. Jak powiedział,  w Zjednoczonej Prawicy trwają rozmowy o podziale odpowiedzialności za poszczególne ministerstwa.","Jak mówił minister Dworczyk w radiowej Jedynce, doskonałym kandydatem do objęcia resortu – pod nazwą ministerstwo skarbu lub ministerstwo nadzoru właścicielskiego – jest Jacek Sasin, obecnie wicepremier bez teki. Ma on – w opinii gościa Jedynki – duże doświadczenie polityczne oraz zawodowe w administracji państwowej. – Jest też wyśmienitym organizatorem – mówił minister Dworczyk. We wtorek w tej samej rozgłośni wicepremier Sasin mówił, że zadaniem nowego ministerstwa byłaby między inny stymulacja szybszego wzrostu gospodarczego. Potencjał Spółek Skarbu Państwa miałby być w tym celu skuteczniej wykorzystany. Według wicepremiera rola nowego resortu nie mogłaby się kończyć jedynie na nadzorze nad państwowymi firmami. W nowej formule ministerstwo miałoby wyznaczać wspólne cele i nadzorowało ich realizację. Nowy resort miałby być swoistym „spoiwem” dla działań spółek Skarbu Państwa.",,
"Gowin o słowach Putina. „Histeryczny atak, przejaw bezsilności”",Histeryczny atak prezydenta Rosji Władimira Putina na Polskę to przejaw bezsilności wywołanej ostatnimi sukcesami polskiej polityki historycznej – oświadczył w piątek wicepremier Jarosław Gowin.,"W piątkowym wpisie w mediach społecznościowych Gowin nawiązał do niedawnych wystąpień prezydenta Rosji krytykujących wrześniową rezolucję Parlamentu Europejskiego, dotyczącą wybuchu II wojny światowej. Putin wyraził m.in. opinię, że przyczyną II wojny światowej był nie pakt Ribbentrop-Mołotow, a pakt monachijski z 1938 roku.„Histeryczny atak prezydenta Putina na Polskę to przejaw bezsilności wywołanej ostatnimi sukcesami polskiej polityki historycznej, w tym rezolucją PE jednoznacznie wskazującą niemiecko-sowiecką agresję na nasz kraj jako przyczynę II wojny ” - napisał na Twitterze Gowin.Rosyjski prezydent wypowiadał się na temat II wojny światowej m.in. na spotkaniu z przywódcami Eurazjatyckiej Unii Gospodarczej w Petersburgu. Odczytywał tam dokumenty dotyczące wydarzeń z lat 1938-1939, kładąc szczególny nacisk na układ monachijski i zgodę europejskich mocarstw na zajęcie przez Niemcy hitlerowskie części Czechosłowacji.Putin odczytywał m.in. dokumenty świadczące o kontaktach przedstawicieli ówczesnych władz polskich z przedstawicielami III Rzeszy. Oznajmił, że ludzie, którzy prowadzili takie rozmowy, „wystawili swój naród, naród polski, pod (uderzenie) niemieckiej machiny wojennej” i „przyczynili się do tego, że rozpoczęła się II wojna światowa”. Odnosząc się do 17 września 1939 roku, Putin zauważył, że w rejonie Lwowa armia polska broniła się jeszcze, gdy wkroczyła Armia Czerwona. Wyraził przy tym przekonanie, że wkroczenie oddziałów Armii Czerwonej „w znacznej mierze uratowało życie dużej liczby ludności miejscowej, przede wszystkim żydowskiej"", gdyż później ludność ta zostałaby zgładzona przez hitlerowców.Oznajmił, że Armia Czerwona weszła do Brześcia „dopiero po tym, jak te terytoria zostały zajęte przez wojska niemieckie"". Armia Czerwona - przekonywał - nie walczyła tam z Polakami. Putin powiedział, że „w tym czasie polski rząd utracił kontrolę nad krajem"" i „nie było z kim prowadzić rozmów"". „Niczego Polsce Związek Radziecki w istocie nie odbierał"" - dodał, odnosząc się do zajęcia Brześcia.W minionym tygodniu wypowiedzi prezydenta Rosji skrytykował polski resort spraw zagranicznych stwierdzając, że nawiązują one do propagandy z czasów totalitaryzmu stalinowskiego.„Z niepokojem i niedowierzaniem odnotowujemy wypowiedzi przedstawicieli władz Federacji Rosyjskiej, w tym prezydenta Władimira Putina, dotyczące genezy i przebiegu II wojny światowej, które prezentują fałszywy obraz wydarzeń. Nawiązują one do propagandowego przekazu z czasów totalitaryzmu stalinowskiego, który potępił przecież już nawet sowiecki przywódca Nikita Chruszczow"" - oświadczyło MSZ.Resort dodał, że słowa Putina są zaprzepaszczeniem dorobku jego poprzedników - Michaiła Gorbaczowa i Borysa Jelcyna, którzy ""mimo trudności, starali się szukać drogi prawdy i pojednania w stosunkach polsko-rosyjskich"".",,
Koniec rządów Schetyny? „GW” pisze o „potrzebie nowego lidera”. I nie jest nim Tusk,"„Kampania Koalicji Europejskiej nie była zbyt kreatywna, a sam Grzegorz Schetyna nie jest porywającym liderem” – napisała „Gazeta Wyborcza”. Co interesujące, na przywódcę opozycji ma nie nadawać się także Donald Tusk. Gazeta pisze o potrzebie nowego, młodego lidera.","W artykule „Nie LGBT i nie tęczowa Madonna. PiS wygrał socjalem” podjęto się próby analizy przyczyn klęski Koalicji Europejskiej. Zdaniem gazety powodem takiego, a nie innego wyniku wyborów nie była popularność tematów obyczajowych i związanych z Kościołem, a rozwiązań socjalnych proponowanych przez PiS oraz nieudolność samej opozycji. Opozycja – zdaniem gazety – nie powinna licytować się z obozem rządzącym na obietnice socjalne, a raczej zapewnić wyborców, że „nic z tego socjalu nie zostanie zabrane”.Dużo uwagi poświęca pismo przywództwu opozycji, które oceniane jest krytycznie. „Kampania Koalicji Europejskiej nie była zbyt kreatywna, a sam Grzegorz Schetyna nie jest porywającym liderem” – napisała „Wyborcza”. Opozycja ma potrzebować nowego lidera, gdyż „polska polityka jest bardzo spersonalizowana”. Lider ma odgrywać tu dużą rolę, czego dowodem były także wybory samorządowe. Wynik opozycji był w nich lepszy, gdyż kampanię „pociągnęli wyraziści kandydaci na prezydentów miast”. W opinii gazety tym razem nie udało się przyciągnąć wyborców, szczególnie tych młodych. Mało atrakcyjny okazał się dla nich nie tylko Schetyna, ale i dawni premierzy startujący z list Koalicji Europejskiej.",,
Czaputowicz w RB ONZ: Ukraina ofiarą bezprawnej okupacji,– Ukraina pozostaje obiektem agresji wojskowej i bezprawnej okupacji swojego terytorium. Zawieszenie broni w tym kraju jest wciąż dalekie od implementacji – powiedział w Nowym Jorku szef MSZ Jacek Czaputowicz.,"Min. Czaputowicz opowiedział się też za ograniczeniem korzystania z weta w Radzie Bezpieczeństwa ONZ w przypadkach rażących zbrodni wojennych, zbrodni przeciwko ludzkości i ludobójstwa. Szef polskiej dyplomacji przewodniczy otwartej debacie w RB ONZ na temat znaczenia prawa humanitarnego i ochrony cywilów w konfliktach. Debata została zorganizowana w ramach polskiej prezydencji w Radzie.Minister podkreślił, że w ostatnich latach liczne kraje zostały dotknięte przez konflikty zbrojne. Wymienił w tym kontekście Afganistan, Republikę Środkowoafrykańską, Czad, Demokratyczną Republikę Konga, Irak, Libię, Mali, Birmę, Niger, Nigerię, Sudan Południowy, Somalię, Syrię i Jemen. – Według ostatniego raportu ONZ 2830 cywili zmarło, a 25 tys. zostało rannych wskutek tego przeciągającego się konfliktu. Mamy też do czynienia z 1,5 miliona wewnętrznych przesiedleńców na Ukrainie – wskazał minister. Ocenił, że „to ludność cywilna płaci częstokroć najwyższą cenę w sytuacjach konfliktu”. – Polska uważa, że poszanowanie dla międzynarodowego prawa humanitarnego i dla praw człowieka musi zostać wzmocnione – zaznaczył szef MSZ. Jak dodał, konieczne jest także „zakończenie, a przynajmniej znaczące ograniczenie” bezkarności za naruszenia międzynarodowego prawa humanitarnego.  Prawo karne ma znaczącą rolę  – Konieczne jest zapewnienie odpowiedzialności bez względu na to, kto jest sprawcą danej zbrodni czy naruszenia. Międzynarodowe prawo karne powinno odgrywać wiodącą rolę w pociąganiu stron konfliktu do odpowiedzialności i przywróceniu poczucia sprawiedliwości na scenie międzynarodowej – przekonywał Czaputowicz. Dodał, że Rada Bezpieczeństwa powinna częściej kierować rażące naruszenia podstawowych standardów prawnomiędzynarodowych do Międzynarodowego Trybunału Karnego.  – Popieramy też inicjatywy na rzecz ograniczenia korzystania z prawa weta w RB w przypadkach, w których dochodzi do zbrodni wojennych, zbrodni przeciwko ludzkości czy ludobójstwa – podkreślił, nawiązując do obchodzonego w tym roku siedemdziesięciolecia uchwalenia konwencji ONZ w sprawie zapobiegania i karania zbrodni ludobójstwa.",,
„Nie bałem się o wynik”. Adam Nawałka dumny po remisie z Niemcami,"Selekcjoner reprezentacji Polski Adam Nawałka pochwalił swoich piłkarzy za występ w meczu z Niemcami (0:0). Przyznał, że jego zespół kontrolował przebieg wydarzeń na boisku. – Nie bałem się o wynik – zaznaczył.","– Wypracowaliśmy sobie jeszcze lepsze sytuacje niż z Irlandią Północną (1:0 przyp. red.). Czy bałem się w jakimś momencie meczu o wynik? Nie. Kontrolowaliśmy przebieg wydarzeń na boisku. Wprawdzie były fragmenty, gdy Niemcy przejmowali inicjatywę, ale świadomie oddawaliśmy pole. Po to, aby z pressingu szybko przechodzić do ataku. To widać było zwłaszcza w drugiej połowie, gdy po takich szybkich atakach stworzyliśmy kilka groźnych sytuacji – przekonywał na konferencji prasowej.Nawałka pochwalił swoich zawodników. – Jestem bardzo zadowolony z zespołu. Świadomość taktyczna, dyscyplina, organizacja gry były na bardzo wysokim poziomie. Założenia sztabu szkoleniowego są realizowane na boisku. Zawodnicy wkładają bardzo dużo serca w grę i widzimy tego efekty. Do pełnego zadowolenia zabrakło strzelenia gola, ale wynik 0:0 uważam za sprawiedliwy. Myślimy już o następnym meczu – podkreślił.Bardzo dobry bilansPod wodzą Nawałki biało-czerwoni rozegrali cztery spotkania z Niemcami (w tym jedno towarzyskie) i zanotowali tylko jedną porażkę. – To był kolejny mecz z przeciwnikiem z najwyższej półki, bo za taki uważam Niemców. To jeden z najlepszych zespołów na świecie, zarówno jeśli chodzi o indywidualności, jak i kolektyw. Z pewnością gra z takim rywalem, na takim poziomie, sprawia moim piłkarzom satysfakcję – przyznał selekcjoner.",,
"Papież Franciszek: Bądźcie gotowi, by dać światu słowo nadziei","– Jako posłańcy dobrej nowiny bądźcie gotowi, by dać słowo nadziei
Kościołowi, waszej ojczyźnie, światu – wezwał Franciszek
młodzież Mjanmy podczas Mszy św. katedrze Najświętszej Marii
Panny w Rangunie","Papież zachęcił młodych by nieśli dobrą nowinę tym,którzy cierpią i potrzebują modlitw i solidarności, ale takżepasji na rzecz praw człowieka, sprawiedliwości i rozwoju tego,czym obdarza Jezus: miłości i pokoju. Jako „życzliwy ojciec i dziadek” papież zaapelował: „Nie bójcie się czynić rabanu, zadawać pytań, które zmuszają ludzi do myślenia!” Wezwał młodzież, by „krzyczała swoim życiem i sercem” oraz była „znakiem nadziei dla zniechęconych, chorych, obcokrajowców i samotnych”. Franciszek odnosząc się do śpiewu zgromadzonej w katedrzemłodzieży Mjanmy nazwał ją „miłym dźwiękiem” i „dobrą nowiną”ponieważ „będąc konkretnymi znakami wiary Kościoła JezusaChrystusa, przynoszą radość i nadzieję, które nigdy się nieskończą”.Przesłanie miłosierdzia– Niektórzy zastanawiają się, jak można mówić o dobrej nowinie, gdy wielu wokół nas cierpi. Gdzie jest dobra nowina, gdy tyleniesprawiedliwości, ubóstwa i nędzy rzuca cień na nas i na naszświat? – pytał Franciszek. – Chciałbym, aby ludzie wiedzieli, że wy, młodzi mężczyźni i kobiety z Mjamny, nie boicie się wierzyć w dobrą nowinę Bożego miłosierdzia, ponieważ ma ono imię i twarz: Jezusa Chrystusa. Jako posłańcy tej dobrej nowiny bądźcie gotowi, by dać słowo nadziei Kościołowi, waszej ojczyźnie, światu. Bądźcie gotowi zanieść dobrą nowinę braciom i siostrom, którzy cierpią i potrzebują waszych modlitw i solidarności, ale także waszej pasji na rzecz praw człowieka, sprawiedliwości i rozwoju tego, czym obdarza Jezus: miłości i pokoju – zachęcał papież. Franciszek przywołał trzy pytania św. Pawła z czytań mszalnych: „Jakże mieli uwierzyć w Tego, którego nie słyszeli? Jakże mieli usłyszeć, gdy im nikt nie głosił? Jakże mogliby im głosić, jeśliby nie zostali posłani?” i odpowiedział: „Ale nielękajcie się! Jako życzliwy Ojciec, może lepiej byłobypowiedzieć, dziadek! Nie chcę, żebyście musieli sobie radzićsami z tymi pytaniami”Rozważając pierwsze pytanie, Franciszek zwrócił uwagę, że świat pełen jest wielu hałasów i zakłóceń, które mogą przytłumić głos Boga i zachęcił aby znajdować go w osobach, które byłybyautentyczne i umiejących słuchać. Podkreślił, że autentyzmnajlepiej kształtować na modlitwie do Boga i świętych, którzysą „naszymi przyjaciółmi w niebie”. Przywołał postać św. Andrzeja, którego święto jest dzisiaj obchodzone. – Był prostym rybakiem, a stał się wielkim męczennikiem, świadkiem miłości Jezusa. Ale zanim stał się męczennikiem, popełnił swoje błędy i musiał być cierpliwym, aby stopniowo uczyć się, jak być prawdziwym uczniem Chrystusa – powiedział Franciszek i wezwał: „Również wy nie bójcie się uczyć na swoich błędach! Niech święci poprowadzą was do Jezusa, ucząc was, abyście złożyli swoje życie w Jego ręce”. Zachęcił młodych Mjanmy, aby dzieliła się z Jezusem swoimi lękami i zmartwieniami, marzeniami i nadziejami. – Pielęgnujcie wasze życie wewnętrzne, jak czynilibyście z ogrodem lub polem – powiedział Ojciec Święty. Odpowiadając na drugie pytanie: „Jakże mieli usłyszeć, gdyim nikt nie głosił?”, Franciszek wezwał młodych, aby byli „uczniami-misjonarzami”, posłańcami dobrej nowiny Jezusa. Bądźcie głośni!– Nie bójcie się czynić rabanu, zadawać pytań, które zmuszają ludzi do myślenia! Zróbcie trochę hałasu! – zaapelował Franciszek i zachęcił młodzież, aby  „krzyczała swoim życiem i sercem” i była „znakiem nadziei dla zniechęconych, chorych, obcokrajowców i samotnych”. Odnosząc się do ostatniego pytania: „Jakże mogliby im głosić,jeśliby nie zostali posłani?” papież przypomniał, że na zakończenie Mszy św. wszyscy zostaną posłani, by podjąćotrzymane dary i dzielić się nimi z innymi osobami.Przypomniał słowa Jezusa skierowane do św. Andrzeja i jego brata Szymona Piotra „Pójdźcie za Mną!” i dodał: „Oto, co znaczy być posłanym: iść za Chrystusem, nie rzucać się naprzód o własnych siłach!” Papież zachęcił młodych by poszli za Jezusem jako kapłani, osobykonsekrowane, małżonkowie i stali się w ten sposób  „rybakamiludzi”. – Bez względu na to, jakie będzie wasze powołanie,zachęcam was: bądźcie odważni, bądźcie szczodrzy, a przedewszystkim bądźcie radośni! – powiedział Franciszek i na zakończenie wezwał: – Obyście jak Maryja, wszyscy byliłagodni, ale mężni w niesieniu Jezusa i Jego miłości do innych”.",,
"Koalicja nie, rozmowy tak. Unia pracuje nad stanowiskiem w sprawie Asada","Unia Europejska nie chce, by reżim prezydenta Syrii Baszara al-Asada współpracował z koalicją walczącą z Państwem Islamskim. Wielka Brytania domaga się odejścia Asada, a polskie MSZ nie wyobraża sobie, by w przyszłości odgrywał on rolę polityczną w Syrii.","W poniedziałek w Luksemburgu odbywają się rozmowy ministrów spraw zagranicznych krajów Unii Europejskiej. Projekt dokumentu końcowego wyklucza możliwość współpracy z reżimem Asada. Niektóre kraje chcą jeszcze ostrzejszego stanowiska wobec przywódcy oskarżanego o zbrodnie przeciwko własnemu narodowi.– Musimy jasno powiedzieć, że nie możemy brać pod uwagę Asada przy pracach nad długoterminowym rozwiązaniem dotyczącym przyszłości Syrii – przekonywał Philip Hammond, szef brytyjskiej dyplomacji. Stwierdził, że Wspólnota może być „elastyczna” jeśli chodzi o czas jego odejścia, ale nie powinna z nim współpracować.Przeciwny efekt– Jeśli spróbujemy to robić, będziemy jedynie wpychać opozycję syryjską w ramiona tak zwanego Państwa Islamskiego, a to jest kompletnie przeciwny efekt od tego, czego oczekujemy” – zauważył Hammond.Szefowa unijnej dyplomacji Federica Mogherini zajęła nieco łagodniejsze stanowisko. Wyjaśniła, że należy „uruchomić proces politycznego uregulowania konfliktu”. W tej sprawie Unia powinna zaufać wysiłkom podejmowanym przez ONZ. – Ten proces musi włączać do rozmów przy stole wszystkich aktorów – stwierdziła. Potrzebny złoty środekTakże szef polskiego MSZ Grzegorz Schetyna uznał, że być może trzeba będzie negocjować z Asadem. – Wiemy, że trzeba doprowadzić do rozwiązania kwestii syryjskich, jeżeli trzeba będzie, to z użyciem obecnych władz, ale przyszłość Syrii w każdym z możliwych wariantów jest bez Asada, co do tego się zgadzamy. Teraz zajmujemy się tym, jak połączyć jedno z drugim – tłumaczył.Zdaniem Schetyny tylko pełne rozwiązanie sytuacji w Syrii zapewni spokój w tej części basenu Morza Śródziemnego oraz w Europie. – Wydaje się, że to trzeba powiedzieć bardzo ostro. Nie wyobrażam sobie, żeby nie było konkretnego stanowiska UE. W tej kwestii musimy je mieć – zaznaczył.Rosyjskie naloty „niepokojące”Komentując rosyjskie naloty Mogherini stwierdziła, że sytuacja jest „niepokojąca”. Jej zdaniem interwencje militarne muszą być skoordynowane, w przeciwnym przypadku mogą być niebezpieczne nie tylko z politycznego, ale i wojskowego punktu widzenia.Unia ma wezwać Moskwę do współpracy w celu koordynacji walki z Państwem Islamskim oraz natychmiastowego zaprzestania ataków na antyasadowską opozycję w Syrii, a także nienaruszania przestrzeni powietrznej sąsiednich krajów. Rosyjskie samoloty wtargnęły przed kilkoma dniami w przestrzeń powietrzną Turcji, która jest członkiem NATO.",,
„Nowe scenariusze”. Bank ostrzega przed oszustami,"Santander Bank Polska ostrzega klientów przed oszustami, którzy podszywają się pod bank. „Przestępcy wykorzystują kilka scenariuszy ataku i wciąż powstają nowe” – ostrzeżono w komunikacie.","Bank poinformował, że oszuści wysyłają klientom fałszywe SMS-y, w których proszą o wykonanie opłaty. W wiadomości jest link, który kieruje do fałszywej strony, na której można dokonać szybkiej płatności, a w rzeczywistości przelać pieniądze złodziejom.W komunikacie wymieniono kilka scenariuszy ataku: konieczność dopłaty do kuriera, bo rzekoma paczka jest za ciężka; nadawcą jest komornik, który informuje o zadłużeniu na kilka złotych; potrzeba uregulowania zaległości na portalu aukcyjnym, aby ogłoszenie klienta nie znikło; informacja o zablokowanym dostępie do bankowości elektronicznej. „Podobnych schematów jest jeszcze więcej i wciąż powstają nowe. Wystarczy jedno nieprzemyślane kliknięcie w nieznany link, aby ułatwić przestępcom dostęp do twojego rachunku bankowego” – ostrzega Santander Bank Polska.W ostrzeżeniu zaapelowano o dokładne czytanie wszystkich wiadomości. „Nasz bank nigdy w mailach i SMS-ach nie przekierowuje do stron logowania do bankowości elektronicznej” – wskazano w komunikacie. Zasugerowano by w razie jakichkolwiek wątpliwości zgłosić się do banku.",,
Tenisista Roger Federer ma swoją monetę,"Podobizna tenisisty Rogera Federera znajdzie się na nowej, srebrnej monecie o nominale 20 franków. To będzie pierwszy przypadek w Szwajcarii, gdy wizerunek żyjącego człowieka znajdzie się na pieniądzu, który jest w obiegu.","„Federer, triumfator 20 turniejów Wielkiego Szlema, jest najbardziej utytułowanym szwajcarskim sportowcem, a także idealnym ambasadorem naszego kraju” – napisano w oświadczeniu rządu.Planowane jest wybicie 55 tys. srebrnych monet. Do obiegu pieniądze z tenisistą mają zostać wprowadzone w styczniu 2020 r. W drugiej połowie przyszłego roku planowane jest wybicie kolejnej, tym razem złotej monety – o nominale 50 franków – z podobizną sławnego tenisisty. Federer uważany jest za najlepszego zawodnika w historii tenisa. Wieloletni lider rankingu ATP, wicemistrz olimpijski z Londynu, mistrz olimpijski w grze podwójnej z Pekinu, w 2014 r. zdobył Puchar Davisa. Zawodowo gra od 21 lat.",,
"Polityk PSL: Jeśli chodzi o związki partnerskie, to ja nie widzę takiego problemu","– Polskie Stronnictwo Ludowe jest konserwatywnym skrzydłem Koalicji Europejskiej i w szerszym kontekście nie pozwoli na żadne światopoglądowe fanaberie, dlatego że jeśli chodzi o związki, a głównie o małżeństwo, artykuł 18 Konstytucji mówi wyraźnie, że jest to związek kobiety i mężczyzny – zapewniał w programie „Strefa starcia” radny Sejmiku Województwa Mazowieckiego Konrad Wojnarowski, który jednocześnie zaznaczył, że nie ma nic przeciwko związkom partnerskim.","Radny został zapytany o słowa wiceprezydenta Warszawy Pawła Rabieja, który w programie „ONET rano” 04 marca br. stwierdził, że edukację antydyskryminacyjną i seksualną, uwzględniającą kwestię orientacji seksualnych, należy rozpoczynać już w przedszkolach. – Mówimy o polityce antydyskryminacyjnej, to jest kwestia też przede wszystkim dotarcia do rodziców. Możemy mówić o dodatkowych zajęciach w szkołach właśnie, w przedszkolach. Na pewno trzeba o tym mówić – stwierdził Rabiej. – Nie mogę się odnosić i wypowiadać w kontekście tego, co mówi Paweł Rabiej, bo ja nie reprezentuję samorządu warszawskiego – stwierdził przedstawiciel PSL. – Jestem przedstawicielem Koalicji Europejskiej, ale reprezentuję PSL, i tak samo jak Panowie nie zgadzacie się w wielu kwestiach ze swoimi kolegami z PiS, tak ja nie zgadzam się w wielu kwestiach z kolegami czy koleżankami z Platformy czy Nowoczesnej – przekonywał.Radny, broniąc decyzji prezydenta Warszawy Rafała Trzaskowskiego ws. podpisania Karty LGBT+, podkreślał, że był to element programu wyborczego.– Ta karta i ta propozycja, która była przedstawiona w kampanii wyborczej na prezydenta Warszawy – konkretnego miasta – jest wprowadzana w całym kraju czy tylko w tym konkretnym mieście, w którym prezydent miał to w swoim programie i w którym ludzie wybrali tego prezydenta? – pytał w programie „Strefa starcia” radny Konrad Wojnarowski.",,
Polska bandera na Światowych Dniach Młodzieży. Dar Młodzieży przypłynie do Panamy,"Panama to kolejny i zarazem ostatni etap Rejsu Niepodległości, w którym fregata promuje Polskę w stuleciu odzyskania niepodległości przez nasz kraj. Głównym punktem rejsu jest zawinięcie do Panamy na  Światowe Dni Młodzieży. Fregata planowo zacumuje w porcie 21. stycznia.","Polska będzie najliczniej reprezentowaną grupą pielgrzymów z Europy na Światowych Dniach Młodzieży. W spotkaniu z papieżem Franciszkiem będzie uczestniczyć ponad 3,5 tysiąca młodych osób z naszego kraju. Około tysiąca młodych osób do Panamy dopłynie polskim żaglowcem. „Dar Młodzieży” od maja ubiegłego roku bierze udział w rejsie dookoła świata dla uczczenia setnej rocznicy odzyskania przez Polskę niepodległości. Minister gospodarki morskiej i żeglugi śródlądowej Marek Gróbarczyk powiedział, że promocja Polski w Panamie jest ważnym wyzwaniem. –  Ta przygoda ma swój cel w Panamie. Było dla nas to niezwykle ważne, aby wykorzystać to w ramach rejsu niepodległości – podkreślił Marek Gróbarczyk. Dodał, że historyczny rejs niepodległości będzie miał duże znaczenie dla kolejnych pokoleń, podobnie jak miało to miejsce w 1934 roku, gdy świat opłynął pierwowzór „Daru Młodzieży” – „Dar Pomorza”. Minister Gróbarczyk zaznaczył, że w Panamie Polska chce zaakcentować swoją obecność poprzez organizację wydarzeń kulturalnych i ekumenicznych. Polska będzie jednym krajem, która na Światowe Dni Młodzieży do Panamy wyśle specjalne samoloty, które zabiorą pielgrzymów. Rejsy czarterowe dreamlinerami zapewnią Polskie Linie Lotnicze LOT. Pierwszy rejs odbędzie się jutro rano Boeingiem 787-9. Dreamliner będzie pomalowany w biało-czerwone barwy. – Uznaliśmy, że to będzie piękny gest, kiedy ten pierwszy polski rejs z Polakami na pokładzie będzie miał biało-czerwone barwy, promujące polską niepodległość – powiedział rzecznik PLL LOT Adrian Kubicki. Dyrektor Krajowego Biura Organizacyjnego Światowych Dni Młodzieży ksiądz Emil Parafiniuk zaznaczył, że młodzi ludzie w Panamie będą ambasadorami Polski. Z kolei przewodniczący Rady do spraw Duszpasterstwa Młodzieży biskup Marek Solarczyk zaznaczył, że Światowe Dni Młodzieży są doświadczeniem wiary i wymiany doświadczeń przez młodych ludzi. W spotkaniu z papieżem Franciszkiem w Panamie będzie uczestniczyć ponad 300 wolontariuszy z Polski, a także 150 harcerzy pomagających w zabezpieczeniu medycznym wydarzenia. Na Światowe Dni Młodzieży poleci także delegacja jedenastu polskich biskupów. Światowe Dni Młodzieży w Panamie odbędą się w dniach 22-27 stycznia. Spotkanie będzie miało polskie akcenty. Podczas wydarzenia obecna będzie kopia ikony Matki Bożej Częstochowskiej. Zaplanowano również między innymi prezentację trzech polskich wystaw. Poświęcone one będą polskim Madonnom, męczennikom z Markowej oraz Janowi Pawłowi II.",,
50. rocznica lądowania na Księżycu. Trump przyjął astronautów,"Pokazy świetlne, wystawy, koncerty, festiwale naukowe i spotkania z astronautami. Tak Stany Zjednoczone świętują 50. rocznicę misji lądowania na Księżycu. Prezydent USA Donald Trump w przeddzień rocznicy przyjął w piątek w Gabinecie Owalnym Białego Domu 11 byłych astronautów, w tym uczestników tamtej misji - pilota księżycowego lądownika Buzza Aldrina i Michaela Collinsa, który pilotował moduł dowodzenia.","Misja Apollo 11 wystartowała 16 lipca 1969 roku. Armstrong i Aldrin wylądowali na powierzchni Srebrnego Globu modułem księżycowym cztery dni później, 20 lipca. Tego dnia około 650 milionów widzów na całym świecie oglądało na ekranach telewizorów historyczne wydarzenie, jakim było lądowanie człowieka na Księżycu. To właśnie wtedy padły historyczne słowa: – To mały krok dla człowieka ale wielki skok dla ludzkości – ogłosił dowódca misji Apollo 11 Neil Armstrong, który zmarł w 2012 roku. W piątek dwaj jego współtowarzysze Buzz Aldrin i Michael Collins zostali przyjęci w Gabinecie Owalnym przez prezydenta Donalda Trumpa.  Trump powiedział, że „jutro mamy wielki dzień. 50 lat temu zatknęliśmy amerykańską flagę na Księżycu”. Dodał, że USA „przywracają blask” programowi kosmicznemu. Neil Armstrong, dowódcy Apollo 11 i pierwszy człowiek, który dotknął stopą Księżyca, zmarł w 2012 roku. Na spotkaniu z Trumpem byli obecni jego synowie – Eric i Mark.Drugim człowiekiem, który stanął na Księżycu, był obecnie 89–letni Buzz Aldrin.Kilka godzin po spotkaniu na położonym kilkaset metrów dalej Monumencie Waszyngtona wyświetlono rakietę Saturn, która wyniosła w przestrzeń kosmiczną pojazd Apollo 11. W sobotę, w dzień 50. rocznicy, wiceprezydent Mike Pence ma wygłosić przemówienie w Centrum Lotów Kosmicznych (Kennedy Space Center) na przylądku Canaveral na Florydzie.Rocznica będzie również obchodzona uroczyście w Houston, gdzie mieści się Centrum Kontroli Misji Kosmicznych NASA.Na obchody rocznicy składają się także między innymi koncert w Centrum Kennedy’ego i odtworzenie lądowania na Księżycu w Planetarium Haydena w Nowym Jorku. W US Space and Rocekt Center w Alabamie uczniowie odpalili 5 tysięcy małych rakiet ustanawiając rekord Guinessa, a w miejscowości Wapakoneta w stanie Ohio odsłonięto pomnik Neila Armstronga.",,
Politolog: To może być początek wymiany elit na opozycji,"– Opozycja, nie chcę mówić, że jest bezsilna, ale jest źle zorganizowana wewnętrznie skoro nie jest w stanie przeforsować tak elementarnej sprawy, jak obecność podczas ważnego głosowania. To w istotnym stopniu będzie zmniejszać wiarygodność opozycji wobec tych, którzy angażują się w manifestacje w obronie sądów, ale nie zyskują oni wsparcia ze strony polityków – powiedział w rozmowie z portalem tvp.info politolog, rektor Akademii Finansów i Biznesu Vistula prof. Wawrzyniec Konarski. Zwrócił on uwagę również na pogłębiające się w związku z konfliktem politycznym podziały społeczne.","– Opozycja w Polsce jest opozycją wewnętrznie rozedrganą, a zarazem nie do końca odpowiedzialną. Jednocześnie trzeba zauważyć, że mamy tu do czynienia nie tylko z konfliktem na polskiej scenie politycznej – mówił Konarski. – Mamy tu także kontekst europejski. Może to mieć wpływ na to, jak będzie postrzegana rola Polski w UE jako kraju dość znacznego i czy nie będzie to wstęp do rozluźnienia więzi, jakie łączą Polskę z UE. Jest ona strukturą transnarodową, co wymaga stałych rozmów, które prowadziłyby do wspólnych rozwiązań. Tymczasem mamy do czynienia z sytuacją, w której jedna strona nie rozumie drugiej, nie szuka tego, co może łączyć, a nie tylko dzielić, z sytuacją, która przekłada się na rosnące podziały społeczne – dodał.  Jak mówił politolog, „jeśli w teatr polityczny angażuje się społeczeństwo, to znaczy, że podziały polityczne zwiększają również podziały w społeczeństwie. Może to owocować w przyszłości poważnym konfliktem nie tylko w parlamencie, ale np. na ulicach”.  Konarski wytknął tez opozycji brak skuteczności.  – Opozycja, nie chcę mówić, że jest bezsilna, ale jest źle zorganizowana wewnętrznie, skoro nie jest w stanie przeforsować tak elementarnej sprawy, jak obecność podczas ważnego głosowania. To w istotnym stopniu będzie zmniejszać wiarygodność opozycji wobec tych, którzy angażują się w manifestacje w obronie sądów, ale nie zyskują oni wsparcia ze strony polityków – powiedział Konarski. – Sprawa może oznaczać cofnięcie legitymizacji wobec polityków opozycyjnych, szczególnie jeśli taka sytuacja będzie się powtarzać. Może to być wstępem do kompletnego przeformowania sił politycznych w Polsce, może to być początek przeorania polskiej sceny politycznej i wymiany elit na opozycji. Może to dotknąć przede wszystkim PO, która mimo doświadczenia, nie radzi sobie w mobilizowaniu swoich polityków – stwierdził.  Zdaniem Konarskiego piątkowe głosowanie „może mieć przełomowe znaczenie, jeśli chodzi o „okopywanie się” zwolenników obozu rządowego na swoich pozycjach, a z drugiej „coraz bardziej widać będzie rosnące frustracje sympatyków opozycji, którzy się do niej rozczarowują”.  – Jeśli podziały polityczne będą się pogłębiać, to będą one oznaczały brak stabilności społecznej. Z jednej strony może nastąpić proces wzmacniania kursu na wprowadzanie tego, co nazywane jest przez obóz rządzący reformami. Z drugiej, będzie towarzyszyć temu rosnąc frustracja społeczeństwa – powiedział ekspert, dodając, że wciąż bardzo duża grupa Polaków w ogóle w życiu politycznym nie bierze udziału.  Sejm uchwalił w piątek nowelizację ustaw sądowych, która przewiduje m.in. zmiany w systemie odpowiedzialności dyscyplinarnej sędziów oraz  modyfikację procedury wyboru I prezesa Sądu Najwyższego.",,
Antypolskie stereotypy w Hollywood,"Na rynku amerykańskim ukazała się książka pt. „Hollywood's War With Poland, 1939-1945” (Wojna Hollywood z Polską 1939-1945) na temat negatywnego obrazu Polaków w filmach amerykańskich w czasie II wojny światowej i źródeł tych nieprzychylnych stereotypów.","Autor książki M.B.B. Biskupski jako przykłady produkcji powielających antypolskie stereotypy podaje takie filmy jak „In Our Time” (W naszych czasach) i „None Shall Escape” (Nikt nie ucieknie), oba z 1944 roku, a także popularną komedię „To Be Or Not To Be” (Być albo nie być) z 1942 r.Biskupski, historyk z Central Connecticut State University, opisuje te filmy jako przejawy wojennej propagandy – prezentowania II wojny światowej zgodnie z ówczesną linią polityki USA. Były one w sojuszu ze Stalinem i ignorowały fakty niezgodne z pozytywnym obrazem ZSRR, np. prześladowania Polaków na wschodnich terytoriach II RP zajętych 17 września 1939 r. W ramach tej polityki – zdaniem autora – mieściło się pomijanie ipomniejszanie Polski. Biskupski zwraca tu też uwagę na wpływ lewicowych,sympatyzujących z komunizmem ekspertów i polityków w administracji prezydenta Franklina Delano Roosevelta.Innym czynnikiem przedstawiania Polaków w złym świetle w filmach – uważaautor książki – jest fakt, że ich producentami byli na ogół amerykańscyŻydzi, zwykle imigranci z Polski, którzy wynieśli stamtąd wspomnieniaantysemityzmu i dyskryminacji.",,
5 grudnia nowe kierownictwo SLD. Miller pożegna się z funkcją,"– Formuła Zjednoczonej Lewicy  w dużej mierze wymaga kontynuacji. 5 grudnia kongres SLD dokona zmiany na kierowniczych stanowiskach Sojuszu i zarysowana zostanie zmiana strategii. Pożegnam się z funkcją przewodniczącego zgodnie z zapowiedziami – zadeklarował Leszek Miller, szef SLD.","Po spotkaniu szefów rad wojewódzkich i członków zarządu SLD szef Sojuszu Leszek Miller poinformował, że formuła Zjednoczonej Lewicy  w dużej mierze wymaga kontynuacji, ale czy tak będzie, zależy od decyzji wszystkich  koalicjantów. W najbliższych dniach mają odbywać się konsultacje w tej sprawie. – Uznaliśmy, że SLD jest ważną częścią tej koalicji, ale w odniesieniu do zmieniającej się sytuacji SLD musi podjąć wysiłek stawienia czoła tym wszystkim wyzwaniom – dodał. Na 7 listopada zapowiedział posiedzenie rady krajowej.  5 grudnia odbędzie się kongres SLD, podczas którego dojdzie do zmiany kierownictwa partii oraz zarysowana zostanie zmiana strategii. – Pożegnam się z funkcją przewodniczącego zgodnie z zapowiedziami – zadeklarował Miller.  Zjednoczona Lewica, w skład której wszedł SLD, nie będzie miała swoich przedstawicieli w Sejmie, ponieważ nie przekroczyła progu wyborczego.",,
Joński z KO broni dziś Platformy. Internauci przypominają: Tę partię nazywał już „śmietnikiem”,"Nie jestem w Platformie Obywatelskiej, jestem w Inicjatywie Polskiej Barbary Nowackiej – podkreślał kandydat KO Dariusz Joński, który w TVP Info bronił wiarygodności PO w sprawie ujawnionych taśm szefa klubu PO-KO. Joński kilka lat temu mówił już o postawie Platformy, oceniając ją zgoła inaczej. 
Przypomnieli mu o tym internauci.","Wiceminister spraw wewnętrznych Paweł Szefernaker komentując w TVP Info taśmy Sławomira Neumanna zwrócił się do kandydata Koalicji Obywatelskiej Dariusza Jońskiego, który bronił swojego koalicyjnego kolegi. – Jest pan neofitą i za wszelką cenę ich  (polityków Koalicji Obywatelskiej – przyp. red.) pan broni, nawet tych najgorszych – powiedział Szefernaker.Joński w odpowiedzi stwierdził: Ja nie jestem w Platformie Obywatelskiej, jestem w Inicjatywie Polskiej Barbary Nowackiej. Inicjatywa wchodzi w skład Koalicji Obywatelskiej, której siłą napędową jest PO.O przechodzeniu z Lewicy do Platformy Joński mówił też przed czterema laty w Sejmie. Polityk postrzegał to wówczas zdecydowanie inaczej. – Przechodzenie z partii lewicowej do PO świadczy o łamaniu własnych zasad lub o braku jakichkolwiek zasad. To powiedział Grzegorz Napieralski 5 lat temu i dzisiaj cytuje mu te same słowa. On to powiedział wtedy Bartoszowi Napieralskiemu, który też uciekł do Platformy – mówił w 2015 r. Joński.Stwierdził też, że „jak patrzę, jak Platforma bierze od Napieralskiego po Dorna i Giertycha, to myślę, że PO stała się takim śmietnikiem politycznym bez idei i programu”.",,
„Traktat akwizgrański potwierdza duopol niemiecko-francuski w Europie”,"Podpisanie przez prezydenta Francji Emmanuela Macrona i kanclerz Niemiec Angelę Merkel traktatu w Akwizgranie wzbudziło niepokój w wielu europejskich krajach, także w Polsce. – Traktat akwizgrański jest bardzo wyraźnym sygnałem potwierdzenia pewnego duopolu w Europie, że Berlin i Paryż starają się przyspieszyć jazdę tej lokomotywy, która ma prowadzić Unię Europejską w kierunku Europy federalistycznej – ocenił w programie „Minęła 9” europoseł PiS Ryszard Czarnecki.","Polityk przekonywał, że Macron i kanclerz Merkel podpisali umowę „wbrew woli wielu państw i wielu środowisk, które wolą Europę narodów”. – Uważają, że jest to bardziej naturalne i zgodne z opinią publiczną społeczeństw w tych krajach – przekonywał.– Wydaje mi się, że to jest sytuacja, która na dłuższą metę będzie budziła pewne tendencje odśrodkowe, bo kraje Big Five - takie jak Włochy, Hiszpania i Polska - nie będą chciały się pogodzić z sytuacją, w której dwa kraje członkowskie na 27 - owszem największe po brexicie - będą chciały narzucać pewną wolę polityczną i de facto uczynić z Komisji Europejskiej swoisty pas transmisyjny dla woli politycznej RFN i Francji – ocenił Czarnecki.Europoseł partii KORWiN Dobromir Sośnierz wyraził zdziwienie, że także niektóre środowiska w Polsce pozytywnie wypowiadają się o traktacie akwizgrańskim. – Mówię o stronnictwie pruskim, czyli części zwolenników Platformy Obywatelskiej – zaznaczył.– Rok 2018 był pod pewnym względem przełomowy. Wiele osób zaczęło otwarcie mówić o tym, że Europa zmierza w kierunku jednego państwa, z jednym rządem kierowanym przez duopol Francji i Niemiec. Coraz więcej takich szczerych wypowiedzi słyszymy, m.in. od pani Merkel, że musimy się wyrzekać suwerenności. Teraz nastąpiło jawne potwierdzenie, że Europa jest zarządzana wspólnie przez Francję i Niemcy – dowodził.",,
Jak Amerykanie rosyjskiego generała schwytali. Pustynne gry wojenne,"Siły USA wciąż są w Syrii – i to jest ogromny problem dla Asada, Erdogana i Putina. Amerykanie nadal de facto współpracują z Kurdami i odstraszają od złóż naftowych, które syryjski dyktator obiecał Rosjanom. Napięcie jednak rośnie niemal z dnia na dzień, coraz większe jest ryzyko militarnej bezpośredniej konfrontacji USA i Rosji.","Na północnym wschodzie Syrii w ostatnich dniach doszło do serii incydentów między stacjonującymi tutaj Rosjanami a Amerykanami. Po prostu na ogromnym pustynnym obszarze pociętym jednakże rzadką siecią dróg łatwo o spotkanie wojskowych patroli. Najczęściej to Amerykanie blokują przejazd Rosjanom. Wygląda na to, że chcą ograniczyć im swobodę ruchu i nie dopuścić do niektórych rejonów.  Rosyjskie patrole wciąż próbują przedostać się w miejsca, o których doskonale wiedzą, że są pod kontrolą amerykańską. To prowokacyjna taktyka, której celem jest poszerzenie zasięgu władzy Asada w tej części Syrii. USA jednak na to nie pozwalają, bo północno-wschodnia Syria ma strategiczne znaczenie. Chodzi nie tylko o wojnę z Państwem Islamskim. Ten obszar graniczy z niestabilnym Irakiem, a na dodatek tędy biegłyby najkrótsze szlaki zaopatrzenia irańskiego dla Hezbollahu i innych sojuszników Teheranu w Lewancie. „Sytuacje konfliktowe” Kiedy w październiku 2019 r. turecka armia i lojalne wobec niej syryjskie rebelianckie formacje rozwinęły ofensywę przeciwko zdominowanej przez Kurdów koalicji Syryjskie Siły Demokratyczne (SDF), zaś USA wyprowadziły żołnierzy z niektórych rejonów w pobliżu granicy syryjsko-tureckiej, Rosja zwiększyła swoją obecność wojskową w północno-wschodniej Syrii. Pod presją Kongresu i sojuszników USA prezydent Donald Trump postanowił jednak pozostawić żołnierzy dla ochrony złóż naftowych w regionie. Więc choć część Amerykanów opuściła Syrię, Pentagon wysłał tam innych. W październiku 2019 r. sekretarz obrony USA Mark Esper oznajmił, że Stany Zjednoczone chcą być pewne, że Państwo Islamskie (IS) nie uzyska dostępu do pól naftowych w Syrii i dlatego Pentagon rozważa rozlokowanie w ich pobliżu amerykańskich żołnierzy i pojazdów opancerzonych. Zaraz potem amerykański konwój kilkunastu pojazdów opancerzonych wyruszył z miasta Kamiszli, kierując się do bogatego w ropę obszaru Deir el-Zour. Decyzją USA skrytykowali Rosjanie, którzy już mieli nadzieję, że pozbędą się ostatecznie rywala z Syrii. - To, co teraz robi Waszyngton, czyli przejmowanie pól naftowych we wschodniej Syrii pod zbrojną kontrolę, jest po prostu międzynarodową bandycką polityką - powiedział wtedy rzecznik ministerstwa obrony generał Igor Konaszenkow.  Październikowa decyzja Trumpa o wycofaniu wojsk z części pozycji w Syrii zmusiła SDF do zawarcia porozumienia o bezpieczeństwie z rządem syryjskim (gwarantem stała się Rosja). W efekcie wojska rosyjskie i rządowe powiększyły swoją obecność w północno-wschodniej Syrii. Ale jest tu jeszcze jeden gracz: wciąż dochodzi do starć tureckich wojsk z Kurdami. Złoża naftowe są pod administracją kurdyjską (i ochroną USA), ale Damaszek uważa, że wszystkie są własnością rządu. W grudniu 2019 r. parlament syryjski zaaprobował kontrakty na wydobycie ropy i gazu z dwiema rosyjskimi spółkami. Obecnie w północno-wschodniej Syrii znajdują się placówki wojskowe zarówno Rosji, jak i USA. Amerykanie i Rosjanie blokują sobie wzajemnie ruchy wzdłuż strategicznej autostrady M4 łączącej duże miasta, biegnącej równolegle do granicy z Turcją. W większości incydentów to siły USA zmuszają Rosjan do zawrócenia na drodze. Ale co najmniej raz to Rosjanie i Syryjczycy zablokowali drogę amerykańskim pojazdom. 24 stycznia specjalny wysłannik USA ds. Syrii poinformował o blokowaniu przez Rosjan szereg kluczowych rejonów w kraju. James Jeffrey wyraził zaniepokojenie działaniami Rosji w Syrii.  Chodzi o dwa przejścia graniczne, jedno na południu, na granicy z Jordanią, a drugie na granicy z Irakiem. Jeffrey przyznał też, że w rejonie miasta Manbidż są duże problemy z unikaniem sytuacji konfliktowych. – W pewnym momencie przechwyciliśmy rosyjskiego generała-majora, który jechał w kierunku miasta Manbidż, ale to załatwiono kanałami wojskowymi – powiedział amerykański dyplomata. Gra o M4 Oprócz przepychanek o możliwość korzystania z M4, drugim punktem zapalnym jest kwestia dostępu do złóż naftowych. Między USA i Rosją trwa m.in. spór o pole naftowe Rumejlan w północno-wschodniej prowincji Al-Hasaka. 18 stycznia amerykańskie siły zablokowały rosyjskiemu patrolowi dostęp do tego pola. Żołnierze USA mieli zwrócić się do rosyjskich wojskowych, by zawrócili do miasta Amuda w tej samej prowincji. Rosjanie musieli powrócić do miejsca, z którego wyruszyli, ponieważ ich droga do Rumejlan, gdzie mieści się amerykańska baza lotnicza, została zablokowana. Także 16 stycznia Rosjanie również próbowali dostać się w okolice tego pola naftowego. Wtedy drogę do niego zablokowała im kurdyjska milicja YPG. Również 21 stycznia amerykański patrol wojskowy nie pozwolił rosyjskiej kolumnie wojskowej przejechać ważną drogą w północno-wschodniej Syrii. Syryjskie Obserwatorium Praw Człowieka, pozarządowa organizacja z siedzibą w Londynie, prowadząca monitoring działań wojennych w Syrii dzięki rozbudowanej sieci obserwatorów na miejscu, poinformowała, że Amerykanie nie pozwolili rosyjskim żołnierzom skorzystać z drogi między dwoma miastami na północnym wschodzie Syrii, kontrolowanymi przez Kurdów. Rosyjski konwój próbował przejechać do przejścia granicznego na granicy syryjsko-irackiej, które kontrolują wspierane przez USA Syryjskie Siły Demokratyczne (SDF). Kolejny incydent miał miejsce 26 stycznia. Amerykanie zablokowali rosyjskiemu patrolowi wojskowemu wyjazd z miasta Tal Tamr i uniemożliwili poruszanie się drogą w stronę autostrady M4. Po krótkim spięciu żołnierze obu stron odjechali w różnych kierunkach. Jankesi na pustyni  Obecnie we wschodniej Syrii znajduje się około 750 żołnierzy USA. Stacjonują w łańcuchu baz i posterunków rozciągających się na dystansie 150 km, od Deir el-Zour po graniczny region na wschodzie prowincji al-Hasakah. Tureckie media twierdzą, że Amerykanie zbudowali nową sieć co najmniej 11 baz i posterunków w północno-wschodniej Syrii (pięć w prowincji Hasaka, cztery w prowincji Deir al-Zour, dwa w prowincji Rakka). Jedna z baz amerykańskich mieści się na złożu gazowym Conoco niedaleko Deir el-Zour. To tutaj niemal dwa lata temu Amerykanie sprawili krwawą łaźnię rosyjskim najemnikom. Pod koniec stycznia dowódca sił USA na Bliskim Wschodzie, gen. Frank McKenzie dokonał niezapowiedzianej inspekcji czterech baz w Syrii. McKenzie spotkał się z dowódcą SDF Mazloumem Abdim. Kurd oczekiwał gwarancji, że USA nadal będą pomagać bojownikom. Amerykański generał odpowiedział mu, że Stany Zjednoczone będą kontynuować działania wymierzone w Państwo Islamskie i pomagać w ochronie złóż naftowych. Ale nic poza tym. W związku z napięciem po zabiciu Sulejmaniego, operacje amerykańskie przeciwko Daesh w Syrii zostało w tym miesiąciu ograniczone o połowę.  Teraz ma to się zmienić – zapowiedział goszczący w Dolinie Eufratu gen. McKenzie. Towarzyszący mu gen. Eric Hill, dowódca sił operacji specjalnych USA w Iraku i Syrii, powiedział, że jego żołnierze nadal szkolą Kurdów i prowadzą operacje wspólnie z nimi przeciwko dżihadystom. Jeśli więc Moskwa, Teheran i Damaszek liczyły na to, że po jesiennej decyzji Trumpa USA zupełnie wycofają się z Syrii i rzucą ten kraj (oraz Kurdów) na pastwę Asada i Turcji – to grubo się pomyliły.",,
Reprezentował w sądzie gwiazdę porno. Teraz grozi mu 300 lat więzienia,"Amerykański prawnik Michael Avenatti, który reprezentował gwiazdę porno Stormy Daniels w procesie przeciwko prezydentowi Donaldowi Trumpowi, został oskarżony o oszustwa finansowe. Grozi mu łącznie ponad 300 lat więzienia.","W 61-stronicowym akcie oskarżenia federalni prokuratorzy zarzucili Avenattiemu, że oszukał pięcioro swoich klientów, przywłaszczając sobie 12 milionów dolarów, jakie otrzymali w ramach odszkodowań. Część tych pieniędzy prawnik miał przeznaczyć na zakup prywatnego odrzutowca.  Prokuratura oskarżyła też Avenattiego o przestępstwa bankowe i składanie fałszywych oświadczeń finansowych. – Jeśli zostanie uznany winnym wszystkich 36 przestępstw zawartych w akcie oskarżenia,  będzie mu grozić łączna maksymalna kara 333 lat więzienia federalnego plus obowiązkowe dwa lata za kradzież tożsamości – wyliczył prokurator Nick Hanna.  Avenatti nie przyznaje się do winy i zapewnia, że wykaże przed sądem swoją niewinność. Prawnik zdobył rozgłos reprezentując Stormy Daniels w kilku procesach przeciwko prezydentowi Trumpowi. Gwiazda porno twierdzi, że miała z Donaldem Trumpem kontakty seksualne.",,
Ryszard Petru: Nie znam słowa „amen”,"– Teraz odchodzę, ale nie znam słowa „amen” – powiedział były lider Nowoczesnej Ryszard Petru w programie „Tomasz Lis”. Stwierdził, że nie wyklucza, że kiedyś powróci do czynnej polityki, natomiast teraz „wraca do biznesu”.","Ryszard Petru nie startował w wyborach parlamentarnych. Nie znalazł się na liście żadnego z komitetów i teraz odchodzi z czynnej polityki.   U Tomasza Lisa komentował kampanię wyborczą. – Byłem zaskoczony, jak mało się działo w tej kampanii de facto do początku września. Pamiętam, że w sierpniu (2015 r.) pomimo tego, że były wakacje, kampania była na pełnych obrotach. We wrześniu była bardzo szybka jazda, konfrontacja – mówił.  Na pytanie, czy odchodzi z polityki na amen, Petru powiedział: – „Teraz odchodzę, ale nie ma słowa amen”. Pytany o swoją zawodową przyszłość stwierdził, że „wraca do biznesu”. – Jestem przed ogłoszeniem tego, co chcę ogłosić – powiedział. Więcej szczegółów ma ujawnić po pierwszym posiedzeniu nowej kadencji Sejmu.",,
Sondaż w Grecji: konserwatyści przed lewicą,"Konserwatywna partia Nowa Demokracja, opowiadająca się za dotrzymaniem zobowiązań Grecji wobec UE i MFW, wyprzedza radykalnie lewicową SYRIZĘ – wynika z opublikowanego sondażu.","Gdyby nowe wybory odbyły się teraz, Nowa Demokracja otrzymałaby  według sondażu 26,1 proc. Głosów. Natomiast SYRIZA, optująca za odejściem od drastycznego programu oszczędnościowego i za powstrzymaniem się od spłacania zaciągniętych długów – 23,7 proc. Co więcej, razem z socjalistycznym PASOKIEM, Nowa Demokracja zdobyłaby wystarczającą ilość miejsc w 300-osobowym parlamencie i tym samym mogłaby sformować rząd.W rezultacie wyborów z 6 maja żadna z partii nie uzyskała wystarczającej ilości głosów do powołania rządu. Negocjacje na temat powołania gabinetu koalicyjnego zakończyły się fiaskiem, a nowe wybory wyznaczono na 17 czerwca.Według greckiego ustawodawstwa, partia która zajmie pierwsze miejsce w wyborach uzyskuje dodatkowo 50 mandatów w parlamencie. Tak więc nawet niewielka przewaga może okazać się kluczowa w rozmowach na temat powołania nowego rządu. Wcześniejsze sondaże wykazywały zdecydowaną przewagę SYRIZY i jej charyzmatycznego przywódcy Aleksisa Ciprasa. Eksperci ostrzegają, że wybory odbędą się dopiero za miesiąc i z pojedynczego sondażu nie można wyciągać zbyt daleko idących wniosków. Analitycy zauważają jednak, że tendencja stałego wzrostu notowań SYRIZY wydaje się słabnąć. – Wydaje się, że ludzie dali upust swojej złości w poprzednich wyborach, po czym wystraszyli się. Nie podoba im się, że nie ma rządu i obawiają się możliwego wyjścia kraju ze strefy euro – uważa analityk John Loulis.  – Jednak wyborcy nie są bynajmniej entuzjastami Nowej Demokracji. Sytuacja jest płynna. Wynik wyborów zależy od tego kto popełni mniej błędów – dodał.",,
"Schetyna grozi: Każdy sędzia, który założy mundur PiS, będzie rozliczony","Wprowadzana pod osłoną nocy w rocznicę stanu wojennego ustawa specjalna łamiąca kręgosłupy sędziom to hańba; każdy sędzia, który założy mundur PiS, będzie potępiony i rozliczony – napisał na Twitterze przewodniczący Platformy Obywatelskiej Grzegorz Schetyna.","Posłowie PiS złożyli w Sejmie projekt nowelizacji ustawy o ustroju sądów powszechnych, Sądzie Najwyższym i innych ustaw, który wprowadza m.in. możliwość złożenia sędziego z urzędu oraz dokonuje zmian w procedurze wyboru I Prezesa SN. Projekt nakłada też na sędziów obowiązek poinformowania, do jakich partii należeli, w jakich stowarzyszeniach działają oraz jakim nickiem się posługują w portalach społecznościowych.Wpis szefa PO to odniesienie do tweeta prawnika Marcina Matczaka: „Proszę polityków opozycji, aby zapewnili polskich sędziów, że jeżeli aparat represji dyscyplinarnych dotknie ich pod rządami PiS, po zmianie władzy ci sędziowie będą traktowani przez praworządną Polskę jak bohaterowie, a osoby nadużywające uprawnień dyscyplinarnych będą osądzone”.",,
Bułgaria:  lewica nie wyklucza rozwiązania parlamentu,Do eskalacji protestów antyrządowych doszło w środę w stolicy Bułgarii. Kilkaset osób otoczyło parlament. Manifestanci domagają się rozwiązania Zgromadzenia Narodowego i nowych wyborów. Lider lewicy nie wykluczył rozwiązania parlamentu w najbliższych dniach.,"W przypadku braku reakcji władz na te żądania protestujący zapowiadaliwcześniej radykalizację swoich działań, czego wyrazem jest środowa akcja pod hasłem „Okupujmy parlament”. Demonstranci obrzucili budynek Zgromadzenia Narodowego pomidorami i papierem toaletowym, po tym jak pojawiła się wiceprzewodnicząca parlamentu Maja Manołowa i chciała nawiązać dialog z protestującymi. Manołowa zaprosiła ich do parlamentu na konsultacje w sprawie nowej ordynacji wyborczej w godzinach popołudniowych.W parlamencie zabrakło jednak kworum i wyznaczone na środę posiedzenie niedoszło do skutku. Posłowie mieli na nim głosować nad powołaniem na stanowisko wicepremiera ds. polityki gospodarczej Danieli Bobewej, ekspertki pracującej w Bułgarskim Banku Narodowym. Mieli również wysłuchać szefa MSW Cwetlina Jowczewa, który miał wystąpić z informacją o sytuacji w kraju.Około południa protestujący blokowali parlament i nie pozwalali posłom naopuszczenie gmachu Zgromadzenia Narodowego.97 posłów centroprawicowej partii GERB (Obywatele na rzecz Europejskiego Rozwoju Bułgarii) byłego premiera Bojko Borysowa od tygodnia nie pojawia się w parlamencie i bojkotuje jego działalność. Do parlamentu w środę nie przyszli również deputowani nacjonalistycznej Ataki. Partie, które tworzą rząd: lewica i partia mniejszości tureckiej Ruch na rzecz Praw i Swobód (DPS), mają dokładnie 50 proc. głosów i same nie mogą zapewnić kworum.Lider bułgarskiej Partii Socjalistycznej Sergej Staniszew  po raz pierwszy  dał do zrozumienia, że bierze pod uwagę szybkie rozwiązanie parlamentu.– Jeżeli jutro Ataka powie, że nie będzie uczestniczyć w pracy parlamentu, to całkowicie zmienia sytuację i idziemy na przedterminowe wybory – powiedział. – Bez parlamentu nie możemy pracować – oświadczył premier Płamen Oreszarski, dodając, że „gospodarka będzie nadal iść w dół”.Według analityków szybkie rozwiązanie parlamentu bez przyjęcia nowejordynacji wyborczej, umożliwiającej udział nowych podmiotów politycznych,jest na korzyść obecnie działającym partiom i przede wszystkim GERB, któryopracował i przyjął obecną ordynację.Boriana Dymitrowa, szefowa wpływowego ośrodka socjologicznego Alpha Research, powiedziała, że należy określić konkretne zadania i wyznaczyć termin, w którym będą działać zarówno rząd, jak i parlament. Priorytetem jest nowa ordynacja wyborcza – podkreśliła.Największe antyrządowe protesty odbywają się w stolicy Bułgarii Sofii, atakże w Płowdiwie i Błagojewgradzie; mniej liczne w Warnie. Według lewicywiększość Bułgarów ich nie popiera i oczekuje, by rząd pracował normalnie. Na środę wieczorem wyznaczony jest wiec poparcia dla premiera PłamenaOreszarskiego. Demonstracje wywołała seria kontrowersyjnych decyzji personalnych rządu. Choć gabinet Oreszarskiego wycofał się z nich, protesty przekształciły się w wystąpienia antyrządowe, a ich uczestnicy żądają nowych wyborów orazzasadniczych zmian w stosunkach społecznych i sposobie wyłaniania władz.Element dodatkowego napięcia wniosła ogłoszona w środę decyzjaintelektualisty, byłego antykomunistycznego dysydenta Edwina Sugarewa, który ogłosił strajk głodowy do czasu podania się rządu do dymisji.",,
Biskupi rozmawiają o Amazonii. „Należy szanować obrzędy każdego ludu”,"„Należy szanować obrzędy każdego ludu, a także rolę ich liderów religijnych – szamanów” – taki zapis znalazł się w relacji z obrad koła języka portugalskiego na synodzie biskupów na temat Amazonii. Pojawiła się też propozycja „obrządku amazońskiego”.","„Musimy skonsolidować rodzimą teologię i obrządki amazońskie, czyli teologię i liturgię o rdzennym obliczu, opartą na duchowości rdzennych wspólnot i ich doświadczeniach religijnych i mistycznych” – odnotowano w relacji z obrad grupy ojców synodalnych. Koło robocze włoskiej grupy językowej zaproponowało zaś wprowadzenie do liturgii Kościoła „obrządku amazońskiego”. Uczestnicy synodu są natomiast poważnie podzieleni w kwestii tzw. viri probati, czyli propozycji wyświęcania żonatych mężczyzn, cieszących się zaufaniem we wspólnotach Amazonii, by w ten sposób zaradzić problemowi braku kapłanów na tych rozległych obszarach. Ojcowie synodalni z grupy portugalskiej odnosząc się do tej koncepcji zauważyli, że problem braku kapłanów dotyczy wszystkich kontynentów. Następnie ocenili, że wyświęcanie tych „wypróbowanych mężczyzn” mogłoby „zmniejszyć wartość celibatu i obniżyć zapał misyjny w służbie najdalszych wspólnot”. Dlatego niektórzy uczestnicy obrad zasugerowali, by sprawa ta została poddana pod dyskusję całego Kościoła, a także zaproponowali „synod powszechny w tej sprawie”. Specjalne Zgromadzenie Synodu Biskupów dla Amazonii potrwa do 27 października. Hasło obrad to: „Amazonia: nowe drogi dla Kościoła i ekologii integralnej”.",,
USA oddaliły widmo zawieszenia prac rządu,Izba Reprezentantów Kongresu USA uchwaliła nową tymczasową ustawę budżetową w celu zapobieżenia zawieszeniu prac rządu federalnego (shutdown). Ustawa zapewni finansowanie funkcjonowania rządu u jego agend do 20 grudnia.,"W kontrolowanej przez opozycyjnych Demokratów izbie ustawa została uchwalona stosunkiem głosów 231:192, przy czym zdecydowana większość Republikanów (z wyjątkiem 12) była przeciw. Ustawa została skierowana do Senatu, który powinien ją zaaprobować przed północą w czwartek, kiedy wygasa obecne prowizorium.Przywódca większości republikańskiej w Senacie Mitch McConnell sygnalizował już w poniedziałek, że prezydent Donald Trump popiera ustawę i jest gotów ją podpisać.Uchwalone prowizorium przewiduje m. in. podwyżkę uposażeń wojskowych o 3,1 proc., finansowanie przewidzianego na przyszły rok spisu powszechnego oraz programów w dziedzinie ochrony zdrowia. Nie wyrobili sięJest to już drugie prowizorium budżetowe od września, ponieważ Kongres nie zdążył uchwalić szeregu szczegółowych ustaw wydatkowych przed rozpoczęciem nowego roku finansowego 1 października. Było to częściowo rezultatem sporu między republikańskim prezydentem i Demokratami, którzy nie chcą się zgodzić na wydatkowanie kilku miliardów dolarów na budowę pasa umocnień, czyli tzw. muru, wzdłuż granicy z Meksykiem.Spór wokół budowy muru spowodował w grudniu ubiegłego roku zawieszenie prac rządu federalnego na rekordowo długi okres 35 dni, aż do pierwszych dni stycznia br.",,
"„Połączenie SLD i Wiosny to duży cios dla tych, którzy zostali w Sojuszu”","Połączenie SLD i Wiosny, to duży cios dla tych, którzy zostali w SLD. Teraz, kiedy przyszedł sukces, ktoś zamyka im partię i wyprowadza sztandar. Z drugiej strony dla Wiosny będzie to oznaczać wchłonięcie przez Sojusz – ocenił były szef SLD Grzegorz Napieralski.","Napieralski był szefem SLD w latach 2008-11, a między rokiem 2009 i 2011 był także przewodniczącym sejmowego klubu. Był też kandydatem Sojuszu na prezydenta w wyborach z 2010 r., w których uzyskał trzeci wynik z 13,68 proc. głosów. W 2015 r. opuścił SLD. Obecnie jest posłem Koalicji Obywatelskiej.W sobotę odbędzie się konwencja SLD i konwencja Wiosny, które mają zbliżyć obie partie do połączenia w jeden polityczny projekt. To dobry ruch?Trudno to ocenić. Na pewno dla tych, którzy zostali w SLD, to duży cios, bo już tyle przeżyli: niedostanie się do parlamentu, zawirowania, spory, kłótnie i teraz nagle, kiedy przyszedł sukces, ktoś przyszedł i zamyka im partie i wyprowadza sztandar. Nikt się wcześniej na to nie odważył, nawet ja, choć byłem bardzo młody, a odważył się Włodzimierz Czarzasty. Dla ludzi, którzy zostali w SLD, to będzie trudne.Nowa nazwa tego projektu będzie oznaczała także nową jakość na lewicy? Dla kogo to oznacza wchłonięcie?Dla Wiosny. Mimo zdziesiątkowanych struktur SLD, bo bardzo dużo ludzi odeszło, to chyba SLD liczebnie będzie większe od Wiosny. Pytanie, jak będzie zbudowany statut, jeżeli nie będzie odgórnie zaznaczone, kto rządzi. Ma być dwóch współprzewodniczących.Ale podobno tylko na poziomie województwa. Wtedy w powiatach Wiosna tym bardziej się nie obroni, bo nie miała struktur – ma struktury raczej w województwach. To, czy będzie konflikt, czy nie, zobaczymy za miesiąc. Czy to pomoże, czy zaszkodzi lewicy, trudno w tej chwili to ocenić. Sama nowa nazwa to jeszcze nie wszystko. Ważni też są ludzie i pytanie, jacy ludzie będą stali w pierwszym szeregu, jak będą to tworzyć. Wspominał pan o konfliktach. Na jakim poziomie mogą się one pojawić? Mogą być konflikty. To oczywiste przy łączeniu dwóch różnych środowisk. A to będą różne środowiska, bo Wiosna była budowana na sporze z SLD, czy nawet w kontrze do SLD. To są też ludzie w innym wieku, którzy w większości nigdy nie byli w partii albo byli bardzo krótko i całkowicie inaczej pracują i działają. W SLD są raczej przyzwyczajeni do struktur, do pracy typowo partyjnej, organizacyjnej.",,
"Ukraińska historyk: naprawmy stosunki z Polską, inaczej pozostaniemy w strefie wpływów Rosji","Niezależnie od wyników II tury wyborów na prezydenta Ukrainy, przyszły przywódca tego kraju powinien naprawić błędy w zaniedbanych w ostatnich latach stosunkach z Polską – napisał ukazujący się w sobotę opiniotwórczy tygodnik ukraiński „Dzerkało Tyżnia”.","„Bez Polski Ukraina nie będzie mogła ani wyjść ze strefy wpływów Rosji, ani wzmocnić pozycji w Europie środkowo-wschodniej” – uważa autorka artykułu „Rozminować przeszłość”, wykładowczyni historii w Akademii Kijowsko-Mohylańskiej Ołena Betlij. „By to osiągnąć Kijów powinien usłyszeć Warszawę, wyznaczyć priorytety swej »polityki polskiej« oraz wzmocnić jakościowo krąg ekspertów do spraw polskich” – pisze Betlij.  W jej ocenie administracja prezydenta Ukrainy Petra Poroszenki zaczęła prowadzić błędną politykę wobec Polski już po wyborze na jej prezydenta Andrzeja Dudy, który podczas wizyty w Kijowie w 2015 roku apelował o realny dialog historyczny między dwoma krajami. Publicystka przypomniała o wystąpieniu w kwietniu 2015 roku w parlamencie w Kijowie ówczesnego prezydenta Polski Bronisława Komorowskiego, który wzywał do unikania we rozmowach dwustronnych języka, mogącego nasilić ból i utrudnić dialog między dwoma krajami.„Kijów w sposób lekceważący i infantylny odwdzięczył się Komorowskiemu głosując w dniu jego przemówienia w Radzie Najwyższej nad pakietem ustaw dekomunizacyjnych, w których chodziło m.in. o heroizację wszystkich żołnierzy UPA” – przypomniała historyk. „W Polsce odebrano to jako policzek i heroizację zabójców Polaków na Wołyniu” - napisała zauważając, że porażka Komorowskiego w wyborach, w których ubiegał się o reelekcję, była m.in. wynikiem jego polityki ukraińskiej. W następstwie tych działań - kontynuuje autorka - uchwałę Sejmu z 2013 r., w której zbrodnię na Wołyniu określano „miękkim” mianem „czystki etnicznej o znamionach ludobójstwa”, w 2016 r. zastąpiono kolejną uchwałą, w której napisano już wprost o „ludobójstwie”. Kolejne kroki na rzecz dialogu po obu stronach granicy także wzajemnie się wykluczały; gdy Poroszenko w lipcu 2016 r. składał wieńce przed pomnikiem ofiar zbrodni wołyńskiej w Warszawie, rada miejska w Kijowie zatwierdziła pojawienie się w stolicy Ukrainy prospektu imienia Stepana Bandery – czytamy dalej. „Kwestia odmiennych interesów politycznych wychodzi na jaw również przy próbie wyjaśnienia, jakimi motywami kierował się UIPN, inicjując w kwietniu 2017 r. wstrzymanie wydawania pozwoleń na poszukiwania pochówków i porządkowanie polskich miejsc pamięci na Ukrainie” – podkreśliła Betlij. „Zakaz pojawił się dzień po zdemontowaniu pomnika bojowników UPA w Hruszowicach (podkarpackie). Problemem tym powinna była zająć się ambasada Ukrainy w Polsce, lecz w żadnym przypadku UIPN” – oceniła Betlij. „Jednak błyskawiczna reakcja Instytutu i komentarze jego szefa Wołodymyra Wiatrowycza odebrały dyplomatom inicjatywę wprowadzając ukraińsko-polski dialog polityczny w stan śpiączki, która trwa do dziś” – wskazała. Ukraińska historyk ubolewa nad obniżeniem częstotliwości kontaktów jej kraju z Polską, co widoczne było jej zdaniem także podczas obchodów 75. rocznicy wydarzeń na Wołyniu w ubiegłym roku. Prezydent Duda był w tym dniu na Ukrainie, zaś Poroszenko - nad grobami ukraińskich ofiar polskiego podziemia w Sahryniu w Polsce.  „To, że prezydenci dwóch krajów nie potrafili umówić się na wspólne obchody stało się jeszcze jednym świadectwem głębokiego kryzysu w relacjach” – podkreśliła. Według Betlij zadaniem nowego prezydenta Ukrainy będzie „rozminowanie przeszłości” w stosunkach z Polską. „Do tego potrzebna jest wola polityczna prezydenta Ukrainy, który powinien pokazać, że podstawą jego polityki zagranicznej nie są sympatie czy antypatie wobec jego odpowiednika (w Polsce), lecz interesy państwowe” - napisała. Dla realizacji tego celu konieczne jest opracowanie jasnych zasad „polskiej polityki” Kijowa, które dziś sprowadzają się do „pustych fraz o »partnerstwie strategicznym« oraz udzielenie sobie odpowiedzi na pytanie »czego Ukraina oczekuje od Polski?«”. Autorka artykułu jest przekonana, że Polska nadal będzie wspierała Ukrainę w jej dążeniu na Zachód, jednak uważa, że Kijów nie powinien nadużywać tego wsparcia i przyjmować go jako coś, co mu się należy. „Strategicznym celem Ukrainy ma być wzmocnienie jej stanowiska w Europie środkowo-wschodniej, co będzie oznaczało ostateczne opuszczenie strefy wpływów Rosji. Cel ten można osiągnąć jedynie dzięki współpracy z Polską, która, czy mamy tego świadomość, czy nie, jest centrum tego regionu” – czytamy. „Mam nadzieję, że wybory prezydenckie na Ukrainie wyprowadzą stosunki z Polską z kryzysu i że następny prezydent zrozumie błędy przeszłości oraz będzie potrafił nie tylko usłyszeć stanowisko Warszawy lecz i rozwinąć z relacje z nią na postawie jasno wytyczonej polityki oraz z pomocą fachowych ekspertów” – napisała ukraińska autorka.  „Trzeba to robić szybko, gdyż w Polsce niebawem odbędą się wybory parlamentarne. W interesach Kijowa jest nie dopuścić do wzmocnienia pozycji antyukraińskich kół politycznych w przyszłym polskim parlamencie” – podsumowała swój artykuł w „Dzerkale Tyżnia” Ołena Betlij.",,
Iraccy katolicy po raz pierwszy od pięciu lat świętują Wielki Tydzień i Wielkanoc,"Po raz pierwszy od pięciu lat w irackim Mosulu katolicy świętują ponownie Wielki Tydzień i Wielkanoc. Nowy arcybiskup chaldejski tego miasta Michael Najeeb Moussa zaapelował w Wielki Czwartek i Wielki Piątek do „małej trzódki” chrześcijan powracających do miasta, aby „budowali mosty braterstwa, burzyli mury i siali nadzieję”.","Arcybiskup celebrował Mszę Wieczerzy Pańskiej w kościele pw. św. Pawła przy ołtarzu, gdzie spoczywają doczesne szczątki jego poprzednika, abp Paulosa Faradża Rahho, zamordowanego przez islamistów w 2008 r.  – Miejcie odwagę być chrześcijanami, naszą misją jest dawanie świadectwa o Chrystusie, to przesłanie, które chcemy przekazać naszym braciom i siostrom, którzy należą do innych wspólnot religijnych i całej ludności Iraku – mówił w kazaniu abp Najeeb Moussa.  Arcybiskup odnosząc się do sytuacji politycznej zaznaczył, że „bez sprawiedliwości nie ma przyszłości dla chrześcijan w Iraku”.  – Sprawiedliwość oznacza zagwarantowanie praw wszystkim obywatelom, bez względu na religię lub pochodzenie etniczne – podkreślił  abp Najeeb Moussa.  Jednocześnie  zaapelował do władz w Bagdadzie, podkreślając, że chrześcijanie są pełnoprawnymi obywatelami Iraku, tak jak wszyscy inni jego mieszkańcy.  – My, chrześcijanie, jesteśmy pełnoprawnymi obywatelami, tak jak wszyscy inni – mówił. Kościoły w Mosulu, które zostały zbezczeszczone przez terrorystów Państwa Islamskiego (PI) po ich inwazji w 2014 r. powoli wracają do swoich sakralnych funkcji. Obecnie kościół św. Pawła jest jedynym miejscem, w którym może odprawiać katolickie liturgie chaldejskie. –  Tutaj obchodzimy Wielkanoc, jako dowód, że światło w naszej codziennej rzeczywistości pokonuje ciemność – powiedział abp Najeeb Moussa w wywiadzie dla agencji prasowej włoskiego episkopatu SIR.  Hierarcha wyraził nadzieję, że Wielkanoc obchodzona w kościele św. Pawła w Mosulu będzie „znakiem zmartwychwstania i odrodzenia”.  Ale sytuacja pozostaje trudna. Wielu wypędzonych chrześcijan uchodźców nie powróciło jeszcze do swoich domów w dolinie Niniwy, szacuje się, że tylko ok. 50 procent.  W samym Mosulu sytuacja jest jeszcze trudniejsza, również dlatego, że wciąż istnieją tam komórki PI. – Wiele rodzin chrześcijańskich chciałoby powrócić i jest to też moje życzenie wielkanocne  – powiedział abp Najeeb Moussa.  – Nawet jeśli teraz w kościele pw. św. Pawła gromadzi się tylko mała trzódka, to jest to znak odrodzenia.  Nie chodzi o liczby, ale o siłę wiary. Ważne jest, aby żyć wiarą chrześcijańską z determinacją.  Jest to wiara, której nigdy nie porzuciliśmy pomimo całej przemocy, prześladowań i niesprawiedliwości terrorystów  – powiedział arcybiskup.Hierarcha podkreślił, że „zmartwychwstanie Jezusa jest zaproszeniem do odwagi dawania świadectwa Ewangelii.  – Musimy pokazać naszym irackim braciom i siostrom, że jesteśmy ludźmiradości, nadziei i miłości – dodał na koniec  abp Najeeb Moussa.",,
Niezrzeszony senator wziął udział w głosowaniu na szefa PO,"„Wybór nie jest łatwy. Z kilku dobrych kandydatów trzeba wybrać najlepszego!” – napisał na Twitterze Stanisław Gawłowski. Polityk, który był wcześniej posłem PO i sekretarzem generalnym tej partii, obecnie jest senatorem niezrzeszonym.","Gawłowski jest senatorem niezrzeszonym, podobnie jak Lidia Staroń, Krzysztof Kwiatkowski oraz Wadim Tyszkiewicz. Mimo to, w formularzu kontaktowym na stronach Senatu  jako swojego maila podał adres koszalińskiej Platformy Obywatelskiej. Ostatnio zdradził także, że brał udział w głosowaniu na przewodniczącego PO. Gawłowski jest członkiem PO, choć o mandat senatora ubiegał się z własnego komitetu – KWW Demokracja Obywatelska. Jest to jego pierwsza kadencja w Senacie. Podczas kampanii wyjaśniał, że startuje samodzielnie, ponieważ nie chce, by „ataki PiS” na niego w jakikolwiek sposób obciążały jego przyjaciół z opozycji. Zaznaczył przy tym, że ani KO nie odcięła się od niego, ani on od niej. Senator Gawłowski jest jednym z oskarżonych w tzw. aferze melioracyjnej. Według Prokuratury Krajowej Gawłowski, gdy pełnił funkcję sekretarza stanu w Ministerstwie Środowiska w rządach PO-PSL, przyjął jako łapówki co najmniej 733 tys. zł w gotówce, dwa zegarki o łącznej wartości 26 tys. zł i apartament w Chorwacji. Do sytuacji odniósł się p.o. szefa zachodniopomorskiej PO Arkadiusz Marchewka. Polityk poinformował, że zawieszenie Gawłowskiego w związku ze sprawą karną, w której jest jednym z oskarżonych, dotyczyło „wszystkich pełnionych funkcji w partii, czyli sekretarza generalnego i przewodniczącego struktur zachodniopomorskich”. – Natomiast samo członkostwo Gawłowskiego w PO, w związku też z opłacaniem wszystkich składek, jest wiążące. Nie było decyzji o jego wykluczeniu z PO – zaznaczył Marchewka. Jak dodał w związku z tym senator miał prawo głosować w wyborach na szefa PO. Gawłowski, jako jedyny z czworga senatorów, którzy weszli do Senatu z własnych komitetów, nie należy do powstałego w listopadzie 2019 r. Koła Senatorów Niezależnych.",,
Organizacja „Gołos”: władze Rosji prowadzą nielegalną agitację wyborczą,"Rosyjskie władze prowadzą nielegalną agitację wyborczą. Według organizacji „Gołos”, która monitoruje w Rosji procesy wyborcze – politycy obozu rządzącego i urzędnicy wykorzystując swoje stanowiska wzywają obywateli do uczestnictwa w głosowaniu.","18 marca w Rosji odbędą się wybory prezydenckie. Według najnowszych sondaży faworytem jest Władimir Putin, na którego chce głosować około 70 proc. uprawnionych do głosowania. Organizacja „Gołos” przekonuje, że współpracownicy urzędującego prezydenta, chcąc legitymizować jego wybór na czwartą kadencję, zabiegają o jak najwyższą frekwencję. „Gołos” twierdzi, że do agitacji przedwyborczej wykorzystywani są nieletni, a szefowie urzędów i firm wywierają presję na podwładnych, aby zmusić ich do udziału w głosowaniu, a także prowadzone są niezgodne z prawem sondaże uczestnictwa w wyborach. Wcześniej podobne zarzuty pod adresem obozu władzy wysuwali kontrkandydaci Władimira Putina. Związana z opozycją Ksenia Sobczak już dwukrotnie domagała się ogłoszenia sądowego zakazu kandydowania dla obecnego prezydenta. W jej ocenie Władimir Putin ubiegając się po raz czwarty o najwyższy urząd w państwie narusza konstytucję.",,
80 zarzutów dla byłej kierowniczki w sądzie. Podejrzana o defraudację depozytów,"Gdańska prokuratura postawiła byłej kierowniczce sekretariatu Sądu Rejonowego w Działdowie 80 zarzutów związanych m.in. z podrobieniem dokumentów i oszustwem na szkodę Skarbu Państwa. Kobieta miała defraudować pieniądze, w sumie ponad 270 tys. zł, pochodzące z sądowych depozytów.","Podejrzana sprawowała funkcję kierownika sekretariatu w Wydziale I Cywilnym Sądu Rejonowego w Działdowie. Z ustaleń śledztwa wynika, że od 2012 r. do września 2018 r. podrabiała i przekazywała sądowej księgowości dokumenty, na podstawie których pieniądze z depozytu sądowego były przelewane na należące do podejrzanej rachunki bankowe.  Na osiem dotychczas ustalonych w śledztwie rachunków trafiło w sumie ponad 271 tys. zł. Pochodziły one z depozytu sądowego, do którego trafiły w efekcie egzekucji z nieruchomości dokonywanych w ramach 16 spraw prowadzonych w Wydziale I Cywilnym Sądu Rejonowego w Działdowie. W śledztwie Prokuratura Okręgowa w Gdańsku postawiła kobiecie 80 zarzutów związanych z przekroczeniem uprawnień, podrobieniem dokumentów i oszustwem na szkodę Skarbu Państwa.  Kobieta nie przyznała się do popełnienia zarzucanych jej czynów, odmówiła złożenia wyjaśnień, odpowiadała jedynie na zadawane jej pytania. Rzecznik dodała, że podejrzana uczyniła sobie z przestępczego procederu stałe źródło dochodu; grozi jej nawet do 15 lat więzienia. Na wniosek prokuratury sąd tymczasowo aresztował ją na trzy miesiące.  – W tej sprawie weryfikowane są kolejne wypłaty pieniędzy pochodzących z egzekucji nieruchomości i dotyczące zwrotu opłat od wpisów sądowych. Weryfikacji podlegają również rachunki, na które były one księgowane. Ustalono, że podejrzana mogła dysponować blisko 100 rachunkami bankowymi – podała Wawryniuk.",,
Dera: prezydent podjął decyzję w sprawie prośby Marka Falenty,"– Prezydent Andrzej Duda nie ułaskawił i nie ułaskawi Marka Falenty  – powiedział w „Kwadransie politycznym” Andrzej Dera, minister w Kancelarii Prezydenta. – Sprawa jest zamknięta – dodał.","– Marek Falenta został prawomocnie skazany przez niezawisły sąd, który uznał, że sposób w jaki działał, pobudki jakie nim kierowały, zasługują na karę pozbawienia wolności i tę karę odbywa i tego już nic nie zmieni – powiedział Dera.  – Prezydent Andrzej Duda go nie ułaskawił i go nie ułaskawi, sprawa tu jest zamknięta – zapewnił prezydencki minister.  Falenta został skazany w 2016 r. na 2,5 roku więzienia w związku z tzw. aferą podsłuchową. Mężczyzna został zatrzymany w Hiszpanii skąd przewieziono go do polskiego więzienia.",,
Zmarł były prezes jednego z największych koncernów samochodowych,Były długoletni prezes zarządu włosko-amerykańskiego koncernu motoryzacyjnego Fiat Chrysler Automobiles (FCA) Sergio Marchionne zmarł w środę w wieku 66 lat – poinformował prezes firm Fiat i Ferrari John Elkann.,"– Niestety stało się to, czego się obawialiśmy. Sergio Marchionne, człowiek i przyjaciel, odszedł – napisał w oświadczeniu Elkan, który jest wnukiem i dziedzicem twórcy powojennej potęgi Fiata Gianniego Agnellego. Jeszcze w sobotę poinformowano, że z powodów zdrowotnych Marchionne musiał zrezygnować z kierowania zarządami Fiata i należącej do tego koncernu spółki Ferrari. Po operacji barku, jakiej poddał się w klinice uniwersyteckiej w Zurychu, wystąpiły nieoczekiwane komplikacje. Marchionne, Włoch z kanadyjskim paszportem, stanął na czele Fiata w 2004 roku, gdy firma znajdowała się na krawędzi bankructwa. W 10 lat później doprowadził do jej fuzji z zagrożonym również upadłością amerykańskim rywalem – Chryslerem. Od czasu połączenia obu spółek jesienią 2014 roku wartość akcji FCA wzrosła o blisko 350 proc., co stanowi ewenement w dzisiejszej globalnej branży motoryzacyjnej. Menedżerskie sukcesy Marchionne ukoronował zapowiedzią, że do końca czerwca koncern spłaci wszystkie swe długi.",,
Kamil Grosicki uspokaja kibiców: z moją nogą jest coraz lepiej,"„Jest dobrze – z nogą coraz lepiej i z każdą minutą szanse rosną” – napisał na Facebooku piłkarz reprezentacji Polski Kamil Grosicki, którego występ w niedzielnym meczu Euro 2016 z Irlandią Północną stanął pod znakiem zapytania. Wszystko przez uraz nogi.","Reprezentacja Polski zremisowała w poniedziałek w Krakowie 0:0 z Litwą w ostatnim sparingu przed mistrzostwami Europy. Niestety pod koniec meczu boisko musiał opuścić Kamil Grosicki, który doznał urazu. Piłkarz poleciał we wtorek z drużyną do francuskiego La Baule, ale jego występ w niedzielnym meczu z Irlandią Północną jest zagrożony.Staw skokowy – Kamil ma kłopoty ze stawem skokowym. Cały czas jest poddawany diagnozom. Mamy nadzieję, że będzie gotowy na Irlandię Północną. Czy za długo grał z Litwą? To jest ryzyko zawodu, wszystkiego nie da się przewidzieć – tłumaczył. Sam Grosicki postanowił uspokoić kibiców. „Bienvenue en France ;) Jest dobrze - z nogą coraz lepiej i z każdą minutą szanse rosną. Zrobię wszystko, żeby zagrać w najbliższą niedzielę z Orzełkiem na piersi. TurboGrosik wraca do gry” – napisał na Facebooku. W niedzielę Polska zaczyna swój udział w Euro 2016 meczem z Irlandią Północną w Nicei. 16 czerwca zagramy z Niemcami w Saint Denis pod Paryżem, a 21 czerwca z Ukrainą w Marsylią.",,
PO ma „plan naprawczy” dla mediów publicznych. Ultimatum i zwolnienia dziennikarzy,"Posłanka PO Iwona Śledzińska-Katarasińska ujawniła w rozmowie z „Gazetą Wyborczą” plany zmian w mediach publicznych, jeżeli opozycja wygra wybory parlamentarne. Wskazała, że zmiany mają potrwać około roku. Część dziennikarzy otrzyma ultimatum, a część pracę straci od razu.","– Na pewno z dnia na dzień nie wyrzucimy ludzi z pracy. Nie jesteśmy PiS-em. Zmiana sytuacji prawnej potrwa pewnie z rok – uchwalenie ustaw i wybór nowych ciał, które będą kontrolować media publiczne. Innej drogi nie przewiduję – powiedziała wiceszefowa sejmowej komisji kultury.– Zrobimy to zgodnie z prawem i tak szybko, jak się da. Do wyborów chcemy mieć projekt ustawy medialnej – zapewniła. Oceniła, że dziennikarzami TVP kwalifikującymi się do wyrzucenia są m.in. Danuta Holecka, Michał Adamczyk i Krzysztof Ziemiec.Śledzińska-Katarasińska przekonywała, że „plan naprawczy” ma objąć w pierwszej kolejności Krajową Radę Radiofonii i Telewizji, gdyż ta „nie wypełnia konstytucyjnych obowiązków”. – Pozwala mediom publicznym, a przede wszystkim TVP, na bezczelne łamanie zapisanych w ustawie obowiązków niezależności i obiektywizmu. Chcemy zakończyć kadencję obecnej Krajowe Rady z dwóch powodów. Po pierwsze, przywrócimy jej odebrane przez PiS kompetencje wyboru władz mediów publicznych. Po drugie, zmienimy sposób jej wyboru – dodała.UltimatumPosłanka wskazała, że dziennikarzom ma natomiast zostać postawione ultimatum – jeżeli chcą dalej pracować, będą musieli podpisać przygotowany za rządów PO kodeks etyki dziennikarskiej. – Ten kodeks będzie częścią nowej ustawy medialnej – zaznaczyła. O planie partii Grzegorza Schetyny dotyczącym mediów publicznych było głośno również w czerwcu br. „Gazeta Wyborcza” pisała wówczas, że jeśli Platforma wygra jesienne wybory parlamentarne, do Sejmu trafi projekt ustawy likwidujący medialne spółki skarbu państwa, w tym m.in. TVP i Polskie Radio, a w ich miejsce ma powstać holding radiowo-telewizyjny.„Zawsze mieli taki plan”PolskieRadio24.pl przypomniało, że pomysły PO komentował wówczas w „Sygnałach dnia” Krzysztof Czabański, przewodniczący Rady Mediów Narodowych. - Środowiska, które teraz szykują program likwidacji mediów publicznych, właściwie od zawsze miały taki program - powiedział Czabański. - Oni tego nie ukrywali. Jeszcze jak ci politycy działali pod nazwą Kongresu Liberalno-Demokratycznego, mówili, że media publiczne to przeżytek, że trzeba sprywatyzować to, co się może utrzymać na rynku, a resztę zlikwidować i wystarczą media komercyjne - dodał szef RMN.",,
Liga hiszpańska: Setien za Valverde trenerem Barcelony,Quique Setien zastąpił Ernesto Valverde na stanowisku trenera piłkarzy Barcelony – poinformował hiszpański klub.Do rozstania z 55–letnim szkoleniowcem doszło po wielogodzinnych negocjacjach między nim a prezesem klubu Josepem Bartomeu.,"Pozycja Valverde chwiała się od wielu tygodni, a bezpośrednią przyczyną zwolnienia była porażka z Atletico Madryt w półfinale Superpucharu Hiszpanii. Zespół jest co prawda na pierwszym miejscu w tabeli hiszpańskiej ligi, ale jego gra była od dłuższego czasu krytykowana. Valverde prowadził „Dumę Katalonii” od lata 2017 roku. W tym czasie dwukrotnie sięgnął po mistrzostwo Hiszpanii i raz triumfował w Pucharze Hiszpanii. Od 2015 roku niezrealizowanym celem władz klubu i kibiców jest jednak kolejny sukces w Lidze Mistrzów. Nowym szkoleniowcem został 61–letni Setien, były piłkarz m.in. Atletico Madryt, który do 2019 roku pracował w Betisie Sewilla. Według informacji medialnych, podpisał kontrakt do 30 czerwca 2022 roku. We wtorek ma się odbyć jego oficjalna prezentacja.",,
Mocne słowa o projekcie PiS. „Dyktatura sędziów musi zostać zakończona”,"– Stalinizm, polexit, ustawa represyjna – tak opozycja i związane z nią media nazywają projekt Prawa i Sprawiedliwości, który przewiduje m.in. kary dla sędziów kwestionujących uprawnienia innych przedstawicieli tego zawodu, KRS i prezydenta. Do krytyki opozycji odniósł się wiceminister cyfryzacji Adam Andruszkiewicz. – Reforma sądownictwa musi być dokończona. Będziemy robić wszystko, żeby sędziowie w Polsce nie mieli prawa pouczać innych sędziów, czy mają prawo pracować, czy nie. Dyktatura sędziów musi zostać zakończona w tej materii – powiedział portalowi tvp.info poseł PiS-u.","– W ostatnim czasie niektórzy sędziowie przekraczają swoje uprawnienia. Decydują  czy inny sędzia, ich kolega po fachu jest sędzią, czy nie jest sędzią. Przypominam sędziom, że tylko prezydent Rzeczypospolitej Polskiej ma prawo mianować sędziów – dodał Andruszkiewicz.  Posłowie PiS-u proponują, żeby przedmiotem obrad kolegium i samorządu sędziowskiego nie mogły być sprawy polityczne, a w szczególności zakazane mają być uchwały wyrażające wrogość wobec innych władz Rzeczypospolitej Polskiej. Sędziowie mają odpowiadać dyscyplinarnie (usunięcie z urzędu, przeniesienie lub kara pieniężna) za działania kwestionujące istnienie stosunku służbowego, skuteczność powołania innych sędziów czy działania o charakterze politycznym.  Art. 178 ust 3. konstytucji jest jednoznaczny: „Sędzia nie może należeć do partii politycznej, związku zawodowego ani prowadzić działalności publicznej nie dającej się pogodzić z zasadami niezależności sądów i niezawisłości sędziów”. Czy krytyka innych sędziów, KRS czy prezydenta nie jest mieszaniem się do polityki? – Sędzia jest też obywatelem i sędzia również umie czytać konstytucję. Jeżeli tej konstytucji nie umie czytać prezes Trybunału Konstytucyjnego Julia Przyłębska, to musi w tej roli zastąpić ją sędzia sądu rejonowego, okręgowego, apelacyjnego czy też Najwyższego – stwierdził poseł KO Michał Szczerba.  Poseł Lewicy Krzysztof Śmiszek nie dostrzega działań politycznych w tym, że część sędziów bierze udział w opozycyjnych protestach. – Mają prawo bronić wolności i praw obywatelskich. Mamy sytuację kryzysową i wyjątkową. Od sędziów oczekuje się, żeby stali po jasnej stronie mocy. Nie nazwałbym zaangażowaniem politycznym tych sędziów, którzy dzisiaj bronią konstytucji i praworządności, ponieważ jest to sytuacja, która nie jest polityczna, tylko społeczna – mówił. Część parlamentarzystów o poszczególnych elementach projektu PiS nie zamierza rozmawiać. – Chce mnie pan pytać o całą propozycję karygodnej ustawy, którą proponuje PiS, czy wyjmować poszczególne zdania z tego projektu? Możemy porozmawiać o całej ustawie, która jest skandaliczna – stwierdził poseł KO Marcin Kierwiński.  – Jeżeli jakikolwiek polityk chce wprowadzać ustawy, w którym zabiera się możliwość sędziom do tego, aby sądzili zgodnie z własną niezależnością sędziowską i niezawisłością, to mamy do czynienia ze stalinizmem – dodał. Do słów parlamentarzysty KO odniósł się poseł Marek Suski z PiS. – Myślę, że poseł Kierwiński może mieć jakąś wiedzę, być może z domu, na temat minionej epoki. Może się na tym bardzo dobrze zna – ironizował.  Polityk Zjednoczonej Prawicy przekonywał, że nowe przepisy są potrzebne. – W imię obrony konstytucji część sędziów popełnia różne działania, które łamią konstytucję. Ta bardzo agresywna grupa daje zły przykład. Konstytucja pozwala nam na wprowadzanie ustaw, które będą sankcjonować łamanie zasad konstytucyjnych. W tym kierunku zmierzamy. Chcemy, żeby był porządek, żeby sędziowie służyli społeczeństwu, a nie prowadzili wojnę polityczną – stwierdził Suski. – Sędzia z natury ma być apolityczny, nie angażować się w bieżące spory polityczne. Widzimy, że jest grupa sędziów, która zaangażowała się w taką działalność. Mamy do czynienia z sojuszem części środowisk prawniczych z opozycją, która próbuje przez umiędzynarodowienie reformy wymiaru sprawiedliwości w Polsce szkodzić Polsce na arenie międzynarodowej – mówił z kolei senator PiS Jan Maria Jackowski.",,
Księżna i urzędnik już po ślubie,"Nie bacząc na sprzeciw własnych dzieci i wątpliwości hiszpańskiego monarchy, dwukrotnie owdowiała 85-letnia księżna Alby, jedna z najbogatszych kobiet w Hiszpanii, postanowiła ponownie wyjść za mąż i w środę poślubiła młodszego od niej o 25 lat urzędnika.","Panna młoda, formalnie Maria del Rosario Cayetana Alfonsa Victoria Eugenia Francisca Fitz-James Stuart y de Silva, wystąpiła w bladoróżowej sukni z wąskim zielonym paskiem i w płaskich różowych pantofelkach. Ślub odbył się w należącym do księżnej zabytkowym pałacu Duenas w Sewilli. Ceremonię w pałacowej kaplicy odprawiło trzech księży. Zaproszono zaledwie 40 gości z najbliższej rodziny.  Po zaślubinach nowożeńcy wyszli przed pałac, witani przez wiwatujący tłum. Księżna boso odtańczyła sevillanas, taniec ludowy spokrewniony z flamenco.   Sześcioro dzieci księżnej z pierwszego małżeństwa na próżno ostrzegało, że pan młody Alfonso Diez jest raczej zainteresowany majątkiem ich matki, niż ją samą. Małżeństwo odradzał też król Hiszpanii Juan Carlos, którego księżna – zgodnie ze starą tradycją rodzinną – poprosiła o zgodę.  Arystokratka przeforsowała jednak swą wolę. Dzieciom przekazała część swego majątku, aby rozwiać ich obawy. Ostatecznie – jak donoszą hiszpańskie media – także król przystał na ślub.  Do księżnej Alby należą zamki, pałace, majątki ziemskie, a także zbiór dzieł sztuki, w tym obrazy takich mistrzów jak Tycjan, Goya i Velazquez. Mówiono kiedyś, że mogłaby podróżować przez całą Hiszpanię, nie opuszczając swych posiadłości. Ma podobno więcej tytułów szlacheckich niż brytyjska królowa Elżbieta II. Wartość jej majątku szacuje się nawet na 3,5 miliarda euro.  Wybrankiem księżnej jest urzędnik, który w państwowych ubezpieczeniach społecznych zarabiał dotąd 2 tys. euro miesięcznie. Z pracy zrezygnował i zamieszkał w pałacu w Sewilli. Podpisał podobno dokument, w którym zrzekł się jakichkolwiek roszczeń do majątku małżonki.  Pana młodego księżna zna od dawna; jeden z jego braci był zaprzyjaźniony z jej drugim mężem – byłym duchownym Jesusem Aguirre, który politycznie sympatyzował z lewicą. Przed trzema laty księżna i urzędnik przypadkowo spotkali się w kinie i – jak twierdzą – narodziła się miłość. Hiszpańska agencja EFE informuje, że dwojga dzieci księżnej nie było na ślubie. Nieobecność córki wytłumaczono wietrzną ospą, jeden z synów pogniewał się podobno na matkę, która krytycznie wypowiedziała się o jego żonie. Inne źródła twierdzą natomiast, że nie był usatysfakcjonowany majątkiem, który przekazała mu matka.",,
Netanyahu i generałowie w Soczi. Najważniejsze było zdjęcie z Putinem,"Premier Benjamin Netanyahu złożył w Rosji trzecią już wizytę w tym roku. Oficjalnie głównym tematem rozmów była sytuacja w Syrii i zagrożenie irańskie dla Izraela. Jednak dla Netanyahu najważniejszy był sam fakt pokazania się u boku Władimira Putina. Do wizyty w Soczi doszło bowiem pięć dni przed wyborami w Izraelu. Wyborami, w których zwycięstwo Likudowi zapewnić mogą głosy rosyjskojęzycznych wyborców.","Netanyahu powtórzył manewr z kwietnia. Wtedy też poleciał do Putina pięć dni przed wyborami. Likud je wygrał, ale Netanyahu nie zdołał zbudować większości w Knesecie, bo odwrócił się od niego dawny wypróbowany sojusznik Avigdor Lieberman. Żydowski imigrant z Kiszyniowa i jego partia Yisrael Beitenu odwołują się głównie do elektoratu pochodzącego z byłego Związku Sowieckiego. Teraz Netanyahu i Likud walczą właśnie o tych wyborców. Dlatego spotkanie z popularnym wśród rosyjskojęzycznych Izraelczyków prezydentem Rosji było dla Netanyahu tak ważne. Oczywiście nie mógł powiedzieć tego wprost, więc głównym oficjalnym tematem wizyty były kwestie bezpieczeństwa, z irańską obecnością wojskową w Syrii na czele. Stąd szeroka delegacja izraelskich wojskowych i rozmowa Netanyahu nie tylko z Władimirem Putinem, ale też ministrem obrony Rosji Siergiejem Szojgu. Blisko pięć godzin rozmówZ premierem do Soczi przylecieli m.in. doradca ds. bezpieczeństwa narodowego Meir Ben-Shabbat, szef wywiadu wojskowego (AMAN) gen. Tamir Hayman, szef sztabu generalnego izraelskiej armii (IDF) gen. Aviv Kochavi oraz szef Zarządu Operacji IDF gen. Aharon Havila. Najpierw wszyscy oni, z Netanyahu na czele, spotkali się z rosyjskim ministrem obrony. Rozmowa z Szojgu trwała ok. 1,5 godz. Izraelski premier oświadczył, że dla zapewnienia bezpieczeństwa Izraela wojsko musi mieć „swobodę działania” przeciwko Iranowi w regionie. Dopiero potem premiera Izraela przyjął Putin. Głównym tematem rozmowy – która trwała aż trzy godziny - była sytuacja w Syrii. Putin przed rozpoczęciem rozmów z Netanyahu pozytywnie ocenił współpracę wojskową między dwoma państwami.– Koordynacja bezpieczeństwa między nami jest zawsze istotna, ale jest to szczególnie istotne teraz, jako że w ostatnich miesiącach doszło do znacznego wzrostu liczby prób atakowania Izraela przez Iran z Syrii i rozlokowania tam pocisków precyzyjnych przeciwko nam – podkreślał Netanyahu na początku spotkania. W zamian Izrael będzie unikał ingerowania w podejmowane przez reżim Asad wysiłki na rzecz odzyskania kontroli nad terenami zajętymi przez rebeliantów. Sytuacja zmieniła się jednak we wrześniu 2018 r., gdy syryjska obrona przeciwlotnicza zestrzeliła rosyjski samolot zwiadowczy – zginęło 15 członków załogi. Do tego tragicznego przypadku „friendly fire” doszło podczas nalotu izraelskiego na cele w Syrii. Moskwa zareagowała bardzo ostro, generałowie winą za stratę samolotu obciążyli Izrael. W ramach odpowiedzi Rosjanie rozmieścili systemy S-300 w całej Syrii. Ale na tym się nie skończyło. Rosjanie rozmieścili też elementy broni radioelektronicznej wzdłuż brzegu Syrii i Libanu – co zagraża nawigacji izraelskich samolotów. W czerwcu 2019 r. pojawiły się doniesienia, że Rosja odpowiada za ingerowanie w systemy operacyjne największego izraelskiego lotniska Ben Guriona. – Osobiste kontakty między nami pozwoliły uniknąć tarć, walk między naszymi wojskowymi. Mogę z odpowiedzialnością powiedzieć, że to bardzo ważny element składający się na stabilność całego regionu – mówił o swych relacjach z Putinem izraelski premier. Czym zasugerował wyborcom w Izraelu, że ewentualny inny szef rządu to pewność pogorszenia relacji z Rosją, a co za tym idzie wzrostu zagrożenia ze strony Iranu i Hezbollahu, zwłaszcza na odcinku syryjskim. Ale to nie Netanyahu, lecz Putin poruszył temat wyborów do Knesetu. Powiedział, że Kreml nie popiera konkretnych sił politycznych, ale dał do zrozumienia, że doskonale wie, jak ważni będą w wyborach rosyjskojęzyczni mieszkańcy Państwa Żydowskiego, wspominając, że mieszka tam „ponad półtora miliona emigrantów z ZSRS”. – Zawsze uznawaliśmy ich za swoich ludzi, swoich rodaków i oczywiście nie jest nam to obojętne, jakie osoby wejdą do parlamentu Izraela – podkreślił Putin. Dla imigrantów z byłego ZSRS, wśród których rosyjski prezydent jest bardzo popularny, wyglądało to na jasną wskazówkę, kogo poprzeć – wszak Putin wypowiedział te słowa w obecności Netanyahu. Należy pamiętać, że imigranci z byłęgo Związku Sowieckiego to druga znacząca grupa w dużym stopniu popierająca prawicę, twardą politykę nacjonalistyczną wobec Palestyńczyków. Aż 15 proc. mieszkańców Izraela deklaruje, że rosyjski to ich język ojczysty. To więcej niż w Mołdawii, Litwie czy Armenii.  Bez przełomu  Nic dziwnego, że na premiera Izraela spadła fala krytyki ze strony politycznych przeciwników. Co znaczące, także w rosyjskich mediach. – To czysto wyborcza wizyta i nie ma nic wspólnego z polityką zagraniczną czy bezpieczeństwa – oznajmił Lieberman na łamach „Kommiersanta”. Lieberman był ministrem obrony w latach 2016-18, opuścił rząd i koalicję z Likudem na tle sporu o politykę wobec Strefy Gazy. Po kwietniowych wyborach przeciągał rokowania z Netanyahu, by w końcu je zerwać, zmieniając się z jednego z najpewniejszych sojuszników Bibiego jego śmiertelnym wrogiem. Teraz Lieberman jest jednym z głównych celów ataków Likudu. Wywiadu udzielił też Netanyahu – dla RBK, jeszcze przed spotkaniem z Putinem. Premier Izraela powiedział, że zamierza wytłumaczyć Moskwie dlaczego powinna postrzegać Iran jako zagrożenie dla bezpieczeństwa. – Powiem Władimirowi, że największym zagrożeniem dla Rosji jest radykalny islam. Dziś stoją za tym dwie siły. Jedna to Państwo Islamskie i jego filie. Ale większym złem jest radykalny szyicki islam manipulowany przez Iran, który dąży do pozyskania broni jądrowej i podboju Bliskiego Wschodu. Radykalny sunnicki islam jest mniejszym złem – powiedział premier Izraela, ostrzegając: „Na koniec Iran wymierzy swą ideologię nie tylko w Izrael i Zachód, ale też w Rosję, ponieważ ich ideologia jest przeciwna naszej wspólnej kulturze, chcę rządzić światem”. Wątpliwe, by Netanyahu cokolwiek z tego, co zapowiadał, osiągnął w czarnomorskiej rezydencji Putina. Tuż przed spotkaniem ze strony Moskwy pojawiły się dwa sygnały mało optymistyczne dla premiera Izraela. Pierwszy dotyczy program atomowego Teheranu. 9 września Netanyahu powiedział, że Iran nadal narusza umowę, którą podpisał z mocarstwami w 2015 r. i pracuje nad rozwojem broni atomowej. Jednak już następnego dnia przedstawiciel Rosji w Międzynarodowej Agencji Energii Atomowej oświadczył, że ustalenia agencji potwierdzają cywilny charakter irańskiego programu nuklearnego. Nie minęła doba, a Netanyahu ogłosił, że jeśli wygra wybory i utrzyma fotel premiera, dokona formalnej aneksji Doliny Jordanu i północnego brzegu Morza Martwego (okupowane przez Izrael od czasów wojny sześciodniowej w 1967 r.). MSZ Rosji w komunikacie z 12 września zauważyło, że realizacja tego pomysłu wywoła „bardzo negatywną reakcję” świata arabskiego. Relacja z rozmów w Soczi, którą mediom przedstawił minister spraw zagranicznych Siergiej Ławrow, sugeruje, że spotkanie nie wniosło niczego nowego do relacji rosyjsko-izraelskich. – Premier Benjamin Netanyahu wyłożył szczegółowo obawy, jakie odczuwa Izrael. Zgodziliśmy się zintensyfikować dialog wojskowych, który jak dotąd i tak dobrze wygląda. Obie strony wspierają te wysiłki. My z kolei powiedzieliśmy Izraelczykom o naszych wysiłkach w pomaganiu syryjskiemu rządowi w jego walce z resztkami terrorystów w strefie deeskalacji Idlib – relacjonował Rosjanin. Ze słów Ławrowa wynika, że Moskwa oczekuje pomocy izraelskiej w tym, co jest teraz jednym z największych priorytetów Rosji w Syrii: szukaniu funduszy na odbudowę kraju. – Podkreśliliśmy całkowitą kontrproduktywność sankcji, jakie USA i kraje europejskie wprowadziły przeciwko legalnemu rządowi syryjskiemu – mówił szef rosyjskiej dyplomacji. Wątpliwe jednak, by Izrael lobbował w Waszyngtonie czy Brukseli za zniesieniem sankcji. Tak samo jak wiadomo, że Moskwa nie będzie szczególnie mocno naciskać na ograniczenie irańskiej obecności wojskowej w Syrii.Bardzo dobre, przyjazne wręcz relacje Putina z Netanyahu nie zmieniają głównych wektorów polityki Rosji na Bliskim Wschodzie. Moskwa utrzymuje strategiczny sojusz z Iranem, nawet jeśli oba te kraje nie zawsze mają zbieżne interesy. Teheran pozostaje ważny dla Rosji jako kluczowy gracz w Syrii i jako ważny sprzymierzeniec w całym regionie. Nie zmieniła się też pozycja Moskwy wobec Palestyny – od 2012 r. uznaje jej niepodległość, wspiera zasadę dwóch państw (Izrael, Palestyna) i utrzymuje bliskie kontakty z władzami Autonomii Palestyńskiej i Hamasem.",,
„Przesadzony i niesprawiedliwy rating”. Główne tezy wystąpienia Tuska,"– Nie będzie dyskusji o Polsce na posiedzeniu Rady Europejskiej – mówił o tym jej szef Donald Tusk, po spotkaniu z prezydentem Andrzejem Dudą. Odniósł się w ten sposób do informacji niemieckiej gazety „Der Spiegel”. Zdaniem przewodniczącego Rady Europejskiej ostatni rating agencji S&P dla Polski jest „przesadzony i niesprawiedliwy”. Tusk odniósł się też do ostach tarć na linii Bruksela-Warszawa. – Polska nie ma wrogów w Europie – podkreślił.","1. Ochłodzenie między Unią a Warszawą.Najważniejszą częścią wystąpienia na konferencji Donalda Tuska i Andrzeja Dudy było ochłodzenie stosunków na linii Warszawa–Brukselą. – Polska nie ma wrogów w UE. Komisja Europejska działa z dobrą wolą, jej intencją jest wyjaśnienie problemu, a nie naznaczenie Polski - powiedział szef Rady Europejskiej, odnosząc się do uruchomienia przez KE pierwszego etapu procedury ochrony państwa prawnego wobec Polski.2.„Lekko zachwiana” reputacja Polski.Tusk podkreślił na konferencji po spotkaniu z prezydentem Polski w Brukseli, że obecnie „kluczowe dla Polski jest utrzymanie bardzo dobrej reputacji, bardzo dobrej opinii, jaką Polska wypracowała sobie w ciągu ostatnich 25 lat”. – Jest to wynik pracy wielu rządów, ale przede wszystkim wielkiego wysiłku Polaków, dzięki któremu ta pozycja Polski w Europie i na świecie była rzeczywiście dobra. Dzisiaj ta reputacja lekko się zachwiała – ocenił były premier. 3. Bez dyskusji o „sytuacji w Polsce”.Szef Rady Europejskiej poinformował, że nie ma w planach punktu „sytuacja w Polsce”. Jak ocenił, taka dyskusja na posiedzeniu Rady nie byłaby „dobrym pomysłem”.  – Nie przewiduję i nie mam w agendzie Rady Europejskiej ani lutowej, ani następnej, punktu „sytuacja w Polsce” (...). Traktat jest precyzyjny jeśli chodzi o tę kwestię – aby sytuacja wewnętrzna w danym kraju stała się przedmiotem pracy Rady Europejskiej potrzebna jest albo inicjatywa Komisji (Europejskiej – red.), albo jednej trzeciej państw członkowskich, albo Parlamentu Europejskiego - podkreślał Tusk. 4. O powstrzymaniu się przed agresją. Tusk podkreślił, że rozmowa z prezydentem Dudą dotyczyła m.in. sytuacji w Polsce i potwierdziła, że „interes Polski i interes Unii Europejskiej jest jeden”.– Jest to rola dla nas obu, aby powstrzymywać polityków zarówno w Polsce, jak i w Europie od przesadnych sformułowań czy wzajemnej niechęci, czy agresji – mówił szef Rady Europejskiej.5. Rating „przesadzony i niesprawiedliwy”.Tusk odniósł się też do ostatniego ratingu agencji Standard & Poor's, która obniżyła długoterminową ocenę polskiego długu w walucie obcej do poziomu „BBB plus” z „A minus”. Jego zdaniem takie oceny mogą być wynikiem narracji, że Polska sytuacja jest katastrofalna. – Taka propaganda mogła doprowadzić do tego, że ktoś w to wreszcie uwierzył. Ważne, żebyśmy my w to nie uwierzyli, ale obawiam się, że niektórzy na zewnątrz w to uwierzyli. Np. ten ostatni rating, moim zdaniem, przesadzony i niesprawiedliwy, agencji S&P – podkreślił. – Cieszę się że pierwszymi, którzy prostowali ten obraz byli urzędnicy nowego polskiego rządu. Te miłe słowa, które powiedzieli o stanie polskiej gospodarki, były także dla mnie osobistą satysfakcją – dodał.",,
Zakończyło się spotkanie w cztery oczy prezydentów USA i Rosji,"Po ponad dwóch godzinach zakończyło się spotkanie w cztery oczy prezydentów USA i Rosji, Donalda Trumpa i Władimira Putina, w Helsinkach i rozpoczęła się część szczytu z udziałem obu przywódców w poszerzonym gronie – poinformowały media w USA i Rosji.","Jak podały rosyjskie media, spotkanie Trumpa i Putina za zamkniętymi drzwiami trwało 2 godziny i 10 minut, czyli o 40 minut dłużej, niż pierwotnie planowano. To był „bardzo dobry początek” szczytu – ocenił amerykański prezydent na początku roboczego lunchu. Przed spotkaniem w cztery oczy z Putinem Trump zapowiedział, że z przywódcą Rosji chce omówić sprawy handlu, zbrojeń jądrowych i kwestie wojskowe. Dodał, że mogą też rozmawiać o Chinach. W niewielu z tych spraw oczekuje się przełomowych decyzji na szczycie. Trump wyraził też nadzieję, że uda się znaleźć rozwiązania problemów w dwustronnych stosunkach. Trump napisał w poniedziałek na Twitterze, że „z powodu wielu lat lekkomyślności i głupoty USA” relacje z Rosją nigdy nie były gorsze. Wpis ten „polubiło” rosyjskie MSZ i skomentowało go słowami: „Zgadzamy się”.",,
Chcieli wjechać do Polski ukryci w ciężarówce. 13 imigrantów zatrzymanych na granicy,"Trzynastu cudzoziemców zatrzymali śląscy pogranicznicy i funkcjonariusze izby celnej. Wszyscy byli tłoczeni w naczepie tureckiej ciężarówki, a wśród nich znajdowały kobiety i dzieci. Imigranci chcieli przedostać się do Unii Europejskiej. Według wstępnych ustaleń wśród zatrzymanych są imigranci z Syrii, Iraku i Turcji. Na razie nie da się jednak potwierdzić tych informacji. Do tego są niezbędne badania, między innymi odcisków palców i weryfikacja tożsamości.",,,
Kilkadziesiąt tysięcy ludzi na ulicach Teheranu. „Właściwą reakcją – bezpośrednie ataki”,"Na ulicach Teheranu kilkadziesiąt tysięcy osób protestuje przeciw USA po zabiciu przez amerykańskie siły irańskiego generała Kasema Sulejmaniego. W Jemenie szyicka milicja Huti ogłosiła, że odpowiedzią na jego śmierć powinny być ataki na bazy na Bliskim Wschodzie.","Jeden z przywódców ruchu Huti, który jest wspierany przez Iran, Mohamad Ali al-Huti, napisał na Twitterze, że jedyną właściwą reakcją na zabicie Sulejmaniego powinny być szybkie i bezpośrednie ataki na bazy; Huti nie napisał tego otwarcie, ale bez wątpienia odniósł się do baz amerykańskich. EFE przypomina, że amerykańskie cele w rejonie Zatoki Perskiej są w zasięgu jemeńskich rebeliantów.  Agencja Reutera pisze, powołując się na przedstawiciela Pentagonu, że Sulejmaniego i jednego z dowódców irackiej milicji Abu Mahdi al-Muhandisa zabito za pomocą „precyzyjnego ostrzału z drona”. Sulejmani, dowódca elitarnych sił Al-Kuds i al-Muhandis zostali w czwartek późnym wieczorem zabici w Bagdadzie. Zginęło łącznie osiem osób, a dziewięć zostało rannych.  Al-Kuds jest specjalną jednostką irańskiej Gwardii Rewolucyjnej stworzoną do walki i prowadzenia działań wywiadowczych oraz dywersji poza granicami Iranu oraz propagowania islamskiej rewolucji. Abu Mahdi al-Muhandis był założycielem i byłym przywódcą milicji Kataib Hezbollah.",,
"„Opozycja zajmuje się sobą, bo nie ma realnej alternatywy dla Polaków”","Opozycja zajmuje się sobą, dlatego że nie ma realnej alternatywy dla Polaków – oceniła w sobotę rzeczniczka PiS Beata Mazurek, komentując apel lidera PO Grzegorza Schetyny o „natychmiastowe zacieśnienie współpracy” opozycji.","Lider PO Grzegorz Schetyna zaapelował w sobotę w trakcie swojego wystąpienia na Radzie Krajowej PO o powołanie wspólnego prezydium PO i Nowoczesnej oraz o „natychmiastowe zacieśnienie współpracy” w parlamencie i poza nim. Schetyna stwierdził, że obecnie mamy do czynienia z być może najtrudniejszym momentem dla polskiej demokracji od 1989 r.„PO i Nowoczesna ciągle do siebie o coś apelują, dziś był kolejny odcinek tej nudnej telenoweli. Opozycja nie ma żadnej realnej, interesującej alternatywy dla Polaków, więc znowu zajmuje się sobą – powiedziała w sobotę PAP Mazurek.Rzecznik PiS odniosła się także do informacji o wybraniu przez PO nowego zarządu, w którym nie będzie prezydent Warszawy Hanny Gronkiewicz–Waltz.– Wcześniej nie zdecydowano się wyrzucić Hanny Gronkiewicz–Waltz, bo ta zapewne posiada dużą wiedzę o działaniach PO w stolicy. Hanna Gronkiewicz–Waltz była, jest i będzie twarzą skompromitowanych rządów PO w stolicy. I nic tego nie zmieni, dlatego nie ma to już znaczenia, czy jest, czy nie jest wiceprzewodniczącą PO – oceniła Mazurek.– Nie wyrzucili jej wcześniej, bronili (jej), są całkowicie odpowiedzialni za jej rządy.",,
"Piontkowski o 30-krotności: Jest elementem sporu, ale to nie zachwieje koalicją","– Możliwość opodatkowania powyżej 30-krotności poborów co ma dać dodatkowe dochody do ZUS-u jest rzeczywiście elementem sporu. Trzeba o tym rozmawiać – powiedział Dariusz Piontkowski, minister edukacji narodowej w programie „Kwadrans polityczny”. Jego zdaniem nie można mówić, że koalicja trzeszczy w szwach. – Trwają normalne rozmowy koalicyjne – dodał.","W środę trafił do Sejmu projekt PiS zakładający likwidację od 2020 r. górnego limitu przychodu, do którego płaci się składki na ubezpieczenia emerytalne i rentowe, tzw. 30-krotności ZUS. Według autorów projektu ma to przynieść dodatkowe 7,1 mld zł. Przeciwnikiem likwidacji tego limitu jest wicepremier Jarosław Gowin. Pytany o tarcia w koalicji szef edukacji narodowej ocenił, że trudno mówić, że coś trzeszczy w szwach. – Trwają normalne rozmowy koalicyjne – dodał.  – Możliwość opodatkowania powyżej 30-krotności poborów co ma dać dodatkowe dochody do ZUS-u jest rzeczywiście elementem sporu. Trzeba o tym rozmawiać – powiedział.",,
To Ukraińcy zestrzelili malezyjskiego boeinga?,"Sensacyjne ustalenia dziennikarzy BBC. Brytyjczycy uważają, że malezyjski boeing 777, który w lipcu 2014 roku rozbił się nad wschodnią Ukrainą, niekoniecznie musiał zostać zestrzelony przez prorosyjskich separatystów. Istnieje prawdopodobieństwo, że dokonał tego ukraiński myśliwiec.","Na początku maja BBC wyemituje film dokumentalny, w którym zebrano między innymi komentarze świadków katastrofy. – Było lato, czas zbiorów. Nagle usłyszeliśmy wybuch. Początkowo myśleliśmy, że widzieliśmy czarny dym i dwa samoloty. Były małe, jak srebrne zabawki. Jeden leciał prosto, a drugi zawrócił się, kiedy usłyszeliśmy wybuch, i odleciał tam, skąd się pojawił – opowiadała Natasza Bieronina.Sprawka CIA?Inny świadek miał natomiast rzekomo widzieć lecący w kierunku samolotu pasażerskiego pocisk. Brytyjski dziennik „Daily Mail”, który poinformował o filmie, wskazał, że może w nim się również znaleźć teoria, iż powodem tragedii mogła być „operacja terrorystyczna” CIA.Do katastrofy boeinga, lecącego z Amsterdamu do Kuala Lumpur, doszło 17 lipca 2014 niedaleko wsi Hrabowe (w pobliżu miasta Torez) w obwodzie donieckim na Ukrainie, około 40 kilometrów od granicy rosyjskiej. Zginęło 298 osób, między innymi 193 Holendrów, 28 Malezyjczyków i 27 Australijczyków. Rosjanie szli w zaparte Miejsce tragedii było rejonem działań prorosyjskich separatystów i według najczęściej przyjmowanej teorii właśnie oni przy pomocy rakiety przeciwlotniczej Buk zestrzelili malezyjską maszynę. W październiku ubiegłego roku Rada Bezpieczeństwa Holandii opublikowała rezultaty własnego śledztwa ws. katastrofy MH17. Z raportu wynika, że boeing mógł zostać zestrzelony rakietą 9M38 wystrzeloną właśnie z Buka. Tuż po katastrofie bojownicy nie chcieli wpuszczać tam obcych ludzi – służb ratowniczych czy śledczych. Rosjanie od początku zaprzeczali też, by to oni doprowadzili do zestrzelenia boeinga. Kreml uparcie przystaje przy twierdzeniu, że samolot cywilny został strącony przez ukraiński myśliwiec. Fałszowali zdjęcia?Na początku czerwca ubiegłego roku niemiecki tygodnik „Der Spiegel” podał, że Rosjanie sfałszowali zdjęcia satelitarne z miejsca katastrofy. „Naukowa analiza zespołu śledczego wykonana przez Zespół badawczy Bellingcat jednoznacznie i bezsprzecznie wykazała, że fotografie satelitarne zostały antydatowane i cyfrowo zmienione programem Adobe Photoshop CS5” – dociekli dziennikarze.W październiku ubiegłego roku Rosjanie zaprezentowali swoją wersję dochodzenia w sprawie katastrofy samolotu pasażerskiego. Dowodzili, że rosyjskie rakiety Buk nie mogły go uszkodzić.Moskwa przedstawiła wyniki eksperymentu naukowego z udziałem rakiety Buk i elementu samolotu odpowiadającego lewemu silnikowi. Eksperci twierdzili, że lewa strona maszyny nie została uszkodzona. Eksperyment pokazano z kilku ujęć kamer, w tym z wnętrza samolotu, który imitował ten zestrzelony nad Ukrainą.",,
Suski: prezydent popierał reformę sądownictwa. Wykazał się niekonsekwencją,"Wetując ustawę o Sądzie Najwyższym i nowelizację ustawy o KRS, prezydent wykazał się wysoką niekonsekwencją w działaniu – powiedział we wtorek Marek Suski (PiS). Zwrócił uwagę, że wcześniej Andrzej Duda „wielokrotnie popierał reformę sądownictwa”.","We wtorek prezydent Andrzej Duda podpisał nowelizacją Prawa o ustroju sądów powszechnych. W poniedziałek prezydent poinformował, że zdecydował o zawetowaniu nowej ustawy o Sądzie Najwyższym i nowelizacji ustawy o Krajowej Radzie Sądownictwa. Prezydent zapowiedział też przygotowanie projektów ustaw o SN i KRS w ciągu dwóch miesięcy. Suski był pytany w wywiadzie dla portalu wPolsce.pl, czy decyzja Dudy wywołała „polityczne trzęsienie ziemi” w PiS. „Raczej małe drżenie, a nie trzęsienie ziemi” – odparł poseł. „Nic tu się nie zawaliło. Nadal jest stabilna większość w Sejmie, jest rząd” –  mówił. Zadeklarował, że PiS będzie kontynuował zapowiedziane reformy. „Kto byt przewidział, że prezydent, który wielokrotnie popierał reformy systemu sądownictwa, zawetuje tą reformę, kiedy większość sejmowa ją przygotuje? To rzeczywiście jest zaskoczenie” – mówił poseł. W jego ocenie Andrzej Duda swoją decyzją „wykazał się wysoką niekonsekwencją w działaniu”. Zwłaszcza, jak argumentował, że zostały uwzględnione poprawki głowy państwa. „Mnie prezydent zawiódł tym, co zrobił” – podkreślił Suski. „Presja ulicy”W jego ocenie Andrzej Duda „uległ presji ulicy”. „Po wymuszeniu demonstracjami na prezydencie weta, będzie efekt kolejnych manifestacji, bo opozycja zrozumiała, że ulicznymi burdami można wpłynąć na decyzję prezydenta” – powiedział. Jak zaznaczył, „uleganie czemuś takiemu to dolewanie oliwy do ognia”. Demonstracje przeciwników reformy sądownictwa należało „przetrzymać” – oświadczył poseł. Wyraził nadzieję, że w przyszłości prezydent będzie pomagał, a nie przeszkadzał w przeprowadzaniu kolejnych zmian. „Raz mu się zdarzyło przeszkadzać, ale to jeszcze go nie przekreśla” – zaznaczył. Pytany, czy jest możliwe, by kandydatem PiS w najbliższych wyborach prezydenckich została Beata Szydło, odparł: „Nawet jeżeli prezydent zawetował dwie ważne ustawy, to jeszcze nie jest powód, by przesądzać, kto będzie kandydatem popieranym przez PiS w następnych wyborach”. „Każdego powinno się oceniać na podstawie całej kadencji, a nie na podstawie jednego zdarzenia” – podkreślił Suski. Dodał, że dla niego „nie jest oczywiste”, że Andrzej Duda, będzie kandydatem Prawa i Sprawiedliwości.",,
„Prerogatywa prezydenta nie podlega żadnej kontroli”,"Prawo łaski jest prerogatywą prezydenta, ta prerogatywa nie podlega żadnej kontroli. Sąd Najwyższy nie może ingerować w sferę prerogatyw prezydenta – powiedział prezydencki minister Paweł Mucha. Skomentował w ten sposób uchwałę Sądu Najwyższego, który ocenił, że Andrzej Duda nie miał prawa ułaskawić Mariusza Kamińskiego. On sam oświadczył, że „wydając takie rozstrzygnięcie, sąd stawia się ponad prawem”","Kamiński oraz Maciej Wąsik zostali skazani w 2015 roku nieprawomocnymi wyrokami za nielegalne działania CBA ws. afery gruntowej. Andrzej Duda zastosował prawo łaski przed uprawomocnieniem się wyroku. W ocenie Sądu Najwyższego ułaskawienie Kamińskiego przed prawomocnym skazaniem nie wywołuje żadnych skutków prawnych.Minister Mucha przekonywał, że „uchwała podjęta dziś przez Sąd Najwyższy nie ma należytej podstawy prawnej”. Jak podkreślił, „nie może być podstawą ingerencji władzy sądowniczej” w kompetencje przypisane wyłącznie prezydentowi.Zgodnie z prawemZaznaczył, że zgodnie ze stanowiskiem, prezentowanym wcześniej przez Prokuratora Generalnego, wszystkie działania związane z ułaskawieniem Mariusza Kamińskiego i innych osób były zgodne z prawem. – Ta sprawa nie budziła żadnych naszych wątpliwości – dodał sekretarz stanu w kancelarii prezydenta.Z kolei rzecznik prezydenta Krzysztof Łapiński mówił, że ruch Sądu Najwyższego pokazuje jak „pilna i konieczna” jest zmiana konstytucji. – Polska potrzebuje konstytucji, która będzie na tyle precyzyjna, że do interpretacji jednego jej zdania nie będzie potrzeba pracy kilku sędziów przez kilka miesięcy – przekonywał. Także w ocenie karnisty prof. Piotra Kruszyńskiego uchwała SN „jest całkowicie nietrafna, żeby nie powiedzieć że błędna”. Dodał, że ponieważ jednak taka uchwała została wydana, to jest wiążąca w tej sprawie. Prawo łaski a ułaskawienieDodał, że zdecydowana większość komentarzy prawników do Kodeksu postępowania karnego dokonuje rozróżnienia i wskazuje, że „ułaskawienie, to instytucja uregulowana w K.p.k. i dotyczy rzeczywiście prawomocnego orzeczenia”. – Innym pojęciem jest jednak prawo łaski, wskazane w art. 139 konstytucji. Prawo łaski jest pojęciem szerszym niż ułaskawienie i może obejmować indywidualne akty abolicyjne – zaznaczył.Ponieważ jednak uchwała została przez SN wydana, to – jak powiedział – jest ona wiążąca w danej sprawie. – W związku z tym sprawa trafi do sądu drugiej instancji, czyli Sądu Okręgowego w Warszawie i sąd ten musi wydać merytoryczne rozstrzygnięcie w odniesieniu do byłego kierownictwa CBA – zaznaczył.",,
"Naukowiec o chińskim wirusie: W Wuhan funkcjonuje laboratorium, gdzie mógł powstać","Hiszpański mikrobiolog Francisco Mojica powiedział mediom, że nie wyklucza, iż koronawirus mógł powstać w laboratorium w Wuhan. Zaznaczył, że prawdopodobnie pojawił się poza obiektem badawczym z „powodu ludzkiego błędu”.","Mojica, którego nazwisko pojawiało się już w przeszłości wśród kandydatów do Nagrody Nobla w dziedzinie medycyny, uważa, że istnieje duże prawdopodobieństwo, iż „koronawirus został wyniesiony” poza chińskie laboratorium.  Naukowiec z uniwersytetu w Alicante wskazał, że wobec laboratorium w Wuhan, „w którym prowadzone są badania nad patogennymi wirusami”, już wcześniej pojawiały się ostrzeżenia.  – Pochodziły one szczególnie ze strony amerykańskich ośrodków naukowych, które wskazywały na brak w tej jednostce badawczej wszystkich elementów zapewniających bezpieczeństwo – dodał Mojica.  Hiszpański mikrobiolog wyraził przekonanie, że koronawirus, który w pierwszej kolejności pojawił się w mieście Wuhan, może zaliczać się do tzw. wirusów mutujących.",,
Merkel: Stany Zjednoczone nie ochronią Europy,"Kanclerz Niemiec Angela Merkel powiedziała w czwartek, że Europa nie może już dłużej polegać na tym, iż Stany Zjednoczone będą ją chronić w każdych okolicznościach – informuje agencja AFP.","– Czasy, kiedy mogliśmy po prostu polegać na tym, że Stany Zjednoczone nas ochronią, już minęły. Europa musi wziąć swój los we własne ręce, to nasze wyzwanie na przyszłość – powiedziała Merkel w Akwizgranie, wygłaszając laudację na cześć prezydenta  Emmanuela Macrona. Francuski przywódca został tam uhonorowany nagrodą Karola Wielkiego za zasługi dla integracji europejskiej.Według niemieckiej agencji dpa słowa kanclerz o wzięciu przez Europę swego losu we własne ręce miały związek z wycofaniem się Stanów Zjednoczonych z porozumienia w sprawie irańskiego programu nuklearnego, czemu przeciwne były m.in. Francja i Niemcy.",,
„Ryszard Petru próbuje odciągnąć uwagę od siebie”,"– Tak robią liderzy – aby uwolnić się od własnych problemów, dokonuje się reorganizacji personalnej. Mając złudne nadzieje, że to rozwiąże problem – powiedział w TVP Info były premier Leszek Miller, komentując zmiany w klubie Nowoczesnej.",Klub poselski Nowoczesnej zdecydował o zmianach w prezydium. W czwartek rozdzielono funkcje zarządu partii i klubu. Nowym rzecznikiem ugrupowania została Katarzyna Lubnauer.Reorganizację w Nowoczesnej komentował w TVP Info były lider SLD Leszek Miller. Jego zdaniem  Petru i co za tym idzie cała Nowoczesna ponosi olbrzymie straty wizerunkowe.,,
"„Niemcy kupili sobie Fakt, Newsweek, Onet, żeby mieć większy wpływ na Tuska”. Portal tvp.info ujawnia nową taśmę","Były premier, wieloletni prezes PSL Waldemar Pawlak i obecnie najbogatszy Polak Michał Sołowow spotkali się w jednej z warszawskich restauracji, gdzie rozmawiali m.in. o wpływie mediów o zagranicznym kapitale na polską politykę. Jak wielu polityków poprzedniej władzy – zostali nagrani. Portal tvp.info ujawnia najważniejsze wątki ich rozmowy.","Od dwóch tygodni portal Onet.pl publikuje co kilka dni po jednym fragmencie z jednej rozmowy Mateusza Morawieckiego – kiedyś prezesa banku BZ WBK, obecnie premiera RP. Od początku października nad jednym trzygodzinnym nagraniem siedzi pięciu dziennikarzy tego portalu i szuka materiałów na szefa polskiego rządu. Nagranie z 29 stycznia 2014 r., do którego dotarł portal tvp.info, dotąd nieznane opinii publicznej – rzuca nowe światło na przedwyborcze działania Onetu.Słysząc treść rozmowy Waldemara Pawlaka z Michałem Sołowowem, można zrozumieć, że o realnym wpływie zagranicznego kapitału na politykę danej firmy medialnej mówili nie tylko ludzie uważani za „spiskowców”, ale również najważniejsi politycy z obozu ówczesnej władzy. Waldemar Pawlak, który od początku III RP był dwukrotnie premierem, później przez pięć lat ministrem gospodarki i wicepremierem w rządzie Donalda Tuska, a w tym okresie przez blisko 8 lat kierował Polskim Stronnictwem Ludowym – w rozmowie z miliarderem – mówi otwarcie, jakie były motywacje przejęcia przez Niemców takich mediów jak „Fakt”, „Newsweek” i portal Onet.pl Waldemar Pawlak: Jeżeli pan spojrzy na taką bardzo opiniotwórczą stację, na przykład TVN, to kapitalizacja TVN jest grubo poniżej pana pomysłu np. na Azoty, i TVN w naszym kraju ma dużo większy wpływ niż wiele innych sporych całkiem firm (…) Michał Sołowow: TVN nie generuje cashu [pieniędzy], panie premierze, i dlatego jest na tyle wyceniany. Tu jest jakby…Waldemar Pawlak: Bardzo dobrze pan na to patrzy, otóż ja bym powiedział dalej, że można by sobie nawet wyobrazić, że do takiej firmy jak TVN opłaci się dopłacić, żeby mieć taki wpływ na politykę jak TVN. Niemcy sobie kupili - przez inwestycję w Axel Springer – „Fakt”, „Newsweek”, Onet. To są przykłady, gdzie ja mogę jednak powiedzieć, że na Tuska większy wpływ ma artykuł w „Fakcie” niż opinia Konfederacji Pracodawców czy Komisji Trójstronnej. (…) Dzisiaj oddziaływanie mediów, które są pod kontrolą różnych międzynarodowych koncernów, jest dużo większe na polski rząd niż wszystkich przedsiębiorców razem wziętych.                                                teraz odtwarzaneRozmowa Pawlak - Sołowow. Nagranie nr 1teraz odtwarzaneRozmowa Pawlak - Sołowow. Nagranie nr 2 W rozmowie z Pawlakiem Sołowow nie dowierza tak dużemu wpływowi mediów prywatnych na politykę państwa Donalda Tuska. Były wicepremier nie pozostawia złudzeń, że największa komercyjna stacja w Polsce roztacza nad międzynarodowymi koncernami parasol ochronny.Waldemar Pawlak:  Niech pan wrzuci sobie statystykę – w ilu przypadkach TVN zaatakowało międzynarodowe globalne koncerny, a w ilu przypadkach zaatakowało w dużych programach polskich przedsiębiorców, to pan zobaczy. To nie jest tak, że dziennikarze to jest takie bezhołowie i bezmózgowie. Niech pan sobie wyobrazi, że w Polsacie jakiemuś dziennikarzowi zachciałoby się skrytykować inwestycje Solorza, Polkomtel czy jakieś inne…                                                teraz odtwarzaneRozmowa Pawlak - Sołowow. Nagranie nr 3 Wieloletni prezes PSL zachęca Sołowowa, żeby ten zainwestował w TVN i pomógł tej stacji jeszcze mocniej wspierać polityczny obóz centroliberalny. Uważa inwestycję w akcje ITI za opłacalną i liczy na ruch miliardera w tym kierunku. Michał Sołowow w odpowiedzi proponuje, żeby liderem takiego przedsięwzięcia został Jan Kulczyk.Waldemar Pawlak: Nieproporcjonalnie duży wpływ mają aktywa stosunkowo nieduże na kształtowanie tych warunków, w których żyjemy. Premier się bardziej przejmuje, że mu zrobią koło pióra w gazecie czy w telewizji niż tym, że na przykład nie przygotuje dobrych regulacji.                                                teraz odtwarzaneRozmowa Pawlak - Sołowow. Nagranie nr 4 Waldemar Pawlak: No dobrze. Jeżeli w tą stronę byłby jakiś impuls i oczekiwanie, co my moglibyśmy przy pracodawcach zrobić – to jesteśmy zainteresowani…Michał Sołowow: Pozostajemy w stałym kontakcie i coś będziemy organizować.(…)Waldemar Pawlak: Niech pan się zastanowi nad tym pomysłem, żeby taki duży biznes przyjął trochę więcej oddziaływania na media…Michał Sołowow: Nie ma organizacji po stronie biznesu. Nie ma takiej organizacji…Waldemar Pawlak: To nie jest sprawa organizacji, to jest sprawa pięciu ludzi w Polsce, którzy jeżeli będą chcieli zrobić, to to zrobią.Michał Sołowow: No to wie pan co, no to w takim zespole powinien być jakiś lider. Naturalnym liderem tej całej sprawy jest Janek Kulczyk, doktor, tak?",,
Afera Sensor Cliniq: śledczy zabezpieczyli nieruchomości Neumanna. Polityk PO złożył zażalenie,"Sławomir Neumann, szef klubu parlamentarnego Platforma Obywatelska – Koalicja Obywatelska, podejrzany o przekroczenie uprawnień w czasie, gdy był wiceministrem zdrowia, żali się do sądu na decyzję prokuratury. Chodzi o ustanowienie hipoteki przymusowej na trzech należących do niego nieruchomościach.","– Decyzja w tym zakresie była podyktowana potrzebą zabezpieczenia wykonania grożącej mu kary grzywny – wyjaśnia w rozmowie z TVP3 Wrocław prokurator Tomasz Czułowski, rzecznik Prokuratury Okręgowej w Jeleniej Górze, która podjęła takie środki.  – Zabezpieczenia dokonano poprzez ustanowienie hipoteki przymusowej na trzech należących do podejrzanego nieruchomościach. Na wcześniejszym etapie postępowania zabezpieczenie w tej samej wysokości zostało także dokonane na majątku drugiego z podejrzanych w tej sprawie – dodaje Czułowski.  Wcześniej śledczy ustanowili wobec posła poręczenie majątkowe w wysokości 50 tys. zł. Jednak oprócz kar finansowych prominentnemu politykowi Platformy Obywatelskiej grozi również do 10 lat pozbawienia wolności.  Zdaniem Prokuratury Krajowej w wyniku działań Neumanna jako wiceministra zdrowia nastąpiło „osiągnięcie korzyści majątkowych w wysokości 13,5 miliona złotych przez warszawską klinikę medyczną (Sensor Cliniq – portal tvp.info), która bezprawnie pobierała od pacjentów opłaty za zabiegi finansowane w rzeczywistości przez Narodowy Fundusz Zdrowia”.",,
„Skończmy z tą plagą”. Papież o wykorzystywaniu kobiet i dzieci w Tajlandii,"Papież Franciszek, składający wizytę w Tajlandii, zaapelował miejscowego czasu do władz tego kraju o zapewnienie ochrony i godności kobietom i dzieciom, które są ofiarami przemocy, wyzysku i niewolnictwa. Mówił, że trzeba wyeliminować tę plagę.","W pierwszym przemówieniu w Tajlandii, wygłoszonym w siedzibie rządu w Bangkoku po oficjalnej ceremonii powitania papież powiedział: „Myślę o tych wszystkich kobietach i dzieciach naszych czasów, które są szczególnie zranione, stały się ofiarami przemocy i są narażone na wszelkie formy wyzysku, niewolnictwa, przemocy i wykorzystania”. W ten sposób nawiązał do jednego z najpoważniejszych problemów społecznych w kraju, czyli zjawiska prostytucji.– Wyrażam uznanie dla rządu tajlandzkiego za jego wysiłki na rzecz wyeliminowania tej plagi, a także wszystkim dla osób i organizacji, które niestrudzenie pracują, by zlikwidować to zło i zaproponować drogę godności – dodał.Franciszek przypomniał, że w tym roku obchodzona jest 30. rocznica Konwencji o Prawach Dziecka. Papież nawiązał do zjawiska migracji, typowego dla Tajlandii.W skali globalnej, zauważył, stanowi ono „jeden z głównych problemów moralnych, przed którymi stoi nasze pokolenie”.– Kryzysu migracyjnego nie można zignorować. Sama Tajlandia, znana z gościnności udzielonej migrantom i uchodźcom, stanęła w obliczu tego kryzysu z powodu tragicznego napływu uchodźców z krajów sąsiednich – przypomniał.Franciszek zaapelował o to, aby „wspólnota międzynarodowa działając odpowiedzialnie i dalekowzrocznie potrafiła rozwiązać problemy, które doprowadziły do tego tragicznego exodusu, oraz aby promowała migrację bezpieczną, uporządkowaną i uregulowaną”. – Oby każde państwo przygotowało skuteczne mechanizmy chroniące godność oraz prawa migrantów i uchodźców stojących w obliczu niebezpieczeństw, niepewności i wyzysku, szukając wolności i godnego życia dla swoich rodzin. Chodzi tu nie tylko migrantów, ale także o oblicze, jakie chcemy nadać naszym społeczeństwom – zaznaczył.Papież wyraził wdzięczność za to, że mógł odwiedzić Tajlandię i nazwał ją „bogatą krainą, obfitującą w wiele cudów natury, ale zwłaszcza strzegącą tradycji duchowych i kulturowych przodków, takich jak gościnność”.– Chciałbym tę tradycję podjąć, żeby ją szerzyć, a także pogłębiać więzy większej przyjaźni między narodami – dodał.Zwracając się do przedstawicieli władz złożył im życzenia po niedawnych wyborach, które – jak powiedział – „oznaczały powrót do normalnego procesu demokratycznego”. W 2014 roku doszło w Tajlandii do zamachu stanu. Odnotował, że Tajlandia jako państwo wielokulturowe, charakteryzujące się różnorodnością, od dawna uznaje znaczenie budowania zgody i pokojowego współistnienia wielu zamieszkujących ją grup etnicznych, „okazując szacunek i uznanie dla różnych kultur, ugrupowań religijnych, filozofii i idei”. Papież mówił też o znaczeniu dialogu międzyreligijnego w kraju, w którym ponad 90 proc. ludności to buddyści. Następnie podkreślił: „Pragnę osobiście zapewnić o wszelkich staraniach małej, ale żywotnej wspólnoty katolickiej, na rzecz zachowania i promocji tak specyficznych cech Tajów, przywołanych w waszym hymnie narodowym: kochający pokój i serdeczni, ale nie tchórzliwi; stanowczo gotowi do stawienia czoła wszystkiemu, co lekceważyłoby wołanie wielu naszych braci i sióstr, pragnących uwolnić się spod jarzma biedy, przemocy i niesprawiedliwości”.Franciszek położył nacisk na konieczność przezwyciężenia wszelkich form nierówności jako warunku prawdziwej wolności.W siedzibie rządu papieża powitał premier Tajlandii generał Prayuth Chan-ocha.Po oficjalnej ceremonii Franciszek udał się na spotkanie z najwyższym patriarchą buddyjskim w świątyni Wat Ratchabophit Sathit Maha Simaram. Ta historyczna siedziba tajskich mnichów została zbudowana przez króla Ramę V w 1869 r. zgodnie z tradycją, z którą każdy monarcha musi mieć swoją świątynię.",,
KO chce „szybszej redukcji dzików”. Przed rokiem mówili o „plutonach egzekucyjnych”,"Wśród zaproponowanych przez posłów KO pomysłów rozwiązań sprawy epidemii wirusa ASF jest m.in. „szybsza, planowana redukcja dzików, które są głównym nosicielem wirusa ASF”. Postulat ten kontrastuje z wypowiedziami czołowych polityków Platformy, którzy jeszcze niecały rok temu bardzo mocno krytykowali działania rządu w tej sprawie, mówiąc o „barbarzyństwie”, „szaleństwie”, a nawet „plutonach egzekucyjnych” polujących na dziki.","Posłowie KO Dorota Niedziela, Maria Janyska i Kazimierz Plocke ocenili na konferencji prasowej w Sejmie, że minister rolnictwa Jan Krzysztof Ardanowski „bezradnie rozkłada ręce” wobec choroby ASF i mówi, że „nic nie może zrobić”. Ich zdaniem pojawienie się ponad 20 kolejnych przypadków zarażonych dzików w zachodniej Polsce, to „oznaka poważnego kryzysu” w walce z epidemią wirusa ASF. Choroba ta jest śmiertelna dla świń. Odpowiedzialnością za rozprzestrzenianie się zarazy obarczyli cały rząd PiS. Na konferencji przedstawiono sześciopunktowy plan przygotowany przez przedstawicieli KO. Mimo że odstrzał dzików sprzed roku nazwano „bezmyślną rzezią”, to na program składa się m.in. „szybsza, planowana redukcja dzików, które są głównym nosicielem wirusa ASF”. Postulat ten kontrastuje z wypowiedziami czołowych polityków PO, którzy jeszcze niecały rok temu bardzo mocno krytykowali działania rządu. – Minister środowiska, wydając takie rozporządzenie, doprowadza do tego, że w Polsce gatunek dzika zniknie z mapy Polski, zniknie z polskiej przyrody – mówił wtedy Stanisław Gawłowski. Joanna Kluzik-Rostkowska apelowała wówczas o „położenie kresu temu szaleństwu”.",,
Polska – Słowenia. Udany rewanż za wrzesień,"Mecz ze Słowenią idealnie rozpoczęli Biało-Czerwoni. Już w trzeciej minucie Sebastian Szymański pokonał Jana Oblaka. Słoweńcy w 14. minucie łatwo ograli naszych obrońców i wyrównali. Jednak gol Roberta Lewandowskiego w drugiej połowie zasłużył na najwyższe uznanie. Słoweńcy dwa razy doprowadzali do remisu, ale nasi zwodnicy i tak zdołali strzelić zwycięskiego gola. Było to ostatnie spotkanie eliminacji Euro 2020. Polacy już wcześniej zapewnili sobie pierwsze miejsce w grupie.","Prowadzenie powinniśmy podwyższyć w 10 minucie. Świetnym dryblingiem błysnął Kamil Grosicki, ale jego dośrodkowanie trafiło w Piotra Zielińskiego. Zamiast 2:0, goście wznawiali grę od bramki.W 14. minucie moment nieuwagi kosztował nas stratę gola. Po bardzo dobrym dośrodkowaniu Josip Iličić przechytrzył Arkadiusza Recę, a Tim Matavž nie miał problemów z pokonaniem Wojciecha Szczęsnego z najbliższej odległości. Po pełnym emocji początku mecz stracił swoje tempo. Polacy nie rozgrywali już piłki z taką pasją, a Słoweńcom nie paliło się z odważniejszymi atakami na naszą bramkę.I całe szczęście, bo nasza defensywa bez Glika wyraźnie traci na jakości. Kontuzja stopera Monnaco pokrzyżowała też pożegnanie Piszczka. Pierwotnie piłkarz Borussii Dortmund miał zejść około 30 minuty meczu. Selekcjoner Jerzy Brzęczek nie zdecydował się jednak na roszadę. I nie ma się, co dziwić. Bo mając przed sobą godzinę gry, zostawała my mu do dyspozycji tylko jedna zmiana. Ostatecznie Piszczek opuścił murawę chwilę przed końcem pierwszej połowy. Podobnie jak w pierwszej połowie, po wyrównaniu tempo meczu spadło. Groźnie pod naszą bramką zrobiło się w 74. minucie, gdy Wojciech Szczęsny musiał głową interweniować daleko poza polem karnym, aby przeciąć atak gości. Kilka chwil później ładnym strzałem z dystansu popisał się Grosicki, ale nawet, gdyby piłka wpadła do siatki, gol nie zostałby uznany, bo skrzydłowy Hull City był na spalonym.W 81. minucie cieszyliśmy się po raz trzeci z prowadzenia. Polacy przechwycili piłkę na połowie rywali, Zieliński podał do Lewandowskiego. Nasz napastnik został jednak wypchnięty z pola karnego przez rywali. Zdecydował się na dośrodkowanie na dłuższy słupek do Grosickiego. 31-letni skrzydłowy zgrał piłkę do środka, a do tam nabiegł Jacek Góralski. Pomocnik Ludogorca Razgrad zaliczył tym samym premierowe trafienie w koszulce z orłem na piersi. Słoweńcy kończyli mecz w dziesiątkę. Drugą żółtą kartkę otrzymał Jasmin Kurtić. Pomocnik SPAL bardzo ostro potraktował Góralskiego. Były zawodnik Jagiellonii mógł jednak kontynuować grę. I całe szczęście, bo Polacy wykorzystali już limit zmian. Chwilę wcześniej na boisku pojawił się debiutujący w dorosłej reprezentacji Kamil Jóźwiak.W doliczonym czasie gry z dystansu próbowali jeszcze trafić do bramki Zieliński i Krychowiak, ale ich strzałom brakowało precyzji. Polska wygrała ze Słowenią 3:2 i zakończyła eliminacje z imponującym bilansem ośmiu wygranych, remisu i porażki.",,
Nocny pożar w Krakowie. Spłonęła tężnia solankowa,"Tężnia solankowa nad Zalewem Nowohuckim, która spłonęła w nocy z niedzieli na poniedziałek, zostanie odbudowana – deklarują władze Krakowa. – Inwestycja była ubezpieczona, a teren budowy był chroniony – mówił w poniedziałek dziennikarzom dyrektor Zarządu Zieleni Miejskiej Piotr Kempf. Koszt wybudowania krakowskiej tężni miał wynieść ok. 1,3 mln zł.","– Odbudujemy tężnię w Nowej Hucie. Nie mogę się nadziwić, że komuś mogła przeszkadzać ta budowla – napisał prezydent Krakowa Jacek Majchrowski. Jak podawały media, m.in. RMF FM, najprawdopodobniej doszło do podpalenia. – Dzisiaj, najdalej jutro będziemy wiedzieć, czy zniszczeniu uległa tylko drewniana konstrukcja, czy nie zostały rozszczelnione znajdujące się pod tą konstrukcją zbiorniki na solankę, bo to najdroższa część tego obiektu – powiedział PAP Piotr Kempf. Dodał, że w poniedziałek na terenie budowy ma być już ubezpieczyciel. – Jeśli cześć podziemna nie została uszkodzona i w miarę szybko przystąpimy do prac, to mamy nadzieję, że we wrześniu uda się uruchomić tężnię – dodał dyrektor ZZM.",,
Pracownik uczelni zwolniony po odczycie na temat homoseksualizmu,"Śląski Uniwersytet Medyczny rozwiązał umowę z jednym z wykładowców – podał portal środowisk LGBT queer.pl. Przyczyną miał być donos związany z wystąpieniem pracownika uczelni, zatytułowanym „Homoseksualizm a zdrowie”. Odczyt miał zawierać  m.in. dane statystyczne dotyczące zdrowia aktywnych homoseksualistów. W rozmowie z portalem tvp.info rzecznik prasowy SUM Bożena Langner potwierdziła informację o zwolnieniu pracownika. – Śląski Uniwersytet Medyczny jest instytucją, na której nie są i nie będą popierane zachowania o charakterze homofobicznym – przedstawiła stanowisko uczelni w sprawie.","Wykład niewymienionego z nazwiska pracownika SUM nosił tytuł „Homoseksualizm a zdrowie”. Jego autor miał dowodzić, że praktyki homoseksualne są niezgodne z naturą. Na portalu opublikowano zdjęcia z widocznymi fragmentami prezentacji towarzyszącej wykładowi. Pierwotnie zamieścił je facebookowy profil „To tylko teoria”. Można przeczytać na nich m.in., iż „badania berlińskiego Instytutu im. R. Kocha pokazują, że geje stanowią w Niemczech 60 proc., w Kanadzie 70 proc., a w Indiach 86 proc. chorych na AIDS. Ponadto aktywni geje 4 razy częściej popadają w depresję, 5 razy częściej w nikotynizm, 6 razy częściej próbują popełnić samobójstwo. Żyją przeciętnie, zależnie od form i intensywności swojej aktywności, o 8-20 lat krócej niż pozostali mężczyźni”. Na innym ze slajdów, opartych – jak pisze autor prezentacji – o badania amerykańskiego prof. Marka Regnerusa, czytamy, że „dzieci wychowane przez pary homoseksualne miały znacznie gorsze wyniki w 25 spośród 45 punktów branych pod uwagę” oraz że m.in. znacznie częściej korzystają z pomocy społecznej czy palą marihuanę. Jak dodano, „zatrważająca statystyka dotyczy sytuacji, kiedy osoby w pewnym momencie zostały zmuszone do seksu wbrew ich woli. Dotyczy to 31 proc. tych wychowanych przez matkę lesbijkę, 25 proc. przez ojca geja i 8 proc. z pełnych rodzin biologicznych”.",,
Powstał niemiecko-francuski gigant zbrojeniowy. Ma produkować konkurencję dla rosyjskiej „Armaty”,Po dziesięciu latach planowania i roku negocjacji niemieckie i francuskie konsorcja z branży zbrojeniowej połączą siły. Krauss-Maffei Wegmann (KMW) i Nexter utworzą Newco. Spodziewane roczne obroty giganta wyniosą około 2 miliardy euro.,"Długie negocjacje przyspieszyły rok temu po zaostrzeniu się rosyjskiej polityki wobec Ukrainy, która zaowocowała aneksją Krymu i agresją w Donbasie. W środę francuskie ministerstwo obrony ogłosiło podpisanie wstępnej umowy. Planowany początek wspólnych działań wyznaczono na 1 stycznia 2016 roku.Francuski Nexter Systems produkuje czołgi Leclerc, zaś niemiecki KMW cenione, ale starzejące się Leopardy. Celem koncernu, który tymczasowo nazwano Newco jest – jak oświadczyło francuskie ministerstwo obrony – „wspólny projekt”.Putin puszył się jak pawTen cel to plany stworzenia czołgu nowej generacji, który miałby stanowić odpowiedź na testowany przez Rosjan wóz bojowy T-14 „Armata”. Jego prezentacja odbyła się na Placu Czerwonym podczas parady zwycięstwa. Władimir Putin puszył się jak paw oglądając czołg przejeżdżający przed trybuną honorową.",,
Morawiecki: Opłaca się opierać naszą gospodarkę o polską walutę,"– Nie opłaca się nam, dziś w szczególności, przyjąć waluty euro. Opłaca się opierać naszą gospodarkę o polską walutę – mówił podczas konwencji regionalnej PiS w Lublinie premier Mateusz Morawiecki.","Premier Morawiecki zwracał uwagę, że niektóre kraje UE nie rozwinęły się w ostatnich latach, a nawet cofnęły się. – To kraje, które jeszcze niedawno były celem naszej emigracji zarobkowej, takie jak Włochy czy Hiszpania. To kraje – jak Grecja – które w 2007 r. miały gospodarkę 10 razy mniejszą od Niemców, a dzisiaj mają 18 razy mniejszą – mówił premier.              Zdaniem premiera to właśnie przyjęcie waluty euro w niewłaściwym czasie w takich krajach jak Włochy, Hiszpania i Grecja było przyczyną „permanentnej stagnacji”. – Warto z porażki tych krajów wyciągnąć wnioski dla Polski, bo jesteśmy dzisiaj konfrontowani z tym tematem. Nasi konkurenci polityczni, Platforma Obywatelska, Koalicja Europejska chcą nas jak najszybciej wprowadzić do strefy euro – mówił Morawiecki.              – My pokazujemy, że zgodnie i z teorią, i praktyką (...) nie opłaca nam się, dzisiaj w szczególności, przyjąć waluty euro i opłaca się opierać naszą gospodarkę o polską walutę, o polskiego złotego – oświadczył premier.  Morawiecki ocenił, że mechanizm dotyczący założeń wspólnej waluty europejskiej nie jest dobry i odrzuca go wiele społeczeństw europejskich. – My chcemy przede wszystkim europejskich wynagrodzeń, a nie europejskich cen i drogą do tego jest utrzymanie polskiego złotego – mówił szef rządu.  „Wspólna waluta powoduje, że importuje się bezrobocie” – Jeśli można wymienić dwie główne przyczyny tego, że Polska 10-11 lat temu nie wpadła w tak głęboki kryzys, jak inne kraje Unii Europejskiej, to te przyczyny są dwie: pierwsza to ówczesna polityka fiskalna PiS, która spowodowała, że w społeczeństwie było więcej pieniędzy na wydatki, konsumpcję poprzez obniżkę podatków, którą wtedy zrobił rząd premiera Jarosława Kaczyńskiego, to była ogromna obniżka podatków w 2007 r., ona pomogła w tym utrzymaniu koniunktury w 2009-2010, ale druga przyczyna ekonomicznie kluczowa to właśnie utrzymanie polskiej złotówki – dodał Morawiecki. – A niewątpliwie to właśnie wspólna waluta powoduje, że importuje się bezrobocie, a eksportuje się miejsca praca (...). My mamy dzisiaj najniższy poziom bezrobocia przez ostatnie 30 lat i nie chcemy importować czyjegoś bezrobocia do Polski – podkreślił szef rządu. – A więc warto się dzisiaj zapytać w czyim interesie Koalicja Europejska, Platforma Obywatelska dąży do jak najszybszego przystąpienie Polski do strefy euro, przyjęcia tej waluty (...). Warto się o to zapytać, czy to jest w interesie Polski, czy to jest w interesie tych krajów, które dzisiaj bardzo korzystają na euro? – powiedział premier. – Dzisiaj mogę powiedzieć z pełną odpowiedzialnością – nie jest w interesie Polski przyjmowanie tej waluty w najbliższym czasie – podkreślił.",,
CNN zamilknie w Rosji. Przez zmiany w prawie,"CNN, amerykańska telewizja informacyjna, wstrzymuje nadawanie w Federacji Rosyjskiej z powodu zmian w prawie medialnym Rosji – podały we wtorek rosyjskie media, powołując się na Turner Broadcasting System (TBS), właściciela stacji.","Cable News Network (CNN) wycofa się z FR z dniem 31 grudnia 2014 roku. TBS nie precyzuje, jakie konkretnie zmiany w rosyjskim prawie medialnym spowodowały tę decyzję.  Powodem ograniczenie udziałów inwestorów zagranicznych w kapitale zakładowym spółek medialnych w Rosji? Wiadomo jednak, że Duma Państwowa, niższa izba rosyjskiego parlamentu, we wrześniu uchwaliła ustawę ograniczającą udziały inwestorów zagranicznych w kapitale zakładowym spółek medialnych w Rosji do 20 proc.  Ustawa przewiduje, że założycielem środka masowego przekazu (prasa, radio, telewizja i internet) w Federacji Rosyjskiej nie może być obce państwo, organizacja międzynarodowa i obywatel Rosji mający również obywatelstwo innego państwa.  Obecnie inwestorzy zagraniczni nie mogą posiadać więcej niż 50 proc. akcji rosyjskich spółek medialnych. Przy czym ograniczenie to dotyczy tylko stacji telewizyjnych i radiowych nadających na terytorium zamieszkanym przez ponad połowę ludności Rosji, a także gazet i czasopism o nakładzie powyżej miliona egzemplarzy.  Zaostrzenia prawa medialnego zażądała Administracja Prezydenta Rosji Media w Rosji utrzymują, że zaostrzenia prawa medialnego zażądała Administracja Prezydenta Rosji. W zamyśle inicjatorów ustawy ma ona pomóc w przeciwdziałaniu wojnie informacyjnej, jaką - ich zdaniem - przeciwko Rosji prowadzą USA i Unia Europejska. Władze w Moskwie niejednokrotnie wyrażały niezadowolenie z pracy niezależnych mediów, w tym zagranicznych. Ich uwagi dotyczyły przede wszystkim relacji z wydarzeń na Ukrainie. Zmiany dotkną większość mediów w FR, gdyż wielu rosyjskich właścicieli spółek medialnych rejestruje je w zagranicznych rajach podatkowych. Uderzą w ostatnie niezależne media w Rosji, w tym dziennik „Wiedomosti”, wydawany przez fiński dom medialny Sanoma przy współpracy z „Wall Street Journal” i „Financial Times”, miesięcznik „Forbes” należący do niemieckiego koncernu Axel Springer oraz radio Echo Moskwy, którego udziałowcem mniejszościowym (33,3 proc.) jest zarejestrowana w USA spółka EM-Holding.  Media muszą dostosować się do wymogów nowego prawa do końca 2015 roku.  CNN nadaje w Rosji bez licencjiCNN nadaje w Rosji od końca lat 80. Wszelako czyni to bez licencji. Aby ją uzyskać, stacja powinna zarejestrować się w FR jako środek masowego przekazu. CNN już dawno wystąpiła do Federalnej Służby Nadzoru w sferze łączności, technologii informatycznych i masowego przekazu (Roskomnadzor) o licencję nadawcy, jednak do dzisiaj jej nie otrzymała.  Roskomnadzor oświadczył we wtorek, że nie ma nic wspólnego z wycofaniem się CNN z Rosji. Stacja dostępna jest w FR w płatnych telewizjach kablowych.  Turner Broadcasting System zaznaczył, że jego decyzja w żaden sposób nie wpłynie na funkcjonowanie biura CNN w Moskwie.",,
"Atomizer, e-papieros, dilerka. „Państwo musi działać skrajnie pryncypialnie”","Nowe narkotyki zabijają. My relatywizujemy zagrożenia związane z paleniem e-papierosów, do których dodaje się substancje narkotyczne. Mamy być skrajnie pryncypialni, służby muszą tak działać. My mamy być mądrzejsi przed szkodą. Zaraz zaczną ginąć młodzi ludzie, dzieci, którym dostarcza się substancje skrajnie chemiczne – powiedział w rozmowie z portalem tvp.info Główny Inspektor Sanitarny Jarosław Pinkas.","W czwartek 14 listopada przed południem na jednym z konińskich osiedli patrol policji próbował wylegitymować 21-latka i dwóch 15-latków; mężczyźni – według relacji mediów – mieli wymieniać się atomizerem do e-papierosa.Najstarszy mężczyzna zaczął uciekać. Według informacji policji, 21-latek nie reagował na wezwania do zatrzymania i wyciągnął nożyczki. Goniący go funkcjonariusz użył broni; 21-latek zmarł pomimo udzielonej pomocy medycznej.Jak podały niektóre media, przy ciele mężczyzny znalezione zostały dwa woreczki ze środkami psychotropowymi. Portal tvp.info potwierdził te informacje. – Na miejscu podczas oględzin zabezpieczono dwa woreczki strunowe z białym proszkiem. W jednym z nich było jeszcze 6-7 mniejszych dilerek. Badania wskazały na amfetaminę. Dla mnie to było spotkanie klientów z dilerem, dlatego uciekał. Mężczyźni wymieniali się atomizerem do e-papierosów – mówi nam jeden ze śledczych. Sugeruje, że narkotyki, które mieli przy sobie, mogły posłużyć jako środek zastępczy do e-papierosa. W rozmowie z portalem tvp.info Główny Inspektor Sanitarny Jarosław Pinkas mówi o niebezpieczeństwach związanych z dodawaniem narkotyków do e-papierosów. – Nowe narkotyki zabijają, dopalacze zabijają. Relatywizujemy wszystkie zagrożenia związane z wapowaniem (paleniem e-papierosów – przyp. red.). Ostatnio wiadomo, że poprzez kartridże (pojemnik do napełniania – przyp. red.) dostarcza się ogromną ilość substancji toksycznych. W USA kilkadziesiąt zgonów związanych  było z tym, że do e-wapowania były dostarczane substancje narkotyczne – THC, octan tokoferylu, katynon. Mamy już zespół chorobowy, który zabija ludzi – zaznacza nasz rozmówca.Dalej Pinkas dodaje, że „my mamy być mądrzejsi przed szkodą”. – Zaraz zaczną ginąć młodzi ludzie, dzieci, którym dostarcza się substancje skrajnie chemiczne. Tu dochodzi do sytuacji, w której relatywizujemy zagrożenie – stwierdza. Główny Inspektor Sanitarny zaznacza, że państwo ma „nie dopuścić do tego, by ktokolwiek zginął przez takie używki, to obowiązek”.Odniósł się także do działań policji. – Policja ma działać w sposób pryncypialny, mamy bronić młodzież. Działamy z policją – szczególnie z CBŚP – by bronić przed nowymi narkotykami, które są dostarczane w przeróżny sposób – listków do lizania, substancji do podlewania roślin, a one teraz są w e-papierosach – stwierdza. Zaznacza, że takie substancje są też waporyzatorach – urządzeniach tworzących parę. – Mamy obowiązek bronić młodych obywateli przed tymi zagrożeniami. Przestępcy muszą być ścigani – dodaje.  – Działanie policji ze zwalczaniem dostępu do substancji toksycznych to działania, które powinny się spotkać wyłącznie z poparciem. Walczymy o życie naszych dzieci, bliskich. Państwo ma być skuteczne – mówi nasz rozmówca. W związku ze zdarzeniami z Konina Prokuratura Okręgowa w Koninie wszczęła śledztwo. Postępowanie prowadzone jest w sprawie nieumyślnego przekroczenia uprawnień przez policjanta i nieumyślnego spowodowania śmierci osoby.",,
"Rostowski: PiS kradnie nasz pomysł, aby 500 plus było też na pierwsze dziecko","PiS próbuje ukraść nasz pomysł, aby 500 plus było też na pierwsze dziecko – oświadczył b. minister finansów Jan Vincent Rostowski (PO). Jego zdaniem wprowadzenie dziś 500 plus na pierwsze dziecko będzie bardzo trudne, ale jest to do zrobienia, jeśli podtrzyma się wzrost gospodarczy i zwiększy inwestycje.","Pod koniec lutego prezes PiS Jarosław Kaczyński i premier Mateusz Morawiecki na konwencji partii zapowiedzieli nowe propozycje programowe – tzw. „nową piątkę PiS”. Wśród nich znalazło się m.in. wprowadzenie 500 plus od pierwszego dziecka.– Jestem zirytowany tym, że pomysł, który przedstawiliśmy, który jest częścią naszego programu od trzech lat, żeby 500 plus było też na pierwsze dziecko, PiS próbuje ukraść – powiedział były minister finansów w TVN24. Jego zdaniem wprowadzenie świadczenia od pierwszego dziecka „jest absolutnie konieczne z punktu widzenia elementarnej sprawiedliwości”.– Jak mówiliśmy wtedy – każde dziecko jest równe. Pierwsze dziecko też się liczy, także z powodów demograficznych. Zawsze mówiliśmy i wiedzieliśmy, że to będzie bardzo znaczący koszt. Z takimi kosztami trzeba się uporać. Uważaliśmy i uważamy, że w nadchodzącej kadencji gospodarka będzie mogła się z tym uporać, jeżeli będzie zarządzana przez odpowiedzialną, gospodarczo kompetentną i nieskorumpowaną ekipę – podkreślił Rostowski.Pytany, czy dziś są warunki na wprowadzenie 500 plus od pierwszego dziecka, Rostowski ocenił, że „będzie to bardzo trudne, ale jest to do zrobienia, pod warunkiem, że podtrzyma się wzrost gospodarczy i zwiększy inwestycje”.",,
"„Inwazja na Irak, to był początek powstania Państwa Islamskiego. Tamten błąd trzeba naprawić”","– To, co zdarzyło się w 2003 roku  – inwazja na Irak, to był początek powstania Państwa Islamskiego. Wtedy runął porządek ekonomiczno-polityczny w regionie – mówił na antenie TVP Info Riad Haidar neonatolog, Syryjczyk, od 40 lat mieszkający w Polsce.  Gość programu „Minęła dwudziesta” przekonywał o konieczność naprawienia tamtego błędu Zachodu. Przyznał, że „import” demokracji na tereny Bliskiego Wschodu nie jest możliwy ze względu na mentalność i obyczaje mieszkańców. Ale – zaznaczył – imigranci, którzy przybywają do Europy, będą musieli przyjąć zwyczaje tu obowiązujące i uczynią to, jeśli spotkają się z otwartością i serdecznością.",,,
Uwaga na lek z krótszą o rok datą ważności. Seria Ircolnu Forte do zwrotu,"Uwaga na serię 01218 leku Ircolon Forte (tabletki, 200 mg), stosowanego w leczeniu układu pokarmowego. Wycofano ją z powodu nieprawidłowego oznakowania terminu ważności.","Jak podał na swojej stronie Główny Inspektorat Farmaceutyczny, wycofano z obrotu serię 01218 o dacie ważności „02.2021”. Decyzję zapadła – podano – na wniosek producenta w związku z nieprawidłowym oznakowaniem terminu ważności. Przedmiotowa seria powinna być oznaczona terminem ważności 02.2020.  Lek jest stosowany w leczeniu objawowym: zaburzeń motoryki przewodu pokarmowego, określanych jako zespół jelita drażliwego oraz bólu związanego z zaburzeniami czynnościowymi przewodu pokarmowego i dróg żółciowych: biegunka, zaparcia, bóle brzucha, stany skurczowe jelit.  GIF miesięcznie wydaje średnio kilka decyzji o wycofaniu poszczególnych serii jakiegoś leku z obrotu, najczęściej na wniosek producenta.  Producenci leków mają obowiązek rygorystycznego dotrzymywania zgłoszonych we wniosku rejestracyjnym parametrów jakości tych produktów. Zgłaszając lek do rejestracji, producent przedstawia dokładną specyfikację danego preparatu. Określona jest nie tylko dokładna zawartość poszczególnych składników, ale i szereg innych parametrów, np. jak dany lek zachowuje się w temperaturze pokojowej, jak reaguje na światło, jaką powinien mieć gęstość.",,
Sejm zajmie się projektem skierowanym przeciw seksualizacji dzieci?,"Obywatelski projekt inicjatywy ustawodawczej „Stop pedofilii” trafił do Sejmu. Wprowadza kary dla osób pochwalających współżycie seksualne małoletnich. Inicjatorzy zbiórki podpisów sugerują, że w promocję takich postaw zaangażowani są aktywiści LGBT. Czy PiS poprze zaostrzenie przepisów? – Zobaczymy co dokładnie w tym projekcie jest. Na pewno jestem przeciwnikiem takiego zdania, że nie warto o tym dyskutować. Sytuacja pod kątem ideologii LGBT zmierza w złym kierunku. Ja tym osobom żadnych racji nie narzucam i też chciałbym, żeby nie terroryzowały one dzieci, nie niszczyły ich niewinności w taki sposób, że zmuszają ich wszechobecną ideologią, żeby wchodziły szybciej w dorosłe życie – powiedział portalowi tvp.info poseł PiS Norbert Kaczmarczyk. Projekt mocno krytykuje Nowoczesna.","Pod obywatelskim projektem fundacji Pro – Prawo do życia podpisało się 265 tys. osób. Popierają one zaostrzenie Kodeksu karnego. Osoby, które publicznie propagowałyby lub pochwalałyby obcowanie płciowe dzieci, mogłyby zostać skazane przez sąd na karę grzywny, ograniczenia wolności lub maksymalnie dwóch lat więzienia. Na trzy lata za kratki mogłyby natomiast trafić osoby, które czyniłyby to za pomocą mediów lub jako nauczyciele czy wychowawcy. Inicjatorzy projektu nie kryją, że sprzeciwiają się edukacji seksualnej prowadzonej – ich zdaniem – przez środowiska LGBT (lesbijek, gejów, biseksualistów i transseksualistów) w szkołach. – Seksualizacja dzieci w szkołach nie powinna być dopuszczalna. Co do tego mamy absolutną pewność. Co do konkretnych rozwiązań, to będą one wypracowywane w Sejmie. Chodzi o to, żeby postawić tamę seksualizacji dzieci. W pewnym sytuacjach można to postrzegać poprzez pryzmat już istniejącego Kodeksu karnego. Ponieważ nie znam tego projektu, nie chcę się jednak odnosić, czy nowelizacja kodeksu jest potrzebna czy też nie – stwierdził w rozmowie z portalem tvp.info eurodeputowany PiS Karol Karski. Zdecydowanie przeciwko projektowi inicjatywy „Stop pedofilii” opowiada się warszawski radny Koalicji Obywatelskiej Marek Szolc. – Ten projekt jest bublem, jest niezgodny z systemem, który mamy w tej chwili w Polsce, by chronić zdrowie seksualne młodzieży. Wydaje mi się, że nie zajmiemy się tym w tej kadencji. Jest to coś niewartego w ogóle parlamentu – krytykował w rozmowie z portalem tvp.info.  Posłowie mają trzy miesiące, aby zająć się projektem. Nie wiadomo zatem, czy uda im się to przed końcem kadencji Sejmu. Inicjatywę obywatelską najmocniej krytykują politycy Nowoczesnej. – Jeśli prawica myśli, że osoby poniżej 18. roku życia nie będą uprawiać seksu, to się grubo myli. Młodzież uprawia seks, to jest coś oczywistego. Średni wiek inicjacji seksualnej w Polsce cały czas spada. Możemy wyposażyć młodzież w wiedzę, jak się chronić przed chorobami przenoszonymi drogą płciową, jak podejmować decyzję o podjęciu współżycia seksualnego w sposób świadomy i dojrzały – powiedział portalowi tvp.info Szolc. W ocenie Szolca, 15-16-letni uczniowie powinni móc nauczyć się skutecznie zakładać prezerwatywy. – Widząc aktywność Ordo Iuris, to boję się, że za chwilę zakażą jakiejkolwiek aktywności w niedzielę, bo już doprowadzili do tego, że w niedzielę nie można robić zakupów. Za chwilę zakażą nauczania teorii ewolucji, bo są zwolennikami kreacjonizmu. Jest przecież taki pogląd wśród bardzo konserwatywnych ludzi. Za chwilę będą kolejne rzeczy edukacyjne zakazywać. Zobaczmy, co jest w tym projekcie. Nie zakazywałbym po prostu edukacji – mówił z kolei w rozmowie z nami poseł Nowoczesnej Adam Szłapka.",,
„Solidarność”: Lewica jest następcą komunistycznych instytucji,"Obradująca we wtorek w Gdańsku KK NSZZ „Solidarność” przyjęła stanowisko, w którym wyraża oburzenie pomysłem posłów Lewicy, cofającym przepisy ustawy dezubekizacyjnej. Według „S” świadczy to o tym, że Lewica jest następcą komunistycznych instytucji.","Poseł Lewicy Andrzej Rozenek poinformował PAP na początku grudnia, że Lewica ma gotowy projekt ustawy przywracającej prawa emerytalne wszystkim mundurowym, którzy je stracili. W przyjętym we wtorek jednomyślnie stanowisku Komisja Krajowa NSZZ „S” z oburzeniem przyjęła informację o projekcie ustawy przygotowanym przez Lewicę, która cofnęłaby rozwiązania zawarte w tzw. ustawie dezubekizacyjnej z 2016 r. „Lewica w jasny sposób daje tym do zrozumienia, że jest następcą ideowym PRL-owskich komunistycznych organów i instytucji. Na szczególne potępienie zasługuje wybór daty złożenia wniosku – 16 grudnia – przypadającej w trakcie obchodów 49. rocznicy grudniowej masakry na Wybrzeżu w roku 1970 i 38. rocznicy masakry w Kopalni Wujek 16 grudnia 1981 roku. To jawna prowokacja i bezczeszczenie pamięci ofiar” – oświadczyły władze „S”.Jak podkreślono, posłowie Lewicy „zamiast zabiegać o profity dla katów, powinni skupić się na zadośćuczynieniu ich ofiarom”. Według Rozenka, zespół zajmie się sprawą uchwalonej w grudniu 2016 roku (podczas obrad w Sali Kolumnowej Sejmu) tzw. ustawy dezubekizacyjnej, która zaczęła działać w październiku 2017 r. Na jej podstawie prawie 39 tys. funkcjonariuszy służb PRL ma obniżone emerytury i renty; nie mogą być one wyższe od średniego świadczenia wypłacanego przez ZUS.Ustawa dotyczy funkcjonariuszy m.in. Policji, Agencji Bezpieczeństwa Wewnętrznego, Agencji Wywiadu, Służby Kontrwywiadu Wojskowego, Służby Wywiadu Wojskowego, Centralnego Biura Antykorupcyjnego, Straży Granicznej, Państwowej Straży Pożarnej, Służby Więziennej oraz rodzin funkcjonariuszy.",,
Premier: Każda przemoc spotka się ze zdecydowaną reakcją rządu,"Temperatura walki politycznej przekroczyła dopuszczalny poziom; spór jest naturalny i twórczy, ale jeśli przyświeca mu debata – powiedział w rozmowie z portalem wPolityce.pl premier. Mateusz Morawiecki podkreślił, że nie będzie żadnej tolerancji ze strony rządu dla „przemocy w życiu publicznym”.","Morawiecki pytany, jak odbiera „agresywne wypowiedzi w debacie publicznej, zwłaszcza ze strony opozycji”, odpowiedział, że „ze smutkiem i niepokojem”. – Debata publiczna powinna być wyważona, a wypowiedzi rozważne. Podnoszenie temperatury sporu nikomu nie służy, a na pewno szkodzi Polsce. Agresywny język łatwo może zamienić się w agresywne działania. Dlatego chcę mocno zadeklarować, że jako rząd wyznajemy zasadę: zero tolerancji dla przemocy w życiu publicznym. Zero słów, zero haseł, zero gestów, które krzywdzą innych – powiedział premier. – Przemoc może być zarówno fizyczna, jak i słowna. Każda przemoc spotka się z naszej strony ze zdecydowaną reakcją. Nie wszystkim złym wypowiedziom czy działaniom da się zawsze zapobiec, ale zawsze należy wyciągać sprawiedliwe konsekwencje – dodał. – Na pewno, tak jak wielu Polaków, mam poczucie, że temperatura walki politycznej przekroczyła dopuszczalny poziom. Oczywiście spór w polityce jest naturalny i twórczy, ale tylko jeśli przyświeca mu troska o dobro wspólne, debata. Zachęcam więc do konstruktywnego sporu. Spierajmy się o Polskę, zachowując jednocześnie wrażliwość i szacunek dla innych – mówił szef rządu. Pytany o zarzuty wobec rządu PiS, dotyczące „końca demokracji”, odparł, że te zarzuty „trudno traktować poważnie”. – Polska jest krajem demokratycznym. To obywatele decydują, komu powierzają stery państwa. Prawo i Sprawiedliwość złożyło 4 lata temu Polakom pewne obietnice, zostaliśmy obdarzeni zaufaniem i dziś te obietnice realizujemy. Wiem, że dla opozycji to trudne do przyjęcia, wiem, że trudno pogodzić im się z faktem, że rząd obietnice potrafi realizować, ale to nie powód do rzucania takich oskarżeń – ocenił szef rządu. – Jednocześnie uważam, że jako rządzący powinniśmy dawać przykład i wymagać od siebie wysokich standardów. Oczywiście, przy takiej temperaturze sporu łatwo dać się sprowokować, łatwo powiedzieć o jedno słowo za dużo, ale stoję na stanowisku, że nie możemy dać się sprowokować drugiej stronie. Będą ciosy poniżej pasa, bo wiele grup interesów walczy o powrót do tego niedemokratycznego El Dorado, które kiedyś było – ocenił premier.",,
Konwój z nielegalnymi imigrantami zmierzał do Berlina. Wpadł w Słubicach,"Nielegalny przerzut odkryli funkcjonariusze Straży Granicznej. Trzy podejrzane auta zatrzymali na stacji benzynowej w Słubicach. Kierowcami byli Polacy, pasażerami okazali się nielegalni imigranci z Wietnamu. Nie mieli dokumentów. Najprawdopodobniej nie był to jednorazowy strzał – dowiedział się portal tvp.info.","Nielegalną podróż przerwali funkcjonariusze z polsko-niemieckiej placówki Straży Granicznej w Świecku. O godzinie 3.30 zainteresowali się trzema samochodami marki Kia, które zjechały na stację benzynową w Słubicach. Za kierownicą każdego z aut siedzieli Polacy. – Pasażerami były osoby o azjatyckich rysach – wyjaśnia nam kpt. SG Rafał Potocki, rzecznik Nadodrzańskiego Oddziału Straży Granicznej. W sumie było 9 osób – 6 mężczyzn i 3 kobiety  w wieku od  od 15 do 60 lat. Żadne z nich nie miało dokumentów.  Okazało się, że to Wietnamczycy. Kierowcy z Lubelskiego w autach z MazowszaPolscy kierowcy to trzech mieszkańców województwa lubelskiego w wieku 23-24 lata. Samochody, którymi podróżowali, zarejestrowane są na Mazowszu. Podczas przesłuchania wyjaśnili, że mieli wysadzić Wietnamczyków w Berlinie.",,
TVP Sport od 7 czerwca w Naziemnej Telewizji Cyfrowej,"Od 7 czerwca kanał TVP Sport SD będzie nadawany w Naziemnej Telewizji Cyfrowej (MUX3). Tym samym wszyscy Polacy będą mieli bezpłatny dostęp do jedynego, nadawanego drogą naziemną kanału sportowego. Od 14 czerwca TVP Sport będzie w całości, przez całą dobę poświęcony najważniejszej imprezie piłkarskiej w tym roku – Mundialowi w Rosji.","Uruchomienie TVP Sport SD oznacza ogromne zwiększenie zasięgu kanału sportowego telewizji publicznej. Do tej pory TVP Sport w wersji HD był dostępny w sieciach kablowych i na platformach satelitarnych. Ta forma dystrybucji nadal pozostanie. W sumie kanał poświęci mistrzostwom świata w piłce nożnej ok. 500 godzin.– Dla nas to jest wielkie święto i wyzwanie technologiczne. Udaje mi się spełnić ważną obietnicę: wreszcie TVP Sport będzie dostępny na multipleksie, od 7 czerwca, czyli na tydzień przed mundialem. Wielu prezesów TVP to obiecywało, nam się udało. Na czas mistrzostw TVP Sport będzie mówił wyłącznie o mundialu – mówił na konferencji prasowej poświęconej transmisjom z mundialu Jacek Kurski, Prezes TVP. Telewizja Polska wysyła do Rosji siedem razy więcej osób niż na poprzednie mistrzostwa. Cztery lata temu do Brazylii było to ok. 20 osób. Mecze będą komentować m.in. Dariusz Szpakowski, Jacek Laskowski, Maciej Iwański czy Tomasz Jasina. W alternatywnej wersji komentarza – trzech spotkaniach grupowych reprezentacji Polski i w finale – usłyszymy Iwańskiego w duecie z Piotrem „Izakiem” Skowyrskim. – Będziemy mieć specjalne stacje do analizy taktycznej, nasi eksperci mają dokładnie tłumaczyć, na czym polegają błędy sędziowskie i VAR. W większym zakresie niż dotychczas zastosujemy takie środki jak augmented reality i grafikę 3D. Niektóre rozwiązania pojawiły się już podczas transmisji z igrzysk zimowych w Pjongczangu i spodobały się widzom. Wprowadzimy także dynamiczne statystki i zdjęcia typu isolated field, czyli specjalne kamery, które obserwują wybrane osoby, a więc np. tylko Roberta Lewandowskiego – dodał Szkolnikowski w rozmowie z portalem wirtualnemediapl.  Dodatkowo TVP uruchomi kanał w jakości 4K. Transmisje ze spotkań mistrzostw świata z Rosji będą pierwszymi w jakości ultra HD (cztery razy więcej pikseli niż w przypadku Full HD).W nocy z 6 na 7 czerwca nastąpi wyłączenie kanału TVP Rozrywka na trzecim multipleksie w Naziemnej Telewizji Cyfrowej (MUX3). Kanał ten będzie dostępny w sieciach kablowych i na platformach satelitarnych. Informacje dotyczące odbioru TVP Sport SD można także znaleźć na stronie: jaknasodbierac.tvp.pl",,
Uchodźcy odstraszyli turystów. Kolonia liczy straty,"Sylwestrowe ekscesy w Kolonii sprawiły, że do miasta – dotąd jednego z najpopularniejszych w Niemczech – przyjeżdża coraz mniej turystów. Od nadreńskiej metropolii szczególnie odwrócili się zagraniczni turyści.","Obawa przed zachowaniami uchodźców sprawiła, że mniej gości przybyło do Kolonii także na słynny karnawał, jedną z największych atrakcji w Niemczech. Z danych ratusza wynika, że w lutym liczba noclegów w tym roku była o ponad 3 proc. niższa w porównaniu z analogicznym okresem ubiegłego roku. Szczególnie dotkliwy jest odpływ turystów z zagranicy W karnawale liczba zamawianych przez nich noclegów spadła aż o 8,9 proc.Wizerunek ucierpiał– Wizerunek Kolonii znacznie ucierpiał przez sylwestrowe ekscesy – przyznała rzeczniczka biura turystycznego Kolonii. W ocenie urzędniczki taka tendencja będzie zauważalna w mieście jeszcze przez jakiś czas. – Odnotowujemy przede wszystkim powściągliwość w spontanicznych rezerwacjach – stwierdziła.Władze przekonują, że niesławne napady w sylwestrową noc, które zszokowały świat, nie są jedynym powodem mniejszego ruchu turystycznego Kolonii. Wpływ na obecną sytuacją ma również mieć obawa turystów po zamachach w Paryżu i Brukseli zagrożenia terroryzmem. Rzeczniczka wydziału turystyki wyjaśniła, że już zamachy w Paryżu i podparyskim Saint-Denis w listopadzie ubiegłego roku miały negatywny wpływ na popularność Kolonii pod koniec ubiegłego roku.Masowe napaścieW noc sylwestrową wokół dworca głównego oraz katedry w Kolonii doszło do masowych napaści seksualnych i rabunkowych na kobiety przez grupki mężczyzn. Napastnikami byli głównie imigranci z Afryki Północnej. Policja nie była w stanie zapanować nad sytuacją.",,
„Spiegel”: W samolocie Merkel nastąpiła awaria systemu łączności z ziemią,"W rządowym samolocie, którym kanclerz Niemiec Angela Merkel leciała w czwartek na szczyt G20 do Buenos Aires, doszło do awarii „całego systemu komunikacji z ziemią” – ujawnił tygodnik „Spiegel”. Samolot zawrócił znad Holandii i wylądował w Kolonii.","Internetowe wydanie tygodnika podkreśla, że taka sytuacja jest w lotnictwie uważana za niebezpieczny, nagły przypadek. Dlatego też piloci natychmiast zdecydowali się zawrócić.Agencja dpa pisze, powołując się na własne informacje, że w rządowym samolocie doszło do awarii znacznej części systemu elektronicznego. Przez pewien czas nie było wiadomo, czy w ogóle możliwe będzie normalne lądowanie. „Spiegel” odnotowuje, że tylko dzięki telefonowi satelitarnemu załodze udało się nawiązać kontakt z kontrolą lotów i zaplanować lądowanie w Kolonii. Kanclerz spędziła noc w Niemczech i wyruszyła do Argentyny dopiero rano. Inną rządową maszyną poleciała z Kolonii do Madrytu, a stamtąd samolotem hiszpańskich linii Iberia odleciała do Buenos Aires na szczyt G20. Zgodnie z planem ma się tam spotkać w sobotę z prezydentem Rosji Władimirem Putinem.",,
124 lata temu urodził się św. Maksymilian Kolbe,"124 lata temu, 8 stycznia 1894 roku, urodził się Maksymilian Maria Kolbe, franciszkanin. Zginął śmiercią męczeńską podczas II wojny światowej w niemieckim obozie koncentracyjnym Auschwitz-Birkenau. Zmarł w bunkrze głodowym, 14 sierpnia 1941 roku, oddając dobrowolnie życie za innego więźnia. Miał 47 lat. Od 1982 roku jest świętym Kościoła katolickiego.","Maksymilian Kolbe był założycielem największego klasztoru i twórcą największego w Polsce wydawnictwa prasy i książki religijnej w Niepokalanowie koło Warszawy. Utworzył także ruch maryjny „Rycerstwo Niepokalanej” i prowadził działalność misyjną w Chinach, Indiach oraz Japonii.W 1971 roku papież Paweł VI ogłosił ojca Maksymiliana błogosławionym, a w 1982 Jan Paweł II zaliczył go do grona świętych męczenników, jako tego, który poniósł śmierć w obronie wiary chrześcijańskiej i cnót ewangelicznych.Męczeństwo ojca Kolbego            Papież Jan Paweł II był pierwszym papieżem, który modlił się w celi ojca Kolbego - podczas  pielgrzymki do ojczyzny w 1979 roku. Ojciec Święty podkreślił wówczas, że odniósł on zwycięstwo przez „wiarę i miłość”. Papież powiedział, że męczeństwo ojca Kolbego pomogło przetrwać trudne czasy innym więźniom i całemu Kościołowi.",,
To także nasi rodacy. Dzień Modlitwy i Pomocy Materialnej Kościołowi na Wschodzie,"Po raz dwudziesty obchodzony jest dziś Dzień Modlitwy i Pomocy Materialnej Kościołowi na Wschodzie. Jego głównym celem jest wsparcie Kościoła w krajach wschodniej Europy, Rosji i Azji Środkowej.","– Jest to tak bardzo blisko nas, a jednocześnie jest to tak bardzo inny świat, a poza tym przecież ciągle jeszcze bardzo wielu naszych rodaków mieszka właśnie tam, za wschodnią granicą – przypominał dyrektor Zespołu Konferencji Episkopatu Polski ds. Pomocy Kościołowi na Wschodzie ks. Leszek Kryża. Kapłan zachęcał do wsparcia, zarówno duchowego, jak i materialnego naszych rodaków. – Niektórzy tylko dlatego, że się zmieniły granice, a inni dlatego, że zostali wywiezieni daleko, na Syberię. Więc chodzi o to, żebyśmy poprzez tę niedzielę sobie o nich przypomnieli i żeby ta nasza pamięć przełożyła się w realną pomoc, której na pewno ciągle potrzebują – wskazywał.  Kościołowi za wschodnią granicą służy obecnie ponad 200 kapłanów diecezjalnych, około 300 kapłanów zakonnych, 320 sióstr zakonnych i 20 braci zakonnych z Polski oraz osoby świeckie.",,
Znamy laureatkę nagrody im. Cybulskiego. „To zalążek wielkiej osobowości”,Marta Nieradkiewicz laureatką nagrody imienia Zbyszka Cybulskiego. Aktorka była nominowana za role w filmach „Zjednoczone stany miłości” oraz „Kamper”.,"Konkurs organizuje Fundacja Kino, a ideą nagrody, która została przyznana w środę  późnym wieczorem, jest wyróżnienie aktorów, którzy nie przekroczyli 35. roku życia. Marta Nieradkiewicz nie kryła radości z otrzymania wyróżnienia. Aktorka mówiła, że jest to nagroda, która utwierdza ją w przekonaniu, że wybory, które podjęła w życiu, są słuszne oraz zachęca ją do tego, by tę drogę kontynuować.   Marta Nieradkiewicz dodała, że ma świadomość, że znalazła się w gronie niezwykłych aktorów docenionych nagrodą imienia Zbyszka Cybulskiego. Nagroda ta jest, jak podkreśliła,  wyzwaniem,  ale zarazem nie chce, by to wyróżnienie tworzyło presję, że musi coś udowadniać. „To zalążek wielkiej osobowości ekranowej” Przewodniczący jury nagrody Jerzy Stuhr wyjaśniał, że Marta Nieradkiewicz pokazuje to , co było istotą aktorstwa Zbyszka Cybulskiego. Aktor i reżyser tłumaczył, że Cybulski bardzo cenił sobie wykreowanie ale, jego „anturażem naturalnym” była jego osobowość. Marta Nieradkiewicz – tłumaczył Jerzy Stuhr – „to zalążek wielkiej osobowości ekranowej, przykuwa uwagę samą swoją obecnością na ekranie przy bardzo minimalnych środkach”.  W tym roku nominowani do nagrody byli: Julia Kijowska za rolę w filmie „Zjednoczone stany miłości”, Dawid Ogrodnik za rolę w filmie „Ostatnia rodzina”, Filip Pławiak za rolę w filmie „Czerwony pająk” oraz Piotr Żurawski za rolę w filmie „Kamper”. W poprzednich latach nagrodę imienia Zbyszka Cybulskiego otrzymali między innymi: Daniel Olbrychski, Olgierd Łukaszewicz, Maja Komorowska czy Krystyna Janda.     Podczas gali wręczona została również Nagroda imienia Bolesława Michałka, otrzymała ją Dorota Karaś za książkę „Cybulski. Podwójne salto”.",,
Prezes TSUE: Ignorowanie naszych decyzji podobne do brexitu,"– Rządy nie mogą ignorować orzeczeń Trybunału Sprawiedliwości Unii Europejskiej – oznajmił jego prezes Koen Lenaerts. Kraj, który nie jest gotowy do podporządkowywania się orzeczeniom TSUE, „wpisuje się w proces podobny do brexitowego” – oświadczył.","Wypowiedź padła podczas wtorkowego spotkania z grupą dziennikarzy w Luksemburgu, gdzie siedzibę ma najwyższy sąd UE. W czwartek przytacza ją serwis Deutsche Welle.– Kraj, który nie stosuje się do decyzji Trybunału Sprawiedliwości UE, stawia się poza unijnym porządkiem prawnym – powiedział Lenaerts. Podkreślił, że TSUE to „kręgosłup, na którym opiera się cały porządek prawny UE”, dlatego każde państwo członkowskie musi przestrzegać jego decyzji zarówno na poziomie europejskim, jak i krajowym.– Państwo, które nie jest gotowe do dalszego podporządkowywania się orzeczeniom TSUE, wpisuje się w proces podobny do brexitowego, w proces wyjścia. To decyzja o tym, czy być, czy nie być w UE – powiedział przewodniczący unijnego sądu. Przypomniał, że przystępując do Wspólnoty, wszystkie kraje UE zobowiązały się do przestrzegania takich samych wartości i reguł. Deutsche Welle zwraca uwagę, że co prawda sędziowie TSUE nie mogą oficjalnie komentować spraw, które są w toku, ale Lenaerts, powołując się na inne postępowania, w tym sprawę Vaassen-Goebbels z 1966 r., podkreślił, że prawo wspólnotowe jest nadrzędne wobec prawa krajowego i musi być respektowane.Trybunał Sprawiedliwości UE podjął w piątek decyzję o zastosowaniu tzw. środków tymczasowych i zawieszeniu stosowania przepisów ustawy o Sądzie Najwyższym. Chce m.in. przywrócenia wysłanych na emeryturę sędziów. Zgodnie z postanowieniem TSUE Polska ma też powstrzymać się od wszelkich środków mających na celu powołanie nowego pierwszego prezesa czy osoby pełniącej jego obowiązki.",,
"Angela Merkel przyznaje, że Nord Stream 2 jest także projektem politycznym","Kanclerz Niemiec Angela Merkel powiedziała, że gazociąg Nord Stream 2 ma strategiczne i polityczne znaczenie dla Ukrainy. Wizytę w Berlinie składa ukraiński prezydent Petro Poroszenko. Podczas wspólnej konferencji prasowej niemiecka kanclerz przyznała, że Nord Stream 2 nie jest jedynie projektem biznesowym, ale także politycznym.","Angela Merkel poinformowała, że w poniedziałek na temat budowy gazociągu rozmawiała telefonicznie z prezydentem Rosji Władimirem Putinem. Do tej pory Angela Merkel podkreślała, że Nord Stream 2 to inwestycja gospodarcza. Dziś niemiecka kanclerz powiedziała, że budowa gazociągu ma strategiczne znaczenie dla Ukrainy.– Dlatego bardzo wyraźnie podkreślam, że budowa Nord Stream 2, bez uzyskania jasności, w jaki sposób zostanie zachowana znacząca ukraińska rola tranzytowa, z naszego punktu widzenia, nie jest możliwa – powiedziała Angela Merkel. – Uznajemy, że nie jest to tylko projekt ekonomiczny. To oczywiste, że ważną rolę w projekcie odgrywają czynniki polityczne – dodała.Merkel zapewniła, że nie dopuści, żeby przez budowę Nord Stream 2 Ukraina straciła znaczenie jako kraj tranzytowy w dostawach gazu ziemnego i zapewniła, że Niemcy będą na ten temat prowadzić rozmowy z Ukrainą. Petro Poroszenko ostro skrytykował budowę gazociągu. – To jest czysto polityczny projekt, który Rosja finansuje – stwierdził w Berlinie ukraiński prezydent.",,
"Sekretarz stanu USA: Syria używa broni chemicznej, winę za to ponosi Rosja","Amerykański sekretarz stanu Rex Tillerson powiedział, że syryjskie siły rządowe prawdopodobnie wciąż używają broni chemicznej podczas działań wojennych przeciwko swoim obywatelom. – Winę za to ponosi strona rosyjska – podkreślił podczas wizyty w Paryżu.","Według służb medycznych, które niosły pomoc ofiarom ataku w opanowanej przez rebeliantów miejscowości Wschodnia Guta leżącej niedaleko Damaszku, wojska Baszszara al-Asada dokonały ataku za pomocą broni chemicznej.– Tylko we wtorek ponad 20 cywilów, w większości dzieci, padło ofiarą oczywistego ataku dokonanego z użyciem chloru – powiedział amerykański sekretarz stanu.Prezydent Syrii Baszszar al-Asad zaprzecza, by jego wojska używały broni chemicznej. Syria miała zniszczyć swoje zapasy broni chemicznej w 2013 roku, w wyniku rozmów, w których pośredniczyły Stany Zjednoczone i Rosja.",,
Minister finansów: Nie ma prac nad podatkiem od sklepów wielkopowierzchniowych,"Nie są prowadzone prace nad wprowadzeniem tzw. congestion tax – zapewnił minister finansów, inwestycji i rozwoju Jerzy Kwieciński. Chodzi o podatek, który płaciłyby sklepy wielkopowierzchniowe w zależności od trudności, jakie ich istnienie powoduje w tkance miejskiej.","O przygotowaniach do wprowadzenia nowej opłaty mówiła minister przedsiębiorczości i technologii Jadwiga Emilewicz. Jednak Jerzy Kwieciński tym doniesieniom zaprzeczył i podkreślił, że za kwestie podatkowe w rządzie odpowiada Ministerstwo Finansów.– Żadne prace na temat podatku określanego mianem congestion tax w ministerstwie finansów nie trwają – oświadczył minister Kwieciński. – Podkreślę, że za kwestie podatkowe w rządzie odpowiada ministerstwo finansów. Żadne prace nie są prowadzone, ale jak to bywa – wszędzie są prowadzone dyskusje. O podatkach dyskutują wszyscy Polacy: w niedzielę przy stole i wieczorem przy kolacji. Może nie wszystkie te dyskusje powinny być udostępniane w mediach – dodał minister. Minister Jadwiga Emilewicz mówiła we wtorek o możliwości wprowadzenia nowego podatku od przyszłego roku.",,
"Prof. Nowak: Polska przegapiła moment, kiedy należało walczyć o historię","– Prawda historyczna rzadko jest jednoznaczna, ale jeśli chodzi o rok 1945, to można stwierdzić, że Sowieci na pewno nas nie wyzwolili – powiedział w programie „Kobiecym okiem” w TVP Info prof. Andrzej Nowak, odnosząc się do słów lidera SLD Włodzimierza Czarzastego. Jak uważa znany historyk, przez lata brakowało w Polsce dobrej polityki historycznej, którą prowadzą także demokratyczne państwa.","Historyk odniósł się do słów lidera SLD Włodzimierza Czarzastego, który stwierdził, że Armia Czerwona „wyzwoliła” Polskę. – Prawda historyczna rzadko jest jednoznaczna, ale jeśli chodzi o rok 1945, to można stwierdzić, że sowieci na pewno nas nie wyzwolili – powiedział, dodając, że o ile można powiedzieć, że „uwolnili oni Polskę od jarzma hitlerowskiego”, to pamiętać trzeba, że w 1939 r. pomogli to jarzmo nałożyć. – Nie wolno tych rzeczy rozdzielać – stwierdził. Historyk przypomniał, Armia Czerwona wprowadziła do Polski „rząd marionetkowy podległy całkowicie i stworzony całkowicie na rozkaz Stalina, który w najmniejszym stopniu nie wyrażał woli narodu, społeczeństwa. Społeczeństwa, podzielonego, ale na pewno zgodnego w jednym: Bierut na pewno nie był jego reprezentantem, był człowiekiem znikąd, a ściślej z Kremla. To było narzucenie obcej władzy, władzy tyrańskiej, która po 1945 r. zabrała życie dziesiątkom tysięcy obywateli tego państwa”. Zapytany, czy przegapiliśmy moment, kiedy należało walczyć o historię, prof. Nowak odpowiedział twierdząco. Jego zdaniem brakowało w Polsce polityki historycznej, którą prowadzą także demokratyczne państwa. – Jeśli rozejrzę się w liczbie filmów na temat bohaterów II wojny światowej, wyprodukowanych w krajach takich jak Holandia, Dania, Norwegia, mówię o krajach skandynawskich celowo, bo nie kojarzą się one z jakąś totalitarną strukturą czy autorytarnymi pokusami, ilość wysiłku włożonego przez te państwa w politykę historyczną, budującą opowieść o bohaterskim oporze tych narodów i walce w obronie słusznej sprawy ma się jak wielki wyrzut sumienia do polityków III RP. Zwłaszcza w latach 1989-2005, kiedy stanął dopiero ten pierwszy pomnik świadomej polityki historycznej, czyli muzeum Powstania Warszawskiego – mówił historyk.",,
Dżentelmeni w Łaźni,"Cykl obrazów – największy jak dotąd – brytyjskiego tandemu Gilbert&George pokazała gdańska Łaźnia. W 2008 roku czołowi na Wyspach prześmiewcy zajęli się „Union Jackiem”, brytyjską flagą. Wizualne wariacje na temat powszechnie znanego geometrycznego wzoru towarzyszą niepokojącym kolażom. Dostrzec można na nich wizerunki obu artystów i widoki dzielnicy Spitalfields, gdzie mieszkają.","Autorzy sami rozmieścili w galerii 39 barwnych, ogromnych plansz. Ich forma pozornie tworzy abstrakcyjną, kalejdoskopową układankę. Naprawdę kryje opowieść o społeczności East Endu, dokąd para sprowadziła się wiele lat temu. Wschodnia część Londynu nie należy do najzamożniejszych; osiedlają się w niej przede wszystkim imigranci. Gilbert i George są swoim sąsiedztwem zachwyceni. To centrum wszechświata – mówią. Tygiel światowej kultury, kuchni. Obrazy Spitalfields: ceglane ściany, drzewa, płoty, ulice i puste podwórka współtworzą z jaskrawą flagą wizualny zgrzyt. Artyści tłumaczą przewrotnie i nie bez cynizmu, że flaga jest ważna nawet dla osób, które nie uważają się za patriotów. Każdy jest bowiem poruszony – mówią – gdy zobaczy w telewizji, że ktoś pali flagę, lub gdy widzi ją na trumnie sprowadzonej z Afganistanu…Gilbert i George przyjechali do Polski. Czuwali nad wszystkim – począwszy od ekspozycji po zaproszenia, afisze i materiały prasowe. Spotkali się z publicznością. Ich prace  można oglądać w Centrum Sztuki Współczesnej Łaźnia do 5 lutego przyszłego roku. W programie jej towarzyszącym, zatytułowanym Festiwal Brit Cult, galeria zorganizuje do 10 grudnia m.in. koncerty muzyczne i projekcje filmowe, przybliżające współczesną sztukę Wielkiej Brytanii. Gilbert&George (Gilbert Prousch ur. 1943 i George Passmore ur. 1942) wkroczyli na artystyczną scenę pod koniec lat 60., prezentując performance zatytułowany „Śpiewające rzeźby”. Zaśpiewali wtedy pieśń z czasów drugiej wojny światowej, „Underneath the Arches”, stojąc na stole, w jasnych garniturach, z pomalowanymi na złoto dłońmi i głowami. Garnitury stały się ich znakiem rozpoznawczym. Artyści pojawiają się w nich na swoich przypominające witraże obrazach. Ale – jak mówią – ich  sztuka dotyczy spraw, którymi żyje świat: kryje opowieść o seksie, pieniądzach, religii i etnicznych mniejszościach.Flaga państwowa Zjednoczonego Królestwa Wielkiej Brytanii i Irlandii Północnej przedstawia, na niebieskim tle, czerwone krzyże św. Jerzego – patrona Anglii, i św. Patryka – patrona Irlandii, oraz biały krzyż św. Andrzeja – patrona Szkocji.",,
"Berlin policzył migrantów. W zeszłym roku do Niemiec przybyło prawie 1,1 mln osób","W okresie od stycznia do grudnia 2015 roku w Niemczech zarejestrowano prawie 1,1 mln migrantów – poinformowało niemieckie ministerstwo spraw wewnętrznych. Największą grupę stanowili Syryjczycy, a po nich Afgańczycy.","Władze w Berlinie szacują, że w 2015 roku w Niemczech zarejestrowano ponad 428 tys. migrantów z syryjskimi paszportami. Afgańczyków było natomiast ponad 154 tys. a Irakijczyków ponad 121 tys. – wylicza MSW Niemiec.  Poza tym odnotowano dużą liczbę osób z państw bałkańskich - prawie 70 tys. ludzi z Albanii i ponad 33 tys. z Kosowa. Agencja Associated Press zwraca jednak uwagę, że osoby z tych dwóch państw mają małe szanse otrzymania w Niemczech azylu. Tymczasem z obliczeń Międzynarodowej Organizacji ds. Migracji (IOM) wynika, że w zeszłym roku do Unii Europejskiej przedostało się milion migrantów.Pod koniec listopada 2015 roku Turcja i Unia Europejska zawarły porozumienie przewidujące pomoc w wysokości 3 mld euro w zamian za większe zaangażowanie władz w Ankarze na rzecz ochrony granic i walki z przemytnikami, co ma powstrzymać w konsekwencji napływ kolejnych fal migrantów.",,
Kreml boi się amerykańskiej strategii „globalnego uderzenia”. Tworzy własną,Rosja uważa amerykańską koncepcję „globalnego uderzenia” za zagrożenie dla swojego bezpieczeństwa. Takie stwierdzenie znalazło się w dokumencie zatytułowanym „Podstawy polityki państwowej w sferze działalności wojskowo-morskiej”.,"Dokument został opublikowany na oficjalnym portalu informacji prawnej Federacji Rosyjskiej.Zmasowany atak Amerykańska koncepcja przewiduje zmasowany atak w dowolnej części świata, dokonany w ciągu jednej godziny, przy wykorzystaniu broni konwencjonalnej.W ocenie rosyjskich ekspertów taka koncepcja zaprezentowana przez USA zmusza Rosję do modernizacji floty, która we współczesnym świecie zaczyna odgrywać coraz większą rolę.W dokumencie opracowanym na rozkaz Kremla znalazły się stwierdzenia wskazujące, że Moskwa rozmieściła swoje okręty wojenne w różnych częściach świata, wyposażając je zarówno w nowoczesną broń konwencjonalną, jak i jądrową.",,
Księża walczący o niepodległość Polski tematem nowojorskiego „Przystanku Historia”,„Księża Niezłomni 1918-1989” to temat VI edycji zainaugurowanego w Clark w stanie New Jersey polonijnego „Przystanku Historia”. Jest on poświęcony wkładowi kapłanów w zmagania o niepodległość Polski. Prelekcjom towarzyszą warsztaty dla szkół.,"– Kościół był ostoją polskości, języka polskiego, patriotyzmu i na tym wychowały się kolejne pokolenia, które dążyły do niepodległości. Przyczyniło się do tego wielu duchownych – powiedział dr Łukasz Lubicz-Łapiński z Instytutu Pamięci Narodowej.Pośród szczególnie zasłużonych w walce o niepodległość wymienił zarówno hierarchów Kościoła, w tym arcybiskupa Augusta Hlonda, prymasa Stefana Wyszyńskiego oraz papieża Jana Pawła II, jak też innych księży, m.in. Ignacego Skorupkę oraz Jerzego Popiełuszkę. – Katolicy i religijność są częścią naszego narodu. Trudno mówić o Polakach w oderwaniu od katolicyzmu. Na ziemiach polskich nie trzeba być osobą wierzącą, żeby szanować religię i docenić rolę polskiego Kościoła w odzyskaniu niepodległości czy uzyskaniu tożsamości narodowej w XIX i XX wieku – wskazał prelegent IPN. W odniesieniu do Prymasa Tysiąclecia mówił, że potrafił on po wojnie, w najmroczniejszym okresie, ratować Kościół, który mógł całkowicie zniknąć, jak się to stało w ZSRR, gdzie polskie kościoły były zamykane, a władza świecka podporządkowała sobie władzę duchową. Lubicz-Łapiński przypomniał, że prymas nie uniknął aresztowania i wielu represji. Wychował też kardynała Wojtyłę, późniejszego papieża Jana Pawła II. Księdza Skorupkę nazwał postacią symboliczną, prowadzącą Polaków przeciw bolszewikom w momencie krytycznym, w 1920 r. Jego zasługi ocenił jako tym bardziej istotne, że wszelkie starania podejmowane w latach 1918-20 mógł zniweczyć rezultat bitwy pod Warszawą. Ks. Skorupka podniósł morale walczących, kiedy z krzyżem szarżował razem z polską armią – dodał. Kapłan zginął od kuli. Do księży wspierających wysiłki niepodległościowe Polaków w czasach od powstań listopadowego i styczniowego aż po współczesne zaliczył także m.in. ks. Jerzego Popiełuszkę. – Angażował się nie tylko kazaniami, mszami za ojczyznę, ale pomocą charytatywną i organizowaniem darów z Zachodu dla osób internowanych, aresztowanych i pokrzywdzonych, które straciły pracę. Zginął zamordowany przez oficerów SB. Jest to postać bardzo pozytywna, a jednocześnie tragiczna – mówił przedstawiciel IPN. Lubicz-Łapiński podnosił też kwestię roli Kościoła polskiego na ziemi amerykańskiej. – Wokół parafii polskich skupiało się życie polonijne, w tym kulturalne. Polski Kościół i parafie rzymskokatolickie bardzo często były ostoją języka. Różne organizacje społeczne, charytatywne i szkoły przy parafiach od ponad 100 lat animują polską kulturę i język, czego mieliśmy okazję doświadczyć także podczas naszej wizyty – powiedział. W trakcie najnowszej edycji „Przystanku Historia” polonijna młodzież zaznajomi się z zagadnieniami związanymi z najnowszą historią Polski. Obejmują one walkę o kształt granic II Rzeczpospolitej oraz jej osiągnięcia. Pośród zaprezentowanych nauczycielom i uczniom materiałów edukacyjnych, przygotowanych przez IPN, są gry edukacyjne mające uatrakcyjnić lekcje historii i ułatwić zapamiętanie znaczących faktów. Inna przedstawicielka IPN Urszula Gierasimiuk zwróciła uwagę na wkład Polonii amerykańskiej w odzyskanie niepodległości Polski. – To dzięki Polonii zebraliśmy dużo pieniędzy na Armię Polską. Ignacy Paderewski koncertował w tym celu w Nowym Jorku i Chicago. Żona pianisty dostarczała szyte ręcznie laleczki licytowane na aukcjach. Środki uzyskane z tego szły na pomoc polskim dzieciom. W Ameryce Polacy byli też werbowani do Armii Błękitnej – przypomniała. Na spotkanie przybył ksiądz Józef Kubiak z New Jersey, który w latach 1968-70 był w specjalnej jednostce dla kleryków, w tej samej, w której służył wcześniej ks. Popiełuszko. Mówił, że dowódcy próbowali ich złamać i starali się odstręczyć ich od stanu kapłańskiego. Szef Stowarzyszenia Pamięć, Grzegorz Tymiński, organizator „Przystanków Historia” w Nowym Jorku i New Jersey, ocenił, że zainteresowanie wydarzeniem jest coraz większe. Pada wiele pytań do prelegentów, szczególne zainteresowanie wywołuje lustracja Polonii w USA, a także sposoby na dotarcie do akt i odnalezienie członków rodzin – powiedział. Warsztaty planowane są w sobotę w polonijnej szkole w Manville w stanie New Jersey. W niedzielę ks. prałat Tomasz Grysa z Nuncjatury Apostolskiej przy ONZ będzie celebrował w kościele św. Stanisława Biskupa i Męczennika na Manhattanie uroczystą mszę św. w intencji Ojczyzny. Przewidziano tam też otwarte spotkanie z Polonią.",,
Palikot i Miller muszą przeprosić Petru. Lider Nowoczesnej wygrał proces w trybie wyborczym,"Liderzy Zjednoczonej Lewicy Leszek Miller i Janusz Palikot muszą przeprosić Ryszarda Petru za twierdzenia, że jest „człowiekiem wynajętym przez banki”. Szef Nowoczesnej pozwał rywali politycznych w trybie wyborczym i Sąd Okręgowy w Warszawie przyznał mu rację.","Podczas sobotniej konferencji prasowej Miller i Palikot przekonywali, że Petru to „człowiek wynajęty przez banki”. Dariusz Joński, rzecznik SLD, pytał natomiast publicznie o to „kto finansuje pana Petru, kto mu daje te kilka milionów na te billboardy, wielkie konwencje?”.Szybka odpowiedźPo tych słowach Nowoczesna pozwała polityków. „W związku z nieprawdziwymi i naruszającymi dobre imię Ryszarda Petru wypowiedziami Leszka Millera i Janusza Palikota podczas konferencji prasowej 26 września 2015 roku, KW Nowoczesna Ryszarda Petru składa pozew w trybie art. 111 KW” – napisał w oświadczeniu komitet wyborczy ugrupowania Ryszarda Petru.Pozew trafił w poniedziałek do Sądu Okręgowego w Warszawie. Orzeczenie w trybie wyborczym zapadło w ciągu doby. Palikot i Miller muszą przeprosić Petru. Przeprosiny mają być opublikowane między innymi w portalach informacyjnych oraz wyemitowane w głównych programach informacyjnych stacji telewizyjnych.Odrzucone żądaniePetru chciał również, żeby pozwani wpłacili 20 tys. zł na Polską Akcję Humanitarną, ale sąd odrzucił to żądanie twierdząc, że nie zostało odpowiednio uargumentowane, dlaczego akurat ma to być taka kwota.Pełnomocnik Millera zapowiedział złożenie zażalenia na część orzeczenia. Z kolei Janusz Palikot stwierdził podczas konferencji prasowej w Lublinie, że nie został poinformowany o terminie rozprawy, a chciał ją przełożyć na środę.",,
„Odnowi oblicze ziemi”. Ulicami polskich miast przeszły Orszaki Trzech Króli,"Ulicami 752 miejscowości w Polsce i 22 poza jej granicami przeszły w niedzielę Orszaki Trzech Króli. Hasło pochodu w tym roku brzmiało „Odnowi oblicze ziemi” i nawiązywało do słów papieża Jana Pawła II. Największy z orszaków – warszawski – rozpoczął się w samo południe na placu Zamkowym. Prezydent Andrzej Duda wziął udział w Orszaku organizowanym w rodzinnym mieście św. Jana Pawła II w Wadowicach. – Chciałbym pozdrowić orszaki Trzech Króli, które przechodzą ulicami wielu polskich miast z licznym udziałem rodzin i rozmaitych stowarzyszeń – powiedział papież Franciszek, podczas modlitwy Anioł Pański w Rzymie.","Orszak to tradycyjny element obchodów Święta Objawienia Pańskiego. Motywem przewodnim będziezachęta do głębokiej refleksji nad pamiętnymi, wypowiedzianymiczterdzieści lat temu, słowami św. Jana Pawła II: „Niech zstąpiDuch Twój i odnowi oblicze ziemi. Tej ziemi!”, nawołującymido zbiorowego wysiłku na rzecz budowania lepszego świata,budowania dobra w Polsce i do osobistej pracy nad przemianą serc.We wszystkich Orszakach szło aż 2322 królów. Na drodze uczestnicy barwnego pochodu spotkali nienawistnego Heroda, który „próbował zatrzymać nas w swoim pełnym pychy, złości i zazdrości pałacu, w którym odmiana oblicza kojarzy się jedynie ze zmianami powierzchownymi”.Jak co roku, uczestnicy orszakowego korowodu byli świadkamiWalki Dobra ze Złem. Diabły próbowały ich przekonać, abynadal trwali w grzechach, nie pracowali nad sobą, odrzucilipostanowienia poprawy i zaniedbali spowiedź. Na szczęścieAniołowie zwyciężyły, gdyż to oni zwiastują dobrą nowinę Pasterzom,polskim Góralom, z którymi „przekroczymy próg nadziei” w BramieAnielskiej, by pokłonić się nowo narodzonemu Chrystusowiw ubogiej stajence.Orszak staje się coraz bardziej popularny poza granicami Polski - odbędzie się również w innych krajach europejskich (WielkaBrytania, Niemcy, Ukraina), w Ameryce Północnej (Chicago),Ameryce Południowej (Boliwia), Afryce (Rwanda i Kongo) orazw Azji (Kazachstan i Palestyna).",,
Kataloński przywódca wykluczył wcześniejsze wybory,"Carles Puigdemont zdecydował, iż nie rozpisze przedterminowych wyborów w Katalonii, gdyż nie uzyskał wystarczających gwarancji od władz hiszpańskich, że nie wprowadzą w autonomii bezpośrednich rządów.","– Byłem gotów do rozpisania wyborów, gdyby były takie gwarancje. Gwarancji, które by uzasadniały ogłoszenie dziś wyborów, brak – oświadczył kataloński przywódca. Podkreślił, że zastosowanie przez władze w Madrycie artykułu 155. jest nielegalne i obraźliwie. Sąd Najwyższy odrzucił prośbę W celu zapobieżenia secesji regionu hiszpański Sąd Najwyższy odrzucił w czwartek prośbę regionalnego rządu katańskiego o wstrzymanie się z zastosowaniem środków proponowanych przez hiszpański rząd, które obejmują m.in zawieszenie katalońskiej autonomii. Kataloński rząd regionalny złożył w czwartek w Sądzie Najwyższym dwa odwołania, w których wnosi o anulowanie uchwały hiszpańskiej Rady Ministrów z ubiegłej soboty. Rząd centralny zaproponował w niej zastosowanie artykułu 155 konstytucji, co oznaczałoby zawieszenie katalońskiej autonomii. Rząd premiera Mariano Rajoya wnioskował o usunięcie ze stanowiska regionalnego premiera Carlesa Puigdemonta, przedstawiciela proniepodległościowej centroprawicy katalońskiej, rozwiązanie jego rządu, ograniczenie uprawnień katalońskiego parlamentu i zwołanie wyborów regionalnych najpóźniej w ciągu sześciu miesięcy. Propozycje te przekazano do Senatu, gdzie zostaną prawdopodobnie zatwierdzone w piątek, ponieważ rządząca Partia Ludowa dysponuje w Izbie Wyższej absolutną większością.",,
Kielce mają nowego prezydenta,"Bogdan Wenta (Projekt Świętokrzyskie) w drugiej turze wyborów na prezydenta Kielc uzyskał 61,25 proc. głosów i został nowym włodarzem miasta – poinformował Komisarz Wyborczy I w Kielcach Jan Klocek.","Bogdan Wenta w drugiej turze wyborów otrzymał 49 178 głosów (61,25 proc.). Na jego kontrkandydata, prezydenta miasta od 2002 roku, Wojciecha Lubawskiego, głosowało 31 114 osób (38,75 proc.).Wenta (KWW Projekt Świętokrzyskie Bogdana Wenty) najwięcej głosów uzyskał także w pierwszej turze – 32 913 (37,62 proc.), na Lubawskiego (KWW Porozumienie Samorządowe Wojciech Lubawski) głosowały 25 552 osoby (29,20 proc.). Pozostali kandydaci uzyskali: Piotr Liroy-Marzec (Komitet Wyborczy Wyborców Wolność w Samorządzie) – 14 016 głosów (16,02 proc.), Artur Gierada (Komitet Wyborczy Wyborców Platforma Obywatelska. Nowoczesna Koalicja Obywatelska) – 6 503 głosy (7,43 proc.), Krzysztof Adamczyk (Komitet Wyborczy Polskie Stronnictwo Ludowe) – 3 899 głosów (4,46 proc.), Marcin Chłodnicki (Komitet Wyborczy Wyborców SLD Lewica Razem) – 3 609 głosów (4,12 proc.), Arkadiusz Jelonek (Komitet Wyborczy Wyborców ""Bezpartyjni Samorządowcy"") – 1 001 głosów (1,14 proc.). 57-letni Wenta to były piłkarz ręczny, zawodnik m.in. Wybrzeża Gdańsk, FC Barcelony i SG Flensburg- Handewitt. Wystąpił w siedmiu finałach europejskich pucharów. Przez 13 lat grał w reprezentacji Polski (1981-94). Uważany za jednego z najwybitniejszych zawodników w historii polskiego handballu. W 1996 roku przyjął obywatelstwo Niemiec, w reprezentacji tego kraju występował m.in. na igrzyskach olimpijskich w Sydney (2000). W latach 2004-2012 był selekcjonerem reprezentacji Polski, z którą zdobył m.in. wicemistrzostwo świata w 2007 r., a dwa lata później brązowy medal. W latach 2008-14 był trenerem klubu Vive Targi Kielce, z którym zajął trzecie miejsce w Lidze Mistrzów (2013). Wenta w 2014 roku został wybrany z list Platformy Obywatelskiej do Parlamentu Europejskiego. W okręgu małopolsko-świętokrzyskim uzyskał blisko 40 tys. głosów. Na prezydenta Kielc startował z własnego komitetu Projekt Świętokrzyskie. W wyborach samorządowych jego ugrupowanie połączyło siły ze stowarzyszeniem Bezpartyjny i Niezależny Kamila Suchańskiego. Lubawski w ostatnich trzech wyborach na prezydenta Kielc był wybierany już w pierwszej turze – w 2014 r. zdobył 55,69 proc. głosów, w 2010 r. 58,66 proc., a w 2006 r. – 71,98 proc. głosów. W 2002 r. w drugiej turze pokonał urzędującego wówczas prezydenta Włodzimierza Stępnia (SLD).",,
Hollywoodzki gwiazdor aresztowany za pobicie. Usłyszał zarzuty,"Znany amerykański aktor Alec Baldwin został aresztowany w Nowym Jorku po tym, jak pobił mężczyznę w trakcie poszukiwania miejsca do zaparkowania samochodu.","Do incydentu doszło w dzielnicy Greenwich Village, niedaleko domu Baldwina. Próbujący zaparkować aktor zaatakował mężczyznę, który chwilę przed nim zajął wolne miejsce.Mężczyzna został odwieziony do szpitala, a Baldwina aresztowała policja. Aktorowi zostały postawione zarzuty niepokojenia oraz agresywnego ataku na innego człowieka. Po ich wysłuchaniu odzyskał wolność.60-letni Baldwin znany jest ze swojego porywczego charakteru, ale też słynny jest jego talent komediowy. Aktor jest zagorzałym krytykiem prezydenta USA Donalda Trumpa, którego parodiował w programie rozrywkowym „Saturday Night Live”, za co w 2017 roku otrzymał nagrodę Emmy.",,
„Ta Pani powinna kury macać i krowy doić”. Były poseł o Kidawie-Błońskiej,"Armand Ryfiński, były poseł Ruchu Palikota, wyraził swoją opinię na temat kandydatki Platformy Obywatelskiej w wyborach prezydenckich. Polityk ocenił, że Małgorzata Kidawa-Błońska ma  „niewielki” iloraz inteligencji. Oznajmił też, że na nią nie zagłosuje.","W sobotę Małgorzata Kidawa-Błońska została wybrana w prawyborach PO na kandydatkę partii w wyborach prezydenckich. Wygrała w prawyborach z prezydentem Poznania Jackiem Jaśkowiakiem. Po prawyborach zapewniała, że tak, jak zwyciężyła z prezesem PiS Jarosławem Kaczyńskim w wyborach parlamentarnych w Warszawie, tak wygra wybory z prezydentem Andrzejem Dudą.  O wynikach prawyborów prezydenckich w PO wypowiedział się były poseł Ruchu Palikota Armand Ryfiński, który kilkukrotnie obraził Kidawę-Błońską.   „Małgorzata Kidawa Błońska, bezpoglądowy, bezideowy, o niewielkim IQ wytwór ciężkiej pracy stomatologa, fryzjera i stylistek nie ma mojego głosu – ta Pani powinna kury macać i krowy doić, jak już mówiłem w Sejmie...” – czytamy we wpisie polityka.",,
Komorowski podpisał ustawę o ratyfikacji umowy stowarzyszeniowej UE-Ukraina. „Polska największym adwokatem Ukrainy w UE”,"– Chciałbym podziękować panu prezydentowi za gościnność, nieugiętą
proukraińskość. Polska jest największym adwokatem Ukrainy w Unii
Europejskiej, za co niezmiernie dziękuję – powiedział prezydent Ukrainy Petro Poroszenko, po spotkaniu z Bronisławem Komorowskim. Polski prezydent podpisał w środę ustawę o ratyfikacji umowy stowarzyszeniowej UE-Ukraina.","Wizyta Poroszenki rozpoczęła się od oficjalnego powitania nadziedzińcu Pałacu Prezydenckiego. Następnie odbyło się spotkanie prezydentów oraz rozmowy plenarne delegacji.W południe, w obecności Poroszenki, prezydent Komorowski podpisał ustawę o ratyfikacji umowy stowarzyszeniowej UE-Ukraina. Ustawę zezwalającą na ratyfikację przez prezydenta Układu o stowarzyszeniu między UE a Ukrainą Sejm uchwalił, niemal jednogłośnie, 28 listopada. Także Senat 4 grudniajednogłośnie zgodził się na jej ratyfikację przez Bronisława Komorowskiego.Ustawa wejdzie w życie po upływie 14 dni od dnia ogłoszenia. Polska może pomóc Ukrainie w przeprowadzeniu reform– Polska może pomóc Ukrainie w przeprowadzeniu reform –  powiedział Poroszenko po podpisaniu ustawy. Zapewnił, że ukraiński rząd chce przeprowadzić reformy, o których mowa jest w umowie stowarzyszeniowej między Unią Europejską a Ukrainą.Wedle jego relacji, podczas rozmowy z Komorowskim poruszany był temat współpracy gospodarczej. – Jestem przekonany, że zdecydowane działania władz ukraińskich, mające na celu polepszenie klimatu inwestycyjnego, walkę z korupcją, dadzą dodatkowe argumenty naszym polskim partnerom do bycia z nami w tym niełatwym czasie – mówił ukraiński polityk.Dziękował też za pomoc humanitarną. – Symboliczne jest to, że właśnie teraz Polska wysyła dwa konwoje humanitarne dla mieszkańców Donbasu, którzy dziś potrzebują tej pomocy w związku z agresją Rosji – podkreślił. Milion Ukraińców z dostępem do małego ruchu przygranicznegoJak mówił, w czasie rozmowy poruszona została też kwestia małego ruchu przygranicznego. – Dostęp do małego ruchu granicznego będzie miało prawie milion Ukraińców – jestem przekonany, że w tej współpracy zostaną wprowadzone nowe formy instytucjonalne – powiedział Poroszenko. Ukraina liczy na wsparcie w przeprowadzaniu reformWedług polityka Ukraina oczekuje przede wszystkim „zapewnienia jedności Unii Europejskiej” i większości państw świata w solidarności z Ukrainą. Ukraiński prezydent zaznaczył też, że Ukraina liczy na wsparcie przeprowadzanych przez Kijów reform gospodarczych „przez wymianę doświadczeń”.Ukraiński prezydent wskazał też na potrzebę kontynuowania współpracy gospodarczo-finansowej między oboma krajami. – Dzisiaj 20 proc. potencjału przemysłowego w obwodach Donieckim i Ługańskim jest wyłączone w związku w wojną – dodał.Komorowski: Polska wypełni zobowiązania wobec UkrainyPrezydent Bronisław Komorowski podkreślił, że Polska deklaruje pełne zrozumienie dla potrzeby utrzymania integralności terytorium Ukrainy. Komorowski zadeklarował, że Polska jest skłonna w pełni wypełnić, przyjęte w ramach NATO, zobowiązania dotyczące wspierania reform systemu militarnego Ukrainy. – Chcemy wspólnie budować klimat nie tylko współpracy pomiędzy naszymi krajami, ale również klimat sprzyjający rozwiązaniu sytuacji kryzysowej na granicy rosyjsko-ukraińskiej – powiedział.– Polska deklaruje i podtrzymuje deklaracje związane ze wsparciem procesureform na Ukrainie. Polska chce dzielić się swoim doświadczeniem, szczególnie w zakresie wdrażania reformy samorządowej, a reformę samorządową w naszym kraju uważamy za jedno ze źródeł naszego sukcesu, związanego z transformacją w wielu obszarach – zadeklarował prezydent.Podkreślił, że cieszy go to, że strona ukraińska także widzi potrzebęwprowadzenia takich reform. W obecności prezydentów Polski i Ukrainy zostały podpisane także inne dokumenty, w tym: zmiany w międzyrządowej umowie o zasadach małego ruchu granicznego, zmiany w umowie o kształceniu obywateli Ukrainy w Kolegium Europejskim w Natolinie, memorandum w zakresie wsparcia reformy samorządowej na Ukrainie i memorandum między Ministerstwem Infrastruktury i Rozwoju a Ministerstwem Infrastruktury Ukrainy w sprawie wsparcia ze strony MIR działań Ukrainy w sferze adaptacji infrastruktury do standardów UE.",,
Tchórzewski: Neutralność klimatyczna Polski do 2050 r. to co najmniej 500 mld euro,"Minister energii Krzysztof Tchórzewski powiedział na Kongresie 590 w podrzeszowskiej Jasionce, że osiągnięcie przez nasz kraj neutralności klimatycznej do 2050 r. to koszt co najmniej 500 mld euro. Zaznaczył przy tym, że szacunki mówią nawet o 700 mld euro.","Szef resortu zaznaczył, że Polski na razie nie stać na taką transformację energetyczną, a konwencjonalne źródła energii mogą być wykorzystywane nawet dłużej niż do 2050 r.Minister Tchórzewski powiedział, że te szacunkowe kwoty są „olbrzymie i niewyobrażalne do wynalezienia w tej chwili”. Zaznaczył, że Polska miała opóźnienia przez ustrój komunistyczny. – Ten ustrój nad 50 lat zatrzymał i dlatego też my, jeżeli mamy szybciej iść i takim krokiem, jak inne państwa Unii Europejskiej, to niestety nie mamy takiej podwaliny, takiego podłoża i takiego zapasu, jaki oni wygospodarowali – wyjaśniał. Minister zaznaczył, że ta ewolucyjna droga Polski będzie polegała na wykorzystywaniu źródeł konwencjonalnych, czyli węglowych, przy jednoczesnym rozwijaniu odnawialnych źródeł energii. Jak przekonywał, nowe bloki węglowe do 2050 r. „i dłużej mogą jeszcze pracować”. Podkreślił, że w przypadku ewentualnej likwidacji źródeł energii, które „mogą pracować i mogą być wydajne”, Polska musiałaby mieć dodatkowe środki. – To znaczy, że taką stratę z wydanych pieniędzy kiedyś musimy w jakiś sposób zamortyzować i dzisiaj nie jesteśmy państwem, które stać na to, żeby wydawać tak olbrzymie pieniądze. Musiałoby to się odbyć dużym kosztem społecznym. Społeczeństwo oczekuje, że energia też nie będzie za droga – wyjaśniał minister Tchórzewski.  Dodał, że transformacja energetyczna byłaby możliwa w przypadku pomocy ze strony Unii Europejskiej. Szef resortu energii powiedział, że Polska w tej chwili – w ramach posiadanych pakietów praw do emisji – może wygospodarować około 30 mld zł.",,
Julia Skripal wyszła ze szpitala,"Julia Skripal, zatruta ponad miesiąc temu wraz z ojcem w brytyjskim centrum handlowym, opuściła szpital. Siergiej Skripal, wybudzony ze śpiączki 6 kwietnia, pozostaje nadal pod opieką lekarzy.","BBC podało, że córka rosyjskiego agenta wywiadu, który współpracował z brytyjskimi służbami, została wypisana z kliniki w Salisbury.Julia Skripal została przewieziona do tajnego lokalu służb specjalnych. Jest ona ważnym świadkiem w sprawie domniemanego użycia chemicznego środka bojowego przez rosyjskie służby na terenie Wielkiej Brytanii. Tygodnik „Sunday Times” informował, że Siergiej Skripal i jego córka mają otrzymać nowe tożsamości i zostać przeniesieni do innego kraju, prawdopodobnie do Stanów Zjednoczonych. – Teraz najważniejsze jest pytanie o jej bezpieczeństwo. Czy wróci do Rosji? Co zrobi ze swoim życiem? Jestem przekonana, że będzie pomagać w śledztwie ustalającym, co dokładnie się stało –komentowała na antenie BBC Madelaine Booth, lewicowa posłanka zasiadająca w komisji obrony.W Wielkiej Brytanii trwa śledztwo ws. okoliczności zatrucia podwójnego agenta i jego córki rosyjskim środkiem bojowym 4 marca w Salisbury. Brytyjski rząd powtarza, że jedyne możliwe wyjaśnienie to działania Moskwy.",,
Kampania: PiS przedstawi propozycje dla rolników; PO – podsumuje rządy PiS-u,"Prawo i Sprawiedliwość w niedzielę, w pierwszych dniach kampanii wyborczej planuje konwencję w Sandomierzu. Z kolei Platforma Obywatelska kampanię przed październikowymi wyborami samorządowymi rozpoczyna akcją bilbordową.","Niedzielna konwencja PiS będzie poświęcona między innymi sprawom rolnictwa. Jej gościem będzie premier Mateusz Morawiecki. Europoseł Prawa i Sprawiedliwości Karol Karski powiedział, że tematem konwencji będą elementy programu, które dotyczą spraw społecznych i gospodarczych oraz kwestiom rolnictwa. Ostatnią z kwestii poseł ocenił jako „szczególnie ważną”. Dodał, że minister Ardanowski przedstawi ofertę PiS-u dla rolników.Platforma Obywatelska w ramach rozpoczynającej się kampanii przed wyborami samorządowymi powiesiła około 2 tysięcy bilbordów. Jak mówił podczas briefingu rzecznik partii Jan Grabiec, mają one „podsumować 3 lata rządów Prawa i Sprawiedliwości”.",,
„Z małego Tymka nagle stał się dorosłym księdzem Tymoteuszem”,"– To jest ogromne przeżycie. Dla nas najważniejsze jest to, że Tymoteusz jest szczęśliwy, że spełnił swoje marzenie. Wybrał piękną, ale trudną i odpowiedzialną drogę – mówiła premier Beata Szydło, która była gościem programu „Pytanie na śniadanie” o swoim synu Tymoteuszu, który w ubiegłym tygodniu przyjął święcenia kapłańskie.","– My go w tym wszystkim cały czas wspieramy i wspierać będziemy. To była piękna uroczystość i dla nas jako dla rodziców ogromne przeżycie – mówiła premier Szydło. „Czas szybko biegnie”Ks. Tymoteusz Szydło święcenia kapłańskie przyjął 27 maja wraz z 12. innymi diakonami z rąk biskupa bielsko-żywieckiego Romana Pindla. Uroczystość odbyła się w katedrze św. Mikołaja w Bielsku-Białej. Duchowny wstąpił do krakowskiego seminarium jesienią 2011 r., krótko po beatyfikacji papieża Jana Pawła II. Papież Polak został patronem jego rocznika. Przez ostatni rok formację seminaryjną łączył z praktyką duszpasterską w parafii św. Andrzeja Apostoła w Osieku pod Oświęcimiem. W pracy magisterskiej podjął temat związany z patrologią orientalną, a konkretnie Tymoteuszem I, patriarchą Bagdadu z czasów panowania Abbasydów.– Czas szybko biegnie, z tego małego Tymka, który chodził ze mną na place zabaw w czasie dni dziecka, kiedy organizowaliśmy dla niego jakieś atrakcje, nagle stał się dorosłym księdzem Tymoteuszem. Pierwsza msza, którą odprawił, była zgodnie z tradycją w naszej rodzinnej miejscowości, w kościółku, w którym Tymek został ochrzczony i służył jako ministrant – mówiła premier.",,
Izraelskie lotnictwo ostrzelało irańskie obiekty pod Damaszkiem,"Lotnictwo Izraela przeprowadziło w sobotę wieczorem nalot na irańskie obiekty militarne w pobliżu stolicy Syrii Damaszku – poinformował rzecznik izraelskich sił zbrojnych Jonathan Conricus. Celem ataku były miejsca, z których wystrzelone miały być „zabójcze drony”.","„Atak wymierzony był w irańskie siły Quds Force (elitarna jednostka Korpusu Strażników Rewolucji Islamskiej – PAP) i szyickie bojówki, które w ciągu ostatnich dni przygotowywały się do realizacji planów ataków z terytorium Syrii na obiekty w Izraelu” – poinformował rzecznik w oświadczeniu. Wyjaśnił, że w ostrzelanych miejscach przygotowywane były drony z ładunkami wybuchowymi, którymi miał być zaatakowany Izrael.Nalot potwierdził Damaszek. Państwowe media w Syrii poinformowały, że syryjska obrona przeciwlotnicza ostrzelała w sobotę wieczorem „wrogie cele nad Damaszkiem”. Syryjskie Obserwatorium Praw Człowieka stwierdziło, że prawdopodobnie Izrael przeprowadził nalot na irańskie obiekty, znajdujące się na południe od stolicy Syrii.",,
Z protezą nogi wodziła Gestapo za nos,"Gestapo uważało ją za „najgroźniejszego alianckiego szpiega ze wszystkich” i bezskutecznie polowało na nią latami. Choć miała drewnianą protezę nogi, Virginia Hall doskonale wypełniała rozkaz Winstona Churchilla, który domagał się „podpalenia Europy”. Przystojna Amerykanka stosowała setki sposobów, w tym tak zdawałoby się dalekie od etosu wojennego jak zarażanie niemieckich żołnierzy chorobami wenerycznymi w kontrolowanym przez ruch oporu burdelu. Odwaga niejedno ma oblicze....","Losy agentki idealnie nadają się na doskonały film szpiegowski. Aż dziw bierze, że dopiero teraz są przymiarki do jego powstania. O bohaterce II wojny światowej przypomniała sobie również niedawno CIA. Gina Haspel, pierwsza kobieta będąca szefową Centralnej Agencji Wywiadowczej, nakazała zorganizowanie w Langley stałej wystawy poświęconej tej wybitnej kobiecie, jej imieniem nazwano także jeden z budynków Agencji.Virginia Hall urodziła się 6 kwietnia 1906 roku w Baltimore w stanie Maryland, jako córka Edwina Lee Halla i Barbary Virginii Hammel. Można powiedzieć, że przyszła na świat w rodzinie kształtującej się amerykańskiej „arystokracji”. Oczywiście w USA nie ma oficjalnego podziału na klasy, ale cenzus majątkowy połączony ze snobizmem posiadających sprawia, że nie jest bynajmniej przesadą takie stwierdzenie.„Artemida”Przyszła „Artemida” – taki kryptonim nadali jej Niemcy – studiowała w prestiżowych Radcliffe College i Barnard College na Uniwersytecie Columbia. Tematem jej studiów były języki – francuski, włoski i niemiecki. Chciała skończyć naukę w Europie, co biorąc pod uwagę zasobność jej rodziców nie było wielkim wyzwaniem, studiowała zatem we Francji, Niemczech i Austrii.Marzeniem Virginii była praca w dyplomacji. Przed świetnie wykształconą i dobrze urodzoną młodą kobietą i ten świat stanął otworem. W 1931 roku podjęła pracę w amerykańskiej Służbie Konsularnej. Na początek skierowano ją do Ambasady USA w Warszawie, pracowała jeszcze w Estonii, Turcji i Austrii. Praca urzędnicza, papiery, stemple i załączniki nie wyczerpywały jednak jej ambicji. Liczyła na prawdziwą dyplomację w US Foreign Service.                                                    Amerykanka władała pięcioma językami i świętnie odnajdywała się w okupowanej Francji (fot. CIA) Niestety, jej marzenia legły w gruzach już w 1933 roku. Podczas pobytu w Turcji przypadkowo postrzeliła się w nogę w trakcie polowania na bekasy. Strzelba wymsknęła jej się z rąk i gdy ją podnosiła doszło do niefortunnego wystrzału. Żeby uratować życie ciężko rannej pacjentce z rozwijającą się sepsą, lekarze musieli amputować jej lewą nogę poniżej kolana. Otrzymała drewnianą protezę, którą dla żartów nazwała Cuthbert. Fizyczna ułomność przekreśliła jej dalszą karierę w dyplomacji. Pracę w Departamencie Stanu zakończyła ostatecznie w 1939 roku.W chwili wybuchu II wojny światowej przebywała w Paryżu. Gdy III Rzesza zaatakowała Polskę, pojechała pociągiem do Londynu, żeby zaciągnąć się do brytyjskiej armii, ale odprawiono ją z kwitkiem gdyż była Amerykanką. Zniesmaczona wróciła do Paryża.Po niemieckiej agresji na Francję wiosną 1940 roku dołączyła jako wolontariuszka do służby sanitarnej. Została kierowcą ambulansu. Pracowała również pod ostrzałem karabinów maszynowych z niemieckich myśliwców. Pomagała także zestrzelonym alianckim lotnikom. Po podpisaniu przez Francuzów kompromitującej kapitulacji, Hall znalazła się na terytorium kontrolowanym przez kolaboracyjny rząd Vichy. W sierpniu zdecydowała się na ucieczkę.WerbunekDo Wielkiej Brytanii postanowiła przedostać się przez Hiszpanię. Na dworcu wytypował ją brytyjski agent George Bellows. Podczas krótkiej rozmowy zorientował się, że ma przed sobą wyjątkową kobietę i zasugerował, żeby w Londynie spotkała się z jego „znajomym”. Okazał się nim być starszy stopniem oficer wywiadu Nicolas Bodington. Świetnie wykształconą i znającą języki (opanowała także hiszpański i rosyjski) kobietą rzeczywiście zainteresował się brytyjski wywiad. Zadaniem powołanego przez Winstona Churchilla w lipcu 1940 roku Kierownictwa Operacji Specjalnych (SOE; Special Operations Executive) było m.in. prowadzenie dywersji, koordynacja działań politycznych i propagandowych oraz wspomaganie ruchu oporu w okupowanych państwach Europy. Tajna agencja działająca oficjalnie jako przedsiębiorstwo handlowe Union Trading Company szybko przekonała się do Amerykanki.Hall przeszła niezwykle trudny kurs szpiegowski, polegający m.in. na nauce skrytobójczego zabijania i metod szyfrowania oraz komunikacji. Tym bardziej zasługuje na szacunek, że zaliczyła go mimo protezy nogi. Do okupowanej Francji agentka 3844 wróciła 23 sierpnia 1941 roku. Niektóre źródła mówią, że została zrzucona ze spadochronem, zaś protezę miała schowaną w plecaku, ale to raczej wykluczone. Najpewniej na kontynent dostała się drogą morską.W Tuluzie a potem w Lyonie zajęła się organizowaniem ruchu oporu. Trudno go jednak nazwać „francuskim” w sensie narodowościowym, jak się przyjęło, gdyż była to organizacja międzynarodowa, samych Polaków w l'armée des ombres służyło około 40 tysięcy.Legendą Virginii była Marie Monin, korespondentka amerykańskiego dziennika „New York Post”. Działalność dziennikarską mogła prowadzić w zasadzie legalnie. W tym czasie USA nie były w stanie wojny z III Rzeszą. Mało tego, Adolf Hitler robił wiele umizgów pod adresem Waszyngtonu chcąc sobie zagwarantować co najmniej neutralność Amerykanów.                                                    Niemcy nie potrafili namierzyć amerykańskiej agentki (fot. Wiki/Bundesarchives) Cenny informacjeAgentka zaprzyjaźniła się m.in. z Suzanne Bertillon, która z ramienia rządu Vichy zajmowała się cenzurą korespondencji dla zagranicznych mediów. Bertillon sama działała w ruchu oporu i poznała Amerykankę ze swoimi kontaktami w całej Francji. Dzięki nim Londyn otrzymywał cenne informacje wywiadowcze dotyczące m.in. ruchów niemieckich wojsk.Z działalności medialnej, Hall zajęła się także organizowaniem podziemnej prasy. Szacuje się, że jej bibuła trafiała do około dwóch milionów Francuzów. Przyjmowała także brytyjskich szpiegów, w tym dwukrotnie Petera Churchilla, którego wojenna epopeja zasługuje na inną fascynującą powieść szpiegowską.Pierwsza misja Churchilla na początku 1942 roku polegała na dostarczeniu 300 tys. franków do Georges'a Duboudin „Charlesa”, dowódcy ruchu oporu w Lyonie. Hall doprowadziła Anglika do centrali, a potem odwiozła go do Perpignan, skąd oficer przedostał się przez Pireneje do Hiszpanii a stamtąd do Anglii. W kwietniu Churchill przywiózł Hall na łodzi podwodnej czterech oficerów SOE, wysadzono ich na Lazurowym Wybrzeżu. W lupanarze utworzono nawet kryjówki dla członków ruchu oporu. Prostytutki poza swoim zwykłym rzemiosłem zatruwały drinki niemieckich żołnierzy, a były także przypadki, że uzależniały ich od heroiny czyniąc ich niezdolnymi do walki. Germaine poznał również Hall z doktorem Jeanem Roussetem, którego również wciągnęła do konspiracji.Seksualny orężGinekolog udostępniał swoją klinikę rannym agentom i opiekował się nimi, ale jego działalność była również bezpośrednio wymierzona w niemiecki wysiłek wojenny. Dzięki sfałszowanym dokumentom wystawianym dziewczynkom, Niemcy byli przekonani, że przybytek Germaine'a był wolny od chorób wenerycznych. Prostytutki miały jednak swoje wstydliwe przypadłości i chętnie dzieliły się z wrogiem syfilisem czy rzeżączką.W listopadzie 1942 roku sytuacja zaczęła przybierać zły obrót. Niemcy zinfiltrowali La Résistance i aresztowali osoby z otoczenia Hall. Żeby uniknąć wpadki, Amerykanka musiała uciekać. Niemal w ostatniej chwili złapała pociąg z Lyonu do Perpignan. Podobnie jak Churchill, ruszyła w Pireneje, żeby przedostać się do Hiszpanii.Przez dwa dni pokonała pieszo ponad 80 km, w tym przełęcze na wysokości przekraczającej 2,5 tys. metrów n.p.m. Możemy sobie wyobrazić jak trudne to było zadanie biorąc pod uwagę, że była zima i agentka miała tylko jedną sprawną nogę. Z ucieczką wiązała się też śmieszna historia. Jak pamiętamy, swojej sztucznej nodze nadała imię i podczas przeprawy przez góry złożyła meldunek radiowy w SOE, że ma nadzieję, iż Cuthbert nie będzie jej sprawiał kłopotów po drodze. Oficer dyżurny nie zrozumiał o co chodzi i odpowiedział: „Jeżeli Cuthbert będzie sprawiał problemy, wyeliminuj go”.                                                    Agentka opiekowała się m.in. brytyjskimi spadochroniarzami (fot. Wiki/Imperial War Museums) Virginii udało przebić się do Hiszpanii. Kraj rządzony przez gen. Francisco Franco oficjalnie pozostawał neutralny, ale reżim sprzyjał nazistom. Hall trafiła do więzienia za nielegalne przekroczenie granicy, skąd wyciągnęli ją dyplomaci z amerykańskiej ambasady. Agentka została przez pewien czas w Madrycie pracując dla SOE. Do Londynu wróciła w lipcu 1943 roku. W tajemnicy za swoją służbę otrzymała honorowy Order Imperium Brytyjskiego.Zasmakowawszy szpiegowskiej adrenaliny Virginia Hall nudziła się bez przydziału. W marcu 1944 roku zgłosiła się więc do amerykańskiego Office of Strategic Services (OSS), agencji wywiadowczej będącej poprzedniczką CIA. Poprosiła o skierowanie do służby w okupowanej Francji. Po ponownym kursie wysadzono ją z pokładu motorówki u wybrzeży Bretanii. Wymknęła się Gestapo i po przedostaniu się do Paryża zgłosiła się do centrali La Résistance.SerowarkaTym razem jej fałszywą tożsamością była Marcelle Montagne, staruszka produkująca kozi ser. Długa i szeroka suknia pomogła ukryć protezę, do tego Virginia stawała się w zasadzie niewidzialna, kto by tam zwrócił uwagę na jakąś staruchę?! Mogła dzięki temu bez problemów podsłuchiwać rozmowy niemieckich żołnierzy, którzy nie mieli pojęcia, że jakaś nadgryziona zębem czasu Francuzka zna język niemiecki. Oczywiście podsłuchiwanie przypadkowych pogawędek żołnierzy nie było jej głównym zadaniem.Hall posługująca się pseudonimem „Diane” zorganizowała m.in. szkolenia dla ruchu oporu, pomagała w przygotowaniu do walki trzech batalionów partyzanckich, które miały wspierać aliantów po planowanym lądowaniu w Normandii. Do tego określała najdogodniejsze miejsca zrzutu agentów i zaopatrzenia oraz organizowała bezpieczne kryjówki. Cały czas też przysyłała wartościowe raporty wywiadowcze do centrali. Gestapowcy wiedzieli się, że pod ich nosem działa niezwykle groźny przeciwnik. Tropił ją m.in. Klaus Barbie, „Rzeźnik z Lyonu”. Niemcy wiedzieli sporo, m.in. to że agentka nie miała nogi, nazywali ją „kuśtykająca lady”, podobnie zresztą mówili o niej sami Francuzi – „la dame qui boite” (kulejąca dama). Wywieszano plakaty z jej podobizną i oferowano nagrodę za pomoc w jej schwytaniu.Po lądowaniu aliantów w Normandii oddziały wyszkolone i nadzorowane przez Hall włączyły się do walki. Zajmowały się głównie sabotażem, m.in. wysadzaniem mostów, ale potrafiły wziąć do niewoli oddział liczący około 500 niemieckich żołnierzy. „Diane” zaangażowano także w tajną operację Jedburgh polegającą na zrzucaniu brytyjskich grup dywersyjnych. Nie byli to zakonspirowani komandosi, tylko mieli pełne umundurowanie. Dzięki temu po ewentualnym schwytaniu przez Niemców nie mogli być oskarżeni o szpiegostwo, co najczęściej kończyło się egzekucją, tylko przysługiwały im prawa jeńców wojennych. To jak potem Niemcy egzekwowali te prawa to już inna kwestia.Hall zaopiekowała się jedną z takich grup i pozostawała z nią w kontakcie do września 1944 roku gdy oddział połączył się z regularną armią aliantów. Wyzwolenie Francji zakończyło misję agentki. Przez długie trzy lata służyła za linią wroga. W każdej chwili mogła zostać schwytana i wysłana do obozu koncentracyjnego, co spotkało choćby Petera Churchilla, czy wręcz od razu rozstrzelana.Elitarna służbaPo zakończeniu wojny Virginia Hall nie widziała siebie w cywilu. Dołączyła do nowo powstałego elitarnego Wydziału Działań Specjalnych CIA (SAD; Special Activities Division). Do tej jednostki trafiają najlepsi agenci, którym zleca się najtrudniejsze i najbardziej tajne misje. Dość powiedzieć, że na ścianie pamięci w siedzibie CIA w Langley większość gwiazdek honorujących poległych na służbie agentów należy właśnie do członków SAD.                                                    Hall jako jedyna kobieta otrzymała podczas II wojny światowej Krzyż za Wybitną Służbę (fot. CIA) O jej profesjonalizmie świadczy też fakt, że gdy prezydent Harry Truman miał jej wręczyć Krzyż za Wybitną Służbę, drugie po Medalu Honoru najwyższe odznaczenie w armii amerykańskiej, jako jedynej kobiecie cywilu, odmówiła wzięcia udziału w oficjalnej uroczystości. Wyjaśniła, że nie chciała zdradzać wrogom swojego wyglądu.Zaczynała się zimna wojna i możemy się domyślać, że szykowała się do nowych misji – jakich, przeciwko komu, tego przypuszczalnie nigdy się nie dowiemy. Na pewno nie raz znalazła się w opałach, ale był to jej żywioł. Może nawet lepiej się spełniała w SAD niż pod niemiecką okupacją. Można wysnuć taki wniosek na podstawie jej słów, stwierdziła bowiem, że w jej przypadku wojna była „zaledwie sześcioletnim epizodem”.Na służbie pozostała do 1966 roku. Wreszcie miała czas dla rodziny. Wprawdzie już w wieku 19 lat była zaręczona, ale zerwała narzeczeństwo, bo nie chciała, żeby cokolwiek kolidowało z jej studiami i marzeniami o pracy w dyplomacji. Swojego przyszłego męża Paula Goilotta poznała w 1944 roku. Z pewnością musiały nią targać bardzo silne emocje. Szpiegowski etos nie pozwala się bowiem angażować w żadne związki partnerskie. Stanowi to zagrożenie zarówno dla agenta jak i osoby, którą pokocha. Ślub wzięli dopiero w 1950 roku, po wojnie razem pracowali dla SAD.Na emeryturze zajęła się prowadzeniem farmy w Barnesville w stanie Maryland. Zmarła 8 lipca 1982 roku w wieku 76 lat. Po burzliwym życiu dożyła spokojnej starości. Takiego szczęścia przekorny los odmówił innej wybitnej agentce II wojny światowej, naszej genialnej Krystynie Skarbek.",,
Maduro traci jednego z najważniejszych wojskowych,"Doradca prezydenta USA ds. bezpieczeństwa narodowego John Bolton oświadczył, że attaché wojskowy Wenezueli przy ONZ oficjalnie uznał przywódcę opozycji wenezuelskiej Juana Guaido jako tymczasowego prezydenta.","„Wenezuelski attaché wojskowy przy Organizacji Narodów Zjednoczonych, pułkownik Pedro Chirinos, poinformował, że oficjalnie uznał Juana Guaido jako tymczasowego prezydenta Wenezueli” – napisał Bolton na Twitterze.Przejęcie władzy przez Guaido uznało ponad 40 państw i Parlament Europejski. Nowego status quo nie zaakceptowała Rosja, która oznajmiła, że uważa Nicolasa Maduro za jedynego prawowitego prezydenta Wenezueli.Rząd socjalisty Maduro doprowadził Wenezuelę na skraj całkowitego załamania gospodarczego; Zachód, który nałożył na Caracas liczne sankcje, oskarża też dotychczasowego prezydenta o zapędy dyktatorskie, podminowywanie demokracji i korupcję.23 stycznia na fali masowych antyrządowych protestów przewodniczący parlamentu i lider opozycji Juan Guaido obwołał się tymczasowym prezydentem Wenezueli. Przekonuje, że wybory prezydenckie z maja 2018 r., które wygrał Maduro, nie były demokratyczne.",,
Przemytnicy szykowali bimbrociąg. Alkohol jednak nie popłynął,"Ukraińskie służby udaremniły plany przesyłania nielegalnie pędzonego alkoholu rurociągiem z Mołdawii na Ukrainę. Przemytnicy zamierzali przesyłać samogon po dnie Dniestru w miejscu, gdzie rzeka ta przecina granicę.","Służba Bezpieczeństwa Ukrainy (SBU) poinformowała, że tamtejsza straż graniczna złapała przestępców na gorącym uczynku. Ci akurat byli w trakcie układania rur o średnicy około 15 cm pod specjalnie w tym celu wynajętym domem nad Dniestrem po stronie ukraińskiej.Agencja AP wskazuje, że przemyt bimbru między Ukrainą a jej zachodnimi sąsiadami kwitnie od lat. Właśnie Mołdawia jest dla innych byłych republik radzieckich głównym źródłem nielegalnie pędzonego alkoholu.",,
Wędrówki posłów UED. To Protasiewicz ma zasilić koło Nowoczesnej,"Poseł Unii Europejskich Demokratów Jacek Protasiewicz prawdopodobnie dołączy do koła Nowoczesnej, a to sprawi, że Nowoczesna znów będzie miała klub w Sejmie – wynika z nieoficjalnych doniesień. Decyzja w tej sprawie ma zostać ogłoszona po wtorkowym posiedzeniu klubu PSL-UED.","W zeszłym tygodniu po odejściu siedmiorga posłów klub Nowoczesnej przestał istnieć i stał się 14-osobowym kołem. Ugrupowanie zachęcało kilkoro posłów rozmowy do dołączenia do koła, co pozwoliłoby ponownie utworzyć klub i zachować reprezentację Nowoczesnej w Prezydium Sejmu czy komisjach sejmowych.  Wieczorem zbiera się klub, który tworzą wspólnie posłowie PSL oraz trzech posłów Unii Europejskich Demokratów: Jacek Protasiewicz, Michał Kamiński i Stefan Niesiołowski (dwaj pierwsi zostali w 2016 r. wyrzuceni z PO; Niesiołowski sam odszedł; cała trójka uchodziła w Platformie za partyjnych oponentów lidera partii Grzegorza Schetyny). Z nieoficjalnych informacji od źródeł w Nowoczesnej wynika, że po wtorkowych obradach klubu PSL-UED ogłoszone zostanie przejście Jacka Protasiewicza do Nowoczesnej. – Wszystko na to wskazuje, że pan poseł Protasiewicz dołączy do nas, decyzję tę musi jednak ogłosić klub PSL-UED – powiedział jeden z ważnych polityków Nowoczesnej. Polskie Stronnictwo Ludowe miało ten sam problem co Nowoczesna na początku 2018 r., kiedy z klubu ludowców do klubu PiS odszedł poseł Mieczysław Baszko. Ich reprezentacja w Sejmie zmalała do 14 posłów, co groziło rozpadem klubu poselskiego.",,
Papież Franciszek przyjął rezygnację kard. Angelo Sodano,"Papież Franciszek przyjął rezygnację ze stanowiska dziekana Kolegium Kardynalskiego kard. Angelo Sodano, któremu nadał tytuł dziekana emerytowanego Kolegium Kardynalskiego – poinformowało Biuro Prasowe Stolicy Apostolskiej.","92-letni kardynał był dziekanem od 30 kwietnia 2005 roku, po wyborze na papieża kard. Josepha Ratzingera, który wcześniej sprawował ten urząd. Wcześniej od 30 listopada 2002 roku pełnił rolę wicedziekana. Angelo Sodano urodził się 23 listopada 1927 r. w miejscoscowości Isola d'Asti w regionie Piemont. Był drugim z sześciorga dzieci w rodzinie właścicieli ziemskich. Ojciec, Giovanni Sodano zmarł w 1991 roku, krótko przed nominacją kardynalską swego syna. Był przez trzy kadencje posłem włoskiego parlamentu.   Sodano po studiach, święceniach kapłańskich i 9-letniej pracy jako wykładowca i duszpasterz młodzieży w Asti, w 1959 r. podjął pracę w służbach dyplomatycznych Stolicy Apostolskiej.   Jako absolwent Papieskiej Akademii Kościelnej był sekretarzem w nuncjaturach w Ekwadorze, Urugwaju i Chile. W 1968 r. powrócił do Watykanu, gdzie przez 10 lat był koordynatorem w Sekretariacie Stanu odpowiedzialnym przede wszystkim za niemiecki obszar językowy. W tym czasie podróżował ze specjalnymi misjami do Rumunii, na Węgry i do Berlina Wschodniego.   W 1977 r. papież Paweł VI podniósł go do godności arcybiskupa, mianując go zarazem nuncjuszem apostolskim w Chile, rządzonym wówczas przed wojskowy rząd generała Pinocheta. Dzięki mediacji abp. Sodano został zażegnany w tym czasie konflikt między Chile i Argentyną o Kanał Beagle. Watykański dyplomata często wypowiadał się krytycznie o aktach przemocy reżimu Pinocheta oraz apelował o poszanowanie i przywrócenie praw człowieka. Po 11 latach spędzonych na placówce w Chile, papież Jan Paweł II powołał arcybiskupa w 1988 r. do Sekretariatu Stanu. W tej funkcji reprezentował on Stolicę Apostolską w pertraktacjach Konferencji Bezpieczeństwa i Współpracy w Europie (KBWE). Gdy w dwa lata później poszukiwano następcy kard. Casarolego, papież wybrał doświadczonego dyplomatę, mianując go 1 grudnia 1990 pro-sekretarzem, a 29 stycznia 1991 r. sekretarzem stanu Stolicy Apostolskiej.  Od tego czasu, z nadania papieża, kard. Sodano był najwyższym przedstawicielem politycznej i dyplomatycznej działalności Stolicy Apostolskiej. Protokolarnie często reprezentował Benedykta XVI, z reguły po audiencji u Ojca Świętego prowadził szczegółowe rozmowy z jego gośćmi. Obok przyjmowania wizyt państwowych w Watykanie do specjalnych obowiązków kard. Sodano należało reprezentowanie papieża podczas obligatoryjnych „rewizyt” w rzymskich rezydencjach głów państw. Zgodnie z paragrafem 4 kanonu 352 Kodeksu Prawa Kanonicznego z 1983 dziekan Kolegium Kardynalskiego zobowiązany jest do stałego zamieszkania w Rzymie. Z chwilą wakansu tego urzędu (jak to ma miejsce obecnie) kardynałowie-biskupi zebrani pod przewodnictwem prodziekana, a gdy go nie ma to najstarszego z nich, powinni wybrać ze swego grona dziekana Kolegium. Jego nazwisko przedstawiają papieżowi, któremu przysługuje prawo zatwierdzenia wybranego.  Kolegium Kardynalskie wybierze następnego dziekana  Do grona kardynałów-biskupów należą: kard Angelo Sodano (92 lata), wicedziekan kard. Giovanni Battista Re (85 lat), Francis Arinze (87 lat), Tarcisio Bertone (85 lat), José Saraiva Martins (niemal 88 lat).  28 czerwca 2018 roku Franciszek poszerzył grono kardynałów-biskupów, zaliczając do nich watykańskiego Sekretarza Stanu kard. Pietra Parolina (64 lata), prefekta Kongregacji dla Kościołów Wschodnich kard. Leonarda Sandriego (76 lat), prefekta Kongregacji ds. Biskupów kard. Marca Ouelleta (75 lat) oraz ówczesnego prefekta Kongregacji ds. Ewangelizacji Narodów kard. Fernanda Filoniego (73 lata).",,
Skrajna prawica będzie mogła wystartować w wyborach w Izraelu,Izraelska komisja wyborcza zezwoliła na start w kwietniowych wyborach parlamentarnych przywódcom ultranacjonalistycznej żydowskiej partii Siła dla Izraela. Politycy tego ugrupowania są oskarżani o rasizm i podburzanie przeciwko Arabom.,"Stosunkiem głosów 16 do 15 komisja wypowiedziała się przeciwko wnioskowi o wykluczenie z wyborów liderów ugrupowania Siła dla Izraela Michaela Ben Ariego oraz Itamara Ben Gwira. Tłumacząc decyzję komisji jej szef Hanan Melcer mówił, że prawo do głosowania powinno być interpretowano szeroko.Jak zauważa portal „Times of Israel”, spór o kandydowanie będzie miał prawdopodobnie swój dalszy ciąg. Szefowa socjaldemokratycznej partii Merec Tamara Zandberg, jedna z wnioskujących o zakaz wyborczy dla polityków Siły dla Izraela, zapowiedziała po decyzji komisji skierowanie sprawy do sądu najwyższego.Wcześniej w tym tygodniu izraelski prokurator generalny Awichaj Mandelblit wzywał do wykluczenia Ben Ariego, utrzymując, że jest on rasistą i podburza przeciwko Arabom. Polityk Siły dla Izraela odpiera takie zarzuty, broniąc się, że jego wypowiedzi są wyrywane z kontekstu i nie dotyczą Arabów jako ogółu, ale przywódców skrajnej palestyńskiej organizacji Hamas.W sierpniu 2018 roku Ben Ari mówił: „Każdy, kto odważy się mówić przeciwko Żydom, nie będzie żył. Nie będzie żył! (...) Pluton egzekucyjny powinien go zabić, wyeliminować, tak jak rozumieją to Arabowie. To jest ich język”.",,
"Premier Wielkiej Brytanii wzywa opozycję: Albo brexit, albo wotum nieufności","Brytyjski premier Boris Johnson wezwał opozycję, by nie przeszkadzała w zrealizowaniu woli wyborców wyrażonej w referendum ws. brexitu; jeśli się z tym nie zgadza, to niech złoży wniosek o wotum nieufności wobec rządu, uważa Johnson. Izba Gmin wróciła do obrad po wyroku Sądu Najwyższego, który orzekł, że zawieszenie parlamentu przez premiera było nielegalne.","– Mówię, że czas, by doprowadzić do brexitu. Myślę, że mieszkańcy tego kraju mają już dość. Ten parlament musi albo stanąć z boku (...), albo złożyć wniosek o wotum nieufności i wreszcie stawić czoło rozliczeniu się z wyborcami – mówił Johnson w bardzo emocjonalnym przemówieniu, które kilkukrotnie było przerywane okrzykami opozycji.Szef rządu wytykał opozycji, że przez dwa lata domagała się przeprowadzenia wyborów, mówiąc o utracie mandatu przez konserwatystów, a gdy on dwukrotnie złożył wniosek o rozwiązanie parlamentu, dwa razy partie opozycyjne zagłosowały przeciw. Odpowiadając na wystąpienie Johnsona lider opozycji Jeremy Corbyn oświadczył, że premier nie nadaje się do pełnienia tej funkcji i ponownie wezwał go do ustąpienia.",,
„Nigdy nie będę tak sympatyczny jak Kidawa-Błońska” – Jaśkowiak o swojej kandydaturze,"– Nigdy nie będę tak sympatyczny, jak Małgorzata Kidawa-Błońska – oświadczył prezydent Poznania i kandydat w prawyborach Platformy Obywatelskiej na prezydenta RP Jacek Jaśkowiak. Dodał, że jego partia musi podjąć decyzję, uwzględniając także możliwość wzrostu potencjału danego kandydata.","– Liczy się nie tylko popularność w danym momencie, ale też potencjał wzrostu. O tym też będę chciał dziś z koleżankami i kolegami rozmawiać. Nie mam zamiaru konkurować z tym jak sympatyczna jest Małgorzata Kidawa-Błońska, bo ja tak sympatyczny jak ona nigdy nie będę. To jest dla mnie jasne – mówił Jaśkowiak w Toruniu przed rozpoczęciem spotkania z działaczami PO z regionu kujawsko-pomorskiego, a także lokalnymi członkami KOD-u. – W tych wyborach my musimy się jednak zdecydować, czy brać pod uwagę także elementy związane ze wzrostem potencjału danego kandydata, czy brać pod uwagę to, jakie on ma szanse przy określonych konkurentach – tłumaczył.  Jaśkowiak ocenił, że w ciągu sześciu lat „pokazałem jak można mieć miasto otwarte, współpracować z Kościołem i innymi organizacjami”. Wyraził nadzieję na wysoką frekwencję działaczy KOD-u, tak jak on był „z nimi na pierwszych demonstracjach, gdy w Polsce niszczono wolne sądy, niszczono niezależność mediów, łamano konstytucję”",,
"„Jak tylko zmieni się władza, związki partnerskie będą przegłosowane”","Jak tylko zmieni się władza, związki partnerskie będą przegłosowane – powiedziała w programie „Rzecz o polityce” posłanka jednej z partii Koalicji Europejskiej Monika Rosa. Jej zdaniem, kwestia związków partnerskich staje się „zupełnie normalnym tematem”.","Monika Rosa, posłanka Nowoczesnej, mówiła w programie „Rzecz o polityce” m.in. o związkach partnerskich, edukacji seksualnej i wiceprezydencie Warszawy Pawle Rabieju.– PSL już nawet mówi coś o związkach partnerskich, Grzegorz Schetyna powiedział, że stanie na czele Marszu Równości, więc temat związków partnerskich staje się takim zupełnie normalnym tematem – stwierdziła. Dodała, że „dopiero przy równości małżeńskiej czy adopcji dzieci mówimy o jakiś problemach”.– Natomiast związki partnerskie stają się czymś tak zupełnie oczywistym, że myślę, że w pierwszych miesiącach pierwszej kadencji, jak tylko zmieni się władza, te związki partnerskie po prostu będą przegłosowane, skoro tak wszyscy o nich mówią – oceniła. – Przypomnijmy, że w Wielkiej Brytanii to właśnie konserwatysta wprowadził równość małżeńską, ponieważ właśnie ta równość małżeńska jest (…) elementem takiego konserwatywnego światopoglądu, czyli utrzymania instytutu małżeństwa – powiedziała. Monika Rosa została także zapytana o kartę LGBT, podpisaną przez prezydenta Warszawy Rafała Trzaskowskiego. Jej zdaniem, „edukacja seksualna powinna być przedmiotem obowiązkowym”. Posłanka powiedziała także w trakcie rozmowy, że wiceprezydent Warszawy „Paweł Rabiej jest wyoutowanym gejem, jest w stałym związku”. – Nie dziwię się, że chce mieć dzieci. Każda kochająca się para, jeśli decyduje się na posiadanie dzieci, to po prostu chce je mieć – powiedziała.",,
Polska i Japonia zamierzają wspólnie wybudować reaktor jądrowy,"W ciągu kilkunastu lat Polska i Japonia zamierzają wspólnie wybudować wysokotemperaturowy reaktor jądrowy HTR. Japonia dostarczy technologii, a Polska infrastrukturę do zbudowania i utrzymania elektrowni. Opracowany wspólnie reaktor będzie mógł być sprzedawany do państw trzecich.","– Mam głęboką nadzieję, że japońska technologia i know-how dotyczący budowy i utrzymania elektrowni jądrowej zostanie wykorzystany przy realizacji reaktora jądrowego w Polsce – powiedział japoński minister gospodarki i przemysłu Hiroshi Kajiyama.   Dodał, że w Japonii szkoliło się dotychczas tysiąc osób z Polski, które zapoznały się z obsługą elektrowni jądrowej.   Szef japońskiej gospodarki i przemysłu wygłosił mowę podczas spotkania premiera Mateusza Morawieckiego z polskimi i japońskimi przedsiębiorcami w Tokio.  Wiceminister nauki i szkolnictwa wyższego Grzegorz Wrochna, który towarzyszy premierowi podczas wizyty w Japonii powiedział, że reaktor jądrowy o mocy ok. 200 megawatów będzie spełniał wymagania szybko rozwijającego się polskiego przemysłu, np. przemysłu chemicznego.   Jak dodał, polsko-japońskie rozmowy dotyczące budowy reaktora trwają od kilku lat. Wiceminister zapewnił, że japoński reaktor wykorzystuje najnowszą, stosowaną już w Japonii technikę i jest bezpieczny dla otoczenia. W sprawie wspólnej realizacji projektu jest porozumienie między Narodowym Centrum Badań Jądrowych i japońską Agencją Energii Jądrowej.",,
Premier: Macron niesłusznie ocenia polską politykę klimatyczną,"– Pan prezydent Macron niesłusznie tak ocenia polską politykę w zakresie ochrony klimatu. (…) Jestem przekonany, że dojdziemy do jakiegoś porozumienia, ale ono musi uwzględniać realia polskiej gospodarki, a w szczególności bilans otwarcia – powiedział premier Mateusz Morawiecki. Odniósł się w ten sposób do słów prezydenta Francji, który stwierdził, że to Polska blokuje wspólne wysiłki Unii Europejskiej na rzecz ochrony środowiska.","Na wtorkowej konferencji prasowej szef rządu był pytany o słowa prezydenta Francji Emmanuela Macrona, który w poniedziałek, w drodze na sesję klimatyczną ONZ ocenił, że to Polska blokuje wspólne wysiłki Unii Europejskiej na rzecz ochrony środowiska. Macron przypomniał, że w czerwcu na szczycie UE cztery kraje członkowskie – Polska, Czechy, Estonia i Węgry – zablokowały zapisy dotyczące neutralności klimatycznej, jaką wszystkie państwa unijne miałyby osiągnąć do 2050 r. Komentatorzy zauważają, że słowa Macrona mogą budzić skojarzenia z wypowiedzią innego prezydenta Francji, Jacquesa Chiraca. Ten, w 2003 r., kiedy Polska włączyła się w amerykańską wojnę z Irakiem, stwierdził, że „Polacy stracili okazję, by siedzieć cicho”.– Pan prezydent Macron niesłusznie tak ocenia polską politykę w zakresie ochrony klimatu – oświadczył Morawiecki. – Wyjść trzeba od stwierdzenia, że Polska z ogromnym naddatkiem wypełniła zobowiązania wynikające z protokołu z Kioto. Zobowiązani byliśmy wówczas do redukcji emisji dwutlenku węgla i ekwiwalentów o około 6 procent. Zredukowaliśmy o ponad 30 procent, a więc zasadniczo więcej w ciągu tych około 20 lat w stosunku do naszych zobowiązań – podkreślił premier. W opinii Morawieckiego nie zostało to w odpowiedni sposób docenione przez międzynarodowe gremia zajmujące się polityką klimatyczną. – My nie możemy wobec naszych partnerów poddać się takiej strategii: (...) brać, nie kwitować, żądać więcej. My dokonujemy ogromnych wysiłków, żeby sprostać poprawie jakości powietrza, wód ziemi, ale również redukcji emisji dwutlenku węgla – podkreślił premier. – Dlatego polska polityka energetyczna i polityka klimatyczna są przede wszystkim oparte o zdrowy rozsądek, o taką ewolucję, która zakłada znaczące zmniejszenie naszej zależności od węgla, ale jednocześnie zakłada również bezpieczeństwo i niskie ceny energii – oświadczył Morawiecki, dodając, że rząd zawsze będzie dbał o to, by koszty energii dla gospodarstw domowych w stosunku do innych państw UE były jak najniższe. Premier mówił również, że w kontekście polityki klimatycznej UE, Polska przyjęła na siebie trudne zobowiązania. – My te zobowiązania zasadniczo realizujemy – podkreślił. Przypominał też, że w Polsce realizowane są takie programy, jak Mój prąd i Czyste powietrze. – Ja z panem prezydentem Macronem rozmawiam często na te tematy. Rozumiem, że pan prezydent jadąc do Nowego Jorku powiedział to, co powiedział, ale sądzę, że on rozumie, jakie są zależności poszczególnych państw, czego wymaga elementarna sprawiedliwość w zakresie transformacji energetycznej i klimatycznej. To potwierdzają z kolei moje częste rozmowy na ten temat z przewodniczącą elekt Komisji Europejskiej Ursulą von der Leyen. Jestem przekonany, że dojdziemy do jakiegoś porozumienia, ale ono musi uwzględniać realia polskiej gospodarki, a w szczególności bilans otwarcia – mówił szef rządu. – Jeśli mowa jest o Just Transition Fund, czyli o funduszu sprawiedliwej transformacji do gospodarki niskoemisyjnej i zeroemisyjnej w dalszej przyszłości, to oczywiście Polska musi być głównym jego beneficjentem, ponieważ nasze wstępne wyliczenia pokazują, że taka transformacja będzie dla nas niezwykle kosztowna, a my nie chcemy przerzucać tych kosztów na barki polskich gospodarstw domowych czy przedsiębiorców, tylko chcemy, żeby koszty były sprawiedliwie rozłożone, z uwzględnieniem dzisiejszego kontekstu reform klimatycznych w całej Unii Europejskiej – oświadczył Morawiecki.",,
Dymisja w Watykanie. Powód – ocenzurowanie listu Benedykta XVI,"W związku z kontrowersjami wokół zatajenia części listu Benedykta XVI do dymisji podał się szef watykańskich mediów, czyli Sekretariatu ds. Komunikacji, ks. Dario Vigano; papież Franciszek przyjął jego rezygnację - ogłosił rzecznik Watykanu Greg Burke. Burke dodał w komunikacie, że Sekretariatem ds. Komunikacji kierować będzie jego sekretarz, ksiądz Lucio Adrian Ruiz.","Watykańskie biuro prasowe opublikowało adresowany do Franciszka list ks. Vigano, w którym napisał on, że polemiki, jakie wywołała jego działalność, „destabilizują wielkie dzieło reformy” mediów za Spiżową Bramą i dlatego postanowił ustąpić ze stanowiska ich szefa.W ujawnionej odpowiedzi papież wyjaśnił, że po głębokim namyśle postanowił przyjąć jego rezygnację i poprosił, aby pozostał w Sekretariacie. Powodem dymisji ks. Vigano, który kierował pracą wszystkich mediów Stolicy Apostolskiej, była ujawniona przed kilkoma dniami sprawa napisanego do niego listu emerytowanego papieża Benedykta XVI. List dotyczył zbioru publikacji na temat teologii Franciszka, przygotowanego z okazji piątej rocznicy jego wyboru na papieża. W czasie prezentacji tej kolekcji rozpraw ksiądz Vigano odczytał fragment listu, w którym Benedykt XVI podkreślił, że inicjatywa watykańskiego wydawnictwa jest „reakcją sprzeciwu wobec głupich uprzedzeń, zgodnie z którymi papież Franciszek jest tylko człowiekiem praktycznym, pozbawionym szczególnej formacji teologicznej i filozoficznej”. Papież Ratzinger wyraził przekonanie, że książki ukazują Franciszka jako człowieka o głębokim przygotowaniu filozoficznym oraz teologicznym.",,
"PiS: Wniosek o areszt dla posła rozpatrzy Sąd Najwyższy, nie posłowie. A z immunitetami koniec","Sąd Najwyższy, nie jak obecnie Sejm, będzie rozpatrywał wnioski Prokuratora Generalnego o zatrzymanie bądź aresztowanie parlamentarzystów. Taką zmianę proponuje w przedstawionym w sobotę programie wyborczym Prawo i Sprawiedliwość. Ugrupowanie zapowiada także zniesienie immunitetu sędziów i prokuratorów.","W programie wyborczym PiS „Polski model państwa dobrobytu” zapewniono, że jeśli ugrupowanie wygra jesienne wybory, to będzie kontynuowało reformę sądownictwa, prawa karnego i innych procedur. Autorzy programu zaznaczyli, że zmiany w wymiarze sprawiedliwości będą dokonywane w konsultacji z podmiotami zewnętrznymi, w tym z Unią Europejską.Przypomniano przy tym, że w kwestii organizacji sądownictwa wszystkie państwa członkowskie są sobie równe, czyli mogą stosować te same rozwiązania prawne. „Co więcej, zasięgnięcie opinii powinno się dokonywać z przestrzeganiem zasady, iż najwyższym aktem ustawodawczym w Polsce jest Konstytucja. Dlatego zaproponowane zmiany będą konsultowane z Trybunałem Konstytucyjnym oraz zgodne z przepisami ustawy zasadniczej” – czytamy w programie. Partia zapowiedziała także, że po wygranych wyborach zaproponuje zmiany w konstytucji, dotyczące możliwości pociągnięcia parlamentarzysty do odpowiedzialności karnej. Zgodnie z obowiązującym prawem poseł nie zostać pociągnięty do odpowiedzialności karnej, nie może być zatrzymany lub aresztowany bez zgody Sejmu, z wyjątkiem ujęcia go na gorącym uczynku i jeżeli jego zatrzymanie jest niezbędne do zapewnienia prawidłowego toku postępowania. W programie PiS zaproponowano, aby poseł lub senator mógł zostać pociągnięty do odpowiedzialności karnej, a także zatrzymany lub aresztowany decyzją podjętą na skierowany do Sądu Najwyższego wniosek prokuratora generalnego. „Prokurator generalny przed podjęciem decyzji będzie miał obowiązek przedstawienia sprawy prezydium Sejmu i komisji regulaminowej Sejmu. Prezydium Sejmu lub komisja regulaminowa Sejmu, w razie wątpliwości co do rzeczywistych motywów podjęcia postępowania karnego wobec posła lub senatora, będzie mogła zwrócić się do Rzecznika Praw Obywatelskich o przekazanie decyzji o zgodzie na podjęcie postępowania karnego i ewentualne aresztowanie do całej Izby. W takiej sytuacji Izba może podjąć decyzję o aresztowaniu bezwzględną większością głosów swego pełnego składu” – głosi zapowiedź PiS. Autorzy programu zapowiedzieli też zniesienie immunitetu sędziów i prokuratorów z zastrzeżeniem specjalnego trybu procedowania w razie wszczęcia postępowania karnego wobec sędziego lub prokuratora. Jak dodano, decyzję o wszczęciu postępowania podejmować będzie mógł prokurator generalny, a decyzje o tymczasowym aresztowaniu – Sąd Najwyższy.",,
Jarosław Kaczyński: Naród polski to musi być wspólnota,"PiS jest partią, która konsekwentnie dąży do tego, aby nasz kraj doścignął Unię Europejską; chcemy w całej Polsce osiągnąć europejski poziom życia – powiedział podczas regionalnej konwencji Prawa i Sprawiedliwości w Białymstoku prezes tej partii Jarosław Kaczyński. Dążymy do tego, żeby Polska była wspólnotą równych szans – dodał.","– Wiadomo, że Prawo i Sprawiedliwość jest partią, która konsekwentnie dąży do tego, by nasz kraj, nasza ojczyzna doścignęła Unię Europejską – przeciętną UE, a później przeciętną tych krajów bogatszych od nas na Zachodzie od naszych granic – jeżeli chodzi o poziom rozwoju gospodarczego i poziom życia – mówił Kaczyński podczas regionalnej konwencji wyborczej PiS.Jak wskazał, „europejskość, to jest poziom życia”. – Chcemy go osiągnąć – chcę to mocno podkreślić – w całej Polsce, a nie tylko w niektórych jej częściach – oświadczył prezes PiS.Kaczyński podkreślił, że koncepcją i ideą jego ugrupowania jest zrównoważony rozwój. – Chcemy tego rozwoju nie dlatego, że jesteśmy przedstawicielami jakiejś ideologii, chcemy po prostu jako Polacy. Polska, naród polski to musi być wspólnota, ale wspólnota to musi być coś realnego, to musi być równość szans – mówił prezes PiS.– My tej równości chcemy i do niej dążymy – zapewnił Kaczyński. Dodał, że PiS zawsze przeciwstawiało się koncepcji polaryzacyjno-dyfuzyjnej i rozwojowi metropolitalnemu.Prezes PiS złożył też życzenia wielkanocne wiernym wyznania prawosławnego. – Wszystkiego najlepszego – miłych i błogosławionych świąt dla naszych braci w wierze – podkreślił. – Rozwój, równość, siła, godność czy to, co prezentują nasi przeciwnicy: likwidacja różnych instytucji, kłanianie się w pas, LGBT, i tak dalej, i tym podobnie. Ja wiem, że Polacy wybiorą tak jak trzeba – podkreślił.– To jest nasz program dla tej ziemi, i to jest nasz program dla Polski, program równości, program jedności narodowej, program, który ma służyć każdemu Polakowi, każdej polskiej rodzinie, który ma zapewniać to, co jest dla nas wszystkich najważniejsze to znaczy, byśmy mogli z podniesionym czołem powiedzieć: wykorzystaliśmy szansę, dogoniliśmy Europę, zlikwidowaliśmy skutki naszej nieszczęśliwej historii, w szczególności II wojny światowej – mówił. Prezes PiS podkreślał, że rząd chce zrównoważonego rozwoju i praw dla wszystkich. Przekonywał, że choć można powiedzieć, że o rozwiązanie metropolitalne jest łatwiejsze, ale „to drugie jest sprawiedliwsze, ale to wcale nie oznacza, że mniej efektywne”. – My wyraźnie i jednoznacznie wybieramy to drugie – oświadczył.Zaznaczył, że ten spór na argumenty ma wymiar praktyczny dotyczący tego, jak są i będą rozdzielane środki inwestycyjne, w tym także środki europejskie. Według Kaczyńskiego, „jest jeszcze jeden spór, to jest można powiedzieć aspekt tego sporu, ważny dla całej Polski, ale przede wszystkim ważny dla tej ziemi, czyli kwestia tzw. ściany wschodniej”.– Minister b. rządu PO-PSL wyraził kiedyś w sposób bardzo dosadny, jak oni traktowali ziemie na wschód od Wisły. Ja tutaj nie mogę tego zacytować, bo nie wypada, ale oni uważali, powiem to językiem parlamentarnym, że te ziemie nie mają w sumie znaczenia, nie warto ich rozwijać; my mamy w tej sprawie pogląd dokładnie odwrotny. My uważamy, że te ziemie, nie tylko powinny szybko się rozwijać, szybciej niż przeciętna w Polsce, żeby to się wyrównywało, dlatego, że to jest wymóg spójności narodowej, jedności narodowej, ale także i dlatego, że jest w nich ogromny potencjał – podkreślał Kaczyński.– Ja jeździłem po Polsce począwszy od 1990 r. bardzo intensywnie, można powiedzieć nieustannie zwiedzałem kraj; znam polskie drogi i szosy lepiej niż niejeden kierowca tira i patrzyłem, przyglądałem się, gdzie się szybko zmienia: otóż najszybciej zmieniło się to na Wschodzie, mówię o tych pozytywnych zmianach. To był ten potencjał, trzeba mu dawać szansę – dodawał.Według prezesa PiS „te ziemie cierpiały i dalej cierpią na różnego rodzaju ograniczenia, które utrudniają jego rozwój”. – Naszym programem już realizowanym, na który już zostały zapewnione środki, jest radykalna zmiana tej sytuacji i to zarówno, jeśli chodzi o ziemię podlaską, część mazowieckiej, ale i także ziemię warmińsko-mazurskiej – zapewnił.",,
„Przeciwników przywitamy mocną pięścią”,"Wbite na drewniane pale kukły przedstawiające premiera Donalda Tuska i ministra finansów Jacka Rostowskiego ustawili we wtorek związkowcy ze śląsko-dąbrowskiej Solidarności przed kancelarią premiera. Poparcie dla referendum zapowiedział szef klubu SLD Leszek Miller, który odwiedził protestujących.","Kilkuset członków Solidarności ze Śląska i Zagłębia zastąpiło we wtorek o 14 związkowców z regionu pomorskiego „S”, którzy zaczęli akcję w poniedziałek. Solidarność protestuje przeciwko planom podniesienia wieku emerytalnego i domaga się rozpisania referendum w tej sprawie. Związkowcy o każdej pełnej godzinie przez pięć minut uderzają kaskami o chodnik, grają na bębnach, trąbach, odpalają petardy i świece dymne.    „Zdradziłem i okłamałem naród” głosi tabliczka zawieszona na kukle premiera Tuska. Na kukle ministra Rostowskiego związkowcy powiesili napis „Byłem oszustem i kłamcą”. Obok na chodniku ustawili trumnę m.in. z napisem „praca do śmierci”.   – To nie jest protest polityczny, to jest protest robotniczy, społeczny, skierowany przeciwko tej najokropniejszej w ostatnim dziesięcioleciu władzy, jaką jest władza PO – mówił do związkowców szef śląsko-dąbrowskiej Solidarności Dominik Kolorz.   Przypomniał, że w piątek w Sejmie głosowany będzie wniosek Solidarności dotyczący referendum ws. emerytur.  – My polityków będziemy witać na Śląsku. Tych, którzy będą głosować za wnioskiem, przywitamy chlebem i solą. Tych, którzy będą głosować przeciwko temu wnioskowi, przywitamy mocną robotniczą pięścią i to się im na pewno nie opłaci –  oświadczył.   – Nikt tutaj chyba sobie nie wyobraża, żeby mógł pracować do 67. roku życia. To, co proponuje Donald Tusk to autokratyczna propozycja desperata, który chce się przypodobać Unii Europejskiej – mówił też Kolorz.  – Jest cień nadziei, że ta dziadowska, dyktatorska koalicja nie przeprowadzi reformy emerytalnej. Ale wszystko rozstrzygnie się 30 marca w budynku Sejmu – dodał.    Kolorz mówił też, że ma też informację, iż wicepremier Waldemar Pawlak nie wziął udziału we wtorkowym posiedzeniu rządu.  – Może to świadczyć o tym, że PSL jest na tyle zdeterminowany, że nie sprzeda ludzi – powiedział. Centrum Informacyjne Rządu potwierdziło informację, że kiedy rozpoczynało się posiedzenie rządu, nie było na nim Pawlaka. CIR nie podało przyczyn jego nieobecności.   Protest rozpoczął się w poniedziałek. W miasteczku namiotowym przed kancelarią premiera związkowcy spędzili noc. Członkowie „Solidarności”  zamierzają protestować przed KPRM do środy rano, kiedy to zamierzają przenieść się przed Sejm. Tam chcą zostać do piątku, kiedy to posłowie będą debatować nad wnioskiem „S” o referendum. Zebrano pod nim 2 mln podpisów. Zgodnie z projektem zaprezentowanym przez premiera Donalda Tuska w połowie lutego, wiek emerytalny docelowo wydłużony byłby do 67.roku życia zarówno dla mężczyzn, jak i dla kobiet. Podwyższany byłby co cztery miesiące o kolejny miesiąc. Z każdym rokiem przechodzilibyśmy więc na emeryturę o trzy miesiące później. W ten sposób poziom 67. lat w przypadku mężczyzn osiągnięty zostałby w roku 2020, a w przypadku kobiet – w roku 2040.",,
"Szczerski: Komisja Wenecka jak „trzecia izba parlamentu”, Grodzki próbuje zmienić ustrój Polski","Marszałek Senatu próbuje zmieniać określony przez Konstytucję ustrój Polski – ocenił szef gabinetu prezydenta Krzysztof Szczerski, komentując zaplanowane na czwartek spotkanie prof. Tomasza Grodzkiego z przedstawicielami Komisji Weneckiej. Zdaniem prezydenckiego ministra zaproszenie Grodzkiego dla Komisji Weneckiej i konsultacje z Komisją Europejską to „wprowadzanie trzeciej i czwartej izby do polskiego parlamentu”.","– Praktyka powinna być taka, że jeśli marszałek Senatu czy jakikolwiek inny polityk występuje w kontekście międzynarodowym, to prosi o stanowisko polskiego państwa – powiedział w TVP Info Szczerski. Jak wyjaśnił, po takiej prośbie MSZ czy Kancelaria Prezydenta przekazuje takie stanowisko, a polityk „po prostu je komunikuje”, a dopiero następnie może wyrażać swoje opinie.  Zdaniem Szczerskiego inaczej jest w przypadku Tomasza Grodzkiego. W czwartek o godz. 10 marszałek Senatu spotka się z przedstawicielami Komisji Weneckiej. Delegacja, w której składzie są eksperci z Bułgarii, Irlandii, Szwecji i Niemiec, przyjeżdża do Warszawy na dwudniowe rozmowy w związku z pracami nad przygotowaniem opinii na temat nowelizacji ustaw sądowych.  Marszałek Senatu próbuje zmieniać ustrój Polski – ocenił Szczerski. W programie „Gość Wiadomości” zaznaczył, że w Polsce jest Sejm i Senat, a prof. Grodzki wprowadza kolejne izby parlamentu.  – Teraz będziemy mieć cztery izby, a przecież proces legislacyjny ws. ustaw sądowych jeszcze się w Polsce toczy. Nie zakończył się, więc nie może być oceniany przez podmioty zewnętrzne – powiedział minister. Jak wskazał Szczerski, spotkania unijnych instytucji z Grodzkim oznacza de facto, że będą one współtwórcami ustawy – a przez to nie będą mogły po zakończeniu legislacji oceniać „swojego dzieła”.  – Nawet jeśli byśmy chcieli zapytać Komisję Wenecką o jej opinię po zakończeniu procesu legislacyjnego, nie będziemy mogli – dodał przedstawiciel prezydenta. W związku z tym, że Senat ma zająć się nowelizacją ustaw sądowych na styczniowym posiedzeniu, Komisja Wenecka postanowiła, że jej sprawozdawcy przygotują opinię na jej temat w trybie pilnym. Dotyczyć ona będzie uchwalonej przez Sejm 20 grudnia 2019 r. nowelizacji ustaw sądowych, czyli zmian m.in. w Prawie o ustroju sądów powszechnych i w ustawie o Sądzie Najwyższym.",,
Komisja Kongresu przegłosowała impeachment Trumpa,Komisja sprawiedliwości Izby Reprezentantów USA przegłosowała w piątek dwa artykuły impeachmentu prezydenta Donalda Trumpa. Prawdopodobnie w przyszłym tygodniu nad zarzutami sformułowanymi przez komisję głosować będzie cała Izba Reprezentantów.,"W tych dwóch artykułach kontrolowana przez Demokratów komisja zarzuca prezydentowi nadużycie władzy oraz utrudnianie pracy Kongresu USA. Śledztwo parlamentarne dotyczy głównie afery ukraińskiej i wywierania presji przez Trumpa na władze w Kijowie.Za artykułami głosowało 23 członków komisji, reprezentujących Partię Demokratyczną. Przeciwko było 17 Republikanów.Podczas czwartkowej debaty poprzedzającej głosowanie w piątek rano czasu lokalnego Demokraci przekonywali, że w USA nikt nie jest ponad prawem, a także że Trump stanowi zagrożenie dla demokracji.Argumenty te nie przekonały Republikanów. Twierdzą oni, że ich polityczni rywale nie przedstawili dowodów na takie postępowanie Trumpa, które uzasadniałoby rozpoczęcie procedury usunięcia go  z urzędu.",,
„Abp Marek Jędraszewski to bardzo cenny pasterz polskiego Kościoła”,"Abp Marek Jędraszewski nie jest przeciwny ruchowi ekologicznemu. On jest przeciwny idealizowaniu tego i stawiania w miejsce ideologii, którą wyznajemy i w którą wierzymy, że jest jakaś hierarchia dana nam przez istotę wyższą – powiedział w „Salonie dziennikarskim” w TVP Info reżyser i publicysta Maciej Pawlicki.","W TVP Info Pawlicki odniósł się do ostatnich słów metropolity krakowskiego, dotyczących nowych zagrożeń, związanych z lewicowymi ideologiami.   – Wydaje mi się, że mamy wreszcie wspaniałego hierarchę. To jest bardzo cenny pasterz polskiego Kościoła katolickiego. Mądrość polega na tym, żeby właściwie oceniać świat i stawiać diagnozy, ale też je umieć komunikować. Arcybiskup Jędraszewski ma odwagę formułować diagnozy społeczne, cywilizacyjne, i je przedstawiać, nie licząc się z tym, że spotkają go za to poważne konsekwencje – wskazał reżyser.   Dalej dodał, że abp Jędraszewski to człowiek, „którego nam bardzo brakowało”. – Mam wrażenie, że jest najcenniejszy dla polskiego Episkopatu – ocenił.  Abp Jędraszewski kilka dni temu w Telewizji Republika był pytany m.in. o to, czy ekologizm stoi w sprzeczności z naukami Kościoła Katolickiego, a dokładniej o manifest, który podpisała między innymi szwedzka aktywistka Greta Thunberg, w którym jedną z tez ma być to, że patriarchat jest przyczyną globalnego ocieplenia.",,
Świat pozna polskie ekotechnologie,"Te urządzenia mają sprawić, że świat będzie bardziej ekologiczny. Najlepsze polskie technologie w dziedzinie ochrony środowiska mają szansę na światową promocję. 21 z nich wybrano w drugim etapie tegorocznej edycji konkursu GreenEvo – tzw. akceleratora zielonych technologii Ministerstwa Środowiska.","21 technologii, spośród 36 zgłoszeń, wybrali jurorzy konkursu na najlepsze polskie rozwiązania w ochronie środowiska. Firmy, które opracowały wybrane technologie, skorzystają z bezpłatnych szkoleń, obejmujących zagadnienia z zakresu transferu technologii, strategicznych rynków zagranicznych oraz rynku krajowego, czy zasad promocji. Po szkoleniach nastąpi kolejna selekcja firm i wybór laureatów, którychtechnologie będą promowane za granicą na targach i wystawach oraz poprzezsieć polskich ambasad i przedstawicielstw handlowych. W ubiegłorocznej edycjikonkursu wybrano 13 firm-laureatów.Wśród 21 technologii  są m.in. palniki, ograniczające zanieczyszczenie przy spalaniu ciężkich paliw ciekłych, biopaliw i mieszanin paliw ropopochodnych z biopaliwem i wodą. Jest też katalizator, poprawiający efektywność spalania paliw węglowodorowych oraz urządzenie, pozwalające na wykorzystanie odpadów z produkcji rolnej do pozyskiwania energii, albo do nawożenia. Są systemy zasilania z ogniwem paliwowym, palenisko kotła do spalania granulowanego paliwa tzw. peletów, linia do brykietowania słomy, czy geotermalna pompa ciepła.Ministerstwo stworzyło akcelerator, by znaleźć na polskim rynku i wypromowaćza granicą innowacyjne technologie firm, zajmujących się ekologią. Celemresortu jest stworzenie marki GreenEvo, która ma gwarantować wysoką jakośćzielonych technologii z Polski. Uczestniczące w tym konkursie firmy uzyskająwiększy prestiż i zaufanie na światowym rynku.",,
Belgijska agencja rządowa zamieszana w aferę „Paradise Papers”,"Belgijska rządowa agencja promocji inwestycji – SBI – znalazła się w dokumentach afery „Paradise Papers”. Według doniesień prasowych jest ona jednym z właścicieli spółki zarejestrowanej na Brytyjskich Wsypach Dziewiczych, uznawanych za podatkowy raj.","Nazwa Belgijskiej Międzynarodowej Agencji Inwestycyjnej (SBI – Societe Belge d'Investissement International) pojawiła się w dokumentach, które wyciekły z dwóch firm oferujących usługi finansowe w 19 oazach podatkowych. Dokumenty te – „Paradise Papers” – przeanalizowało Międzynarodowe Konsorcjum Dziennikarzy Śledczych (ICIJ). SBI powstała, by wspierać belgijskie inwestycje za granicą. Największym akcjonariuszem agencji jest belgijski skarb państwa, udziały mają w niej także banki. Portal FlandersNews informuje, że SBI jest jednym z właścicieli InfraAsia Development, spółki z siedzibą na Brytyjskich Wyspach Dziewiczych. Powszechnie uznawane są one za raj podatkowy. Ta azjatycka firma jest zaangażowana w projekt portowy w Wietnamie, który – jak podaje portal – „przyciągnął duże zainteresowanie Belgów, w tym króla Filipa i byłego premiera Belgii (Jean-Luc) Dehaene, którzy odwiedzali miejsce (inwestycji) w przeszłości”.Minister chce szybkich wyjaśnieńO sprawie poinformowały gazety „Le Soir”, „De Tijd” i „Knack”. Według doniesień medialnych agencja ma udziały w azjatyckiej spółce od 20 lat, mimo że Brytyjskie Wyspy Dziewicze są na belgijskiej „czarnej liście” rajów podatkowych. Media wskazują też, że jeden z byłych menedżerów SBI – Hans D'Hondt – jest teraz szefem belgijskiej służby podatkowej. D'Hondt przyznaje, że jest to sytuacja krępująca, ale wskazuje, że decyzja inwestycyjna została podjęta na długo przed tym, gdy kierował agencją.",,
"„Musimy tak reformować Europę, żeby była silnym partnerem dla silnej Ameryki”",– To jest wyraz buty i arogancji – tak wypowiedzi przywódców europejskich po wyborze Donalda Trumpa na prezydenta Stanów Zjednoczonych podsumował Patryk Jaki z Prawa i Sprawiedliwości. – W realiach europejskich Trump by nie wygrał – skomentował z kolei Adam Struzik z PSL. Prezydent elekt i jego przyszłe stosunki z Europą i Polską były jednym z tematów programu „Woronicza 17”.,"– To jest właśnie sen Putina, żeby wmówić całemu światu, że Trump jest jego wyborem i w takim razie Europa powinna zerwać więzi z Ameryką – w taki sposób komentarze po wyborze Donalda Trumpa na prezydenta Stanów Zjednoczonych podsumował Krzysztof Szczerski z Kancelarii Prezydenta RP. Dodał także, że zwycięstwo prezydenta elekta jest zwycięstwem liberalnej demokracji i trzeba ten wybór uszanować. Z kolei Adam Struzik z Polskiego Stronnictwa Ludowego podkreślał, że Hillary Clinton zdobyła ostatecznie więcej głosów niż Donald Trump, a zwycięstwo zagwarantował mu amerykański system wyborczy. – W realiach europejskich Trump by nie wygrał – konkludował Struzik. Zreformować Europę„Można mówić, że w gruncie rzeczy dziś za zmianami w UE jesteśmy tylko my i Węgrzy, ale nikt inny i że w związku z tym nie należy nic robić, nie należy działać, nie należy z determinacją dążyć do tych zmian. Należy, proszę państwa, trzeba wierzyć, że niemożliwe może być możliwe” – mówił 11 listopada w Krakowie Jarosław Kaczyński. To właśnie w Krakowie Prawo i Sprawiedliwość obchodziło Święto Niepodległości. Wiele miejsca prezes PiS w swoim przemówieniu poświęcił Unii Europejskiej.– Słowa prezesa Kaczyńskiego nie są prawdziwe. Polska i Węgry nie jest jedynymi krajami, które pragną zmian w Unii Europejskiej – komentował w studiu „Woronicza 17” Paweł Rabiej z Nowoczesnej. – Jeżeli sam prezes Kaczyński mówi, że strategiczną osią kontaktów i tej zmiany jest sojusz w Węgrami, to proszę wybaczyć, ale sojusz z Węgrami nie zapewni nam bezpieczeństwa – mówił z kolei Marcin Kierwiński. Rolę całej Grupy Wyszehradzkiej podkreślał natomiast Adam Struzik. – Dzisiaj ta Grupa Wyszehradzka jest najważniejszym partnerem Niemiec – stwierdził. Słowa Jarosława Kaczyńskiego tłumaczył z kolei Patryk Jaki. Podkreślał, że to właśnie Polska i Węgry chcą skręcić w stronę, jak to określił Jarosław Kaczyński, „Europy bardziej sprawiedliwej, bardziej zrównoważonej, szanującej odrębność państw, odrębność narodów, ich kulturę, a mimo wszystko zjednoczonej, mimo wszystko silnej, mimo wszystko mocarstwowej”. – Dlatego Unia Europejska przestała być konkurencyjna w stosunku od Stanów Zjednoczonych, ponieważ duża część środków zamiast na innowacje, nowe miejsca pracy, młodych ludzi jest inwestowana w ideologię – podsumowywał Jaki. – Silne państwo polskie będzie miało większe przełożenie na Brukselę – dodawał z kolei Adam Andruszkiewicz. Konieczność reformy Europy podkreślał także Krzysztof Szczerski. „Musimy tak reformować Europę, żeby była silnym partnerem dla silnej Ameryki”, stwierdził. Razem czy osobno?Kilkanaście marszy i imprez sportowych tylko w Warszawie i tylko 11 listopada. To było wyjątkowo spokojne Święto Niepodległości. Porządku pilnowało ok. 7 tysięcy funkcjonariuszy, organizatorzy Marszu Niepodległości, który z centrum Warszawy przeszedł w kierunku PGE Stadionu Narodowego, apelowali do uczestników o spokojny przemarsz. Według policji w zorganizowanym przez Młodzież Wszechpolską i Obóz Narodowo-Radykalny wydarzeniu wzięło udział 75 tysięcy osób. W tym, który organizował Komitet Obrony Demokracji, a wyruszył, gdy trwały jeszcze oficjalne uroczystości z udziałem prezydenta – 10 tysięcy. – Nie wolno rozbijać państwowych uroczystości – mówił Krzysztof Szczerski. Podkreślił, że prezydent Bronisław Komorowski, który choć był zaproszony na państwowe uroczystości, uczestniczył w marszu KOD.– Żeby zrobić w tym samym czasie antyuroczystości. Takich rzeczy się nie godzi robić, bo to jest dzielenie wspólnoty polskiej – dodawał. – Marsz Niepodległości łączy Polaków – wtórował mu Adam Andruszkiewicz. Konkurencyjny marsz KOD określił natomiast mianem „hucpy”. Z kolei o podziałach w polskim społeczeństwie mówił Patryk Jaki. Stwierdził, że Polska dzieli się na Polskę Jarosława Kaczyńskiego i Polskę Adama Michnika. – Nie ma pan ani pana środowisko polityczne żadnego monopolu na patriotyzm – ripostował Marcin Kierwiński. Tymczasem Patryk Jaki zacytował fragment tekstu jednego z dziennikarzy „Gazety Wyborczej”, Pawła Wrońskiego, który ostrzegał przed użytkownikami sieci, którzy epatują patriotycznymi symbolami. Według publicysty można spodziewać się, że ma się do czynienia z osobą wulgarną i agresywną.– Od kilku lat, co najmniej raz w roku, ludzie z różnych części Polski chcą się spotkać na ulicy i powiedzieć: dość. My mamy dość mówienia o Polsce źle, my mamy dość kpienia z biało-czerwonych flag, my jesteśmy dumni, że jesteśmy Polakami – mówił Patryk Jaki.Politycy komentowali także słowa prezydenta Andrzeja Dudy, który nawoływał do wspólnego świętowania w setną rocznicę odzyskania niepodległości. – Spróbujmy budować mosty, a nie stawiać mury – proponował Paweł Rabiej.– Ta dyskusja, przy tym stole pokazuje, jak głębokie, są niestety podziały – dodawał z kolei Adam Struzik. Cud niepamięciPolitycy komentowali także pierwsze przesłuchania sejmowej komisji śledczej ds. Amber Gold. – PO i PiS w tej komisji wkładają sobie szpilki, zamiast dążyć do tego, żeby szybko wyjaśnić wszystkie kwestie – podsumowywał Paweł Rabiej. – Dlaczego Prawo i Sprawiedliwość nie zgodziło się, aby rozszerzyć zakres prac tej komisji o kwestie związane z blokowaniem przez PiS objęcia takich instytucji jak Amber Gold nadzorem KNF? – pytał Kierwiński.– Sprawa Amber Gold pokazała jak w soczewce, jak nie działało państwo w czasach Platformy Obywatelskiej – odpowiadał Patryk Jaki. Wśród pierwszych zeznających znalazł się między innymi prokurator Witold Niesiołowski, który w tym czasie kierował Prokuraturą Rejonową Gdańsk-Wrzeszcz, i to on zlecił zajęcie się sprawą Amber Gold niedoświadczonej prokurator. Tłumaczył, że sprawa na początku nie wzbudzała jego podejrzeń, a odpowiadając na pytania członków komisji, kilkadziesiąt razy odpowiedział „nie pamiętam”.",,
"„Marczuk to wielka osobowość, a Olbrychski to wybitny filozof”","– Uważam, ze pani Weronika Marczuk to wielka osobowość, kobieta, która myśli pięknie i mądrze. Jest wielką wartością w polskiej przestrzeni publicznej – mówił wicemarszałek Sejmu Jerzy Wenderlich pytany o to, czy SLD zaproponuje Weronice Marczuk miejsce na swoich listach w wyborach do Parlamentu Europejskiego.","Czy aktorzy, zgodnie z pojawiającymi się informacjami, będą na listach SLD? – Niewykluczone. Ze światem kultury żyjemy bardzo dobrze. Artyści, twórcy mają do nas zaufanie. Ale oni muszą się wpisywać w całość skomponowanego programu – mówił gość TVP Info. Pytany, czy na liście SLD znajdzie się Daniel Olbrychski, odpowiedział: – Daniel Olbrychski jest nie tylko wybitnym aktorem, ale też wybitnym humanistą, filozofem, człowiekiem największej moralności i honoru.Polityk SLD podkreślał jednak, że „ludzie głosują na formację, która potrafi się całościowo przedstawić”.  Rosnące poparcie dla SLDJerzy Wenderlich podzielił też opinię Leszka Millera, który uważa, że „bez Sojuszu Lewicy Demokratycznej nie będzie przyszłej koalicji”. – Leszek Miller to człowiek bardzo skromny i do bólu pracowity. Z pewnością obserwuje efekty swojej pracy, przywództwa, które jest wciąż bardziej skuteczne. Sondaże to nie jest manna z nieba. Miller ma świadomość, że dobro i sukces bierze się z pracy – mówił gość TVP Info.",,
Szef KPRM bez entuzjazmu o okrągłym stole PSL nt. wymiaru sprawiedliwości,"W formule stricte politycznej i partyjnej trudno omawiać taki problem, jak reforma polskiego sądownictwa - powiedział szef kancelarii premiera Michał Dworczyk, komentując ideę okrągłego stołu PSL na temat wymiaru sprawiedliwości.","Szef KPRM zapowiedział, że nie będzie go na tym spotkaniu. – Nigdy nie potwierdzałem zaproszenia, które do mnie wpłynęło, w rozmowie z Informacyjną Agencją Radiową powiedziałem, że mnie tam nie będzie – powiedział. Dodał, że nie będzie też nikogo z rządu. – Niestety jest obawa, że o problemie, który jest istotny i o którym trzeba rozmawiać, w formule stricte politycznej i partyjnej trudno będzie coś rzeczowego omówić – powiedział Dworczyk.  We wtorek w Sejmie PSL organizuje okrągły stół w sprawie wymiaru sprawiedliwości; jego celem jest wypracowanie ustawy, która ma „uzdrowić” polskie sądy.",,
"„Porozumienie z Mińska bardzo kruche, KE przygotowuje scenariusze na tzw. złą pogodę”","– Porozumienie z Mińska jest bardzo kruche, do jego realizacji potrzebna jest jedność w UE – oceniła po szczycie przywódców Unii premier Ewa Kopacz. Podkreśliła, że polskiej delegacji udało się zrealizować cele, z którymi wyruszała do Brukseli. Dodała, że Komisja Europejska przygotowuje scenariusze na wypadek złamania umowy przez Rosję.","– Od poniedziałku wchodzą te sankcje, które zostały ustalone naostatnim posiedzeniu ministrów spraw zagranicznych UE. Mało tego, Komisjaprzygotowuje scenariusz na tzw. złą pogodę. Gdyby się nagle okazało, że toporozumienie zostało złamane przez stronę rosyjską, to ma być gotowa zrozwiązaniami kolejnych sankcji – powiedziała Kopacz polskim dziennikarzom, opuszczając siedzibę Rady po zakończeniu szczytu.  Konflikt na Ukrainie i najnowsze próby jego uregulowania były głównym tematem obrad przywódców.    „Trzeba było wykonać pracę domową”  Szefowa rządu podkreśliła, że polskiej delegacji udało się osiągnąć te cele, z którymi jechała na szczyt do Brukseli, czyli m.in. utrzymać determinację UE w kwestii sankcji.     Szefowa rządu zaznaczyła, że aby to było możliwe   „trzeba było wykonać pracę domową”.  – Czyli dużorozmów telefonicznych jeszcze przed samym posiedzeniem Rady, równieżspotkania m.in. z przyjaciółmi z Grupy Wyszehradzkiej, rozmowa z premieremWielkiej Brytanii – zaznaczyła.  Po długich negocjacjach w Mińsku  Według dyplomatów w czwartek w trakcie dyskusji na szczycie UE w Brukselizastanawiano się m.in. nad tym, czy w świetle wyników negocjacji w Mińsku nienależy odłożyć wprowadzenia w życie uzgodnionych 9 lutego nowych sankcjiwizowych i finansowych, które mają objąć 19 osób, w tym pięciu rosyjskichpolityków oraz dziewięć firm i organizacji. Według źródeł dyplomatycznych przed takimi krokami mieli przestrzegaćszczególnie premierzy Polski i Wielkiej Brytanii, argumentując, że UE musibyć gotowa na zły scenariusz wydarzeń na Ukrainie. Wynikiem 17-godzinnych negocjacji w Mińsku było podpisane przez grupękontaktową w sprawie Ukrainy (OBWE, Rosja, Ukraina) oraz prorosyjskichseparatystów porozumienie, zgodnie z którym o północy z soboty na niedzielęma wejść w życie zawieszenie broni na wschodniej Ukrainie.",,
„Prezydent sczyta poprawki”. Łapiński o losie projektów o SN i KRS w Sejmie,"– W tej chwili wydaje się, że w projektach ustaw o KRS i SN zachowane zostały wszystkie warunki brzegowe prezydenta – ocenił podczas radiowej dyskusji rzecznik prezydenta Andrzeja Dudy minister Krzysztof Łapiński. Projekty krytykowali przedstawiciele opozycji.","W mijającym tygodniu sejmowa komisja sprawiedliwości skończyła prace nad prezydenckimi projektami o Sądzie Najwyższym. Przyjęła wszystkie poprawki PiS. W najbliższą środę w Sejmie odbędzie się drugie czytanie tego projektu oraz projektu o Krajowej Radzie Sądownictwa, którym komisja zajmowała się we wtorek. Łapiński, pytany w radiowej Trójce, co prezydent myśli o poprawkach wniesionych do projektów, odparł: „Prezydent mówił, że jest kilka takich rzeczy, na których mu bardzo zależy – warunków brzegowych”. – I w tej chwili wydaje się, że te wszystkie warunki brzegowe zostały zachowane – powiedział rzecznik. Przypomniał, że prezydent przygotowując swoje ustawy i przesyłając je do Sejmu mówił, że jest on władzą ustawodawczą, niezależną od prezydenta i w toku prac parlamentarnych mogą być nanoszone poprawki. – Spokojnie poczekamy do kolejnych czytań, do tego, czy w toku dalszych prac jeszcze w Sejmie czy w Senacie nic nie zostanie zmienione. (...). Prezydent spokojnie będzie się przyglądał. Ministrowie, którzy w tym uczestniczyli, zdadzą relację prezydentowi. Prezydent sam te ustawy po poprawkach sczyta. I spokojnie, mając jeszcze trochę czasu, będzie podejmował decyzje – powiedział Łapiński. Wiceminister kultury i dziedzictwa narodowego Jarosław Sellin (PiS) mówił, że społeczeństwo czeka na reformę wymiaru sprawiedliwości, bo „wymiar sprawiedliwości stał się państwem w państwie”. Projekt krytykowali natomiast, obecni w radiowym studiu, przedstawiciele opozycji. – Nie mamy tutaj do czynienia z żadną reformą. Mamy tutaj do czynienia z ustawami czysto kadrowymi. Z ustawami, które mają wywracać Sąd Najwyższy, podporządkowywać go woli polityków – ocenił Marcin Kierwiński (PO). Dodał, że „ma wrażenie, że Pałac Prezydencki skapitulował, pogodził się z tą kapitulacją i nic już nie chce zrobić”. W opinii Barbary Dolniak (Nowoczesna), prezydenckie projekty, które wychodzą z sejmowej komisji sprawiedliwości po przyjętych przez nią poprawkach, „zasadniczo różnią się od prezydenckiego projektu i to zarówno, jeśli chodzi o Krajową Radę Sądownictwa, jak i Sąd Najwyższy”. Z kolei Jarosław Kalinowski, przedstawiciel PSL uważa, że prezydent podpisze te ustawy, „chociaż ich duch jest taki, jak był na początku proponowany przez Prawo i Sprawiedliwość”. – Nie dołożymy ręki do działań, które są jawnie sprzeczne z konstytucją” – zapowiedział. Zdaniem Grzegorza Długiego (Kukiz'15) efekty prac nad ustawami „na razie idą w kierunku być może akceptowanym dla prezydenta, być może trudno akceptowanym dla prawników”.",,
Rośnie napięcie w Katalonii. Obawy przed „gwałtowną mobilizacją publiczną”,W obawie przed „gwałtowną mobilizacją publiczną” w toku wyznaczonych na 21 grudnia wyborów w Katalonii hiszpański Sąd Najwyższy odmówił zwolnienia z aresztu byłego przewodniczącego katalońskiego parlamentu Jordiego Sancheza. Jest on „numerem 2” na liście kandydatów.,"Sędzia Pablo Llarena prowadzący sprawy przeciwko katalońskim politykom, oskarżanym m.in. o „rebelię” w związku ze zorganizowaniem przez władze regionalne Katalonii referendum w sprawie niepodległości, ogłosił w uzasadnieniu decyzji o odmowie zwolnienia Sancheza z aresztu: „istnieje ryzyko, że mógłby (na wolności) doprowadzić do gwałtownej mobilizacji publicznej” w związku z wyborami.– Pozbawienie wolności Jordiego Sancheza, numeru 2 na liście 85 kandydatów, na której został umieszczony już po pozbawieniu go wolności, nie uniemożliwia mu wyboru ani nie ogranicza w zasadniczy sposób jego prawa do udziału w demokratycznych wyborach – twierdzi sędzia Llarena.Podczas gdy w areszcie pozostają w związku z dochodzeniami dotyczącymi ich roli w ogłoszeniu niepodległości Katalonii były przewodniczący regionalnego parlamentu Sanchez, były wicepremier regionu Oriol Junqueras i były szef katalońskiego MSW Joaquim Forn, pozostali politycy katalońscy zostali zwolnieni za kaucją. Europejski Nakaz Aresztowania W związku z wycofaniem przez hiszpański Sąd Najwyższy Europejskich Nakazów Aresztowania zmieniła się sytuacja prawna pięciorga byłych członków najwyższych władz regionu, w tym pozbawionego stanowiska premiera Katalonii Carlesa Puigdemonta; po referendum schronili się oni w Brukseli. Mają swobodę podróżowania, jednak z chwilą powrotu do Hiszpanii zostaliby niezwłocznie aresztowani.Odwołanie Europejskiego Nakazu Aresztowania nie oznacza oczyszczenia ich z zarzutów. Najpoważniejsze to bunt, nawoływanie do nieprzestrzegania prawa i nieprawidłowe użycie funduszy publicznych, tj. wydatkowanie ich na kampanię wyborczą i przeprowadzenie nielegalnego referendum w sprawie niepodległości Katalonii.Niektóre media hiszpańskie nie wykluczają, że Carles Puigdemont, który oficjalnie nie zamierza wracać do Katalonii na grudniowe wybory, mógłby to jednak uczynić, mimo że zostałby aresztowany po przekroczeniu granicy. Emocje rosną Ukazujący się w Katalonii dziennik „El Periodico” ocenia, że emocje wywołane niespodziewanym powrotem tego polityka, przewodzącego zdecydowanym czy też skrajnym zwolennikom niepodległości Katalonii zgrupowanym wokół listy Junts pel Si (Razem na Tak), zmniejszyłyby obecną przewagę list bardziej umiarkowanej Republikańskiej Lewicy Katalonii (ERC), której przewodzi Oriol Junqueras.„Z sentymentalnego punktu widzenia niespodziewane przybycie Puigdemonta do Katalonii i jego aresztowanie miałoby niedający się przewidzieć wpływ na proces wyborczy” – twierdzi „El Perodico”.Niektórzy zagraniczni obserwatorzy twierdzą, że w tej sytuacji władze hiszpańskie powinny być żywo zainteresowane, aby Puigdemont nie przekroczył granicy, dopóki skończy się głosowanie w Katalonii.",,
Premier: Państwo i przedsiębiorcy jadą na jednym wózku,"– Tworząc właściwe warunki społeczne, odpowiednie warunki podażowe i popytowe oraz regulacje, stworzyliśmy dobre perspektywy wzrostu gospodarczego na kolejne lata – mówił w Katowicach do przedsiębiorców premier Mateusz Morawiecki.","Morawiecki wskazał, że wsparcie instytucji państwowych jest we współczesnym świecie niezbędnym elementem otoczenia gospodarczego i warunkiem powodzenia w niemal wszystkich sektorach gospodarki. Szef rządu, który w zbliżających się wyborach do Sejmu kandyduje z pierwszego miejsca listy Prawa i Sprawiedliwości w okręgu katowickim, spotkał się z przedsiębiorcami i członkami Regionalnej Izby Gospodarczej w Katowicach w Śląskim Urzędzie Wojewódzkim. Opisując w wystąpieniu podejście obecnego rządu do polityki gospodarczej, mającej służyć polskim przedsiębiorcom, premier deklarował, że u jego źródeł stoi przeświadczenie, że państwo i przedsiębiorcy „jadą na jednym wózku” i że sukces odnoszony przez przedsiębiorców w kraju i za granicami musi wiązać się ze wzrostem ich produktywności oraz konkurencyjności, czyli „z podażową stroną gospodarki narodowej”. Jak zaznaczył, chociaż można hołdować teoriom neoliberalnym, „mają one krótkie nogi”, szczególnie w demokracji, która, jak zaznaczył, mimo potężnych „mało demokratycznych” konkurentów, jest najlepszym systemem, służącym również gospodarce, nie tylko człowiekowi. – Spójrzcie państwo na wsparcie instytucji państwowych, samorządowych, jako na niezbędny element otoczenia gospodarczego, który w nowoczesnym, bardzo skomplikowanym świecie, wręcz gąszczu zależności gospodarczych, krajowych, a w szczególności międzynarodowych, jest warunkiem sine qua non powodzenia prawie wszystkich sektorów gospodarki narodowej – zaapelował. Jak ocenił, podstawowe funkcje państwa „zaczęły w końcu funkcjonować” i „zapewniają pewien zestaw warunków wstępnych poważnego państwa”, bez którego „realnie rzecz ujmując trudne byłoby funkcjonowanie przedsiębiorców na dłuższą metę”. – Jedziemy na jednym wózku, płyniemy jedną łodzią. Ważne, aby dobrze rozpoznawać mechanizmy funkcjonujące w dzisiejszym skomplikowanym, zglobalizowanym świecie i szukać najlepszych rozwiązań dla was, dla przedsiębiorców, abyście mogli jak najlepiej się rozwijać, bo wraz z wami jak najlepiej, jak do tej pory, będzie się rozwijać gospodarka polska –konkludował szef rządu.",,
Ukraina kieruje pozwy przeciwko Rosji do Trybunału ONZ,Prezydent Ukrainy Petro Poroszenko polecił w poniedziałek skierować do Międzynarodowego Trybunału Sprawiedliwości ONZ w Hadze pozwy przeciwko Rosji w związku z łamaniem przez nią konwencji o finansowaniu terroryzmu i konwencji o dyskryminacji rasowej.,"Pozwy, które do Międzynarodowego Trybunału Sprawiedliwości ONZ w Hadze skierować chce Petro Poroszenko, są związane z działalnością wspieranych przez Moskwę prorosyjskich bojowników w ukraińskim Donbasie oraz z sytuacją Tatarów na zaanektowanym przez Rosję w r. 2014 należącym do Ukrainy Krymie.– Federacja Rosyjska od trzech lat brutalnie łamie prawo międzynarodowe, od trzech lat bezprawnie zajmuje Krym, prowadzi bezprawną okupację wschodu naszego kraju na obszarach obwodu donieckiego i ługańskiego oraz realizuje politykę wyniszczania i dyskryminacji na Krymie – oświadczył Poroszenko.",,
Prezydent Niemiec po spotkaniu z Putinem: Musimy wyjść z „negatywnej spirali” złych stosunków,"Prezydent Niemiec Frank-Walter Steinmeier powiedział, że na spotkaniu z prezydentem Rosji Władimirem Putinem uzgodnili, że należy dołożyć starań, by naprawić relacje dwustronne, wyjść ze „spirali” złych stosunków. – Daleko nam do normalnych relacji – stwierdził Steinmeier po spotkaniu z Putinem na Kremlu.","– Wciąż istnieją otwarte rany, nierozwiązane sprawy, dotyczące przede wszystkim aneksji Krymu i konfliktu na wschodzie Ukrainy – powiedział Steinmeier dziennikarzom. Jego zdaniem tamte zdarzenia zaciążyły i nie przestają ciążyć na stosunkach Berlina i Moskwy.Prezydent Niemiec zaznaczył, że dalsze rozmowy są niezbędne w celu znalezienia drogi wyjścia z „negatywnej spirali” obecnych stosunków. Ze swej strony prezydent Putin zaznaczył, iż „jest gotów pracować nad rozwojem stosunków” z Berlinem mimo „znanych trudności politycznych”.Według Putina, cytowanego przez rosyjskie media, podczas rozmów ze Steinmeierem poruszono też kwestie energetyki, a strony opowiedziały się za umocnieniem współpracy przemysłowej. Putin skonstatował, że mimo trudności politycznych stosunki rosyjsko-niemieckie nie stoją w miejscu i że Niemcy wciąż są jednym z głównych zagranicznych partnerów gospodarczych Rosji i inwestorów w rosyjską gospodarkę.",,
"„Wszystkim nam zależy, by UE była mocarstwem nie tylko gospodarczym, ale i politycznym”","– Bardzo cieszę się z wizyty pana przewodniczącego w Polsce. To bardzo dobry sygnał tego, że będziemy chcieli pozyskiwać jak najwięcej informacji nawzajem, żeby móc wypracować kompromis – powiedział premier Mateusz Morawiecki na wspólnej konferencji po spotkaniu z przewodniczącym elektem Rady Europejskiej Charlesem  Michelem.","Tematami rozmów Michela i Morawieckiego były kwestie związane z zaplanowanym na 12-13 grudnia szczytem szefów państw i rządów krajów UE. Charles Michel, który został wybrany przez unijnych przywódców na przewodniczącego Rady Europejskiej 2 lipca, będzie przewodniczył temu posiedzeniu po raz pierwszy. – Zbliża się czas negocjacji i trudnych rozmów, więc nie ma nic ważniejszego niż zaufanie i próba zrozumienia wspólnych potrzeb. Wszystkim nam zależy, żeby Unia Europejska była mocarstwem nie tylko gospodarczym, ale też politycznym –  powiedział Mateusz Morawiecki.Morawiecki podkreślił, że zbliżają się negocjacje w bardzo ważnych obszarach i w związku z tym „trudne rozmowy” i – jak mówił – nie ma nic lepszego niż budowanie zaufania. – Pewnego rodzaju nowe otwarcie, nowe podejście w nowych czasach, jakie Charles Michel zaprezentował – dodał szef polskiego rządu.Szef rządu wskazał, że kluczowe jest „utrzymanie bezpieczeństwa i konkurencyjności całego przemysłu energetycznego”. – Te cele nie zawsze są ze sobą spójne i łatwe do pogodzenia, ale na tym polega dobra dyskusja, żeby przedstawić w uczciwy sposób racje obu stron – zaznaczył. Podczas wtorkowego spotkania dyskutowano m.in. o przyszłym unijnym budżecie na lata 2020-27. Morawiecki zaznaczył, że szczegółowo omówiono kwestię potencjalnych nowych dochodów własnych UE, co – jak wskazał – Polska jak najbardziej wspiera. Dyskusja dotyczyła również – powiedział premier – „zagrożeń handlowych na całym świecie związanych z wojnami handlowymi, z protekcjonizmem”, ale także tego „w jaki sposób utrzymać konkurencyjność wspólnego rynku”.– Obu nam zależy na tym, aby UE była globalnym mocarstwem nie tylko gospodarczym, ale również politycznym, w związku z tym dyskusja na tematy i gospodarcze i polityczne i naszych sąsiadów - bliższych i dalszych - to rzecz jak najbardziej naturalna – powiedział Morawiecki. W tym kontekście dodał, że Michel zaproponował, aby podczas posiedzenia Rady Europejskiej „przeznaczyć pewne kwantum na debatę strategiczną”. Polityka klimatyczna, innowacje i obronność Nawiązując do tego, że podczas spotkania Michel zaproponował, aby na posiedzeniu Radzie Europejskiej przeznaczyć część czasu na debatę strategiczną, Morawiecki ocenił, że jest ona potrzebna premierom i prezydentom poszczególnych państw, by móc skoncentrować się na kluczowych sprawach.Według niego, jedną z takich spraw, która — jak zaznaczył — była szczegółowo omawiana podczas wtorkowego spotkania — jest polityka klimatyczna i aspiracje wielu państw UE w tej sprawie. Premier podkreślił, że także dla Polski są one bardzo ważne.– Są bardzo ważne, ale wskazujemy też na to, jak kluczowe jest utrzymanie z jednej strony bezpieczeństwa energetycznego, z drugiej konkurencyjności całego przemysłu europejskiego, w szczególności oczywiście przemysłu polskiego — powiedział Morawiecki. Jednocześnie — wskazywał — ważne jest zachowanie dbałości o środowisko i zmniejszenie możliwie w jak największym stopniu emisji substancji szkodliwych, w tym CO2. Michel: UE powinna odgrywać ważniejszą rolę na arenie międzynarodowej– Zgadzamy się, że dla naszej wspólnej przyszłości Unia Europejska powinna odgrywać ważniejszą rolę na arenie międzynarodowej, być czynnym aktorem –  powiedział przewodniczący elekt Rady Europejskiej Charles Michel. – Dlatego też potrzebujemy rozmów strategicznych w Radzie Europejskiej, aby się przygotować do tego i wyrażać nasze wspólne priorytety - dodał.Przewodniczący elekt Rady Europejskiej mówił także o przyszłym europejskim budżecie na lata 2020-27. – Kolejny budżet europejski będzie bardzo znaczący, ponieważ będzie mówił o wspólnych priorytetach - podkreślił Michel.– Wiemy, że decyzję w sprawie budżetu nie będzie łatwo podjąć, bo w tej chwili mamy bardzo różne poglądy przy stole. Musimy współpracować, aby zbliżyć nasze poglądy, musimy poradzić sobie z trudnościami, ograniczyć na przykład poziom ambicji - powiedział.",,
Monachium: Odkryto miejsce pochówku polskich błogosławionych,"Na cmentarzu Perlacher Forst w Monachium odnaleziono miejsce pochówku czterech polskich księży, którzy byli więźniami w niemieckim obozie koncentracyjnym w Dachau. 13 czerwca 1999 roku w Warszawie zostali beatyfikowani przez papieża Jana Paweła II.","O odnalezieniu grobów polskich księży poinformowało w Dachau stowarzyszenie „Selige Märtyrer von Dachau” (Błogosławieni męczennicy z Dachau). Według tej informacji, nazwiska odnaleziono na liście, na której zostały spisane urny z prochami obozowych więźniów. Potwierdził to także administrator cmentarza. Księżmi tymi są: Narcyz Turchan (franciszkanin) Michał Woźniak (salezjanin), Stefan Grelewski (diecezja sandomierska) i LudwikRoch Gietyngier (diecezja częstochowska). Na podstawie akt administracji obozu koncentracyjnego Dachaudotychczas sądzono, że księża zostali zamordowaniprzez niemieckich nazistów w komorze gazowej w zamku Hartheimkoło Linzu, ogólnie znanego miejsca zagłady. Teraz stowarzyszenieuważa, że całkowicie wycieńczeni więźniowie w okresieod listopada 1941 do maja 1942 r. umarli już podczas transportukrótko po odjeździe, lub zatruły ich spaliny samochodowe. Ichdoczesne szczątki spalono w krematorium w Monachium i pochowanona monachijskim cmentarzu. Obecnie urny umieszczonesą w podziemnych pomieszczeniach w lasku pamięci ofiarniemieckiego nacjonalizmu. Obóz założony został przez hitlerowców 22 marca 1933 r. w opuszczonejfabryce amunicji na obrzeżach miasta Dachau koło Monachium. Byłpierwszym niemieckim obozem koncentracyjnym dla izolowaniapolitycznych przeciwników reżimu, duchownych i Żydów. Miał służyćjako wzór dla kolejnych obozów oraz jako „szkoła przemocy”.W ciągu 12 lat jego istnienia w Dachau i obozach „filialnych”więziono tam ponad 200 tys. ludzi z 40 krajów okupowanych przezNiemcy. Zamordowanych zostało 148 802 więźniów (w tym około28 tys. Polaków i 13 tys. Żydów).",,
Strzelanina w Kalifornii. Sprawca został zidentyfikowany,"Sprawca strzelaniny w południowej Kalifornii, który zabił 12 osób, został zidentyfikowany. Media informują, że to 28-letni Ian Long, który został znaleziony martwy na miejscu tragedii. – Prawdopodobnie popełnił samobójstwo – oświadczył szeryf Geoff Dean.","Long wtargnął w nocy ze środy na czwartek do baru „Borderline” w mieście Thousand Oaks i użył najprawdopodobniej granatu dymnego, a następnie zaczął strzelać na oślep do zebranych tam gości, głównie studentów.Wśród ofiar jest też pierwszy policjant, który odpowiedział na wezwanie i wszedł do baru. Sierżant zmarł w szpitalu. Gdy na miejsce przyjechał następnie taktyczny oddział policji SWAT, w barze było już 13 ofiar strzelaniny, w tym jej sprawca. Przedmiotem śledztwa są teraz motywy Longa – poinformowały lokalne władze w Thousand Oaks.Była to najtragiczniejsza strzelanina w USA od masakry w liceum w Parkland na Florydzie dziewięć miesięcy wcześniej, w której zginęło 17 uczniów. Niespełna dwa tygodnie przed atakiem w Thousand Oaks doszło do masakry w synagodze w Pittsburghu, w której napastnik zastrzelił 11 osób.",,
"Amerykańscy senatorzy chcą, by Facebook wydzielił WhatsAppa i Instagram","Krytycy branży technologicznej zasiadający w Senacie USA wezwali szefa Facebooka Marka Zuckerberga, aby sprzedał komunikator WhatsApp i platformę społecznościową Instagram i udowodnił, że zależy mu na ochronie danych – podała agencja Associated Press.","W czwartek w Białym Domu z Zuckerbergiem spotkał się prezydent Donald Trump. Szef Facebooka przebywał w Waszyngtonie od środy, by dyskutować z ustawodawcami na temat regulacji dotyczących internetu. Facebook przekazał, że rozmowa z prezydentem USA odbyła się w „dobrej i konstruktywnej” atmosferze.Jak zauważyła hiszpańska agencja EFE, z mniej życzliwym przyjęciem szef Facebooka spotkał się jednak wcześniej ze strony amerykańskich senatorów. Choć sam Zuckerberg unikał pytań reporterów. Jeden z jego rozmówców, konserwatywny republikanin Josh Hawley, powiedział dziennikarzom, że chce zobaczyć realne działania ze strony koncernu, aby uwierzyć w jego zapowiedzi.Według EFE, Hawley przyznał również, że podczas spotkania zaproponował Zuckerbergowi, aby zamiast przenosić do głównej platformy koncernu dane użytkowników z aplikacji, takich jak WhatsApp i Instagram, zabezpieczył każdy z serwisów osobno. Dodał, że najlepszym rozwiązaniem byłoby pozbycie się obu spółek. W ocenie senatora przedsiębiorca niezbyt przychylnie odniósł się do tego pomysłu.Rozmowa Zuckerberga z Hawleyem miała dotyczyć konkurencji w branży, prawa ochrony danych oraz bezpieczeństwa wyborów. Mieli też dyskutować na temat oskarżeń ze strony konserwatystów utrzymujących, że Facebook i inne media społecznościowe przejawiają uprzedzenia względem poglądów prawicowych. Trump sygnalizował również możliwość działań prawnych przeciwko platformom ze strony jego administracji oraz rzekomo pokrzywdzonych.Kongres USA debatuje obecnie nad nowymi przepisami o ochronie prywatności, które mogłyby ograniczyć możliwość zbierania i sprzedaży danych osobowych użytkowników przez takie firmy, jak Facebook, Google, Amazon czy Apple. Użytkownicy mieliby zarazem uzyskać wgląd w sposoby wykorzystywania ich danych, a także mogliby zabronić ich przetwarzania. W Unii Europejskiej podobne funkcje pełni wprowadzone w maju 2018 r. Ogólne Rozporządzenie o Ochronie Danych Osobowych (RODO).Facebook ma blisko 2,5 mld użytkowników. Obserwują go ustawodawcy i organy kontroli na całym świecie w związku z serią skandali dotyczących prywatności oraz oskarżeniami o wykorzystywanie przewagi rynkowej do ograniczania konkurencji.Amerykański resort sprawiedliwości, Federalna Komisja Handlu (FTC) i Komisja Sprawiedliwości Izby Reprezentantów USA prowadzą obecnie śledztwa antymonopolowe dotyczące dużych koncernów technologicznych, w tym Facebooka. We wrześniu ośmioro stanowych prokuratorów generalnych pod przewodnictwem związanej z Demokratami przedstawicielki Nowego Jorku Letitii James zapoczątkowało odrębne dochodzenie antymonopolowe względem tej platformy.",,
Faszystowskie plakaty na ulicach Rzymu,"Konsternację wielu rzymian wywołały rozwieszone w centrum Wiecznego Miasta plakaty, wychwalające Republikę Salo, marionetkowe państwo, utworzone w 1943 r. w północnych Włoszech przez przywódcę faszyzmu Benito Mussoliniego, przy wsparciu hitlerowców.","Plakaty pojawiły się tuż przed przypadającym w środę Świętem Wyzwolenia, upamiętniającym zwycięstwo antyfaszystowskiej partyzantki w 1945 roku. To co roku szczególny moment, w którym wciąż dochodzą do głosu głębokie podziały we włoskim społeczeństwie w ocenie historii najnowszej a zwłaszcza działalności lewicowej partyzantki antyfaszystowskiej. Włosi nieprzerwanie spierają się o rodzimy faszyzm Mussoliniego, który zdaniem części prawicy oraz niektórych jej zwolenników nie zasługuje wyłącznie na kategoryczne potępienie, mimo ustaw rasowych i zakładania obozów koncentracyjnych. Niektórzy prawicowi politycy nie uczestniczą w obchodach 25 kwietnia.W tym roku rosnącą tradycyjnie przed Świętem Wyzwolenia atmosferę napięcia rozbudziły dodatkowo plakaty rozwieszone między innymi w rejonie Kapitolu i Placu Weneckiego. Na tle historycznego zdjęcia z czasów Republiki Salo widnieje napis: „Wszyscy bohaterowie są młodzi i piękni”. Pod nim zaś umieszczono dedykację: „Chłopcom z Salo”. Nie jest jasne, która z sił skrajnej włoskiej prawicy stoi za tymi niepodpisanymi plakatami, przed którymi rzymianie zatrzymują się z niedowierzaniem i to tym większym, że wiszą one na oficjalnych tablicach władz Wiecznego Miasta.Największe oburzenie wyraził związany z lewicą piosenkarz Francesco Guccini, bo to z jego piosenki zaczerpnięto widniejące na plakacie zdanie o bohaterach. Zarzucił on anonimowym autorom plakatów instrumentalne, całkowicie sprzeczne z intencjami wykorzystanie słów z jego ballady.",,
Mieli szmuglować i sprzedawać paliwo. Mogli wyprać 200 mln złotych,"Do sądu trafił akt oskarżenia przeciwko 15 osobom podejrzanym o działanie w grupie przestępczej. Zarzuca się im oszustwa w obrocie paliwami, prowadzące do uszczupleń podatkowych na ponad 93 mln zł, wystawienie fałszywych faktur VAT na ponad 270 mln zł i „wypranie” 200 mln zł.","Jak poinformował rzecznik Prokuratury Regionalnej w Łodzi Krzysztof Bukowiecki oskarżeni – cztery kobiety i 11 mężczyzn w wieku od 31 do 65 lat – to w większości mieszkańcy Warszawy, osoby ze średnim lub podstawowym wykształceniem. Czterej z nich, w tym domniemany założyciel i kierownik grupy przestępczej, przebywają w areszcie. Oskarżonym grożą kary do 15 lat więzienia.  Według śledczych grupa działała od kwietnia 2015 r. do czerwca 2017 r. w ramach spółki prawa handlowego z siedzibą w Warszawie, zajmującej się sprzedażą paliw napędowych w całym kraju.",,
Msza święta w intencji Polaków ratujących Żydów,"W sanktuarium Najświętszej Maryi Panny Gwiazdy Nowej Ewangelizacji i św. Jana Pawła II w Toruniu rozpoczęła się w niedzielę msza święta poprzedzająca Międzynarodową Konferencję „Pamięć i nadzieja”, poświęconą pamięci Polaków ratujących Żydów w czasie drugiej wojny światowej.","Mszy przewodniczy prowincjał warszawskiej prowincji redemptorystów o. Janusz Sok. Patronat nad konferencją w Kaplicy Pamięci Sanktuarium Najświętszej Maryi Panny Gwiazdy Nowej Ewangelizacji i św. Jana Pawła II objęli: premier Beata Szydło, prezes Prawa i Sprawiedliwości Jarosław Kaczyński i marszałek Senatu Stanisław Karczewski.W świątyni obecni są m.in.: marszałek Senatu Stanisław Karczewski, wicemarszałek Sejmu Joachim Brudziński, wicepremier Mateusz Morawiecki, minister spraw wewnętrznych i administracji Mariusz Błaszczak, minister Adam Kwiatkowski z Kancelarii Prezydenta, szefowa kancelarii premier Beata Kempa oraz wiceminister kultury Jarosław Sellin, jak również parlamentarzyści i przedstawiciele władz regionalnych i miejskich. Obecni są również świadkowie uratowanych przez naszych rodaków w czasie Holokaustu. Na konferencji spodziewana jest premier Beata Szydło. – Ta konferencja jest zbieżna z realnymi działaniami naszego MSZ i rządu, które dbają o to, żeby prawdziwe informacje na temat historii II wojny światowej trafiały do opinii publicznej na świecie – powiedział dziennikarzom wiceminister spraw zagranicznych Jan Dziedziczak.Konferencja obędzie się w Kaplicy Pamięci znajdującej się w sanktuarium. Kaplica jest swego rodzaju pomnikiem, powstałym z pragnienia oddania czci Polakom, którzy z narażeniem życia własnego i rodziny ratowali Żydów podczas II wojny światowej. Inicjatorem jej budowy był o. Tadeusz Rydzyk.Kaplica Pamięci, podobnie jak całe sanktuarium, powstała według koncepcji architekta Andrzeja Ryczka. Główną częścią kaplicy są Tablice Pamięci z ok. 1170 nazwiskami cichych bohaterów wojny, niosących pomoc żydowskim współobywatelom. Pośród tablic widnieje napis zaczerpnięty z ewangelii według św. Jana: „Nikt nie ma większej miłości od tej, gdy ktoś życie swoje oddaje za przyjaciół swoich”.W Kaplicy Pamięci na wprost wejścia znajduje się figura Matki Bożej, a nad nią napis: „Męczennicy Polscy módlcie się za nami”. Przed figurą stoi ołtarz symbolizujący ofiarę życia składaną przez Polaków za ratowanych przez nich bliźnich. Po bokach kaplicy są kolorowe witraże ukazujące św. Jana Pawła II w różnych miejsca i wydarzeniach Kościoła.Organizatorami konferencji są: Instytut im. św. Jana Pawła II „Pamięć i Tożsamośći”, działający przy Fundacji Lux Veritatis, wraz z Fundacją „From The Depths”, we współpracy z Wyższą Szkołą Kultury Społecznej i Medialnej.",,
Ukraina wprowadziła stan wyjątkowy w obwodach donieckim i ługańskim,Rząd Ukrainy podjął decyzję o prowadzeniu stanu wyjątkowego na terytorium obwodu donieckiego i ługańskiego – poinformował agencję Interfax-Ukraina premier Ukrainy Aresenij Jaceniuk. Wszystkie pozostałe obwody zostały postawione w stan podwyższonego alertu. W ostatnich dniach na wschodzie i południu kraju dochodzi do ciężkich walk prorosyjskich separatystów z Ukraińcami.,"– Rząd zdecydował o powołaniu regionalnych centrów koordynacyjnych do sprawstanu wyjątkowego. Są to regionalne komisje ds. stanu wyjątkowego – oświadczył premier Arsenij Jaceniuk.W ostatnich dniach dochodzi do większej liczby ataków na wschodzie Ukrainy. Minionej doby zginęło 7 ukraińskich żołnierzy. Ofensywa separatystów rozpoczęła się w zeszłym tygodniu. Przywódca samozwańczej Donieckiej Republiki Ołeksandr Zacharczenko zapowiedział zdobycie Słowiańska i Mariupola. W sobotę w eksplozji w Mariupolu zginęło 30 osób. Na jedną z dzielnic spadło ponad 100 pocisków z wyrzutni Grad. Nadzwyczajne spotkanie NATO ws. Ukrainy Sytuacja na Ukrainie jest tematem nadzwyczajnej narady Komisji NATO-Ukraina. W Brukseli trwa spotkanie na poziomie ambasadorów.  W minioną sobotę szef NATO Jens Stoltenbberg oświadczył, że doszło do znacznej eskalacji walk na wschodniej Ukrainie i wiele wskazuje na dużą ofensywę separatystów w różnych miejscach w regionach donieckim i ługańskim. Stoltenberg zarzucił rosyjskim wojskom, że wspierają separatystów na Ukrainie zaawansowanym sprzętem, w tym systemami obrony przeciwlotniczej. UE nie wyklucza sankcji Z kolei na czwartek szefowa unijnej dyplomacji Federica Mogherini zwołałanadzwyczajne spotkanie ministrów spraw zagranicznych państw UE w związku zsytuacją na Ukrainie. – Oczekujemy, że ministrowie ocenią wydarzenia nawschodniej Ukrainie i zastanowią się nad tym, jak na to zareagować. Jak jużwiele razy powtarzaliśmy, w zależności od sytuacji sankcje (wobec Rosji) mogą zostać złagodzone albo wzmocnione – powiedziała rzeczniczka szefowej unijnej dyplomacji Maja Kocijanczicz.Według unijnych źródeł na razie nowe sankcje wobec Rosji nie sąprzygotowywane, ale w czwartek ministrowie mogą zlecić przygotowanie decyzji o zaostrzeniu restrykcji.",,
Halicki: to niecywilizowane; Biedroń: barbarzyństwo,"W żadnym cywilizowanym kraju, w Europie w
szczególności, stosowanie kary śmierci nie powinno mieć miejsca - tak Andrzej Halicki (PO) skomentował propozycję PiS. Podobnie protestuje Ruch Palikoa:  Kara śmierci to barbarzyństwo i cofanie Polski do XIX
wieku – ocenili posłowie. Z kolei Leszek Miller szef klubu SLD przestrzegł, że takie rozwiązanie sprawiłoby „Polska
przestanie być członkiem UE i Rady Europy”.","Halicki uważa, że propozycja Kaczyńskiego to „temat zastępczy”, który ma odwrócić uwagę od kryzysu w PiS. – Jak niemożna zaistnieć inaczej, to trzeba coś wymyślić – ocenił polityk PO.– W żadnym cywilizowanym kraju, w Europie w szczególności, stosowanie karyśmierci nie powinno mieć miejsca. Myślę, że sam Jarosław Kaczyński nieproponuje tego na poważnie - trwa licytacja i próba przykrycia kryzysu, któryma miejsce w PiS –powiedział Halicki.  Jak ocenił, odchodzenie od Jarosława Kaczyńskiego kolejnych posłów to „cios wwiarygodność tej formacji”. „Protestujemy”W opinii rzecznika klubu Ruchu Palikota Andrzeja Rozenka, propozycjeKaczyńskiego to „cofanie cywilizacyjne Polski do XIX wieku”. – Ruch Palikotaprotestuje przeciwko takim pomysłom i z całą pewnością będzie przeciwkojakiejkolwiek formie zaostrzania Kodeksu karnego, który już i tak jest bardzodrastyczny i radykalny – powiedział.Wypowiedzi Kaczyńskiego za „skandaliczne” uważa poseł Ruchu Robert Biedroń.– Jesteśmy zaskoczeni tym, że można próbować wracać do tej barbarzyńskiejmetody, od której cały cywilizowany świat odchodzi, która nie ma nicwspólnego ze sprawiedliwością, z prawem – mówił na konferencji prasowej wSejmie.– Kara śmierci jest barbarzyństwem, jest nieludzkim, niesprawiedliwymtraktowaniem drugiego człowieka. To metoda, która jest potępiana przezwszystkie międzynarodowe organizacje – powiedział, wymieniając m.in. ONZ,Amnesty International czy Helsińską Fundację Praw Człowieka.  – Rozumiem, że tonący brzytwy się chwyta, że sytuacja w PiS jest taka, żetrzeba podbijać stawkę, licytować się z Solidarną Polską, ale apeluję orozsądek. Są pewne granice, których przekroczyć nie można i dziś ta granicazostała przekroczona – dodał. Co na to kościół?Zwrócił jednocześnie uwagę, że szef PiS dużo mówi o religii i przywiązaniu do wartości chrześcijańskich. – Chciałbym przypomnieć, że Kościół katolicki jestprzeciwny karze śmierci, że Jan Paweł II – osoba tak bliska dla JarosławaKaczyńskiego, dla PiS – tu, w tym Sejmie, (...) apelował o zachowaniegodności dla człowieka, o poszanowanie praw człowieka, o to, by kary śmiercinie wykonywać –mówił. Pomysł prezesa Kaczyńskiego w ostrych słowach skomentował również  Wojciech Pękalski z Ruchu. Jego zdaniem „prezes PiSzatracił kontakt z rzeczywistością”. Penkalski mówił, że jest osobą wierzącąi uważa, że Kaczyński nie powinien się powoływać na wartości chrześcijańskie,„a za chwileczkę wbrew temu, co głosi, (...) je negować”.Politycy Ruchu podkreślali też, że zaostrzanie kar nie prowadzi dozmniejszania przestępczości. Fundamentalna –  jak mówili – jest udanaresocjalizacja, praca nad skazanym. Pomysł groźny dla pozycji Polski w UE?Szef klubu SLD Leszek Miller uważa, że proponowaneprzez PiS przywrócenie kary śmierci w polskim prawie oznaczałoby, że „Polskaprzestaje być członkiem UE i Rady Europy”. – Myślę, że zdecydowana większość Polaków nie chciałaby tego –powiedziałMiller. W jego ocenie, PiS od lat celuje w działaniach, które mają przynieść „prymitywny poklask”. – Głębokość kryzysu mierzy się aktywnością demagogów. Kryzys mamy głęboki – powiedział dziennikarzom przewodniczący klubu Sojuszu. Miller podkreślił, że jest za tym, aby „kary były dotkliwe i wymierzaneszybko”. – Kara dożywotniego więzienia jest bardzo dotkliwa. Wprowadzenie karyśmierci cofałoby nas do praktyk, które cywilizowany świat dawno potępił –podkreślił. Jednak – w jego ocenie – zakaz przedterminowego zwalniania zwięzienia skazanych za zabójstwa jest do rozważenia, w przypadku szczególnie bestialskich przestępstw.PSL: „poczekajmy”Jedynie PSL nie zareagował ostro na stanowisko Kaczyńskiego.  – Wypowiedzi szefa PiS traktuję jako PR-owe, poczekajmyna konkretny projekt – skomentował  szef klubu parlamentarnego PSL Jan Bury. – Zapowiedzi – to raz, akonkretny projekt – to dwa.– Polska od wielu lat już nie ma kary śmierci. Jesteśmy krajem, gdzie religia mabardzo istotne przecież znaczenie, (...) a nauka społeczna Kościoła także otym mówi, iż kara śmierci jest niehumanitarna. Wiemy też, że jesteśmy krajem,który konwencje w tej sprawie ratyfikował, iż nie będzie w Polsce karaśmierci wykonywana – mówił poseł PSL.Dlatego - jak stwierdził – „to nie jest takie proste”. ”Na fali różnychprzestępstw, niektórych dramatycznych, niektórych bardzo (...) drastycznychwręcz, pojawiają się oczywiście takie oczekiwania, ale to są oczekiwania taknaprawdę bardziej wyborcze i myślę, że w tych kategoriach PiS też zgłosił tępropozycję” - ocenił.Pytany, czy - jeśli projekt trafi do Sejmu - PSL opowie się za przywróceniemkary śmierci czy przeciwko, odparł: – To niech ten projekt wpierw trafi do Sejmu i wtedy się nad tym będziemy pochylać.",,
Gigantyczna defraudacja. Policja przeszukała mieszkania byłego premiera Malezji,W nocy ze środy na czwartek malezyjska policja przeszukała pięć lokali powiązanych z byłym premierem Najibem Razakiem. Akcja ma związek ze śledztwem dotyczącym defraudacji dużych sum pieniędzy z malezyjskich rządowych funduszy inwestycyjnych w okresie jego rządów.,"Pośród pięciu budynków powiązanych z byłym premierem rządzącym w latach 2009-2018 przeszukano m.in. dom w którym obecnie przebywa on wraz z rodziną. Jak poinformowano, policja zarekwirowała kilka przedmiotów osobistych oraz torby.Po dojściu do władzy opozycji nowy premier Malezji 92-letni Mahathir Mohamad wznowił śledztwo w sprawie defraudacji wielu miliardów dolarów z rządowych funduszy inwestycyjnych.Przed wyborami zjednoczona opozycja zarzucała Najibowi udział w skandalu korupcyjnym wokół państwowego funduszu wspierania inwestycji 1MDB. Miano w nim zdefraudować 2,6 mld dolarów rządowych środków, a około 700 mln dolarów przetransferować na prywatne konta szefa rządu. Premier odpiera oskarżenia, twierdząc, że pieniądze te były darowizną od dynastii Saudów i że je zwrócił.Obietnice wyjaśnienia skandalu i pociągnięcia winnych do odpowiedzialności, zapewniły opozycyjnemu Sojuszowi Nadziei wygraną niedawnych w wyborach parlamentarnych. Przez ostatnich 61 lat w Malezji niezmiennie rządził Front Narodowy, z którego również wywodził się Mahathir Mohamad.",,
Wiceminister sprawiedliwości o delegacji sędziego Juszczyszyna,"Prezes Sądu Rejonowego w Olsztynie Maciej Nawacki miał prawo do tego, aby odwołać delegację sędziego Pawła Juszczyszyna do Warszawy – powiedział we wtorek wiceminister sprawiedliwości Michał Wójcik.","We wtorek sędzia Paweł Juszczyszyn miał w Kancelarii Sejmu obejrzeć listy poparcia kandydatów do Krajowej Rady Sądownictwa. Z informacji Centrum Informacyjnego Sejmu wynika, że prezes Sądu Rejonowego w Olszynie Maciej Nawacki wycofał sędziemu Juszczyszynowi delegację do Warszawy, co uniemożliwiło przedstawienie żądanych list. Wójcik w Polsacie News ocenił, że „miażdżąca większość” sędziów nie interesuje się „dyskursem polityczno-sędziowskim”. Na pytanie, czy sędzia Juszczyszyn jest wśród nich „czarną owcą”, odparł: „Tak, sędzia Juszczyszyn jest tą osobą, która zdecydowała się podważyć status innego sędziego”.  Wiceminister odniósł się również do przyjazdu Juszczyszyna do Warszawy. „Pojawił się w Warszawie dzisiaj. Pojawił się jako sędzia Juszczyszyn, a dalej był już jako pan Juszczyszyn, bo odwołano mu delegację” – podkreślił.  Na uwagę, że sędzia Nawacki odwołał delegację rano, przerywając swój urlop, wiceminister odpowiedział: „Ma prawo do tego”.  Sędzia Juszczyszyn, rozpatrując w listopadzie 2019 r. w Sądzie Okręgowym w Olsztynie apelację w sprawie cywilnej, uznał za konieczne rozstrzygnięcie, czy sędzia nominowany przez KRS w nowym składzie był uprawniony do orzekania w pierwszej instancji. W wydanym postanowieniu nakazał Kancelarii Sejmu przedstawienie m.in. list poparcia kandydatów do Rady. Kancelaria Sejmu odmówiła i wystąpiła do sądu o uchylenie tej decyzji. Przywołując art. 359 Kodeksu postępowania cywilnego, argumentowała, że udostępnienie sądowi żądanych wykazów prawdopodobnie mogłoby ją narazić na odpowiedzialność administracyjną i cywilnoprawną z tytułu naruszenia ochrony danych osobowych obywateli.  W konsekwencji sędzia Juszczyszyn wezwał szefową Kancelarii Sejmu Agnieszkę Kaczmarską na 24 stycznia na przesłuchanie do sądu w celu wyjaśnienia odmowy przedstawienia żądanych przez sąd dokumentów.  W ubiegłym tygodniu Kancelaria Sejmu zawnioskowała jednak o przeprowadzenie przez sędziego Juszczyszyna oględzin oryginałów dokumentów zgłoszeń i list poparcia sędziów – kandydatów do KRS w siedzibie Kancelarii w Warszawie. Według służb prasowych Sejmu takie rozwiązanie „pozwala zadośćuczynić postanowieniu sądu przy jednoczesnym poszanowaniu obowiązujących przepisów prawa dotyczących ochrony danych osobowych, którymi Kancelaria Sejmu jest związana”.  Rzecznik prasowy Prokuratury Okręgowej w Olsztynie Krzysztof Stodolny poinformował, że we wtorek do tej jednostki osoba prywatna złożyła zawiadomienie o możliwości popełnienia przestępstwa przez prezesa Sądu Rejonowego w Olsztynie. „Zdaniem osoby składającej to zawiadomienie do przekroczenia uprawnień przez prezesa Nawackiego miało dojść w związku z odmową wyjazdu Pawła Juszczyszyna do Kancelarii Sejmu” – powiedział Stodolny.",,
Rada Krajowa SLD zdecydowała: konwencja 12 grudnia. „Spotkało nas niepowodzenie”,"– Uznajemy, że spotkało nas niepowodzenie, jednak projekt Zjednoczonej Lewicy zyskał wiele aprobaty – powiedział w sobotę szef SLD Leszek Miller. Politycy tej partii spotkali się na posiedzeniu Rady Krajowej w Warszawie, gdzie rozmawiali o przegranej kampanii wyborczej i decydowali o przyszłości ZL. Ustalono, że 12 grudnia odbędzie się partyjna konwencja, która prawdopodobnie podejmie decyzję o bezpośrednim wyborze przewodniczącego SLD.","– W najbliższych miesiącach przekonamy się, czy projekt pod nazwą Zjednoczona Lewica będzie kontynuowany. Ale nie tylko od SLD zależy jego dalszy ciąg. Przypomnę, że tworzyło go pięć partii – podkreślał Leszek Miller po posiedzeniu Rady Krajowej. – O sile lewicy i dalszej kontynuacji Zjednoczonej Lewicy zadecyduje siła SLD. Bez wsparcia SLD, bez zmian w SLD, ten projekt może nie być tak funkcjonalny – dodał.  Zmiany w statucie W sobotę zdecydowano, że 12 grudnia odbędzie się konwencja SLD. – Ta konwencja dokona zmian w statucie – powiedział szef partii. Ma też podjąć decyzję, że przewodniczący SLD będzie wybierany bezpośrednio przez wszystkich członków. Miller nie podał jednak terminu ewentualnego głosowania w tej sprawie.Wcześniej, przed spotkaniem, nie chciał za wiele zdradzać. Powiedział tylko, że teraz należy się spodziewać daty zwołania kongresu i dopiero na nim będą podejmowana decyzje personalne.Za to rzecznik SLD Dariusz Joński zapewniał, że oprócz ustalenia dat innych spotkań będzie czas na podsumowania. Powiedział, że „trzeba wyciągnąć wnioski z kampanii Zjednoczonej Lewicy”. – Rada podejmie też pewnie decyzje dotyczące dalszej współpracy. Moim zdaniem każda partia pozostanie osobnym bytem, ale współpracować powinniśmy – dodał Joński.Koalicja Zjednoczonej Lewicy, w której jest Sojusz Lewicy Demokratycznej w wyborach parlamentarnych zdobyła 7,5 proc. głosów i nie dostała się do Sejmu.",,
Czarna Madonna z Częstochowy wśród Pigmejów. Polak o życiu w Kamerunie,"Trudny dostęp do szkoły to jeden z problemów ludności pigmejskiej w Kamerunie. Z pomocą docierają do nich polscy misjonarze, których w wysiłakch wspiera fundacja Redemptoris Missio. Zorganizowała ona m.in. projekt „Blachy na dachy” w celu zapewnienia zadaszenia lokalnej szkoły. Doświadczeniem życia w Afryce z portalem tvp.info podzielił się jeden z polskich zakonników ze zgromadzenia oblatów.","– Taka piosenka była „40 lat minęło jak jeden dzień” – zanucił i zażartował o. Alojzy Chrószcz OMI (Misjonarze Oblaci M.N., Zgromadzenie Misjonarzy Oblatów Maryi Niepokalanej - red.) w rozmowie z portalem tvp.info. Misjonarz pracuje obecnie w miejscowości Figuil na północy Kamerunu. Czy rzeczywiście to „jeden dzień”? Czy Kamerun stał się domem?Już większość życia tu spędziłem. Przez rok czasu byłem wikariuszem we Wrocławiu. W 1978 roku wyjechałem. I coraz lepiej mi tutaj. 41 lat temu przyjechałem na północ Kamerunu. Teraz jestem w innej miejscowości, do Czadu mam 5 km, a do Nigerii 50 km. Najpierw mieszkałem wśród plemienia liczącego 200 tys. osób. 26 lat temu trafiłem do diecezji Yokadouma, co oznacza. „słoń umiera stojąc”. Starsze słonie odchodzą od stada i umierają.                                          Czy Pigmeje byli otwarci na misjonarzy?Oni mają swoje tradycje, wierzenia. Była taka opowiastka, że kobiety oddzielają ziarno od prosa, tłuką i ubijają w moździerzach długimi kijami na półtora metra. Raz się pokłóciły. Jedna z nich tak wysoko podniosła swój kij, że uderzyła w niebo. Pan Bóg się pogniewał na nich i odszedł. Można powiedzieć na podstawie tego wierzenia, że przez Chrystusa Pan Bóg przyszedł do nich na nowo.  Czy trudno im było zrezygnować ze swoich wierzeń? Jest takie wierzenie, że przed ślubem, przyszły mąż musi przygotować chatę. Później 2-3 tygodnie przed uroczystością dziewczyna przychodzi, a teściowa pokazuje miejsce, gdzie będzie jej ognisko do przygotowywania jedzenia. Symbolem ogniska są trzy kamienie. Potem odbywa się przyrzeczenie przy wszystkich, w tym przed liderem plemienia. Ona przyrzeka, że przez całe życie będzie szykowała jedzenie, a on bierze maczetę i siekierę, przyrzekając, że przez całe życie będzie tymi narzędziami pracował, aby wszyscy mieli co jeść. Bardzo przyjął się ten sposób małżeństwa i to jest bardzo przestrzegane. Później udają się do kościoła. Nie raz jest tak, że oboje są już ochrzczeni albo jedno z nich będzie ochrzczone. Jest wtedy chrzest, ślub i pierwsza komunia.  Jak przyjmują wiarę chrześcijańską?50 lat temu misjonarze przywieźli kopię Matki Bożej Częstochowskiej, która bardzo się przyjęła. Mogę podać taki przykład, że 40 lat temu rozpoczęliśmy pielgrzymki do sanktuarium w Figuil i było nas 200-300 osób. W tym roku 1 stycznia na uroczystość Matki Bożej Rodzicielki było 8 czy 9 tys. osób z całej diecezji. Niektórzy szli do 100 km na spotkanie z Czarną Madonną. Ona jest ich matką, przecież to jest „Czarna Matka”. Lepiej być nie mogło. Oprócz tego, że posługuje ojciec jako duchowny, to zajmuje się również sprawami społecznymi. Jak wygląda ta praca? Zaczęło się od tego, że często ludzie przychodzili do mnie z pytaniami. Dziecko powyżej siódmego roku życia szło nieraz ok. 5 km do szkoły. Młodsze zostawały w domu z rodzicami i szły z nimi na pole. Tam jednak różnie bywa. Matka i ojciec nie mają czasu. Zdarzało się, że dziecko wpadło gdzieś do wody albo żmija ukąsiła. Pytali się więc, co można zrobić. Powiedziałem, że jeśli chcą, to wspólnie zbudujemy przedszkole. W puszczy było łatwiej, bo drzewo było wszędzie. Miałem znajomych w tartaku i powiedzieli, że dadzą mi tyle drzewa, ile zechcę. Po czym, na nauczycielkę wybrali dziewczynę, która ukończyła przynajmniej trzecią, czwartą klasę liceum; Umiała śpiewać, modlić się i pisać.  Jaki jest udział państwa w edukacji?W gminie w Koina (w północnej prowincji) wchodzą sprawy polityczne. Tutaj rządzi jedna partia, a szef szkolnictwa jest z innej partii. „Wyście głosowali na tego, to nie damy wam ławek”. No i nie ma ławek, i nic się na to nie poradzi, bo głosowali na inną partię, więc to takie przykre trochę. Szkoła jest darmowa, nic się nie płaci, ale jest tzw. komitet rodzicielski. Potem dzieci muszą mieć też mundurki i inne rzeczy. Kto nie ma pieniędzy, ten nie wysyła dzieci do szkoły. Staramy się więc organizować chociaż przedszkola. Z jakimi jeszcze wyzwaniami musiał się ojciec zmierzyć?Na wschodzie zbudowaliśmy około pięciu szkół. Na północy w jednej wiosce też zaczęliśmy budowę. Niestety nie ma tutaj drzewa, bo jest tylko sawanna. Wszystko robimy z cegieł. Ludzie je wypalają. Ponadto, na terenie naszej misji jest około 30 studni budowanych przez Polaków.",,
Minister sprawiedliwości Niemiec ostrzega Polskę przed izolacją w Unii,"Szef niemieckiego resortu sprawiedliwości Heiko Maas powiedział w niedzielę gazecie „Bild”, że jest zaniepokojony sytuacją wymiaru sprawiedliwości w Polsce. Wydarzenia związane z reformą sądownictwa nazwał brakiem poszanowania dla praworządności i ostrzegł Polskę przed polityczną izolacją w UE.","– Niezależność wymiaru sprawiedliwości w Polsce jest zagrożona – ocenił Maas. – Unia Europejska nie może się temu bezczynnie przyglądać. Praworządność i demokracja stanowią fundament UE – powiedział polityk współrządzącej SPD.  Maas wyraził zadowolenie z faktu, że KE rozważa podjęcie wobec Polski konkretnych sankcji. – Kto wykazuje tak mało poszanowania dla państwa prawa, ten godzi się na polityczną izolację (kraju) – dodał Maas.  Wiceszef KE Frans Timmermans oznajmił w środę, że KE jest bliska uruchomienia art. 7 traktatu o Unii Europejskiej – dopuszczającego sankcje – w związku z planowanymi w Polsce zmianami w sądownictwie. Timmermans uważa, że znoszą one niezależność sądów i zagrażają rządom prawa w Polsce.  „Bild” odnotowuje, że premier Węgier Wiktor Orban wyraził poparcie dla Polski. Zgodnie z uchwaloną i oczekującą na podpis prezydenta nowelizacją ustawy o Krajowej Radzie Sądownictwa, sędziów do Rady miałby wybierać Sejm. Wybór ten miałby się dokonywać większością 3/5 głosów – co ma gwarantować reprezentatywność wyboru. Kandydatów na członków KRS marszałkowi Sejmu zgłaszałoby prezydium Sejmu lub co najmniej 50 posłów. Mogliby oni wybierać kandydatów wyłącznie spośród sędziów rekomendowanych przez środowiska prawnicze. Prawo do tego miałyby stowarzyszenia sędziów lub prokuratorów, grupy co najmniej 25 sędziów lub prokuratorów, Naczelna Rada Adwokacka, Krajowa Rada Radców Prawnych i Krajowa Rada Notarialna. Jak wskazuje Ministerstwo Sprawiedliwości, podstawowym celem reformy jest m.in. usprawnienie działania sądów, tak aby „zaczęły działać szybko, efektywnie, a wyroki wydawane przez sędziów budziły zaufanie Polaków”. Celem jest również „większy stopień demokratyzacji trybu wyboru kandydatów do KRS”. Sami niemieccy sędziowie (Niemieckie Stowarzyszenie Sędziów – Deutscher Richterbund)  oświadczyli w piątek, że polskie władze dążą do stworzenia „politycznie sterowanego wymiaru sprawiedliwości”, chociaż w Niemczech decyzje dotyczące składu osobowego pięciu niemieckich federalnych sądów rangi najwyższej podejmowane są w trybie współdziałania rządu federalnego i rządów krajowych z Bundestagiem. Oprócz traktowanego odrębnie Federalnego Trybunału Konstytucyjnego w Niemczech istnieje pięć federalnych sądów rangi najwyższej: Trybunał Federalny, Federalny Sąd Administracyjny, Federalny Trybunał Skarbowy, Federalny Sąd Pracy oraz Federalny Sąd ds. Socjalnych. Według art. 95 niemieckiej konstytucji o powoływaniu sędziów tych pięciu trybunałów decyduje właściwy dla danej dziedziny minister federalny wspólnie z komisją ds. wyboru sędziów, do której należą odpowiedni ministrowie wszystkich 16 rządów krajowych oraz w takiej samej liczbie członkowie wybrani przez Bundestag. Kandydatów na sędziów mogą zgłaszać zarówno członkowie komisji, jak i minister federalny. Przewodniczący Niemieckiego Stowarzyszenia Sędziów Jens Gnisa w wypowiedzi dla grupy medialnej Redaktionsnetzwerk Deutschland przyznał, że „co dzień dociera do nich wołanie o pomoc od polskich kolegów”.",,
Obrazy skradzione w Holandii odnaleziono na Ukrainie. Pozostałe w rękach separatystów?,Cztery obrazy holenderskich mistrzów Złotego Wieku skradzione ponad 10 lat temu znaleziono na Ukrainie. Pozostałe ze zrabowanych płócien mogą znajdować się na terenach kontrolowanych przez rosyjskich separatystów i w Rosji – poinformowało ukraińskie MSZ.,"Cztery XVII-wieczne płótna skradziono wraz z 20 innymi w 2005 roku z Westfries Museum w Hoorn, miejscowości położonej na północ od Amsterdamu. Wartość skradzionych prac oszacowano wówczas na 10 milionów euro. W grudniu pojawiła się informacja, że znaleziono je w willi na wschodniej Ukrainie, jednak tego  nie potwierdzono. Ukraińska SBU (Państwowa Służba Bezpieczeństwa) od kilku miesięcy próbowała odnaleźć dzieła – poinformowano w czwartek w Kijowie. Pierwsze dwa, autorstwa Florisa van Schootena, odzyskano tuż przed holenderskim referendum – poinformował w  szef SBU. Wasyl Hrytsak nawiązał do kwietniowego, niewiążącego głosowania, w którym Holendrzy opowiedzieli się przeciw zacieśnieniu współpracy UE-Ukraina w dziedzinie polityki i gospodarki. O referendum wspomniał też szef ukraińskiego MSZ Pawło Klimkin. Minister wyraził  nadzieję, że sukces ukraińskich służb „poprawi wizerunek” jego kraju, „zwłaszcza w Holandii”. Jak poinformował Hrytsak, w czwartek odnaleziono dwa kolejne dzieła – pędzla Jacoba Wabena. – Z ustaleń służb wynika, że część z pozostałych 20 prac znajduje się na terenach kontrolowanych przez prorosyjskich separatystów, część – powiedział – może być w Rosji.",,
Prawnicy Trumpa o impeachmencie: To konstytucyjna parodia,"Prawnicy prezydenta USA Donalda Trumpa oświadczyli, że nie zrobił on „absolutnie nic złego”, a proces w sprawie impeachmentu ma słabe podstawy. Postawione prezydentowi zarzuty uznali za niewystarczające do usunięcia go z urzędu.","Zespół prawników prezydenta Trumpa przedstawił w poniedziałek szczegółowy wgląd w linię obrony, jaką zamierza przedstawić w procesie.Trump jest oskarżony o nadużycie władzy dla osobistych korzyści politycznych oraz o utrudnianie dochodzenia w Kongresie, mającego na celu wyjaśnienie tej sprawy. Według Demokratów prezydent miał wstrzymać pomoc wojskową dla Ukrainy, aby wywrzeć nacisk na władze tego kraju i skłonić je, by zbadały działalność na Ukrainie Huntera Bidena, syna Joe Bidena – Demokraty i prawdopodobnego rywala Trumpa w tegorocznych wyborach prezydenckich.„Senat powinien szybko odrzucić te wybrakowane artykuły impeachmentu i oczyścić prezydenta z zarzutów” – przekonywali obrońcy Trumpa w oświadczeniu. Argumentują, że prezydent ma prawo podejmować decyzje dotyczące polityki zagranicznej oraz tego, jakich informacji udzielać Kongresowi.„Demokraci w Kongresie trzymają się dwóch marnych artykułów impeachmentu, które nie stwierdzają żadnego przestępstwa ani pogwałcenia prawa, a tym bardziej ciężkich przestępstw ani wykroczeń, wymaganych przez konstytucję jako podstawa do podstawienia prezydenta w stan oskarżenia” – podkreślili prawnicy. „To konstytucyjna parodia” – zaznaczyli.",,
Afgańczycy w transporcie owoców do Polski. Przez cztery dni jedli tylko jabłka,"Policję o nielegalnie przewożonych dwóch Afgańczykach powiadomił serbski kierowca, który był zaniepokojony odgłosami dochodzącymi z naczepy. Najpierw pomyślał, że to uszkodzona opona, jednak wkrótce zdał sobie sprawę, że to raczej pasażerowie na gapę.  Przez cztery dni nie opuszczali naczepy i żywili się tylko jabłkami.","Serbski kierowca tira zaalarmował policję, kiedy wjeżdżając na parking w Polsce w miejscowości Ździary (pow. niżański), usłyszał dochodzące z naczepy niepokojące dźwięki.  Po sprawdzeniu z zewnątrz ciężarówki i zorientowaniu się, że mógł zabrać nielegalnych imigrantów, poinformował policję. Na miejsce niezwłocznie wezwano patrol Straży Granicznej. Po zatrzymaniu imigranci przyznali, iż swoją czterodniową podróż rozpoczęli w Serbii i nie opuszczali naczepy. Jak dodali, przez ten czas żywili się tylko jabłkami. Pasażerowie na gapę jechali z Serbii przez Węgry i Słowację, a w Polsce zostali zatrzymani. Byli wyziębieni i głodni. Zostali przebadani przez lekarza, który nie stwierdził uszczerbku na ich zdrowiu. Afgańczycy zapytani, do jakiego państwa chcieli pojechać, odpowiedzieli, że „początkowo Niemcy albo Francja”. Jednak nie zostali przy jednej wersji i na koniec stwierdzili, że chcieli dotrzeć do Polski.",,
Doradca Trumpa uznany za winnego. Grozi mu 20 lat więzienia,"Lobbysta i doradca prezydenta USA Donalda Trumpa, Roger Stone został w piątek uznany za winnego. Stone został oskarżony m.in. o składanie fałszywych zeznań w Kongresie, nakłanianie świadków do składania fałszywych zeznań i utrudnianie działania wymiaru sprawiedliwości. Grozi mu do 20 lat więzienia.","Ława przysięgłych uznała Stone'a za winnego, ale sędzia federalna Amy Berman Jackson nie przychyliła się do wniosku prokuratorów o to, by Stone pozostał w areszcie do ogłoszenia wyroku, co ma nastąpić 6 lutego 2020 roku. Stone był też oskarżony o zaangażowanie w upublicznienie maili Hillary Clinton i innych Demokratów podczas kampanii przed wyborami prezydenckimi w USA w 2016 roku, w których Clinton rywalizowała z Trumpem. Obowiązuje go teraz zakaz komentowania swojej sprawy w mediach. Stone został zatrzymany w styczniu, po czym zwolniono go z aresztu za kaucją i już wtedy sędzia Jackson nakazała mu nie wypowiadać się na temat dotyczącego go postępowania, ponieważ były doradca Trumpa umieścił w mediach społecznościowych jej zdjęcie na tle celownika. Stone przez kilka dekad, z przerwami, był doradcą, pracownikiem i powiernikiem późniejszego prezydenta. W 1998 roku, gdy pracował w Waszyngtonie jako lobbysta na rzecz kasyn należących do Trumpa, jako pierwszy zasugerował mu, by ubiegał się o prezydenturę. W sztabie wyborczym Trumpa Stone pracował tylko w początkowej fazie kampanii prezydenckiej i oficjalnie odszedł z niego już w połowie 2015 roku. W praktyce jednak nadal wspierał późniejszego prezydenta, na przykład oczerniając jego rywali. Jest doświadczonym strategiem Republikanów; pracował już dla prezydenta Richarda Nixona, którego podziwia na tyle, że ma na plecach wytatuowany jego portret. Zasłynął z bardzo kontrowersyjnych metod działania i – jak przypominają agencje – często nazywa siebie „brudnym oszustem”. Przylgnęły do niego również inne przydomki, jak „słynny wojownik” czy „kłamliwy gaduła”. Jak napisał „The New Yorker”, jego dwie podstawowe porady dla polityków to „atakuj, atakuj, atakuj – nigdy się nie broń!” i „nie przyznawaj się do niczego, wszystkiemu zaprzeczaj, rozpocznij kontratak!”.",,
Carlos Ghosn usunięty z rady dyrektorów Nissana,"Były prezes Nissana Carlos Ghosn został w poniedziałek usunięty z rady dyrektorów koncernu na nadzwyczajnym spotkaniu udziałowców w Tokio. Tym samym firma zerwała ostatnie więzy łączące ją z menedżerem, który 20 lat temu uratował ją przed bankructwem.","Udziałowcy jednego z największych koncernów motoryzacyjnych na świecie odwołali też z rady dyrektorów byłego współpracownika Ghosna, Grega Kelly'ego, oskarżonego o pomaganie Ghosnowi w fałszowaniu dokumentów finansowych w celu zaniżania jego wynagrodzenia. Na tym samym spotkaniu zatwierdzono na stanowisku prezesa Renault Jean-Dominique'a Senarda w miejsce Ghosna. Do Renault należy 43 proc. Nissana. Renault wraz z Nissanem i Mitsubishi tworzą strategiczny sojusz na globalnym rynku motoryzacyjnym. Francuska spółka kontroluje 43,4 proc. akcji Nissana, do którego należy z kolei 34 proc. Mitsubishi i 15 proc. udziałów Renault bez prawa głosu. Jak pisze Associated Press, na walnym spotkaniu udziałowców dominowała złość i pytania o to, jak Ghosn przez lata mógł bezkarnie popełniać przestępstwa, w tym kosztem koncernu. Podniosły się głosy żądające dymisji władz Nissana. Dyrektor generalny Hiroto Saikawa wykluczył jednak na razie złożenie rezygnacji, podkreślając, że po ostatnich skandalach firma potrzebuje stabilności. Przedstawił ustalenia wewnętrznego dochodzenia, w toku którego odkryto różne nieprawidłowości finansowe, w tym opłatę za konsultacje, jaką przez 13 lat otrzymywała siostra Ghosna. Z dochodzenia płynie też wniosek, że zbyt duża władza była skupiona w rękach jednej osoby – podkreślił dyrektor generalny Nissana. W piątek sąd w Tokio zgodził się na ponowne zatrzymanie Ghosna i zatwierdził jego pobyt w areszcie do 14 kwietnia z możliwością przedłużenia. Menedżer został wcześniej aresztowany w swoim tokijskim domu w związku z nowymi podejrzeniami nadużyć finansowych, które miały narazić japoński koncern na stratę 5 mln dolarów. Niespełna miesiąc wcześniej biznesmen opuścił areszt po ponad 100 dniach. Jak podała agencja Kyodo, nowy nakaz aresztowania twórcy sojuszu Renault-Nissan-Mitsubishi dotyczy zarzutu poważnego naruszenia zaufania. Według śledczych oddział Nissana w Zjednoczonych Emiratach Arabskich na polecenie menedżera od grudnia 2015 do lipca 2018 roku zapłacił dystrybutorowi samochodów w Omanie 15 mln dolarów, z czego 5 mln miało trafić na konto kontrolowane rzekomo przez Ghosna. Ten twierdzi, że jest niewinny. Ghosn jest też podejrzany o zaniżenie swojego wynagrodzenia w sprawozdaniach finansowych w latach 2011-2018 łącznie o ok. 9 mld jenów, czyli ponad 80 mln dolarów. Śledczy informowali wcześniej, że odkryli także inne nieprawidłowości, np. używanie firmowych pieniędzy do celów prywatnych. Dodatkowo oskarża się go o naruszenie zaufania poprzez tymczasowe przeniesienie na Nissana prywatnych strat inwestycyjnych w wysokości ponad 16 mln dolarów w 2008 r. Po aresztowaniu Ghosna w listopadzie Nissan i Mitsubishi odwołały go ze stanowiska prezesa. Pod koniec stycznia br. biznesmen sam zrezygnował z funkcji dyrektora generalnego i prezesa Renault, a od czerwca ma ustąpić ze stanowiska dyrektora w radzie tej firmy.",,
Zdzisław Pupa wygrał w wyborach do Senatu,"Kandydat Prawa i Sprawiedliwości Zdzisław Pupa wygrał w wyborach uzupełniających do Senatu w okręgu nr 55 na Podkarpaciu – podała oficjalnie Okręgowa Komisja Wyborcza w Rzeszowie po podliczeniu wszystkich oddanych głosów. Na kandydata tej partii zagłosowało 60,84 proc. wyborców.","Kandydat PO-PSL Mariusz Kawa otrzymał 21,33 proc., a Kazimierz Ziobro z Solidarnej Polski 11,09 proc. Mandatu nie uzyskali także: Ewa Kantor (KWW Ewy Kantor) – 2,76 proc., Ireneusz Dzieszko (KWW Prawica Podkarpacka) – 2,25,Andrzej Marciniec (PJN) – 1,32 proc. i Józef Habrat (Samoobrona) – 0,42 proc.Frekwencja w tych obwodach wyniosła 15,84 proc. Najwyższą frekwencję zanotowano w gminie Tuszów Narodowy k. Mielca (24,18proc.) oraz w Strzyżowie (22,43 proc.) i Sędziszowie Małopolskim (22,07 proc.). Najmniej wyborców do urn udało się w gminie Czermin (7,97 proc.).Pupa: miło, że zwycięstwo PiS jest tak wysokie– Ludzie zrozumieli, że ten układ liberalno-lewicowy nie ma racji bytu. Widzą, że rząd okłamuje, nie działa na rzecz ludzi, interesu narodowego, a na rzecz swoich partykularnych interesów. Dba o swój własny byt – zauważył Pupa.Jego zdaniem, był to główny powód, że wyborcy zagłosowali na PiS, które – jak zaznaczył – „pokazuje jak trzeba rozwiązywać problemy ludzkie”.Pupa w Senacie chciałby zająć się sprawami rolnictwa, środowiska oraz ochrony przeciwpowodziowej. Interesuje go też praca w senackiej komisji spraw Unii Europejskiej. Przypomniał, że wszystkimi tymi sprawami zajmował się, kiedy był senatorem w latach 2007-11.Wybory w okręgu obejmującym powiaty: dębicki, kolbuszowski, mielecki, ropczycko-sędziszowski i strzyżowski, stały się konieczne po tym, gdy dotychczasowy senator Prawa i Sprawiedliwości Władysław Ortyl został marszałkiem woj. podkarpackiego. Nastąpiło to po odwołaniu poprzedniego marszałka Mirosława Karapyty, który stał na czele koalicji PO-PSL-SLD wsamorządzie województwa. Wcześniej prokuratura postawiła Karapycie siedem zarzutów, w tym pięć korupcyjnych.Zdzisław Pupa – sylwetka53-letni Zdzisław Pupa był już wcześniej posłem, zasiadał także w Senacie.Urodził się 4 kwietnia 1960 r. w Górze Ropczyckiej k. SędziszowaMałopolskiego. W 1988 r. ukończył studia na Wydziale Ogólnorolnym Akademii Rolniczej im. Hugona Kołłątaja w Krakowie.W 1981 r. podjął pracę jako mechanik w cukrowni w Ropczycach. Dwa lata później zajął się prowadzeniem rodzinnego gospodarstwa rolnego. Od 1985 do 1989 r. kierował Spółdzielnią Kółek Rolniczych w Sędziszowie Małopolskim. Przez następne trzy lata prowadził własną firmę handlową. Natomiast w latach1992-97 pracował w rzeszowskim oddziale Agencji Własności Rolnej Skarbu Państwa.Poseł III kadencji Sejmu, jako członek Zjednoczenia Chrześcijańsko Narodowego do parlamentu wszedł z listy Akcji Wyborczej Solidarność. W Sejmie był m.in. wiceprzewodniczącym komisji rolnictwa i rozwoju wsi.Po przegranych wyborach pracował w Urzędzie Marszałkowskim w Rzeszowie, a w latach 2003-2006 zajmował się marketingiem w Przedsiębiorstwie Robót Elektrycznych i Sanitarnych PREIS w Rzeszowie, a następnie w rzeszowskim Przedsiębiorstwie Usługowo-Handlowym Eko-Top. Potem, do 2007 r. był zastępcądyrektora Oddziału Terenowego Agencji Nieruchomości Rolnych w Rzeszowie.W 2007 r. z listy PiS wygrał wybory do Senatu, gdzie był m.in.przewodniczącym komisji środowiska oraz wiceprzewodniczącym komisji spraw UE. W 2011 r., także jako reprezentant PiS, bez powodzenia kandydował do Sejmu. W kwietniu 2012 r. został sekretarzem Urzędu Miejskiego w Dębicy. W latach2002-07 był również radnym sejmiku woj. podkarpackiego.Wieloletni działacz NSZZ „Solidarność” RI, w latach 1995-2000 był liderem jej struktur na Podkarpaciu.Żonaty, ma córkę i dwóch synów.",,
Wybory w Bangladeszu w cieniu przemocy. Znaczne zwycięstwo premier,"Według wstępnych częściowych wyników niedzielnych wyborów parlamentarnych w Bangladeszu, najprawdopodobniej wygrała zdecydowanie partia obecnej premier Hasiny Wazed. Opozycja wzywa do anulowania wyborów, podczas których zginęło co najmniej 17 osób, zaś kilkadziesiąt zostało rannych.","Przeliczone dotychczas głosy wskazują, że partia rządzącej przy poparciu Indii silną ręką od 2009 r. Hasiny – Liga Ludowa (AL) – zdobyła już 29 z 300 mandatów w parlamencie, podczas gdy główna opozycyjna Nacjonalistyczna Partia Bangladeszu (BNP) nie uzyskała żadnego. Jeśli takie rezultaty się potwierdzą, 71-letnia Hasina stanie na czele rady ministrów po raz trzeci z rzędu, a czwarty w ogóle.Jednocześnie szef sojuszu formacji opozycyjnych Kamal Hosajn nazwał w niedzielę wybory „groteskowymi”, podkreślając, że opozycja odrzuca ich rezultat, niezależnie od tego, jaki ostatecznie będzie. – Apelujemy do komisji wyborczej o natychmiastowe anulowanie wyników. Domagamy się nowych wyborów, zorganizowanych tak szybko, jak to możliwe, przez rząd neutralny – oświadczył.Ma być śledztwoOkoło 100 kandydatów opozycji wycofało się z wyścigu wyborczego, twierdząc, że ich zwolennikom nie pozwolono głosować. Z uwagi na doniesienia o fałszerstwach banglijska komisja wyborcza zapowiedziała przeprowadzenie śledztwa.Jednocześnie banglijska policja informuje, że w starciach podczas wyborów zginęło 17 osób. Lokalne media donoszą o 64 rannych. Do starć dochodziło m.in. podczas prób przejęcia kontroli nad lokalami wyborczymi przez rywalizujące grupy polityczne. Już w czasie kampanii rannych zostało ponad 12 tys. działaczy BNP, a kolejne kilkanaście tysięcy zostało aresztowanych. W sobotę władze informowały, że aby zapobiec wybuchom przemocy w czasie wyborów, na ulice całego kraju wysłano 600 tys. policjantów, żołnierzy i członków innych służb bezpieczeństwa.Dostawcom usług telekomunikacyjnym nakazano odcięcie do końca dnia wyborczego mobilnego internetu, by uniknąć „plotek i propagandy”, a ograniczenie ruchu drogowego oraz kursowania transportu publicznego wytłumaczono potrzebą zapewnienia bezpieczeństwa i ułatwienia głosowania.",,
"Morawiecki o planowanym wystąpieniu Tuska: Pewnie powie, że demokracja jest zagrożona","Przeczytam to, co powie przewodniczący Rady Europejskiej Donald Tusk, jak będą tam ciekawe pomysły dla Polski, UE to warto będzie się do nich odnieść; mam nadzieje, że będzie to poważna refleksja o przyszłości UE – powiedział premier Mateusz Morawiecki pytany o wykład Tuska 3 maja.","W dniu Święta Konstytucji 3 maja przewodniczący Rady Europejskiej Donald Tusk ma wygłosić na Uniwersytecie Warszawskim wykład „o Konstytucji, Europie i wolnych wyborach”.W wywiadzie dla Wirtualnej Polski, premier był pytany o to, czy będzie się przysłuchiwał wykładowi Tuska.– Nie wiem, czy na bieżąco będę się przysłuchiwał. Ale chętnie poczytam potem co powiedział. W sumie te dwa wielkie problemy, które zadziały się w czasie, – czy lub dzieją się, bo jeden jest nie zakończony w czasie jego przewodnictwa w Radzie Europejskiej – czyli kryzys migracyjny i brexit. To tak naprawdę wielkie wyzwanie które pozostawia po sobie – powiedział Morawiecki w wywiadzie opublikowanym na Wirtualnej Polsce.Morawiecki wskazał, że jeśli chodzi o brexit to „jesteśmy w połowie drogi całego tego procesu ratyfikacji umowy wyjścia”. – I to dzięki działaniu Polski uniknęliśmy w marcu twardego brexitu. A konkluzje Rady, zaproponowane przez przewodniczącego Rady Europejskiej, niestety de facto zmierzały do tego, że ten twardy brexit był bardzo, bardzo groźny, bardzo realny – tłumaczył.Premier wskazał, że wie, co może powiedzieć Tusk podczas swojego wykładu. – Myślę, że powie że np. zagrożona jest demokracja, że praworządność jest zagrożona, że – nie wiem co jest jeszcze zagrożone – to są te główne rzeczy. Ale nie wiem np. jakiś liberalny porządek, czy neoliberalny jest zagrożony, podczas gdy dla nas, dla mnie Unia Europejska to jest przede wszystkim europejskie warunki życia, to jest europejska zasobność portfeli, to jest wolność indywidualna, wolność gospodarcza, ale też równość w Unii Europejskiej o którą my walczymy bardzo ostro i tutaj też się czasami ścieramy z naszymi innymi partnerami Unii Europejskiej – powiedział.",,
Budżet zarabia coraz więcej na przesyłkach z Chin,"„Systematycznie rośnie wartość towarów zamawianych przez konsumentów na chińskich portalach aukcyjnych. W pierwszym półroczu 2019 r. Poczta Polska pobrała z tego tytułu ponad 1,1 mln zł VAT” – poinformował „Dziennik Gazeta Prawna”.","Jak podaje gazeta, to ponad 250 tys. zł więcej niż w analogicznym okresie 2018 r. i o 350 tys. zł więcej niż w drugim półroczu zeszłego roku. Wynika tak ze statystyk, które ujawnił wiceminister finansów Piotr Dziedzic w odpowiedzi na interpelację poselską nr 33407. „DGP” zwraca przy tym uwagę, że Poczta Polska ma obowiązek jako operator pobierać VAT i cło od odbiorców (zarówno osób fizycznych, jak i przedsiębiorców) jeszcze przed dostarczeniem im przesyłki spoza Unii Europejskiej. „Przesyłki adresowane do osób fizycznych są najczęściej odprawiane na podstawie tzw. DPDZ, czyli dokumentu potwierdzającego dokonanie zgłoszenia celnego – obrót pocztowy (przywóz). Taki rodzaj odprawy jest możliwy dla towarów o łącznej wartości poniżej 1 tys. euro.  Przesyłki zamawiane przez przedsiębiorców są odprawiane na podstawie jednolitych dokumentów celnych SAD lub zgłoszenia elektronicznego. Oba rodzaje dokumentów są wystawiane tylko jeśli dany towar nie jest objęty zwolnieniem z VAT, ale przy zamówieniach wysyłkowych taka preferencja w praktyce nie występuje”– czytamy w gazecie.",,
Najłatwiej podróżować z japońskim paszportem. Polska wysoko w rankingu,Najwięcej krajów na świecie akceptuje w ruchu bezwizowym lub wystawia wizy już po wjeździe na swe terytorium osoby z japońskimi paszportami – wynika z nowego rankingu Henley Passport Index. Według tego zestawienia Polska plasuje się na 13. miejscu na świecie.,"Szczegółowe informacje na temat dokumentów pozwalających na przekraczanie granic opublikowała w ostatnich dniach zajmująca się doradztwem globalnym firma Henley & Partners z główną siedzibą w Londynie. Jak podkreśla, badanie opiera się na szczegółowych informacjach od czołowych naukowców, analityków i komentatorów na temat głównych globalnych i regionalnych trendów mających wpływ na migrację, mobilność i politykę dotyczącą granic.Henley & Partners wskazuje, że to Japończykom podróżuje się najłatwiej i z pominięciem skomplikowanych nieraz procedur wizowych. Japońskie paszporty zapewniają ułatwiony dostęp do 190 krajów, terytoriów itp. Drugie miejsce zajmuje Singapur, ze 189 łatwo dostępnymi miejscami docelowymi.Wśród najwyżej plasujących się w zestawieniu krajów europejskich należą Niemcy, które jeszcze na początku roku zajmowały pierwsze miejsce. Teraz dzielą trzecie z Francją i Koreą Południową. Paszporty tych krajów akceptuje bez wymogu wizowego lub z ułatwieniami 188 zagranicznych partnerów, podczas gdy 187 zapewnia wjazd na podobnych zasadach osobom z paszportami Danii, Finlandii, Szwecji i Hiszpanii. Piątą lokatę w rankingu zajmują wspólnie m.in. USA i Wielka Brytania, z łatwym dostępem do 186 miejsc. Pierwsza dziesiątka rankingu obejmuje też kilka państw Europy Zachodniej, a także Czechy, Kanadę, Australię i Nową Zelandię. Zamykają ją ex aequo Węgry, Słowenia i Malezja. Turystów z Polski, którzy mogą korzystać z ułatwień, przekraczając granice 175 krajów i innych miejsc docelowych, Henley & Partners usytuowała na 13. miejscu. Polacy wciąż nie mogą jeszcze korzystać z ruchu bezwizowego z USA.Rosja, której obywatel od września mogą podróżować bez wiz do Tajwanu, zajęła 47. lokatę.Szef Henley & Partners Christian H. Kalin wskazywał „nadzwyczajne rezultaty, jakie państwa mogą osiągnąć wraz z globalnymi partnerami w tworzeniu bardziej połączonego i opartego na współpracy świata”.Za przykład dużego sukcesu ranking podaje Zjednoczone Emiraty Arabskie. Jeszcze w 2006 r. zajmowały one 62. miejsce, obecnie są na 21. Wymienia się także Chiny, które trafiły na 71. pozycję, tj. o 14 miejsc w górę w porównaniu z minionym rokiem.",,
Szef Huawei: USA nie zniszczą naszej firmy,"Założyciel chińskiego koncernu telekomunikacyjnego Huawei Ren Zhengfei ostrzegł w rozmowie z BBC, że „nie ma sposobu, w który Stany Zjednoczone mogą zniszczyć” jego firmę. Zapowiedział też gotowość dostosowania się do zmieniającego się rynku i zwiększone inwestycje poza USA.","74-letni Zhengfei bagatelizował ryzyko bojkotu lub wykluczenia firmy z kluczowej infrastruktury cyfrowej pod wpływem nacisków ze strony Stanów Zjednoczonych, tłumacząc, że „świat nie może nas zostawić, bo jesteśmy bardziej zaawansowani”. – Jeśli światła zgasną na Zachodzie to Wschód wciąż będzie świecił. Jeśli zapadnie ciemność na Północy, to wciąż będzie Południe. Ameryka nie reprezentuje całego świata, a jedynie jego część – przekonywał. Stany Zjednoczone wielokrotnie ostrzegały przed możliwością wykorzystywania produktów Huawei do szpiegostwa lub cybersabotażu ze strony chińskich władz, a w ubiegłym roku z tego powodu Australia i Nowa Zelandia zablokowały możliwość używania podzespołów tego producenta w swoich sieciach 5G.Jak argumentowano, zgodnie z chińskim prawem, firmy są zobowiązane do „wspierania, współpracowania oraz wspólnego działania z pracą państwowego wywiadu”, a także muszą posiadać m.in. specjalną komisję stworzoną do współpracy z rządzącą Komunistyczną Partią Chin. Koncern wielokrotnie odrzucał jednak wszelkie oskarżenia o szpiegostwo.",,
Trump rozmawiał z Erdoganem o sytuacji w Syrii,"Prezydent USA Donald Trump rozmawiał w niedzielę telefonicznie z prezydentem Turcji Recepem Tayyipem Erdoganem o sytuacji w Syrii. Trump podkreślił, jak ważne jest pokonanie pozostałych w Syrii „terrorystycznych elementów” – poinformował Biały Dom.",,,
Polak mistrzem świata w karate. Zawody w ogarniętej zamieszkami stolicy Chile [GALERIA],"Dominik Dziuda został młodzieżowym mistrzem świata w karate, w zawodach które rozgrywają się w Chile. Wydarzenie zorganizowano w stolicy kraju, która ogarnięta jest chaosem; na ulicach Santiago dochodzi do gwałtownych zamieszek, płoną samochody i leje się krew. – Na miejscu atmosfera jest napięta, jednak postanowiliśmy zostać i walczyć o medale dla Polski – powiedział portalowi tvp.info przed zdobyciem tytułu przez Dziudę Paweł Połtorzecki, prezes Polskiej Unii Karate.","W miniony weekend w Santiago stolicy Chile wybuchły zamieszki z powodu podwyżki cen biletów za metro. Do tej pory odnotowano już jest 11 ofiar śmiertelnych. Na ulicach cały czas dochodzi do starć mieszkańców miasta z policją. – Dziś dojechaliśmy na zawody w miarę spokojnie, gorzej może być z powrotem, bo w późniejszych godzinach znowu dochodzi do starć – relacjonuje nam z ogarniętego niepokojem miasta Paweł Połtorzecki, prezes Polskiej Unii Karate.   Polska ekipa zamieszkała w małym hotelu poza centrum ogarniętego chaosem Santiago, jednak zawody odbywają w samym centrum miasta i zamieszek. –  Zawodnicy, trenerzy wszyscy mają kontakt z bliskimi i  oczywiście z naszą ambasadą. Jeśli zauważę, że sytuacja może zagrażać naszym zawodnikom, momentalnie przeniesiemy się w bezpieczne miejsce. Jednak zawodnicy chcą walczyć, bo dla nich walka, to też pokazanie charakteru nie tylko na macie, ale i w takiej nerwowej sytuacji. Za wszelką cenę chcą przynieść dumę Polsce i medale – podkreślił szef ekipy naszych karateków. Polska reprezentacja licząca  31 zawodniczek i zawodników przystąpiła do rywalizacji przy pustych trybunach. Wieczorem od jednego zawodników dostaliśmy na platformę Twoje Info wiadomość, że Dominik Dziuda został młodzieżowym mistrzem świata.",,
„Alarm!”: Zaginęła 17-letnia Wiktoria omotana przez ojca koleżanki,"17-letnia Wiktoria z podwarszawskiej Lesznowoli już od dwóch miesięcy jest poszukiwana. Rodzina jest przekonana, że uciekła z 50-letnim Michałem M., który uwiódł dziewczynę. Jej romans z ojcem koleżanki trwał od wielu miesięcy. Oficjalnie poszukiwana jest tylko nastolatka, choć jej kochanek również przepadł bez wieści. Reporterzy programu „Alarm!” dotarli do znajomych Wiktorii z klasy, którzy przyznają, że ostatnio nie było z nią kontaktu. – Rzadko przychodziła na lekcje, a większość czasu spędzała rozmawiając z kimś przez telefon – opowiadają.",,,
"Talibowie podali termin rozmów z Amerykanami, ci… nie dostali zaproszenia","Talibscy negocjatorzy spotkają się z delegacją Stanów Zjednoczonych 18 lutego w stolicy Pakistanu Islamabadzie, aby odbyć kolejne rozmowy na temat zakończenia wojny w Afganistanie - poinformował rzecznik fundamentalistów Zabihullah Mudżahid. Amerykanie twierdzą jednak, że nie otrzymali zaproszenia na to spotkanie.","Agencje przypominają, że obydwie strony umówiły się na spotkanie 25 lutego w Katarze. Mudżahid wyjaśnił, że ta data jest nadal aktualna, natomiast rozmowy tydzień wcześniej odbyłyby się z pakistańskim premierem Imranem Khanem, z którym omówione zostałyby relacje Afganistanu z Pakistanem. „Otrzymaliśmy informację, że talibowie ogłosili organizację takiego spotkania, ale nie otrzymaliśmy oficjalnego zaproszenia na te rozmowy” – poinformowało biuro prasowe Departamentu Stanu USA, nie wykluczając jednak możliwości udziału amerykańskiej delegacji w negocjacjach.„Stany Zjednoczone popierają wszystkie inicjatywy, które mogą doprowadzić do prawdziwego dialogu między rządem afgańskim a talibami. Zachęcamy wszystkie kraje do wspierania tego procesu pokojowego” – podkreślono w komunikacie.Poprzednie spotkanie talibów z Amerykanami miało miejsce na początku lutego w Moskwie. Fundamentaliści określili te rozmowy jako „olbrzymi sukces”. Wcześniej, pod koniec stycznia, w Katarze odbyły się trwające sześć dni rozmowy pokojowe między przedstawicielami talibów a delegacją amerykańską, której przewodniczył specjalny wysłannik USA do Afganistanu Zalmay Khalilzad.",,
"„Lubnauer będziemy oceniać po owocach, czyli po skutkach wyborów”","– Uważam, że prawybory byłyby dobrym rozwiązaniem. Nie ma chęci na to ze strony partii opozycyjnych; to źle. Może dojść do tego, że w II turze wchodzi kandydat PiS-u i wygrywa wybory, tak się zdarzało – powiedział w RMF24 Ryszard Petru. Podkreślił, że był zwolennikiem szerokiej koalicji w wyborach samorządowych.","Ryszard Petru pytany w RMF24, jaką szefową partii jest Katarzyna Lubnauer stwierdził, że będzie oceniana po owocach, czyli po skutkach wyborów samorządowych. – Uważam, że przyjdzie moment na podsumowanie prawie rocznej kadencji i to w zależności od wyniku będą takie, a nie inne oceny – stwierdził. Dodał, że albo będzie Lubnauer rozliczał, albo gratulował.Podkreślił, że był zwolennikiem szerokiej koalicji w wyborach samorządowych. – Próbowałem taką koalicję stworzyć. PSL jak wiemy wycofał się z tego, lewica poczuła wiatr w żagle i też się wycofała, co uważam w długim okresie za błędne decyzje. Prawdopodobnie do rozmów koalicyjnych w przyszłości, po wyborach samorządowych dojdzie - bez Kukiza oczywiście i Razem - to jest punkt pierwszy. Punkt drugi jest taki, że ja byłem zwolennikiem tego, aby tworzyć szczególnie koalicję wokół kandydatów na prezydentów i burmistrzów miast, tam są największe emocje. Ludzie głosują na konkretną osobę i to jest taki sprawdzian – mówił.",,
Gróbarczyk: Tusk stracił mandat do reprezentowania polskich spraw,"– Widać, że jest to bezwzględnie kosmopolita, który nie jest już związany z żadnym krajem – powiedział o Donaldzie Tusku Marek Gróbarczyk, minister gospodarki morskiej i żeglugi śródlądowej, który był gościem programu „Kwadrans polityczny”.","Minister Gróbarczyk komentował w TVP 1 wywiad szefa MSZ Jacka Czaputowicza dla dziennika „Polska”. Padły tam słowa, że  Tusk jest „reprezentantem Niemiec, choć może nieformalnym”. Gość TVP 1 powiedział, że komentarz jest zbędny po decyzjach, które podejmował Donald Tusk. – Donald Tusk bezwzględnie odciął się od Polski strasząc Polskę sankcjami za to, że nie przyjmiemy uchodźców. W związku z tym stracił jakikolwiek mandat do reprezentowania Polskich spraw, naszych interesów – ocenił. Dodał, że w artykule pada, że premier Malty odciął się od Donalda Tuska. – Widać więc, że jest to bezwzględnie kosmopolita, który nie jest już związany z żadnym krajem – powiedział minister Gróbarczyk.",,
Płażyński traci 7 pkt proc. do Adamowicza. Oficjalne wyniki w Gdańsku,"Ubiegający się o reelekcję prezydent Gdańska Paweł Adamowicz uzyskał – według oficjalnych wyników – 36,97 proc. poparcia w pierwszej turze wyborów samorządowych, a Kacper Płażyński otrzymał 29,68 proc. głosów. Obaj kandydaci zmierzą się 4 listopada w drugiej turze wyborów. Państwowa Komisja Wyborcza podała również wyniki z Wrocławia, gdzie Kandydat Koalicji Obywatelskiej Jacek Sutryk wygrał w pierwszej turze, zdobywając 50,2 proc. głosów. Drugie miejsce zajęła kandydatka Zjednoczonej Prawicy posłanka PiS Mirosława Stachowiak-Różecka z poparciem 27,5 proc. głosów.","Miejska Komisja Wyborcza w Gdańsku podała oficjalne wyniki wyborów na prezydenta miasta we wtorek późnym wieczorem. Według oficjalnych danych komisji, Adamowicz startujący z własnego komitetu Wszystko dla Gdańska w przeprowadzonych w niedzielę wyborach samorządowych uzyskał 77 tys. 966 głosów, co stanowi 36,97 proc. Z kolei kandydata Zjednoczonej Prawicy Kacpra Płażyńskiego poparły 62 tys. 594 osoby, co stanowi 29,68 proc. głosujących.Opublikowany w niedzielę wieczorem po zamknięciu lokali wyborczych sondaż Ipsos dla TVP, TVN i Polsatu informował, że Adamowicz uzyskał 36,7 proc. głosów, a Płażyński - 32,3 proc.Trzeci WałęsaMiejska Komisja Wyborcza poinformowała, że Jarosław Wałęsa reprezentujący Koalicję Obywatelską otrzymał 58 tys. 561 głosów, co stanowi 27,77 proc. Według niedzielnych ustaleń Ipsos Wałęsa miał dostać 25,3 proc. głosów.Oficjalne wyniki mówią też, że Jacek Hołubowski (KWW Gdańsk Tworzą Mieszkańcy) otrzymał 1,98 proc. głosów, Elżbieta Jachlewska (KWW Ruch Społeczny Lepszy Gdańsk) – 1,97 proc., Andrzej Ceynowa (KKW SLD Lewica Razem) – 0,97 proc., a Dorota Maksymowicz-Czapkowska (KWW Narodowego Frontu Polskiego Wojciecha Olszańskiego) – 0,68 proc. głosów.We Wrocławiu Jacek Sutryk otrzymał 129 tys. 669 głosów i wygrał w pierwszej turze. Na jego najgroźniejszą konkurentkę Mirosławę Stachowiak-Różecką zagłosowało 71 tys. 049 głosów.",,
Skandal podczas ceremonii otwarcia mundialu. Gwiazdor pokazał środkowy palec,Jest pierwszy skandal podczas mistrzostw świata w Rosji. Wywołał go… piosenkarz. Brytyjczyk Robbie Williams podczas występu na żywo w trakcie ceremonii otwarcia pokazał do kamery środkowy palec.,"W trakcie wykonywania utworu „Rock DJ” Williams pokazał wulgarny gest. Zmienił też słowa piosenki. W oryginale rozbrzmiewają słowa: „Pimpin’ aint easy, Most of them fleece me, Every night”, czyli „Sprzedawanie się nie jest łatwe, Większość mnie wykorzystuje, Każdej nocy”.Zamiast tego Williams zaśpiewał: „Pimpin’ aint easy, Most of them fleece me, but I did this for free”, czyli „Sprzedawanie się nie jest łatwe, Większość mnie wykorzystuje, ale ja robię to za darmo”. W ten sposób odpowiedział na sugestie, że sprzedał się krytykowanemu przez Zachód prezydentowi Władimirowi Putinowi i przyjął ogromną gażę za zaśpiewanie przed pierwszym meczem mundialu.",,
Koniec z „zasiłkową turystyką”?,"Czołowa polityk brytyjskiej Partii Pracy Yvette Cooper, rzeczniczka ds. polityki wewnętrznej, opowiedziała się za wprowadzeniem w Wielkiej Brytanii utrudnień dla nowych imigrantów w dostępie do zasiłków i świadczeń socjalnych.","Według Cooper prawo UE już teraz daje rządom możliwość ograniczenia nowoprzybyłym imigrantom zapomóg dla bezrobotnych, ale potrzebne są dalszedziałania. Cooper sugeruje wstrzymanie niedawno przybyłym imigrantom dostępu do świadczeń.W przemówieniu wygłoszonym w ośrodku badawczym IPPR (Institute for PublicPolicy Research) Cooper nie sprecyzowała, po jakim okresie imigranci mogliubiegać się o zasiłki i świadczenia.Komentatorzy zauważają, że laburzyści, krytykowani za to, iż w okresie, gdybyli u władzy (1997-2010), stosowali politykę „otwartych drzwi” i nieprzewidzieli jej społecznych skutków, zbliżają się do stanowiskakonserwatywnego rządu, a w niektórych kwestiach idą nawet dalej. Wyciągają w ten sposób wnioski z przegranej w wyborach z 2010 r., w których migracja była ważną kwestią, a także ze wzrostu politycznego poparcia dla prawicowej partii UKIP.Rząd Davida Camerona pracuje nad pakietem działań mających na celu uściślenie zasad dostępu imigrantów do świadczeń i zasiłków. Londyn obawia się, że efektem uzyskania przez Bułgarów i Rumunów nieograniczonego dostępu do unijnego rynku pracy po 1 stycznia 2014 r. będzie zjawisko nazywane„zasiłkową turystyką”.Cooper proponuje też, by na szczeblu europejskim uregulować sprawę zapomogidla dzieci, do której mają prawo imigranci nawet, jeśli ich potomstwo niemieszka z nimi. Ostatnio „Daily Telegraph” wyliczył, że ponad połowa z ok. 50 tys. zapomóg wypłacanych w Wielkiej Brytanii na dzieci nie mieszkające z rodzicami to zapomogi na dzieci w Polsce.Długofalowo Cooper chce, by UE zmieniła zasady regulujące stały pobyt i prawo do świadczeń oraz zasiłków, ponieważ rządy z obawy przed napływem imigrantów mechanicznie tną świadczenia wszystkim, nie mając innej możliwości prawnej.– Wymóg, by rządy traktowały nowych imigrantów dokładnie tak samo, jakmieszkańców od dawna osiadłych, stwarza ryzyko, że po prostu obcinane będzie wsparcie dla rodzin, wydatki na mieszkania socjalne lub inne świadczenia po to, by nie były magnesem dla imigrantów. Taka perspektywa nie byłaby dobra dla nikogo – zaznaczyła Cooper.Niemiecki minister spraw wewnętrznych Hans-Peter Friedrich w wywiadzie dlaBBC powiedział w czwartek, że „zasiłkowa turystyka” powinna być uregulowanana unijnym szczeblu, by zapobiec sytuacji, w której imigranci przyjeżdżają do konkretnego kraju, np. Niemiec lub Wielkiej Brytanii, żeby uzyskać świadczeniasocjalne.",,
Odrzutowiec Trumpa stuknięty na lotnisku,Boeing 757 należący do prezydenta USA Donalda Trumpa został uderzony przez inną maszynę na nowojorskim lotnisku LaGuardia. Na szczęście nikomu nic się nie stało.,"Agencja AP powołując się na dwa niezależne źródła poinformowała, że do incydentu doszło, gdy dwusilnikowy bombardier przewoźnika Global Express z trzeba osobami na pokładzie chciał zaparkować po krótkim locie z Islip na Long Island. Maszyna była kierowana przez obsługę naziemną.Bombardier lekko uderzył w prywatnego boeinga Donalda Trumpa. Na pokładzie tego samolotu nikogo nie było.Władze LaGuardii zapewniły, że nikt nie ucierpiał i że zderzenie nie miało żadnego wpływu na ruch na lotniku. Eksperci ustalają przyczyny.Donald Trump kupił boeinga 757 w 2011 r. od zmarłego w tym roku współzałożyciela Microsoftu Paula Allena za 100 mln dolarów. Wcześniej maszyna należała do taniego przewoźnika z Meksyku.Podczas kampanii wyborczej w 2016 r. Donald Trump korzystał z tego samolotu, latając na kolejne wiece wyborcze, ale po wyborze na prezydenta przesiadł się do boeinga 747 Air Force One.",,
"Premier: Chcemy Wielkiej Brytanii w UE, ale mamy szacunek do woli Brytyjczyków","Chcemy Wielkiej Brytanii w UE, ale mamy szacunek do woli Brytyjczyków – napisał na Twitterze premier Mateusz Morawiecki, który bierze udział w szczycie UE w Brukseli. – Udało nam się wynegocjować porozumienie, które będzie bezpieczne dla obu stron – dodał.","Podczas obrad szczytu unijni liderzy poparli porozumienie ws. brexitu zawarte między UE a Wielką Brytanią. Przywódcy wezwali Komisję Europejską, Parlament Europejski i Radę UE do podjęcia koniecznych kroków, by zapewnić, że porozumienie będzie mogło wejść w życie 1 listopada 2019 r. Podczas szczytu przywódcy państw unijnych mają też zająć się kwestią wieloletniego budżetu UE. „Chcemy Wielkiej Brytanii w UE, ale mamy szacunek do woli Brytyjczyków. Udało nam się wynegocjować porozumienie, które będzie bezpieczne dla obu stron. Walczymy o odpowiedni kształt budżetu na politykę rolną i spójności oraz sprawiedliwą i odpowiedzialną transformację energetyki” - napisał na Twitterze Mateusz Morawiecki.",,
Nowi sędziowie Trybunału Konstytucyjnego. PiS wytypował kandydatów,"Stanisław Piotrowicz, Krystyna Pawłowicz i Elżbieta Chojna-Duch zostali zgłoszeni jako kandydaci klubu PiS na sędziów Trybunału Konstytucyjnego – poinformował szef klubu PiS Ryszard Terlecki. 3 grudnia 2019 r. kończą się kadencje trzech sędziów TK: Marka Zubika, Piotra Tulei i Stanisława Rymara.","Klub PiS zgłosił swoich kandydatów w piątek. Może ich wskazać Prezydium Sejmu, lub grupa co najmniej 50 posłów.W TK zasiada łącznie 15 sędziów. Sejm wybiera sędziego TK na dziewięcioletnią kadencję bezwzględną większością głosów, w obecności co najmniej połowy ogólnej liczby posłów. By objąć funkcję, nowy sędzia musi być zaprzysiężony przez prezydenta RP.Po wyborze trojga nowych sędziów w TK pozostanie dwoje wybranych jeszcze przez Sejm z większością PO-PSL: Leon Kieres (jego kadencja upływa 23 lipca 2021 r.) oraz Małgorzata Pyziak-Szafnicka (jej kadencja upływa 5 stycznia 2020 r.).Stanisław Piotrowicz to prokurator, senator VI i VII kadencji oraz poseł PiS VII i VIII kadencji, który w minionej kadencji był szefem sejmowej komisji sprawiedliwości i praw człowieka. Piotrowicz kandydował w ostatnich wyborach parlamentarnych, jednak nie uzyskał mandatu posła.Krystyna Pawłowicz w latach 2007-2011 była sędzią Trybunału Stanu. W Sejmie VII i VIII kadencji zasiadała w sejmowej komisji sprawiedliwości i praw człowieka oraz była członkiem Krajowej Rady Sądownictwa. Jeszcze przed rozpoczęciem kampanii wyborczej Pawłowicz informowała o wycofaniu się z życia politycznego i nie kandydowała w minionych wyborach parlamentarnych.",,
Przed KPRM odsłonięto kamień węgielny pod budowę pomnika Jana Olszewskiego,"We wtorek, 4 czerwca, przed Kancelarią Prezesa Rady Ministrów w Warszawie odsłonięto kamień węgielny pod budowę pomnika premiera Jana Olszewskiego. Premier Mateusz Morawiecki obiecał podczas uroczystości nie odstąpić od ideałów, które Olszewski starał się zaszczepiać w Polakach.","Jan Olszewski był premierem w latach 1991-1992; obrońcą opozycjonistów w procesach politycznych w okresie PRL, doradcą prezydenta Lecha Kaczyńskiego. W 2009 r. został odznaczony Orderem Orła Białego. Zmarł 7 lutego w wieku 88 lat. Były szef MON Antoni Macierewicz, przewodniczący komitetu honorowego budowy pomnika Jana Olszewskiego, wyraził nadzieję, że pomnik przed KPRM stanie najpóźniej za rok. Premier Morawiecki podkreślił, że Jan Olszewski „rzucił wyzwanie ówczesnej bardzo pokręconej, zagmatwanej wolności, która była dalece niepełna, była wolnością bez godności dla bardzo wielu Polaków, była wolnością częściową”. Dodał, że Olszewski „przeciwstawiał się takim pomysłom jak »NATO bis«, »EWG bis« czy pozostawieniu wojska radzieckiego jako enklawy na terytorium Rzeczypospolitej Polskiej”. Według Morawieckiego, okres rządów Olszewskiego „krótkich, ale treściwych, jest kluczowym okresem w historii najnowszej III RP”. – Bez zasianego wtedy ziarna prawdziwej, pełnej wolności, demokracji sprawiedliwości, nie byłoby tych późniejszych czynów, które możemy obserwować i dzisiaj – powiedział. – Panie premierze Janie Olszewski, dziękujemy za całe twoje dzieło, za twoją drogę. Obiecujemy nie odstąpić od tych wspaniałych ideałów, które starałeś się zawsze w nas zaszczepiać – zadeklarował szef rządu. Antoni Macierewicz zwracał uwagę, że odsłonięcie kamienia węgielnego pod pomnik byłego premiera odbywa się nieprzypadkowo 4 czerwca. Przypomniał, że to 27 rocznica „obalenia rządu Jana Olszewskiego”. Dodał, że odbywa się to w rocznicę dnia, „który miał być dniem klęski, który miał być dniem powrotu układu okrągłego stołu do władzy, który miał zagwarantować raz na zawsze władzę nad Polską ekipy wywodzącej się z agentury rosyjskiej”.– Przecież ci, którzy wtedy, którzy w spisku magdalenkowym doprowadzili do upadku tego rządu byli przekonani, że raz na zawsze uniemożliwili odbudowę Polski jako silnego, niepodległego, suwerennego kraju – podkreślił Macierewicz. Odwołanie rządu Olszewskiego, według niego, „to miał być koniec marzeń Polaków o niepodległości i suwerenności”. – Ale ci, którzy tak myśleli, ci, którzy byli nawet pewni, którzy z loży Sejmu straszliwym śmiechem chcieli przypieczętować klęskę polskich dążeń do niepodległości, mylili się. Mylili się głęboko i powinni to rozumieć wtedy, kiedy usłyszeli te słowa, które będziemy pamiętali na zawsze, wypowiedziane przez Jana Olszewskiego pod koniec jego wspaniałego przemówienia, kończącego misję jako Prezesa Rady Ministrów. To były słowa, które rzucił w twarz spiskowcom, tym, którzy chcieli Polskę pogrzebać, mówiąc: „czyja będzie Polska” – przekonywał Macierewicz. Na to pytanie, jak dodał, „Polacy odpowiedzieli zrywem niepodległościowym, który upostaciował się w ruchu Prawa i Sprawiedliwości, który upostaciował się w wielkim ruchu patriotycznym i w niezapomnianych czynach i dokonaniach prezydenta Lecha Kaczyńskiego”.Zatem „ci, którzy myśleli, że Polska została pogrzebana, głęboko się mylili” – mówił Macierewicz. Bo słowa „czyja będzie Polska” stało się wezwaniem i wskazówką, jak odbudować Polskę „silną zasobną, sprawiedliwą, a przede wszystkim bezpieczną” – podkreślił. Macierewicz dodał, że pomnik Jana Olszewskiego będzie na zawsze przypominał wszystkim rządzącym Rzeczpospolitą Polską, jakie wartości i jakie dążenia mają realizować ci, którzy z tego gmachu działają na rzecz dobra i bezpieczeństwa i niepodległości Polski. Biskup Michał Janocha, który jest siostrzeńcem i synem chrzestnym Jana Olszewskiego, zwracał uwagę, że Kościół katolicki zawsze był dla byłego premiera trwałym i istotnym elementem narodowej tożsamości. – Temu dawał świadectwo słowem i czynem. Ta prawda dość oczywista była w PRL przez wiele osób i środowisk kontestowana. I tak jest dzisiaj – ocenił.",,
Były burmistrz Śródmieścia: Niejednokrotnie decyzje zwrotowe były wątpliwe,"– Burmistrzowie dzielnic nie mają upoważnień do dysponowania mieniem, powierzono im tylko wydawanie nieruchomości dekretowych; niejednokrotnie decyzje, które otrzymywaliśmy z BGN-u były wątpliwe – zeznał w czwartek przed komisją weryfikacyjną były burmistrz Śródmieścia Wojciech Bartelski.","W ramach tzw. swobodnej wypowiedzi Bartelski przypomniał, że w latach 2006-2014 r. był burmistrzem Śródmieścia, a obecnie jest prezesem zarządu spółki Tramwaje Warszawskie.Świadek pokazał książkę Iwony Szpali i Małgorzaty Zubik „Święte prawo”. – To te dwie kobiety są papieżycami warszawskiej reprywatyzacji, to one pierwsze wpadły na trop nieprawidłowości (...). Ja jestem bardzo dumny, bo jestem jedyną osobą wymienioną z imienia i nazwiska w tej książce, jako urzędnik miasta stołecznego Warszawy, który wiele lat temu działał w interesie miasta i mieszkańców, starał się walczyć z nieprawidłowościami reprywatyzacyjnymi – powiedział Bartelski.Podkreślił, że burmistrzowie dzielnic działają w oparciu o trzy zasadnicze akty prawne: ustawę warszawską i uchwałę dekoncentracyjną; trzecim aktem są pełnomocnictwa i upoważnienia przyznawane przez prezydenta miasta.Jak mówił, burmistrzowie dzielnic nie mają „samoistnych upoważnień administracyjnych ani pełnomocnictw cywilnych do dysponowania mieniem”. Bartelski dodał, że burmistrzom i dzielnicowym ZGN-om powierzono tylko wydawanie nieruchomości dekretowych.– Z biegiem czasu okazywało się, że niejednokrotnie decyzje, które otrzymywaliśmy z BGN-u, były wątpliwe i na ich podstawie wątpliwe było wydawanie nieruchomości – powiedział Bartelski.Jak mówił, urzędnicy dzielnicy nie byli informowani o toczących się pracach w BGN. Przekonywał, że w sprawie słynnej działki przy ul. Twardej przez sześć lat prosił o informację o stanie roszczeń. – Praktycznie sytuacja wyglądała w ten sposób, że otrzymywaliśmy po prostu kopię decyzji. Jako dzielnicy nie przysługiwały nam prawa strony, nie mogliśmy tych decyzji zaskarżać – powiedział Bartelski. „O nieprawidłowościach dowiedziałem się z gazet” – W sprawie reprywatyzacji gimnazjum przy ul. Twardej miałem dobre rozeznanie; o tym, że roszczenia mogą być nabyte z naruszeniem prawa dowiedziałem się z gazet – powiedział b. burmistrz Śródmieścia.Podczas czwartkowego posiedzenia komisji weryfikacyjnej wiceprzewodniczący komisji Sebastian Kaleta przywołał sprawę reprywatyzacji przy ulicy Twardej, na której swoją siedzibę miało gimnazjum. W lipcu ub.r. komisja uchyliła decyzje prezydent Warszawy o przyznaniu Maciejowi M. prawa użytkowania wieczystego nieruchomości przy ul. Twardej. Komisja stwierdziła rażące naruszenie interesu społecznego przez Hannę Gronkiewicz-Waltz i jej bierność. W związku z roszczeniami Macieja M. (obecnie przebywa w areszcie), Rada Miasta przeniosła z Twardej gimnazjum - jeszcze przed przyznaniem mu w lipcu 2014 r. prawa użytkowania wieczystego do działek. Maciej M. pojawia się jako beneficjent ws. terenu przy ulicy Szarej, którą w czwartek zajmuje się komisja.Kaleta zapytał świadka, jaka była podstawa prawna podjęcia działań związanych z przeniesieniem gimnazjum przy ul. Twardej. Bartelski odparł: „Podjąłem w trosce o najlepiej pojmowany interes publiczny”. – Podjąłem działania w postaci poszukiwania nowej placówki. Jest to działanie o charakterze technicznym, które nie wymaga podstawy prawnej –  dodał. Kaleta pytał, czy Bartelski zweryfikował stan postępowania reprywatyzacyjnego w Biurze Gospodarki Nieruchomościami. B. burmistrz potwierdził, że „na tyle, na ile potrafił”. Dodał, że ówczesny dyrektor BGN Marcin Bajko wielokrotnie informował jego i radnych w sprawie  reprywatyzacji Twardej.Przewodniczący komisji Patryk Jaki dopytywał, na jakiej podstawie prawnej świadek odpowiedział jednemu z beneficjentów, że podejmuje decyzję o podjęciu działań w sprawie przeniesienia gimnazjum z ulicy Twardej. Bartelski powołał się na zapis w ustawie warszawskiej, który mówi, że dzielnica zajmuje się sprawami lokalnymi, w tym sprawami oświaty. „Miałem świadomość, że M. kontroluje roszczenia”  Kaleta dopytywał, czy świadek otrzymał informację z BGN na temat roszczeń do Twardej. B. burmistrz odpowiedział, że tak. – W sprawie miałem dobre rozeznanie – zaznaczył. – Oceniłem, że jest bardzo wysokie prawdopodobieństwo rychłego zwrotu – mówił Bartelski. Wiceszef komisji dopytywał, czy świadek miał świadomość, że przyszły beneficjent nie dysponował nawet 10 proc. roszczeń w czasie, kiedy Bartelski podjął działania ws. gimnazjum. B. burmistrz odpowiedział, że „miał świadomość, że (Maciej M.) w sensie faktycznym kontroluje wszystkie roszczenia do Twardej 8 i 10, czego dowodzą wszystkie następstwa zdarzeń”. Dodał, że M. przepisał na siebie wszystkie roszczenia w ciągu jednego dnia. Kaleta przypomniał, że nastąpiło to w kwietniu 2014 r., kiedy uchwała ws. przeniesienia gimnazjum została podjęta w lutym 2014 r.Bartelski przyznał, że „o tym, że roszczenia mogą być nabyte z naruszeniem prawa dowiedział się w 2015 r. z gazet”. „Absurdem” nazwał fakt, że mógłby wnioskować o przeniesie szkoły, gdyby wiedział o nieprawidłowościach.Patryk Jaki zapytała, czy świadek znał beneficjenta roszczeń ws. Twardej i Szarej – Macieja M. oraz jego pełnomocnika Andrzeja M. Bartelski potwierdził, że ich znał. Kiedy przewodniczący pytał, w jakich okolicznościach ich poznał b. burmistrz odpowiedział, że „chyba przy okazji Szarej” w 2010 r., kiedy przyszli do niego do urzędu. Zaprzeczył jednak, że miał z Maciejem M. i Andrzejem M. prywatne kontakty. Zaprzeczył również, że z Andrzejem M. rozmawiał raz ws. Twardej, ale nie dotyczyła ona przeniesienia szkoły.",,
Prezydent Litwy przyjedzie do Polski na obchody zakończenia wojny,"Dalia Grybauskaite poinformowała, że weźmie udział w polskich obchodach 70. rocznicy zakończenia drugiej wojny światowej, organizowanych 7 maja na Westerplatte.","– To była okrutna wojna, jak zresztą każda wojna. Naszym obowiązkiem jest uczczenie jej ofiar – powiedziała Grybauskaite w wywiadzie dla Litewskiego Radia. Prezydent Litwy dodała, że wraz z innymi przywódcami państw europejskich złoży kwiaty na Westerplatte, gdzie rozpoczęła się druga wojna światowa.Grybauskaite zapowiedziała też, że odda hołd ofiarom tego konfliktu zbrojnego również na Litwie. Wykluczyła przy tym udział władz Litwy w obchodach 70. rocznicy zakończenia wojny organizowanych 9 maja w Moskwie.Kontrowersje wokół flagi okupowanego krymu– Oglądanie parady wojskowej, na której niesiona będzie flaga okupowanego Krymu? Nie sądzę, byśmy powinni to teraz robić – skomentowała wcześniej Grybauskaite to, że Litwa jako jedyne państwo UE nie wyśle swego ambasadora na moskiewskie uroczystości.Łotwa i Estonia potwierdziły, że ich przedstawiciele na szczeblu ambasadorów wezmą udział w tych obchodach. Nie wyślą ich natomiast na te uroczystości Ukraina i Gruzja – poinformował szef MSZ Litwy Linas Linkeviczius.",,
Papież upoważnia wszystkich kapłanów do rozgrzeszenia aborcji,"Papież Franciszek udzielił wszystkim kapłanom władzy rozgrzeszania osób, które popełniły grzech aborcji, przedłużając tym samym swą decyzję, jaka obowiązywała w Roku Świętym. Ogłosił to w ogłoszonym w poniedziałek liście apostolskim z okazji jego zakończenia.","W liście „Misericordia et misera” papież podkreślił, że spowiedź musi ponownie odnaleźć swoje centralne miejsce w życiu chrześcijańskim. – Dlatego potrzebni są kapłani, którzy poświęcają swoje życie posłudze jednania, tak aby wszyscy mieli możliwość doświadczenia wyzwalającej mocy przebaczenia, jako że nikomu szczerze skruszonemu nie zabrania się dostępu do miłości Ojca, który czeka jego powrotu – dodał. Następnie Franciszek napisał: z powodu tego wymagania, aby żadna przeszkoda nie stała pomiędzy prośbą o pojednanie a Bożym przebaczeniem, udzielam od tej pory wszystkim kapłanom, na mocy ich posługi, władzy rozgrzeszania osób, które popełniły grzech aborcji. Papież przypomniał, że władzy tej udzielił w sposób ograniczony na czas Roku Świętego Miłosierdzia w liście z 1 września 2015 roku. „Niech każdy kapłan stanie się wsparciem i pociechą” – To, czego udzieliłem w sposób ograniczony na okres Jubileuszu – wyjaśnił – zostaje obecnie przedłużone w czasie, niezależnie od jakichkolwiek przeciwnych rozporządzeń. W przypomnianym liście Franciszek napisał wtedy, że upoważnia wszystkich kapłanów w Roku Jubileuszowym „do rozgrzeszenia z grzechu aborcji osób, które jej dokonały, żałują tego z całego serca i proszą o przebaczenie”.Obecnie papież stwierdził: Chciałbym podkreślić z całą mocą, że aborcja jest grzechem ciężkim, ponieważ kładzie kres niewinnemu życiu. Jednakże z równą siłą mogę i muszę stwierdzić, że nie ma żadnego grzechu, którego nie mogłoby objąć i zniszczyć Boże miłosierdzie, gdy znajduje serce skruszone, które prosi o pojednanie się z Ojcem. – Niech więc każdy kapłan stanie się przewodnikiem, wsparciem i pociechą, towarzysząc penitentom na tej drodze specjalnego pojednania – zaapelował.",,
Rosja testuje nową rakietę. Putin grozi światu,– Rosja rozpoczęła aktywną fazę testów nowej międzykontynentalnej rakiety balistycznej Sarmat – poinformował w czwartek prezydent Władimir Putin. Rakieta zastąpi najpotężniejszy dotąd rosyjski międzykontynentalny pocisk balistyczny Wojewoda.,"Informując w orędziu do Zgromadzenia Federalnego (dwóch izb parlamentu) o nowej broni, Putin zapewnił, że nie są dla niej groźne „żadne systemy obrony przeciwrakietowej, nawet perspektywiczne”.Prezydent Rosji pochwalił się także systemem rakietowym „Kindżał”, którego rakiety rozwijają prędkość dziesięciokrotnie przewyższającą prędkość dźwięku, jak również bronią laserową. Kilkakrotnie podkreślił, że Rosja rozwinęła swój potencjał wojskowy w odpowiedzi na działania Stanów Zjednoczonych i NATO. Rosyjski przywódca dodał, że wielokrotnie ostrzegał Zachód, iż Moskwa pracuje nad taką bronią, ale nikt go nie słuchał. - To teraz mnie posłuchajcie - oświadczył Władimir Putin.",,
Akty oskarżenia przeciw publicystom oko.press i Giertychowi. Oskarżycielem sędzia SN,"Akty oskarżenia wobec publicystów lewicowego portalu oko.press Anny Mierzyńskiej i Piotra Pacewicza oraz prawnika Romana Giertycha skierował sędzia Sądu Najwyższego Konrad Wytrykowski. Jak mówi w rozmowie z portalem tvp.info, zarzuty o udział w grupie „Kasta” zajmującej się hejtem wobec sędziów, jakie kierowali wobec niego wymienieni, są pomówieniami. – Uważam, że wszystkie podjęte działania wskazują na celowe działanie osób trzecich mających na celu zdyskredytowanie mojej osoby w oczach opinii publicznej i podważenia moich kompetencji do pełnienia urzędu sędziego – stwierdził.","W rozmowie z portalem sędzia Wytrykowski poinformował, że skierował akty oskarżenia wobec Mierzyńskiej i Pacewicza. Wytrykowski oskarża ich o to, że na portalu oko.press przypisali mu udział w siatce osób, zajmującej się rozpowszechnianiem hejtu na temat niechętnych rządowi sędziów, a także to, że wpadł na pomysł akcji wysyłania pocztówek z wulgarną treścią do I prezes Sądu Najwyższego Małgorzaty Gersdorf. Podobny akt oskarżenia został skierowany wobec Giertycha, który miał podobne wypowiedzi na Twitterze oraz na antenie TVN24.Na pytanie portalu, w jaki sposób środowisko sędziowskie zareagowało na zarzuty, jakie pojawiły się pod jego adresem w mediach, Wytrykowski odpowiedział, że reakcje były różne. – Te osoby, które mnie znają, nie uwierzyły w te zarzuty. Otrzymałem bardzo dużo wyrazów wsparcia zarówno od osób, z którymi obecnie orzekam, jak i osób, które poznałem  wcześniej w czasie mojej aktywności zawodowej. Osoby te były bardzo zaskoczone rozmiarami, posługując się kolokwialnym określeniem używanym przez media opisujące rzekomą aferę, „hejtu” wobec mojej osoby – stwierdził. Jak dodał, ma świadomość, że są też osoby mu nieprzychylne, które mogły uwierzyć w narrację Onetu i „Gazety Wyborczej”. Mowa o osobach, które już wcześniej miały mu za złe objęcie funkcji prezesa Sądu Apelacyjnego we Wrocławiu, a późnej kandydowanie do Sądu Najwyższego i objęcie stanowiska w Izbie Dyscyplinarnej. Wytrykowski deklaruje, że już wcześniej był „źle traktowany przez część środowiska sędziowskiego, obrażany w mediach społecznościowych oraz w mediach krytycznych wobec reform przeprowadzanych w sądownictwie”. – Nie popełniłem czynów, które zarzuciły mi media. Nigdy nie uczestniczyłem w żadnej grupie, czy to  czatowej, czy jakiejś innej, która miałaby za zadanie „hejtowanie” innych sędziów.  To absurd.  O tym, że wymienieni w mediach sędziowie byli szykanowani, dowiedziałem się dopiero z serii artykułów w Onecie czy „Wyborczej”, np. z informacjach na temat sędziego Markiewicza dot. jakiegoś krążącego w przestrzeni publicznej jego życiorysu, który miał być rozsyłany wśród sędziów, czy o sprawie rzekomego nakłaniania przez niego jakiejś kobiety do aborcji – powiedział. Wytrykowski zaprzeczył również, by miał wymyślić czy organizować jakąś akcję wysyłania pocztówek do pierwszej prezes Sądu Najwyższego. Przedstawiane w mediach zrzuty ekranów z konwersacji grupy „Kasta” nazwał „zupełnie niewiarygodnymi”. – Każdy użytkownik aplikacji WhatsApp jest w stanie stworzyć fikcyjną konwersację grupową, określając zarówno nazwę grupy, jak i nazwy jej uczestników w dowolny, wybrany przez siebie sposób. Tak stworzoną konwersację grupową każdy jej uczestnik może dowolnie rozpowszechniać poprzez tworzenie zrzutów ekranu. Zresztą z tożsamym zrzutem, który otrzymałem za pośrednictwem Biura Prasowego Sądu Najwyższego od „Gazety Wyborczej”, byłem w kwietniu 2019 r. u pani prof. Małgorzaty Gersdorf, która osobiście odczytała jego treść i oświadczyła, że nie należy się przejmować takimi prowokacjami – powiedział, dodając, że nie rozumie, dlaczego prof. Gersdorf zmieniła zdanie w tym zakresie. – Uważam, że te wszystkie działania wskazują na celowe działanie osób trzecich mających na celu zdyskredytowanie mojej osoby w oczach opinii publicznej i podważenia moich kompetencji do pełnienia urzędu sędziego – dodaje. Sędzia deklaruje, że podejmie „wszelkie możliwe kroki prawne przeciwko podmiotom odpowiedzialnym za zorganizowaną akcję zniesławiania” go, „obejmujące zarówno prywatne akty oskarżenia, jak i pozwy cywilne”. – Pierwsze działania prawne zostały już podjęte przez mojego pełnomocnika. Niestety dotyczą one również dziennikarzy, którzy rozpowszechniali nieprawdziwe informacje na mój temat. Niezależnie od wszystkich kroków prawnych, mam nadzieję, że prokuratura wyjaśni, kto stał za tymi działaniami – mówi. Jak dodaje, Rzecznik Dyscyplinarny Sądu Najwyższego prowadzi w jego sprawie czynności wyjaśniające. – Jestem przekonany, że pozwoli mi to na oczyszczenie się z wszelkich zarzutów. Zamierzam z całą stanowczością i determinacją bronić dobrego imienia tak swojego jak i mojej rodziny – podsumował sędzia.",,
"„Monopol Kaczyńskiego na prawicę, bez szans”","- Prawica, której jedność Jarosław Kaczyński utożsamia ze swoim monopolem, nie ma szans - powiedział na antenie TVP Info Jarosław Kurski z Solidarnej Polski. Jego zdaniem uchwała PiS wzywająca „secesjonistów” do powrotu to próba przykrycia kongresu założycielskiego SP. Kurski ostro skrytykował też PO. – Platforma to ni pies, ni wydra, coś na kształt świdra. Kiedy jest wygodnie to się jeździ do Łagiewnik (...) Kiedy potrzebuje Palikota, atakuje Kościół - mówił.",,,
Szydło: po show Tuska w Warszawie moje wątpliwości zniknęły,"Premier Beata Szydło przyznała w najnowszym wywiadzie dla „Do Rzeczy”, że miała wątpliwości, czy miał sens tak zdecydowany sprzeciw wobec kandydatury Donalda Tuska na szefa Rady Europejskiej. Dodała, że zmieniła zdanie, gdy przyjechał do Warszawy na przesłuchanie w prokuraturze. – Gdy zobaczyłam cały ten show, moje wątpliwości zniknęły – powiedziała premier.","Szydło spytano w wywiadzie, czy z politycznego punktu widzenia tak twarde upieranie się przy sprzeciwie wobec kandydatury Donalda Tuska podczas wyboru przewodniczącego Rady Europejskiej nie było błędem. – Przyznaję, że jeszcze do 19 kwietnia miałam pewne wątpliwości, czy rzeczywiście tak zdecydowane przeciwstawienie się miało sens, że być może należało wstrzymać się od głosu – powiedziała Szydło w wywiadzie dla „Do Rzeczy”.",,
"Rzecznik PO zdradza, jak zostanie wybrany ich kandydat na prezydenta","Zarząd krajowy Platformy Obywatelskiej rekomenduje Borysa Budkę na szefa klubu KO, a na wicemarszałka Sejmu Małgorzatę Kidawę-Błońską – poinformował rzecznik PO Jan Grabiec. Jak dodał po posiedzeniu zarządu, nominacji kandydata na prezydenta dokonać ma w grudniu Konwencja Krajowa PO.","Jak poinformował Grabiec, zarząd krajowy rekomendował na szefa klubu Koalicji Obywatelskiej wiceprzewodniczącego PO Borysa Budkę, a na wicemarszałka Sejmu, pełniącą tę funkcję również w obecnej, kończącej się kadencji, Małgorzatę Kidawę-Błońską.Rzecznik PO powiedział, że ustalono, iż nominacji kandydata na prezydenta dokonają w głosowaniu uczestnicy Konwencji Krajowej PO, która zbierze się 14 grudnia. - Na prawybory nie ma czasu, bo żeby je przeprowadzić w dwóch turach, to musielibyśmy zakończyć pewnie grubo po świętach, na początku stycznia. Ale formuła pewnych debat wewnętrznych kandydatów, którzy chcą uzyskać nominację, jest możliwa - zapowiedział wcześniej Sławomir Neumann w programie #rzeczopolityce.  Marszałek i wicemarszałek Senatu Grabiec poinformował, że na posiedzeniu zarządu przewodniczący PO Grzegorz Schetyna rekomendował na stanowisko marszałka Senatu Tomasza Grodzkiego, a na wicemarszałka Senatu Bogdana Borusewicza. To element ustaleń dotyczących prezydium Senatu, które zapadły w rozmowach liderów ugrupowań opozycyjnych: PO, PSL i SLD.19 listopada upłynie termin zgłaszania kandydatów.",,
Karczewski: nie widzę podstaw do powołania komisji śledczej ws. Puszczy Białowieskiej,"– Nie widzę podstaw do powołania komisji śledczej w sprawie Puszczy Białowieskiej – powiedział we wtorek marszałek Senatu Stanisław Karczewski. Podkreślił, że w sprawie Puszczy wierzy ministrowi środowiska Janowi Szyszce.","Karczewski pytany przez dziennikarzy, czy zgodnie z postulatem PO, powinna zostać powołana komisja śledcza w sprawie Puszczy Białowieskiej, odparł: „Nie widzę podstaw do tego, żeby taką komisję powoływać”.Platforma chce powołania sejmowej komisji śledczej, która ma wyjaśnić działania Ministerstwa Środowiska prowadzone w Puszczy Białowieskiej, w szczególności „masową” wycinkę starodrzewia – poinformował we wtorek poseł PO Stanisław Gawłowski.Trybunał Sprawiedliwości UE orzekł w poniedziałek, że oprócz sytuacji wyjątkowej i bezwzględnie koniecznej do zapewnienia bezpieczeństwa publicznego Polska musi natychmiast zaprzestać wycinki w Puszczy Białowieskiej. Za złamanie tego zakazu grozi 100 tys. euro kary dziennie. „Nie znam dokładnie procedury” Karczewski był pytany, czy w związku z orzeczeniem Trybunału, powinna być kategorycznie wstrzymana wycinka w Puszczy Białowieskiej. – Nie znam dokładnie procedury, z tego, co słyszałem jest 15 dni na odpowiedz polskiego rządu. Wiem, że ona jest przygotowywana. Oczywiście, że nie powinniśmy płacić 100 tys. euro dziennie. Jeśli będzie taki wyrok, to do każdego wyroku trzeba podejść z pełną powagą i trzeba (go) respektować – powiedział Karczewski.Marszałek Senatu przekonywał, że minister Szyszko jest naukowcem i profesorem. – Ja mu wierzę i mam nadzieję, że również wyrok Trybunału będzie korzystny dla Polski – zaznaczył. Ultimatum Trybunału UE ws. Puszczy Trybunał Sprawiedliwości UE stwierdził, że należy uwzględnić wniosek Komisji Europejskiej o zastosowanie środków tymczasowych, czyli potwierdzić nakaz natychmiastowego wstrzymania wycinki w Puszczy do czasu rozstrzygnięcia sprawy. Z takim wnioskiem wyszła KE.„Trybunał nakazał Polsce, aby powiadomiła Komisję, najpóźniej w ciągu 15 dni od doręczenia niniejszego postanowienia, o wszelkich środkach, jakie przyjęła w celu jego pełnego poszanowania, wskazując z uzasadnieniem te z rozpatrywanych działań aktywnej gospodarki leśnej, które zamierza ona kontynuować ze względu na ich konieczność dla zapewnienia bezpieczeństwa publicznego”  podkreślono w komunikacie Trybunału.Gdyby Komisja uznała, że Polska nie przestrzega w pełni tego rozstrzygnięcia, będzie mogła zażądać nowego postępowania. Jeśli wówczas Trybunał potwierdzi, że wycinka jest kontynuowana, nakaże Polsce zapłatę na rzecz Komisji kary pieniężnej w wysokości co najmniej 100 tys. euro dziennie.",,
ONZ: liczba uchodźców rośnie lawinowo; już 50 mln osób bez dachu nad głową,"Ponad 50 milionów osób, z czego połowa to dzieci, było zmuszonych w ubiegłym roku do opuszczenia swoich domów – alarmuje ONZ. Organizacja zwraca uwagę, że jest to najgorsza sytuacja od czasu II wojny światowej. Najwięcej uchodźców uciekło z ogarniętej wojną Syrii.","Dane opublikował Wysoki Komisarz Narodów Zjednoczonych ds. Uchodźców (UNHCR) w raporcie „Global Trends”. To nie przypadek, dziś przypada Światowy Dzień Uchodźcy. – Obserwujemy ogromny skok, wzrost liczby ludzi na świecie zmuszonych siłą do ucieczki z domu – powiedział wysoki komisarz ds. uchodźców Antonio Guterres.Poinformował, że w zeszłym roku liczba osób zmuszonych do opuszczenia swoich domów wyniosła 51,2 mln ludzi, z czego 16,7 mln stanowili imigranci, a 33,3 mln to osoby przemieszczone na terenie własnego kraju. Dodatkowo odnotowano 1,2 mln osób, które zwróciły się o przyznanie im azylu i czekają na decyzję w tej sprawie. ONZ podkreśla także, że 86 procent uchodźców znajduje schronienie i żyje w krajach rozwijających się. ONZ zwraca uwagę, że rekordowa liczba uchodźców ma związek z licznymi konfliktami regionalnymi m.in. na Ukrainie, w Syrii czy Iraku. Szczególnie ten ostatni kraj w najbliższych miesiącach może mierzyć się z wielką falą uchodźców – przewiduje ONZ.Guterres uważa, że winę za taki stan rzeczy ponoszą w dużej mierze światowe potęgi.– W tej sytuacji dokładnie widzimy koszty nierozwiązywania światowych konfliktów oraz braku polityki zapobiegania im. Dostrzegamy paraliż Rady Bezpieczeństwa (ONZ) w rozwiązywaniu wielu poważnych konfliktów na świecie – podkreślił Guterres. W zeszłym roku w Polsce złożono ponad 5,5 tys. wniosków o nadanie statusu uchodźcy – wynika z danych Urzędu ds. Cudzoziemców. W porównaniu do poprzedniego roku, to wzrost o ok. 40 proc., jednak podobne tendencje notowane były również w 2012 r. Ponad 90 proc. wniosków o przyznanie statusu uchodźcy w naszym kraju jest składanych na przejściu granicznym z Białorusią: Terespol–Brześć. Pasażer, który zadeklaruje, że stara się o ochronę międzynarodową, chociaż nie ma dokumentów uprawniających do wjazdu, np. wizy, nie jest zawracany z granicy. Aby zostać uchodźcą, musi udowodnić, że w swoim kraju był prześladowany. CZYTAJ TAKŻE  Baszar al-Asad wygrywa wybory. Opozycja: to farsa",,
"Sędzia Gąciarek: sędzia na telefon poniósł karę, orzeka w innym mieście","– Są zarzuty, że sędziowie rzekomo byli ulegli, wobec jakiejś poprzedniej władzy, ja sobie czegoś takiego nie wyobrażam. Jest podawany czasem taki głośny przykład, takiego jednego sędziego, który się skompromitował, bo ten telefon odebrał, ale ten człowiek, patrzmy obiektywnie, on poniósł karę, orzeka w innym mieście i nikt się nie będzie za nim ujmował – powiedział podczas pikiety przed Sądem Najwyższym w Warszawie, sędzia Piotr Gąciarek.","– Sędzia nie może odbierać telefonu od jakiegokolwiek polityka. Dla mnie sędzia, który by na jakikolwiek telefon reagował, to nie jest sędzia, to jest człowiek, któremu nie można podać ręki ani go szanować – dodał sędzia.W pikiecie, której organizatorem był Komitet Obrony Demokracji, wzięli udział między innymi sędzia Piotr Gąciarek i Tadeusz Korablin.  Piotr Gąciarek był bohaterem programu  „Alarm!” w TVP1. Odrzucony przez kobietę sędzia, zakończył znajomość przed sądem, próbując odzyskać podarowane kobiecie przed rozstaniem prezenty.",,
„To zaczęło się wylewać z Inowrocławia. Brejza to pionier wydziału propagandy”,"Krzysztof Brejza jako pionier tworzył w Inowrocławiu „wydział propagandy”. Te praktyki zostały przeniesione dużo wyżej, na rynek warszawski – mówił w Radiu PIK Ireneusz Stachowiak, kandydat Prawa i Sprawiedliwości do Sejmu.","Dziennikarze „Sieci” ustalili, że za hejterskim profilem na Facebooku SokzBuraka stoi Mariusz Kozak-Zagozda, którego zatrudnia jednocześnie Platforma Obywatelska i stołeczny ratusz Rafała Trzaskowskiego. Portal tvp.info ujawnił szereg faktów związanych z aferą hejterską w Inowrocławiu. W miejskim ratuszu, którym rządzi od lat Ryszard Brejza (ojciec posła Platformy Obywatelskiej Krzysztofa), działał Wydział Promocji i Komunikacji Społecznej, w którym produkowane były wpisy chwalące Brejzów, hejterskie komentarze i insynuacje na temat adwersarzy politycznych. Ujawniliśmy fakty ze śledztwa w Inowrocławiu i zeznania urzędników ratusza, którzy pod przysięgą mówili, jak działał nieoficjalny „wydział propagandy” - jak go nazywali jego członkowie.W Radiu PIK Ireneusz Stachowiak, lider Solidarnej Polski w regionie kujawsko-pomorskim, mówił o hejcie i metodach działania opozycji. – Trochę się rozlało to mleko, które zaczęło wylewać się z Inowrocławia. Krzysztof Brejza jako pionier tworzył w Inowrocławiu „wydział propagandy” – mówił polityk. – W Inowrocławiu płacono hejterom; to rzecz skandaliczna. Widać, że to metody działania opozycji, język nienawiści, dyskredytowanie politycznych przeciwników – zauważał Stachowiak.",,
USA chwalą Polskę za strategię energetyczną i zapowiadają zwiększenie dostaw LNG,"Stany Zjednoczone zapowiadają dalsze zwiększenie dostaw gazu skroplonego do Europy, krytykują Rosję i Nord Stream 2, chwalą Polskę za energetyczną strategię. W Brukseli mówił o tym sekretarz do spraw energii USA Rick Perry podczas pierwszego, unijno-amerykańskiego forum energetycznego. Uczestniczą w nim przedstawiciele polityki i biznesu z obu stron Atlantyku, Polskę reprezentuje m.in. pełnomocnik rządu do spraw Strategicznej Infrastruktury Energetycznej Piotr Naimski.","Amerykański sekretarz do spraw energii powiedział, że import LNG z USA wpłynie korzystnie na bezpieczeństwo energetyczne Europy. Dodał, że Stany Zjednoczone zapewnią zróżnicowanie dostaw energii i pozwolą unijnym krajom uniezależnić się od zakupu gazu z Rosji, która – jak dodał – wykorzystuje energię w grach politycznych przeciwko innym krajom.– Jesteśmy solidnym dostawcą. Uważamy, że zakup gazu z USA to bardzo atrakcyjny wybór, na pewno dla naszych przyjaciół w Europie – powiedział Rick Perry. Skrytykował Nord Stream 2. – Ten projekt wleje rosyjski gaz w samo serce Zachodniej Europy, wzmacniając Rosję, powodując że unijne kraje nadal będą zależne od jej dobrej woli – dodał. Pochwalił też państwa, które starają się uniezależnić od dostaw rosyjskiego gazu i wymienił między innymi Polskę. – Dobra decyzja Polski, która rozbudowuje terminal LNG, redukując swoją zależność od dostaw gazu z Rosji, zwiększając import z innych krajów, w tym z USA – powiedział amerykański sekretarz energii. Chodzi o rozbudowę gazoportu w Świnoujściu, która współfinansowana będzie z unijnego budżetu. Na ten cel zostanie przekazanych prawie 128 mln euro.",,
Prezydent: Reforma wymiaru sprawiedliwości jest niezbędna,"Reforma wymiaru sprawiedliwości jest niezbędna – powiedział w TVP Info prezydent Polski Andrzej Duda. Dodał, że „władza sądownicza próbuje pokazać społeczeństwu, że jest mocniejsza niż inne władze”. Zaznaczył, że na zachód Europy „płynie rzeka kłamstwa, jeśli chodzi o prawodawstwo w Polsce”.  – Nominacje otrzymane przez prezydenta jednoznacznie przesądzają o statusie sędziów – powiedział prezydent.","W piątek Sejm uchwalił nowelizację ustaw sądowych. Prezydent Duda w programie „Woronicza 17” TVP Info był pytany, czy jest potrzebna nowa ustawa o sądownictwie.  – Jest potrzebna, a nawet powiedziałbym, że jest niezbędna, zwłaszcza wobec tych orzeczeń i wypowiedzi, które ostatnio pojawiały się w przestrzeni publicznej także i medialnej, ze strony sądów i ze strony sędziów, gdzie kompletnie wypaczano tak naprawdę istotę tego, co orzekł Trybunał Sprawiedliwości Unii Europejskiej, nadinterpretowując (...) treść tego wyroku, pomijając bardzo istotne jego treści. A jednocześnie próbując de facto wprowadzić anarchię w kraju coś z czym absolutnie zgodzić się nie można i każdy rozsądnie patrzący na to obywatel powie stop takiemu działaniu – powiedział Duda. Rozwiązania jak na ZachodzieZdaniem prezydenta „stąd między innymi są te rozwiązania, które zresztą w większości są rozwiązaniami zaczerpniętymi z prawodawstwa innych krajów Unii Europejskiej”. Jak dodał, rozwiązania te, „mają doprowadzić do tego, żeby sądy wróciły do takiego działania, jakie zgodnie z konstytucją i zgodnie z ogólnoświatowymi, obowiązującymi normami w krajach demokratycznych powinny realizować, czyli powinny sprawować wymiar sprawiedliwości w taki sposób, aby państwo dobrze funkcjonowało i żeby ludzie mieli poczucie sprawiedliwości”. – Od dawna w Polsce się to niestety nie dzieje – wskazał. – Wśród sędziów w Polsce jest grupa – niestety dosyć istotna – ludzi, którzy uważają, że ma być tak jak było, czyli że sędziowie de facto nie ponoszą żadnej odpowiedzialności, przede wszystkim odpowiedzialności dyscyplinarnej – powiedział prezydent. „Sądy działają źle”– Jeżeli mówimy o tym, że ludzie nie mają zaufania do sędziów, do wymiaru sprawiedliwości w Polsce, do sądów, jeżeli ludzie mówią, że nie ma sprawiedliwości, że sądy działają źle; to właśnie przede wszystkim, przez takie sytuacje, kiedy widzą bezkarność sędziów, kiedy widzą, że sędziowie są kimś zawieszonym ponad prawem, (...) że oni mogą sobie robić co chcą, orzekać jak chcą – ocenił prezydent.  Andrzej Duda przypomniał, że „w ostatnim czasie wydano cały szereg orzeczeń, gdzie sędziowie korzystają tylko z tego, że na przykład nie ma już żadnej możliwości odwołania się od orzeczenia Sądu Najwyższego, że nie ma już żadnej możliwości odwołania się od orzeczenia Trybunału Konstytucyjnego”. Ocenił, że zdaniem sędziów „oznacza to (...), że można wydać orzeczenie wbrew przepisom, można wydać orzeczenie wbrew zasadom konstytucji – i tak nie będzie żadnych konsekwencji, bo nie przewiduje się postawienia sędziów przed Trybunałem Stanu, bo odpowiedzialność dyscyplinarna była do tej pory iluzoryczna – podkreślił prezydent. Prezydent ocenił, że Izbę Dyscyplinarną w Sądzie Najwyższym „z premedytacją” stworzono jako nową instytucję, niezależną od Pierwszego Prezesa Sądu Najwyższego „po to właśnie by prezesi Sądu Najwyższego nie mieli wpływu na sprawy tej Izby”. Prezydent dodał, że chodzi m.in. o sprawy kadrowe i finansowe. Prezydent Duda był pytany czy podpisałby nowelizację ustaw sądowych w takim kształcie, w jakim została uchwalona przez Sejm.  – Proces legislacyjny w sprawie tej ustawy cały czas jeszcze trwa. Przypominam, że ustawa na razie została przyjęta tylko w Sejmie, a jeszcze będzie dyskutowana w Senacie. Po to mamy dwie izby parlamentu, aby obie mogły sprawę przedyskutować. W Senacie na pewno będzie senackie spojrzenie, bo ta izba ma zawsze swoje spojrzenie. Ja z wielką uwagą wysłucham tego, co mają do powiedzenia przedstawiciele Senatu i na samym końcu dokonam oceny – odpowiedział prezydent Duda.  Dodał, że chce zakomunikować „jasno i wyraźnie”, że rozwiązania m.in. w zakresie poprawek, które do projektu ustawy wniesiono w Sejmie, były z nim konsultowane i on się z nimi zgadza. Porządkowanie sytuacji– Uważam te rozwiązania za rozsądne i porządkujące sytuację w polskim wymiarze sprawiedliwości. (...) Oczywiście sędziowie są specjalną grupą zawodową, ale to oznacza przede wszystkim, że mają oni specjalną odpowiedzialność wobec polskiego społeczeństwa i państwa, bardzo specjalną rolę – powiedział prezydent.  Wskazał, że przy każdej nominacji sędziowskiej podkreśla zwracając się do sędziów, aby czuli odpowiedzialność i swoją specjalną rolę, gdy siedzą za stołem sędziowskim. Dodał, że chciałby, aby sędziowie mieli świadomość władzy nad człowiekiem, który przed nimi stoi, świadomość wydawania wyroków w imieniu RP. Podkreślił, że zachowanie sędziów na sali sądowej i poza nią jest przez ten pryzmat oceniane. – Na podstawie tego zachowania, tego jak się zachowują, jak wydają wyrok, jak traktują człowieka, ludzie wyrabiają sobie opinię na temat polskiego wymiaru sprawiedliwości. Albo mówią, że ten wymiar jest uczciwy i sprawiedliwy, że sądy są być może surowe, ale sprawiedliwe. Albo mówią, że są zepsute, skorumpowane, niesprawiedliwe i fatalnie działają – ocenił Andrzej Duda. Prezydent był też pytany o krytyczne głosy z zagranicy wobec m.in. Izby Dyscyplinarnej Sądu Najwyższego i nowelizacji ustaw sądowych. „Płynie rzeka kłamstw”– Na zachód Europy płynie z Polski rzeka kłamstwa na temat tego, co dzieje się, jeżeli chodzi o ustawodawstwo wobec wymiaru sprawiedliwości. Opowiadane są niestworzone historie, Polska jest demonizowana – podkreślił Duda. Jego zdaniem czynią to grupy, które widzą, że tracą swoje wpływy. – Te grupy, które dzisiaj próbują de facto prawie, że rozwiązania siłowego wobec demokratycznie wybranych w Polsce władz – ocenił.  – Władza sądownicza próbuje pokazać całemu społeczeństwu i wybranej przez nie władzy i ustawodawczej, i wykonawczej, że jest mocniejsza niż tamte władze, czyli że ma nad nimi przewagę – powiedział prezydent. Jak zaznaczył, ani polska konstytucja, ani zasada trójpodziału władz takiej sytuacji nie przewidują. Według Dudy jest pytanie także o to, kto w ogóle tę władzą wybiera. – Jeżeli władza, która jest wybrana przez społeczeństwo w wyborach bezpośrednich w większości ma się mniej liczyć niż władza wybrana w sposób pośredni i to do tej pory na zasadzie kooptacji przez środowisko sędziowskie – no, to muszę powiedzieć, że od demokracji my się oddalamy bardzo – podkreślił prezydent.  Andrzej Duda został także zapytany o konstytucyjny zapis, zgodnie z którym władza zwierzchnia należy do narodu. – Jako prezydent mogę obiektywnie powiedzieć: dzisiaj mamy taką sytuacją, że środowisko sędziowskie na czele z niestety istotną grupą sędziów SN usiłuje uniemożliwić społeczeństwu realizację tej właśnie zasady – wskazał. Prezydent ocenił, że struktura w polskim wymiarze sprawiedliwości jest skostniała i trudna. Jak zaznaczył, wielu ludzi mówi w tym kontekście o „postkomunistycznym układzie”.  – Tak, to jest swoisty układ. Układ, który niestety powstał w Sądzie Najwyższym, który jest dzisiaj wielowarstwowy, jest koleżeński – powiedział. Jego zdaniem w środowisku sędziowskim i prawniczym można podzielić ludzi na dwie grupy.  Do jednej z tych grup, według Andrzeja Dudy, należą ci, którzy mówią „żeby było tak, jak było”. – Wśród nich są i ci, którzy mieli legitymacje partyjne i ci, którzy ich nie mieli, ci, którzy się szczycili, że byli w opozycji demokratycznej – mówił.  Jego zdaniem to, co zostało stworzone po 90. roku, to „specyficzny układ przemieszania wzajemnego, koleżeńskiego sędziów, którzy byli z komunistycznego nadania z sędziami, którzy przyszli później, z tymi, którzy przyszli w ogóle do zawodu sędziowskiego z innych zawodów prawniczych, gdzie dogadali się, jak to wśród kolegów”. Jak podkreślił prezydent, inną drogą jest zmiana. – Zmieniamy i rzeczywiście Polska ma być krajem czystym, który dobrze funkcjonuje, gdzie obowiązują pewne zasady etyczne, gdzie obowiązują pewne zasady moralne, gdzie są pewne kanony, których nie wolno łamać, gdzie są zasady, których sędzia nie może łamać, bo jeżeli nie, zostanie wydalony z zawodu – powiedział.  Duda skomentował też wyrok Izby Pracy i Ubezpieczeń Społecznych SN, która – powołując się na orzeczenie Trybunału Sprawiedliwości UE z 19 listopada br. – uznała m.in., że polska KRS nie daje wystarczających gwarancji niezależności od organów władzy ustawodawczej i wykonawczej, a Izba Dyscyplinarna SN nie jest sądem w rozumieniu prawa UE i prawa krajowego.  W rozmowie Duda pytany był o prezesa Izby Pracy i Ubezpieczeń Społecznych SN sędziego Józefa Iwulskiego, który – jak zaznaczono – rozpoczął pracę w wymiarze sprawiedliwości w czasach PRL.",,
Sikorski: Putin naciskał na Janukowycza w sprawie Majdanu. „Uderz naprawdę mocno”,"Władimir Putin miał naciskać na byłego prezydenta Ukrainy Wiktora Janukowycza, aby ten krwawo rozprawił się z demonstrantami na kijowskim Majdanie. Mówi o tym marszałek Sejmu Radosław Sikorski w wywiadzie dla niemieckiej gazety „Frankfurter Allgemeine Sonntagszeitung”.","Zdaniem Sikorskiego, rosyjski prezydent wywierał presję na Janukowycza i nakłaniał go do stłumienia protestów na Majdanie. W rozmowach telefonicznych Putin miał przekonywać ukraińskiego prezydenta, że ten powinien uderzyć „naprawdę mocno”.  Rewolucja na Majdanie Sikorski w Kijowie  Radosław Sikorski, który w ubiegłym roku jako szef polskiej dyplomacji negocjował w Kijowie z Janukowyczem, powiedział, że wie o tym z nieoficjalnych źródeł. Gazeta cytuje także obecnego premiera Ukrainy Arsenija Jaceniuka, który stwierdził, że „ma przeczucie, że to prawda”.  Zdaniem Jaceniuka, ucieczka Wiktora Janukowycza z Kijowa nie była jedynie wynikiem paniki, ale częścią planu, który miał wpędzić ukraińską opozycję w pułapkę. Władze liczyły na to, że po wyjeździe prezydenta tłum zajmie i podpali parlament.  Jaceniuk uważa, że mogło chodzić nawet o spowodowanie zagrożenia dla zagranicznych ministrów spraw zagranicznych, którzy byli wówczas w Kijowie. – Byłoby dla Janukowycza pretekstem do brutalnego stłumienia rzekomego faszystowskiego puczu w stolicy – powiedział Jaceniuk.                                                    Zdaniem Sikorskiego, rosyjski prezydent wywierał presję na Janukowycza i nakłaniał go do stłumienia protestów na Majdanie(fot. PAP/EPA/ALEXEY FURMAN)",,
"Wicepremier przyznał, że jest zakochany. „Dama z gronostajem” powitana w domu","Wszystkie eksponaty wracają teraz do swojego domu, gdzie będą na nowo udostępniane publiczności w znacznie większej liczbie – napisał prezydent Andrzej Duda w liście odczytanym podczas czwartkowego otwarcia Muzeum Książąt Czartoryskich w Krakowie. Placówka powraca na kulturalną mapę po dekadzie przerwy. Kolekcja dzieł i budynki zostały przed kilku laty zakupione od rodziny Czartoryskich przez państwo polskie.","Jak podkreślił Duda w liście odczytanym przez wojewodę małopolskiego Piotra Ćwika, „nie sposób w kilku słowach omówić znaczenia tej jedynej w swoim rodzaju kolekcji dla historii kultury polskiej”.  – Jest ona zarazem świadectwem dziejów Rzeczypospolitej, zbiorem dokumentów o wyjątkowej wartości – takich, jak akt hołdu pruskiego, arcydzieł sztuki europejskiej, na czele z „Damą z gronostajem” Leonarda i „Krajobrazem z miłosiernym Samarytaninem” Rembrandta, zabytkowych szat, precjozów i pamiątek królewskich, kanclerskich i hetmańskich, także dzieł sztuki orientalnej z różnych rejonów Azji – przypomniał Duda.  Prezydent podkreślił, że „wszystkie te eksponaty wracają teraz do swojego domu, gdzie będą na nowo udostępniane publiczności w znacznie większej liczbie, dzięki zmodernizowaniu i poszerzeniu przestrzeni wystawienniczej”.  Duda podziękował w liście ministrowi kultury Piotrowi Glińskiemu za „determinację i śmiałość w podjęciu koniecznych decyzji”, dzięki którym „bezcenna kolekcja” trafiła do skarbu państwa. Pogratulował także dyrektorowi MNK Andrzejowi Betlejowi, konserwatorom i wszystkim pracownikom tej instytucji. Trzy tysiące obiektów Muzeum Książąt Czartoryskich, będące oddziałem krakowskiego Muzeum Narodowego, zostało otwarte w roku 500-lecia śmierci da Vinci, po niemal dziesięcioletniej przerwie spowodowanej remontem konserwatorskim. Pod koniec 2016 r. polskie państwo kupiło za 100 mln euro od rodziny Czartoryskich budynki i kolekcję dzieł, które będą prezentowane odwiedzającym placówkę. Goście zobaczą ponad trzy tysiące obiektów.  Jak zaznaczył wicepremier, minister kultury i dziedzictwa narodowego Piotr Gliński, w niecałe trzy lata od momentu zakupu kolekcji Czartoryskich przez Skarb Państwa „możemy zaprezentować kolekcję w jej domu”. „Lady is back” – mówił minister o „Damie z gronostajem” Leonarda da Vinci, nawiązując także do kampanii promującej otwarcie muzeum. W rozmowie z dziennikarzami Piotr Gliński wyznał, że jest w tym dziele „zakochany”. – Nawet moja żona jest zazdrosna – żartował. Dodał, że obiekty tej klasy, co „Dama”, nie podróżują.  Kolekcja dzieł w Muzeum Książąt Czartoryskich będzie od dzisiaj ważnym punktem na kulturalnej mapie Polski; wierzę też, że szybko odzyska swą międzynarodową renomę – napisał premier Mateusz Morawiecki w liście odczytanym przez wicepremiera Piotra Glińskiego. Premier: Kolekcja zajmuje wyjątkowe miejsce w historii Polski „We wspaniale odrestaurowanym Pałacu Czartoryskich mamy dziś okazję podziwiać unikatową historyczną kolekcję, którą w 1801 roku zapoczątkowała księżna Izabela. Uczyniła to w czasach, gdy Polska utraciła niepodległość i podsumowała swoje czyny słowami: »Ojczyzno, nie mogłam Cię bronić. Niech Cię przynajmniej uwiecznię«” – przypomniał słowa księżnej Morawiecki w liście.  „Światowa klasa zbiorów muzealnych i ich dramatyczne losy sprawiają, że zajmują one wyjątkowe miejsce w naszej historii. Od zarania stanowiły skarbnicę naszych narodowych świętości, a także były świadectwem ścisłego związku ze światowym dziedzictwem” – podkreślił szef rządu.",,
Winny wycieku nakazu aresztowania migranta z Chemnitz namierzony,"Niemieckie służby szybko odkryły, kto stoi za opublikowaniem nakazu aresztowania migranta podejrzanego o zabójstwo w Chemnitz. Dokument trafił do sieci dzięki funkcjonariuszowi więzienia z Drezna.","Do tragedii doszło w niedzielę na festynie miejskim, gdzie miała miejsce bójka z udziałem kilku osób różnej narodowości, w której ranne zostały trzy osoby. Jedna z nich – 35-letni Niemiec – później zmarła. Wydano nakaz aresztowania dwóch podejrzanych osób – 22-letniego Irakijczyka oraz 23-letniego Syryjczyka. Dokument wyciekł do mediów.Nakaz aresztowania, z zaczernionymi fragmentami, pojawił się m.in. na stronach internetowych skrajnie prawicowego ugrupowania „Pro Chemnitz”, lokalnych struktur populistyczno-prawicowej partii Alternatywa dla Niemiec (AfD) oraz Lutza Bachmanna, założyciela antyislamskiego i antyimigracyjnego ruchu Pegida. Do rozpowszechniania nakazu na Facebooku przyznał się także populista Jan Timke, poseł prawicowego ugrupowania „Wściekli Obywatele” w Landtagu w Bremie.Prokuratura w Dreźnie przeszukała w środę mieszkania sześciu pracowników wymiaru sprawiedliwości. W czwartek saksońskie ministerstwo sprawiedliwości poinformowało, że ustalono źródło wycieku. Osoba, która wbrew prawu opublikowała w internecie ten dokument, to pracownik służby więziennej w Dreźnie. Mężczyzna został zawieszony w pełnieniu obowiązków ze skutkiem natychmiastowym – przekazano. Dziennik „Bild” podał wcześniej, że 39-letni mężczyzna zgłosił się sam.",,
Tysiące euro za truflę. Pieniądze ze sprzedaży trafią na cele dobroczynne,120 tysięcy euro zapłacił nabywca z Hongkongu na międzynarodowej aukcji za białą truflę z Alby na północy Włoch. Okaz wylicytowany za rekordową sumę waży ponad kilogram.,"20. aukcja trufli zorganizowana w niedzielę za pośrednictwem telemostu odbyła się tradycyjnie na zamku w Grinzane Cavour w Piemoncie. O największe okazy walczyli także koneserzy z Singapuru i Moskwy. Łączna wylicytowana suma za trufle, czyli prawie 300 tysięcy euro, zostanie przekazana na cele dobroczynne. W dniach kulminacji zbiorów trufli we Włoszech poinformowano, że z biegiem lat jest ich coraz mniej. Eksperci tłumaczą, że jest to wina zmian klimatycznych, a także – w dużym stopniu – dzików niszczących teren, gdzie rosną. Z ich powodu poszukiwacze i znawcy tych cennych grzybów ogłosili wręcz stan alarmowy. – Dziki, które kopią w ziemi, wbrew temu, co wiele osób mogłoby sądzić, nie przepadają specjalnie za truflami, ale stanowią poważne zagrożenie zarówno dla tych rosnących naturalnie grzybów, jak i dla ich upraw – wyjaśnił ekspert Gilberto Bragato. Podkreślił, że problem ten nasilił się szczególnie w ostatnim czasie w związku ze wzrostem populacji dzików. Według specjalistów, cytowanych przez włoskie media, niemożliwe jest oszacowanie strat w zbiorach trufli, wywoływanych przez te zwierzęta. Jak zaznaczają, pewne jest natomiast, że od lat 70. zeszłego wieku zbiory spadły w kraju o połowę. Mniej jest także trufli w tym roku, co jest spowodowane niemal całkowitym brakiem opadów deszczu we wrześniu i wyższych niż dotąd temperatur w październiku.",,
Tylko kilka milionów euro odszkodowania za zabytki z Notre Dame,"Firma ubezpieczeniowa AXA poinformowała, że wypłaci maksymalnie kilka milionów euro na ubezpieczone dzieła z dotkniętej pożarem paryskiej katedry Notre Dame. Odmówiła podania wysokości kwoty ubezpieczenia.","Prezes francuskiego oddziału firmy AXA Jacques de Peretti powiedział, że „zgodnie z dostępnymi informacjami większość dzieł sztuki została uratowana przed pożarem”. Właścicielem katedry jest – jak w przypadku zabytkowych kościołów we Francji – państwo. Jak podano tydzień temu, firmy ubezpieczeniowe nie poniosą z tytułu pożaru Notre Dame żadnych poważniejszych kosztów. AXA ubezpiecza również od odpowiedzialności cywilnej dwie z firm budowlanych zatrudnionych przy katedrze Notre Dame. Według de Perettiego maksymalna ekspozycja ubezpieczyciela w razie strat wynikająca z umów jest „skromna”. We Francji koszty odbudowy w razie katastrof zabytkowych budowli ponosi państwo; ani AXA, ani żaden inny ubezpieczyciel nie są narażeni na koszty z tytułu pożaru Notre Dame. Francja jest sygnatariuszem Karty Weneckiej z 1964 r., która zawiera podstawowe wytyczne dla prac nad budynkami o wartości historycznej. Określa ona zasady konserwacji i restauracji. M.in. nie należy zmieniać układu przestrzennego ani wystroju, nie powinno się przeprowadzać rekonstrukcji, tylko uszanować oryginalną substancję i materiały. Kiedy zastosowanie technologii tradycyjnych nie jest możliwe, dopuszcza się zastosowanie sprawdzonych technologii nowoczesnych. Karta nakłada również obowiązek dokumentowania prac konserwatorskich. W związku z pożarem Notre Dame odzywają się powszechnie pytania o stan innych katedr i pałaców, które – jak napisała agencja AP – „przekształcają Francję – a także Włochy, Wielką Brytanię i Hiszpanię – w skanseny cywilizacji zachodniej”. – Jesteśmy tak bardzo przyzwyczajeni do naszego wybitnego dziedzictwa kultury, że zapominamy, iż stale wymaga ono opieki i uwagi – powiedział członek Komisji Europejskiej, węgierski prawnik i politolog Tibor Navracsics. – Niestety pożar Notre Dame jest tylko jednym z wielu przykładów – dodał. Z kolei Sneszka Quaedvlieg-Mihailović, szefowa fundacji ochrony dziedzictwa kultury Europa Nostra, powiedziała, że stało się coś takiego, „jakby Notre Dame zapłonęła, aby uderzyć w dzwon alarmowy. Jakby chciała się sama poświęcić” dla pozostałych.",,
100 lat archiwów państwowych. NBP wprowadza nową monetę kolekcjonerską,Narodowy Bank Polski wprowadził do obiegu nową monetę kolekcjonerską z okazji 100. rocznicy podpisania Dekretu o archiwach państwowych. Srebrna moneta o nominale 10 zł została wyemitowana w nakładzie do 12 tys. sztuk.,"Na awersie monety znajdują się stylizowane wizerunki regałów kompaktowych, służących do przechowywania archiwaliów. Umieszony został także mikrodruk z powtarzającym się napisem „ARCHIWA PAŃSTWOWE”, który ma symbolizować zapis na cyfrowych nośnikach.Na rewersie w otoku widnieje napis „100. ROCZNICA PODPISANIA DEKRETU O ARCHIWACH PAŃSTWOWYCH”. Na środku monety znajduje się wizerunek drzewa. Jego prawa część ma charakter tradycyjny, a lewa nawiązuje do technologii cyfrowej.„Z jednej strony symbolizuje ono trwałość tradycji, osadzenie w przeszłości zapisanej w archiwaliach, z drugiej strony stanowi odniesienie do przyszłości, do cyfryzacji zasobów. 33 liście (tradycyjne i »cyfrowe«) symbolizują współczesną sieć archiwów państwowych, a centralnie umieszczony liść w koronie drzewa – Naczelną Dyrekcję Archiwów Państwowych” – podkreślono w komunikacie NBP. Bank przypomina również historię dekretu.„W dniu 7 lutego 1919 r. Naczelnik Państwa Józef Piłsudski podpisał Dekret o organizacji archiwów państwowych i opiece nad archiwaliami. Dokument ten stanowił podstawę prawną utworzenia i funkcjonowania archiwów w odrodzonej Rzeczypospolitej. (...) Skutkiem działań prowadzonych na podstawie Dekretu było stworzenie zasobu archiwów państwowych, szacowanego w 1939 r. na 90 tys. metrów bieżących akt. Dokument obowiązywał do marca 1951 r. Współcześnie strukturę organizacyjną archiwów państwowych tworzy Naczelna Dyrekcja Archiwów Państwowych i 33 archiwa terenowe wraz z podległymi im jednostkami” – napisał w folderze emisyjnym dr Tomasz Matuszak.",,
Premier Szydło: to wielkie wyróżnienie i świadectwo siły polskiej gospodarki,Kanclerz Angela Merkel i premier Beata Szydło zainaugurowały działalność polskiego stanowiska na targach Hannover Messe. Polska jest krajem partnerskim tegorocznej wystawy przemysłowo-technologicznej.,"Premier Szydło podkreślała, że Polska promuje się jako gospodarka nowoczesna i innowacyjna. – Chcemy zaprezentować Polskę jako kraj aktywnie budujący swą przewagę konkurencyjną w oparciu o rozwój nowych technologii, głównie w obszarze automatyzacji i cyfryzacji procesów wytwarzania – powiedziała premier.  „Prezentujemy nowoczesną technologię”   Szydło stwierdziła, że Polska chce „pochwalić się tym, co w Polsce jest kreatywne, młode, co jest przyszłością”. – Z zadowoleniem (...) przyjęłam zaproszenie dla Polski na targi hanowerskie w charakterze gościa honorowego kraju partnerskiego – powiedziała. „Wielkie wyróżnienie”   Premier dodała, że status Polski jako kraju partnerskiego podczas tegorocznej edycji targów w Hanowerze to „wielkie wyróżnienie i świadectwo rosnącej siły polskiej gospodarki - jej konkurencyjności i innowacyjności”. Premier przypomniała, że na targach jest obecnych ponad 200 polskich firm. Według niej to także jest ważny impuls dla naszego rozwoju, współpracy gospodarczej z Republiką Federalną Niemiec. 200 firm znad Wisły   – W ramach Strategii Odpowiedzialnego Rozwoju, która jest głównym dokumentem programowym określającym kierunki polityki gospodarczej państwa, stawiamy na inteligentną reindustrializację, kierując się przekonaniem, że tylko dysponowanie silnym, opartym na wiedzy potencjałem przemysłowym warunkuje trwałe zwiększenie udziału polskich przedsiębiorstw w globalnych łańcuchach wartości – podkreśliła Szydło.",,
„Takich incydentów na Morzu Azowskim było w ostatnim roku ponad sto”,"– Takich podobnych incydentów na Morzu Azowskim w ostatnim roku było więcej niż sto. Można się było spodziewać, że to zmierza w jakimś konkretnym kierunku i będzie ulegało nasileniu – powiedział w RMF FM były szef Agencji Wywiadu płk Grzegorz Małecki. Ocenił w ten sposób niedzielny atak Rosji na ukraińskie okręty, co doprowadziło do ustanowienia 30-dniowego stanu wojennego przez prezydenta Poroszenkę.","W  niedzielę dwa ukraińskie kutry oraz holownik, które płynęły z Odessy do ukraińskiego portu w Mariupolu nad Morzem Azowskim, zostały ostrzelane, a następnie przejęte przez rosyjskie siły specjalne. W poniedziałek ukraiński parlament zebrał się w trybie pilnym, by zatwierdzić dekret prezydenta Petra Poroszenki o ogłoszeniu stanu wojennego. Ma on trwać 30 dni i zacząć obowiązywać od środy, od godz. 9 czasu lokalnego (8 w Polsce).Trwający konflikt i działania prezydenta Rosji skomentował w RMF FM były szef Agencji Wywiadu płk Grzegorz Małecki.Jego zdaniem sytuacja na akwenie między Rosją a Ukrainą jest kontynuacją „konsekwentnej polityki Putina, zmierzającej do przejęcia kontroli nad Morzem Azowskim”. Oznajmił, że w zeszłym roku na spornym akwenie dochodziło do stu podobnych zdarzeń.– Było to testowanie sytuacji – stwierdził Małecki. Zdaniem byłego szefa Agencji Wywiadu był to kolejny krok do kontrolowania sytuacji w regionie przez Rosję.",,
Prezydent: Dzięki Straży Granicznej w znakomity sposób realizujemy europejskie zobowiązania,"– Dzięki Straży Granicznej Polska w znakomity sposób realizuje także europejskie zobowiązania i współpracę z Frontexem – powiedział w piątek na centralnych obchodach Święta Straży Granicznej prezydent Andrzej Duda, który wspólnie z szefem MSWiA wręczył nominacje generalskie dla funkcjonariuszy SG.","Na dziedzińcu Belwederu prezydent Andrzej Duda wziął w piątek udział w centralnych obchodach Święta Straży Granicznej. W czasie uroczystości wręczone zostały awanse generalskie oraz odbyła się promocja funkcjonariuszy na pierwszy stopień oficerski.– Straż Graniczna jest dziś wspaniałą formacją, która świetnie służy Rzeczypospolitej i Unii Europejskiej, która w znamienity sposób nawiązuje do tradycji – ocenił podczas centralnych obchodów Święta Straży Granicznej przed Belwederem Andrzej Duda.Prezydent podkreślił, że dzięki pracy strażników granicznych strzeżona jest nie tylko granica Polski, ale i Unii Europejskiej.– To dzięki wam w znakomity sposób realizujemy także nasze europejskie zobowiązania i współpracę z Frontexem. Dziękuję, że służycie na granicach Rzeczypospolitej, ale dziękuję także ze wspieracie naszych sojuszników z Unii Europejskiej, że służycie i pomagacie na Węgrzech, we Włoszech i w innych krajach, w tym Macedonii – powiedział prezydent.Dodał, że Straż Graniczna dziedziczy chlubne tradycje Korpusu Ochrony Pogranicza, „tradycje tych, którzy z odwagą i niezwykłym bohaterstwem 80 lat temu stanęli do obrony Rzeczypospolitej i zapisali wspaniałe karty naszej historii bohaterstwa polskiego oręża własną krwią – powiedział. Nominacje generalskie Prezydent wspólnie z szefem MSWiA Joachimem Brudzińskim wręczyli nominacje generalskie dla funkcjonariuszy SG. Andrzej Duda z okazji święta awansował także Komendanta Głównego SG generała brygady SG Tomasza Pragę na stopień generała dywizji Straży Granicznej.– Chciałbym te moje słowa gratulacji i podziękowań skierować, także do tych waszych koleżanek i kolegów, którzy w tym momencie pomimo święta strzegą bezpieczeństwa granic Rzeczpospolitej – powiedział Joachim Brudziński.Dodał, że ilekroć dane mu było rozmawiać, czy to w Brukseli, czy to Strasburgu, czy w innych stolicach z jego odpowiednikami zawsze pod adresem straży granicznej padały słowa uznania i podziękowania. – To powód do olbrzymiej dumy (...) Życzę wszystkim funkcjonariuszom i funkcjonariuszkom, aby zawsze bezpiecznie i szczęśliwie z tej służby wracali – zwrócił się do zebranych Joachim Brudziński. Zieliński: Jesteście naszą chlubą i dumą Obecny na uroczystości wiceszef MSWiA Jarosław Zieliński podkreślił wielką rolę, jaką SG odgrywa w systemie bezpieczeństwa Polski i jej obywateli. – Jesteście naszą chlubą i dumą, tak w Polsce, jak na arenie międzynarodowej, o czym świadczą oceny jakie zyskujecie podczas misji zagranicznych. Nieduża formacja, ale ważne zadanie. 3,5 tys. kilometrów polskich granic, kontrola legalności pobytu cudzoziemców na ternie całej Polski i właśnie misje zagraniczne – podkreślił Jarosław Zieliński.Uroczystość uświetnił występ Orkiestry Reprezentacyjnej SG oraz Pododdziału Odwodowego (Reprezentacyjnego) SG z Nowego Sącza. Pododdział od 11 listopada 2018 r. występuje w umundurowaniu nawiązującym do mundurów Korpusu Ochrony Pogranicza i Straży Granicznej II RP, a zakończyła defilada Pododdziału Odwodowego (Reprezentacyjnego) SG, Orkiestry Reprezentacyjnej SG i nowo promowanych podporuczników Straży Granicznej.",,
Kwaśniewski dyskutuje o Tymoszenko z władzami,"Według portalu „Ukrainska Prawda” były prezydent Polski Aleksander Kwaśniewski, jako specjalny wysłannik polskiej prezydencji w UE, rozmawia   wraz z władzami Ukrainy, jak wyjść z sytuacji związanej z aresztem byłej premier Julii Tymoszenko.","–  Jednym ze sposobów uwolnienia Tymoszenko, który prezydent Ukrainy Wiktor Janukowycz omawia z europejskimi negocjatorami, jest wprowadzenie zmian w prawie karnym  – napisała „Ukrainska Prawda”, powołując się na źródła w kuluarach otwartego forum Jałtańskiej Strategii Europejskiej (YES) na Krymie. Zmiany te mają polegać na dekryminalizacji artykułu, z którego sądzona jestTymoszenko. Rozmówcy gazety twierdzą, że równolegle władze ukraińskiewprowadzą inne zmiany w kodeksie karnym, co przedstawią społeczeństwu imediom jako dostosowywanie prawa do standardów UE. Zdaniem rozmówców gazety w sprawie Tymoszenko UE zajęła wspólne i twardestanowisko: była premier musi opuścić areszt, a władze w Kijowie zagwarantują, iż opozycjonistka pozostanie w polityce. „Ukrainska Prawda” utrzymuje, że kwestia możliwych zmian prawnych na rzeczuwolnienia Tymoszenko była tematem przeprowadzonej w ubiegłym tygodniu w Kijowie rozmowy Kwaśniewskiego z Janukowyczem. Trwała ona ponad dwie godziny. Informacja o tym spotkaniu przedostała się do prasy dopiero po odlocie byłego prezydenta z Ukrainy, a przekazało ją MSZ w Warszawie. Określiło onoKwaśniewskiego mianem specjalnego przedstawiciela polskiej prezydencji wRadzie UE, któremu prezydent Janukowycz przedstawił ocenę bieżącej sytuacjiwewnętrznej na Ukrainie w kontekście ostatnich wydarzeń „skupiających uwagępartnerów europejskich”. „Według źródeł Kwaśniewski starał się przekonać Janukowycza, że przywódcyeuropejscy będą nieugięci w kwestii uwolnienia Tymoszenko, ponieważ jejwięzienie będzie przez nich traktowane jako zdrada sojusznika politycznego w Europejskiej Partii Ludowej (EPL)” - czytamy w „Ukrainskiej Prawdzie”. Chadecka frakcja EPL jest największą grupą polityczną w ParlamencieEuropejskim. Mależą do niej europosłowie PO i PSL. Tymoszenko jestsojusznikiem tego ugrupowania, gdyż jej partia Batkiwszczyna, która należy do parlamentarnego Bloku Julii Tymoszenko, jest członkiem stowarzyszonym EPL. Proces Tymoszenko, która sądzona jest za nadużycia przy zawieraniu kontraktów gazowych z Rosją, wywołał falę krytyki na Zachodzie. Niektóre kraje apelowały, by do czasu rozwiązania sprawy byłej premier wstrzymać zawarcie negocjowanej obecnie umowy stowarzyszeniowej między Ukrainą i UE. Kijów ma nadzieję, że umowa ta zostanie zawarta do końca bieżącego roku,czyli w trakcie polskiej prezydencji w UE. W piątek, na forum YES w Jałcie na Krymie unijny komisarz ds. politykisąsiedzkiej Sztefan Fuele, ostrzegł, że ewentualne skazanie Tymoszenkodoprowadzi do pogorszenia relacji Ukrainy z UE. Uprzedził też, że w przypadku ukarania Tymoszenko nikt nie będzie mógł zagwarantować, że wszyscy członkowie UE ratyfikują umowę stowarzyszeniową z Kijowem.",,
Rosyjski sąd nakazał aresztowanie dwunastu ukraińskich marynarzy,"Sąd w Symferopolu na anektowanym przez Rosję Krymie nakazał we wtorek umieszczenie w areszcie do 25 stycznia 2019 r. dwunastu ukraińskich marynarzy, których siły rosyjskie zatrzymały w niedzielę po ostrzelaniu okrętów Ukrainy w Cieśninie Kerczeńskiej.","Pozostali marynarze staną przed sądem w środę, będą to oficerowie. Ponadto trzech marynarzy nadal jest w szpitalu; zostali oni ranni w rosyjskim ostrzale i mają stanąć przed sądem w Kerczu, jednak data posiedzenia nie jest znana. 24 zatrzymanych marynarzy Rosja podejrzewa o nielegalne przekroczenie swej granicy państwowej. Artykuł rosyjskiego kodeksu karnego, na który powołał się sąd, mówi o „nielegalnym przekroczeniu granicy, dokonanym przez grupę osób działających w zmowie czy grupę zorganizowaną, albo też z użyciem przemocy czy groźbą jej użycia”. Grozi za to kara do sześciu lat więzienia. Po decyzji o areszcie marynarze byli przewożeni do siedziby rosyjskiej Federalnej Służby Bezpieczeństwa (FSB) w Symferopolu, gdzie mieli być przesłuchiwani. Radio Swoboda (rosyjska redakcja Radia Wolna Europa) podawało po decyzji o areszcie pierwszych sześciu marynarzy, że mają oni zamiar odmówić składania zeznań. Według tej rozgłośni obrońcami marynarzy są adwokaci, którzy wcześniej uczestniczyli w procesach aktywistów ukraińskich i tatarskich na Krymie. Za pośrednictwem adwokatów marynarzom przekazano list dowódcy marynarki wojennej Ukrainy admirała Ihora Woronczenki. „Wszyscy marynarze sił zbrojnych ze zrozumieniem odnoszą się do tak zwanych zeznań, które teraz próbuje się od was otrzymać. Metody pracy służb specjalnych Federacji Rosyjskiej nie są przecież dla nikogo tajemnicą” – napisał Woronczenko. FSB opublikowała w poniedziałek nagranie wideo z udziałem trzech marynarzy: Andrija Dracza, Serhija Cybizowa i Wołodymyra Lisowyja. Ten ostatni powiedział, że na pokładzie jego okrętu była broń i że celowo ignorował ostrzeżenia rosyjskich pograniczników. Radio Swoboda ocenia, że Lisowyj czyta zeznanie z kartki, a z nagrania Cybizowa wycięto niektóre wypowiedzi. FSB w poniedziałek podała, że wśród marynarzy byli dwaj funkcjonariusze ukraińskich służb specjalnych - Służby Bezpieczeństwa Ukrainy (SBU). Oświadczyła, że wykonywali oni „zadanie specjalne” i koordynowali „prowokację”. Ukraina podała we wtorek, że wśród członków załogi było dwóch oficerów SBU. Szef tej służby Wasyl Hrycak powiedział, że oficerowie ci wykonywali zadanie zabezpieczenia kontrwywiadowczego oddziału sił morskich Ukrainy. Rosja informuje o 24 zatrzymanych członkach załogi ukraińskich okrętów. Ukraina wcześniej podawała, że załogi trzech okrętów liczyły łącznie 23 ludzi. Rozbieżności dotyczą też liczby rannych – według Rosji jest ich trzech, Ukraina informowała o sześciu. Szef MSZ Ukrainy Pawło Klimkin powiedział we wtorek, że Rosja nie ma prawa sądzić ukraińskich marynarzy, gdyż są oni jeńcami wojennymi.",,
"Świerzyński: W PSL potrafią się ustawić, żeby dobrze dobrać się do stanowisk","Nie, ja nie wierzę, bo zbyt długo byłem w PSL i wiem, że tak się koledzy potrafią ustawić, żeby dobrze dobrać się do stanowisk – powiedział w programie Ewy Bugały „W pełnym świetle” (TVP Info)
były polityk PSL i lider zespołu Bayer Full Sławomir Świerzyński, 
komentując słowa szefa ludowców Władysława Kosiniaka-Kamysza, że jego partia nie zgodzi się na małżeństwa jednopłciowe.","– Spokojnie, proszę posłuchać taśm Waldka Pawlaka i Kosiniaka-Kamysza, które były nagrywane i prezentowane dwa miesiące temu. Sam Władek przyznał, że chodzi o stołki – wskazał Sławomir Świerzyński.Dodał, że był członkiem PSL ze względu na wartości centroprawicowe. Przyznał też, że nosił się z myślą opuszczenia partii już kilka lat temu. – Kiedy wyszły te sprawy taśm, to był sierpień 2014 roku, napisałem do Janusza Piechocińskiego: „Janusz wychodzimy szybko z tej koalicji, bo pociągną nas na dół” – powiedział Świerzyński. W rozmowie z Ewą Bugałą wyjaśnił, co przesądziło o jego odejściu z PSL. – Przede wszystkim wejście ludowców do koalicji, która mówi wyraźnie – związki partnerskie, adopcja dzieci, walka z Kościołem. Kościół katolicki jest uznawany przez tych państwa za instytucję mafijną, gangsterską – powiedział. „Prawa twórców są zabezpieczone”Na antenie TVP Info skomentował też przegłosowaną w PE dyrektywę o prawach autorskich, tzw. ACTA 2. – Prawa twórców są zabezpieczone przez prawo autorskie. W Polsce zostało ono wprowadzone w 1994 roku, w ubiegłym wieku, i doskonale spełnia wszystko to, co zostało założone. Mamy ZAiKS, mamy różnego rodzaju organizacje zbiorowego zarządzania naszymi prawami, które nas doskonale bronią, natomiast ACTA wcale nas nie będą broniły, bo one nie są po to – przekonywał. Zapytany, czy uważa siebie za homofoba, stwierdził: „Jeżeli fobią jest mówienie o homoseksualistach, to tak”. – Jestem zdania, że homoseksualizm nie powinien być promowany w żaden sposób, dlatego że żeby państwo się rozwijało i rodzina była zdrowa, powinny być pokazywane wzorce, które są naturalne dla kobiety i mężczyzny – dodał.",,
My wam wszystko wyśpiewamy. Wygibasy opozycji jak przy fotościance na weselu,"Coraz większą popularnością na weselach cieszą się fotościanki. Goście przebierają się i robią miny, pozując obok siebie w różnych konfiguracjach. Tak mniej więcej wyglądają układanki w gronie: PO, PSL, SLD, Razem, Kukiz’15, Wiosna itd. itp. Takie podejście do polityki i do wyborców z pewnością nie podniesie poziomu zaufania do opozycji i jej wiarygodności.","W komedii Stanisława Barei, „Miś” jest scena z udziałem dwóch panów, którzy układają tekst piosenki gloryfikującej osiągnięcia PRL. W pewnej chwili podbiega do nich wokalista Cwynkar (w tej roli Paweł Wawrzecki). On, który ma piosenkę zaśpiewać, staje i z pełnym żaru entuzjazmem zapewnia: „Chłopaki, ja wam wszystko wyśpiewam!”. Brzmi znajomo? Roszady, zmiany aliansów, partyjnych barw, plebiscyty na lidera, ucieczki od długów i niejasnych finansów, wypożyczanie posłów, nowe koła poselskie, kluby parlamentarne. Jak wiele w opozycji się ciągle zmienia, żeby wszystko zostało po staremu, prawda? Ale spróbujmy obecny stan gry uporządkować. Jest 19 lipca 2019 r., mamy w obozie opozycji trzy (no może 3,5) główne bloki. Ten główny to Koalicja Obywatelska, czyli Platforma Obywatelska, resztki Nowoczesnej, planktonowi Zieloni oraz praktycznie dwuosobowa partia Barbary Nowackiej i Dariusza Jońskiego. Obok KO stoi partia Władysława Kosiniaka-Kamysza, który ubrał się w nowe wdzianko „Koalicja Polska”, choć nadal pozostaje tym samym PSL-em.  Czy wymyślenie tej nazwy to wstęp do porozumienia z Pawłem Kukizem, który kiedyś o PSL mówił, że funkcjonuje jak mafia, a później deklarował, że nie przeprosi ludowców i udowodni im nepotyzm i kumoterstwo? Z pewnością taki polityczny mariaż „antypartyjnego” ruchu ze skrajnie partyjnym i skostniałym PSL-em nie wzbudzi zachwytu wśród wyborców Kukiz’15. Czy ktoś z polityków tego stowarzyszenia jeszcze w ogóle pamięta, że ZSL (z którego przedłużeniem teraz rozmawiają) powstało za życia Bieruta i Stalina, na samym początku PRL? „Skład koalicji jest drugorzędny”  Mamy od dziś też nowy blok lewicy – BCZ (Biedroń, Czarzasty, Zandberg). Czym jest lewica w Polsce 2019? Któżby się nad tym zastanawiał, skoro lider SLD, Włodzimierz Czarzasty stojąc dziś obok swoich nowych sojuszników w przypływie szczerości ogłosił, że dogadali się po prostu „po to, żeby wygrać”. Co BCZ chcą zmienić w Polsce? Jaki mają program? Te kwestie niespecjalnie zaprzątają głowy trzem tenorom lewicy. Co w takim razie możemy wywnioskować po ich dzisiejszej konferencji? Wiemy na pewno, że samo sugerowanie, że lewicy bliski jest program socjalny Prawa i Sprawiedliwości, który wprowadza obecny rząd, to „robienie sobie jaj” – co powiedzieli z rozbawieniem Włodzimierz Czarzasty i Robert Biedroń. Czy jeśli lider SLD mówi, że z towarzyszami, „po grze miłosnej postanowili, że chcą być ze sobą”, a on sam będzie wobec nich „tak samo lojalny jak wobec Platformy” to można mieć jakąkolwiek nadzieję na poważne traktowanie wyborców? Miesiąc po ostatnich wyborach Barbara Nowacka (teraz akurat gra w obozie Grzegorza Schetyny, ale równie dobrze może grać wszędzie) przyznała, że dla Koalicji Europejskiej (wówczas jeszcze formalnie istniejącej) „skład koalicji, mówiąc szczerze, jest drugorzędny. Im będzie większa, tym będzie lepiej”. Myślę, że dziś pod jej słowami Zandberg, Czarzasty i Biedroń podpisaliby się bez problemu. Dla tych panów nieistotne jest to, co mówili o sobie jeszcze niedawno, nieistotne jest, czym się (rzekomo) w poglądach różnią, bo są rzeczy poważniejsze niż idee – sejmowe mandaty do zdobycia. Kiedyś Biedroń mówił, że „SLD stało się partią obciachu bardziej niż PiS” i jest to „partia wielu postpezetpeerowców i karierowiczów w fatalnym wydaniu”. Zandberg z kolei głosił, że to „seksistowskie szambo”, a dzięki SLD „najbogatsi płacą takie same podatki jak ci, którzy ledwo wiążą koniec z końcem”. Czy to wszystko było na serio, a może jednak mieliśmy do czynienia z przedstawieniem? A może z przedstawieniem i grą na miny mamy do czynienia teraz? To już lewicowi wyborcy, oglądający show trzech śmiesznych (a może zagubionych?) panów, muszą już sami ocenić.",,
Czas relaksu na placu Bankowym za milion złotych. „Można usiąść i wypić kawę”,"Na warszawskim placu Bankowym powstaje miejska strefa relaksu. W samym centrum miasta, tuż przy ratuszu, będzie można odpocząć między „zielenią w donicach”. Koszt przedsięwzięcia to 920 tys. zł. –  To zobowiązanie prezydenta Rafała Trzaskowskiego z kampanii wyborczej, które jest teraz realizowane. Chcemy, by samochody były na parkingach podziemnych, a to miejsce niech będzie docelowo terenem zielonym, gdzie można usiąść i napić się kawy – informuje rzecznik magistratu Kamil Dąbrowa.","Zielona strefa relaksu pojawia się już na placu Bankowym, w miejscu, gdzie do tej pory był parking. Pojawią się tam drewniane panele do siedzenia, leżaki i krzaki w doniczkach. Tuż obok strefy biegnie jeden z bardziej zatłoczonych węzłów komunikacyjnych stolicy. Kilkadziesiąt metrów dalej znajduje się ogród Saski, który jest miejscem, gdzie rośnie naturalna zieleń. – Jestem jak najbardziej za strefą relaksu, ale w tym miejscu nie ma to sensu. Formuła sadzenia sztucznej zieleni przy ruchliwej, zakorkowanej drodze jest kompromitacją – mówi Polskiemu Radiu warszawski radny PiS Jacek Ozdoba.Jak informuje stołeczna „Gazeta Wyborcza” koszt stworzenia takiej strefy to 920 tys. zł. Będą tam m.in. „wodne mgiełki, pawilon z jedzeniem, food trucki, koncerty, warsztaty ekologiczne i porządne toalety ze spłuczką” – informuje gazeta.Jednak mieszkańcy Warszawy pomysł ratusza postrzegają raczej negatywnie. „To pomysł kompletnie bez sensu. Przecież obok jeżdżą samochody, jest ruch, spaliny, hałas z tramwajów. Kto tu będzie siedział na leżakach, gdy obok jest choćby Ogród Saski?” – pyta pani Zuzanna w rozmowie z se.pl. – To jest porażka. W lecie tu jest z 50 stopni. Drzewa w doniczce nic nie dadzą! – dodaje pani Natalia.",,
Polityk KO o taśmach Neumanna: Koalicja Obywatelska może stracić na finiszu kampanii,"– Media publiczne i prorządowe ostro to grzeją i będą grzać już do końca – powiedział polityk KO z Pomorza portalowi gazeta.pl, komentując opublikowane przez TVP Info taśmy z rozmowy Sławomira Neumanna z działaczami PO z Tczewa. Rozmówca obawia się, że Koalicja Obywatelska może za to zapłacić 13 października. – Taśmy same w sobie budzą u Polaków nieufność, zwłaszcza, że mówimy o szefie klubu parlamentarnego, to nie jest podrzędny działacz – zauważa.","Polityk podkreślił, że strata KO może wynieść „nawet kilka punktów procentowych, zapewne na rzecz Lewicy”.„Jeśli będziesz w Platformie, będę cię k***a bronił jak niepodległości”, „w Tczewie są same p***eby, rzygam Tczewem”, „KOD jest niczym, to żadna siła, przybudówka” – mówił Neumann na taśmach. Podczas spotkania z lokalnymi działaczami PO z Tczewa omawiał kwestię kandydata na prezydenta w tym mieście. Szef klubu PO-KO analizował sytuację prezydenta Tczewa Mirosława Pobłockiego, którym interesowało się CBA.– Pamiętaj: jedna zasada jest dla mnie święta, k***a. Naucz się tego, jak będziesz o czymkolwiek rozmawiał. Jak będziesz w Platformie, będę cię bronił, k***a, jak niepodległości. Jak wyjdziesz z Platformy, to masz problem – podkreślił Neumann.– Ja tylko mówię o zasadzie. Jak Pobłocki będzie członkiem Platformy i będzie naszym prezydentem, to będę się o niego bił, k***a, do końca życia. Jak jest poza, mam go w dupie. Jak jest do wykorzystania, to wykorzystamy, jak nie, to nie. Tak samo Adamowicza, tak samo Karnowskiego i wszystkich innych. Tak samo. Dla mnie Platforma jest ważniejsza – deklaruje Neumann. Neumann przepraszaSzef klubu parlamentarnego PO przeprosił wszystkich, którzy poczuli się urażeni stosowanym przez niego w trakcie rozmowy językiem.Staram się to u siebie zwalczyć, jak widać bezskutecznie– przyznał Onetowi. Przeprosił również mieszkańców Tczewa.Neumann w piątek w rozmowie z TVN24 podkreślił, że nagranie jakie opublikowało TVP Info, dokumentuje jego prywatną, a nie publiczną, rozmowę z działaczami PO z Tczewa. Poinformował, że to nagranie zostało już przedstawione przez lokalne media rok temu, a osoby, które je nagrały zostały z PO wyrzucone na skutek konfliktu i braku poparcia ze strony władz Platformy.Przyznał jednocześnie, że nie jest dumny z języka, jakiego używał w tamtej rozmowie. – W prywatnej rozmowie czasami zdarzy mi się przekląć, za co przepraszam. Czasy są takie, że czasami trzeba przekląć – stwierdził polityk Platformy.Neumann przeprosił mieszkańców Tczewa za ówczesnych lokalnych działaczy PO, przeprosił także wszystkich, którzy byli zniesmaczeni rozmową. Zapewnił, że obecnie w tczewskiej PO jest porządek. – Przepraszam wyborców, wszytkach przepraszam – powiedział.",,
Przegląd prasy w TVP Info,"Tusk zarabia już 140 tys. zł miesięcznie;  Trzaskowski wycofuje się z obniżenia bonifikat; Parlament Europejski przeciw projektowi Nord Stream 2; Rosja uzbraja Kuryle; Timo Soini spotkał się z Jarosławem Kaczyńskim i mówił o sprawach UE – to tylko niektóre z tematów, które w poniedziałek rano red. Antoni Trzmiel przedstawił w przeglądzie prasy w TVP Info. Najświeższe informacje z Polski i świata codziennie na antenie i portalu tvp.info.",,,
"„Żaden z sędziów, którzy zostaną w SN, nie jest z mojego wskazania”","– Ci sędziowie, którzy pozostaną, trafili tam z nadania prezydentów Komorowskiego i Kwaśniewskiego. Trudno  więc  mówić, że wstawiam tam swoich ludzi – powiedział w „Gościu Wiadomości” minister sprawiedliwości i prokurator generalny Zbigniew Ziobro.  Jak dodał, jeśli ktoś twierdzi inaczej, dopuszcza się manipulacji.","W piątek w Senacie trwa debata nad uchwaloną w czwartek przez Sejm ustawą o Sądzie Najwyższym, która m.in. umożliwia przeniesienie w stan spoczynku wszystkich obecnych sędziów SN. Uchwalenie ustawy odbyło się przy protestach opozycji parlamentarnej i pozaparlamentarnej.     Minister sprawiedliwości i prokurator generalny Zbigniew Ziobro podkreślił w „Gościu Wiadomości”, że nieprawdziwe są zarzuty dotyczące upolitycznienia SN poprzez nowa ustawę. Tłumaczył też, że ograniczenie liczby sędziów w SN ma na celu usprawnienie pracy sądu. Dodał także, że ci sędziowie, którzy zostaną w SN, nie byli wyznaczeni przez polityków PiS. – Ci sędziowie, którzy pozostaną, trafili tam z nadania prezydentów Komorowskiego i Kwaśniewskiego. Trudno  więc  mówić, że wstawiam tam swoich ludzi. Żaden z sędziów, którzy zostaną w SN, nie jest z mojego wskazania, ani z nadania politycznego mojego środowiska. Mówienie o czymś takim to czysta manipulacji – powiedział szef resortu sprawiedliwości. „Jestem wrogiem upolitycznienia sądownictwa” Minister sprawiedliwości zapewnił, że protesty mają znaczenie dla rządu.  Mówił o „szlachetnych ludziach, do których trafia propaganda, a oni w nią ufnie wierzą”.      Zdaniem Zbigniewa Ziobry ludzie, którzy nie znają się na prawie i na ustroju sądów, są ofiarami „nieprawdziwych informacji powielanych w mediach”.       – Pragnę wszystkich zapewnić, że chodzi nam o to, aby skończyć z tą nadzwyczajną kastą, z nieuczciwością; z aferami, za które nikt nie ponosi kary i z zamiataniem pod dywan.  Chcemy podnieść na wyżyny standardy etyczne polskiego sądownictwa. Nie będziemy upolityczniać. Jestem pierwszym wrogiem upolitycznienia i upartyjnienia sądownictwa – zapewnił Ziobro.  „Ego Tuska”Ziobro odniósł się także do słów przewodniczącego Rady Europejskiej  Donalda Tuska, który na antenie komercyjnej stacji telewizyjnej powiedział, że słyszał, iż jest jednym z powodów, dla których PiS chce mieć nadzór nad sądami i prokuraturą. Te słowa zdaniem Ziobry to kolejny przykład na duże ego Donalda Tuska. – Chciałbym powiedzieć panu premierowi, że nie jest aż tak ważny, jak sądzi – powiedział. Dodał, że jego środowisko chce po prostu zmienić źle  funkcjonujący system.      – A pan premier Tusk chciałby, żeby było tak, jak było. I tutaj się różnimy. Tylko jeśli on myśli, że my zmieniamy prawo z uwagi na niego, to się myli. Robimy to dla zwykłych Polaków, dla zwyczajnego człowieka, który trafiając ze swoją sprawą do sądu, zwykle źle trafia – dodał minister sprawiedliwości Zbigniew Ziobro.                                                teraz odtwarzane„Tusk chciałby, żeby było tak, jak było”",,
"Premier Kanady: Mamy informacje, że ukraiński samolot mógł być zestrzelony","Premier Kanady Justin Trudeau oznajmił, że jego rząd ma informacje z wielu źródeł wskazujące na to, że samolot ukraińskich linii lotniczych mógł być zestrzelony przez irański pocisk ziemia-powietrze. Wcześniej w podobnym tonie wypowiedział się prezydent USA Donald Trump. Doniesieniom zaprzeczają z kolei Irańczycy, według których są to „nielogiczne plotki”.","– Informacje i dowody wskazują, że był to pocisk ziemia-powietrze, ale nie mogę na razie podać więcej szczegółów – powiedział Trudeau. Polityk powtórzył swój apel o przeprowadzenie pełnego śledztwa dotyczącego katastrofy. Dodał, że minister spraw zagranicznych Iranu zobowiązał się do kontynuowania dialogu z Kanadą. Iran – według relacji premiera Kanady – zasugerował, że utrzyma czarne skrzynki w Iranie, ale zapewnił ukraińskiego prezydenta, że śledczy z Ukrainy będą mieli do nich pełny dostęp. Trudeau zadeklarował, że jego rząd nie spocznie, nim sprawy katastrofy nie doprowadzi do końca wyczerpującego, przejrzystego, wiarygodnego i sprawiedliwego.  O możliwości strącenia samolotu mówią amerykańscy eksperci. Associated Press podaje, że według dwóch przedstawicieli amerykańskiej administracji boeing mógł zostać zestrzelony omyłkowo przez irański rakietowy pocisk przeciwlotniczy. Agencja Reutera podaje natomiast, powołując się na źródło bliskie służbom wywiadowczym, że USA badają, czy samolot mógł został zestrzelony przypadkowo lub z rozmysłem.  Według Irańczyków doniesienia z USA to „nielogiczne plotki”. – Z naukowego punktu widzenia niemożliwe jest, aby pocisk trafił w ukraiński samolot, a zatem takie plotki są nielogiczne – powiedział szef irańskiej Agencji Lotnictwa Cywilnego Ali Abedżadeha.  Chodzi o boeinga 737 ukraińskich linii lotniczych, który w środę nad ranem, krótko po starcie rozbił się w Teheranie.  W samolocie było 176 osób. Większość pasażerów to Irańczycy, Ukraińcy i Kanadyjczycy.",,
"„Skupianie się na tym, gdzie została poczęta córka pani Ogórek, to świństwo”","– Skupianie się na tym, gdzie została poczęta córka pani Magdaleny Ogórek to jest świństwo – ocenił w programie „Dziś Wieczorem” w TVP Info Włodzimierz Czarzasty z SLD. Zirytowany polityk zarzucił jednocześnie prowadzącej, że „dziennikarze na poziomie nie potępiają tego”. – Powinniście do tego dziennikarza, który jest g***zjadem powiedzieć: „nie rób tego” – mówił. Tak zareagował na artykuły w tabloidach nt. kandydatki Sojuszu w wyborach prezydenckich. Czarzastego poparł Ryszard Czarnecki z PiS, który stwierdził, że nie podoba mu się ten „hejt”.","Włodzimierz Czarzasty w programie „Dziś Wieczorem” w TVP Info wyraził swoje oburzenie publikacją, która została zamieszczona w jednym z tabloidów. Jego autor opisał w nim, jak – według niego – została poczęta córka Magdaleny Ogórek. Cała dyskusja na temat kandydatki SLD na prezydenta rozpoczęła się od zacytowanych w programie słów Janusza Piechocińskiego dotyczących kandydatów w wyborach prezydenckich. - Jarubas ma większą rozpoznawalność niż kandydat PiS na początku swojej kampanii - mówił szef PSL. Z kolei o kandydatce SLD powiedział: - Pół Polski zaczyna kojarzyć słowo Ogórek nie z felietonistą „Gazety Wyborczej”, a z młodą blondynką po studiach.Czarnecki: nie podoba mi się ten „hejt”Ryszard Czarnecki stwierdził, że nie podoba mu się sposób, w jaki sposób jest traktowana kandydatka Sojuszu. – Nie podoba mi się ten „hejt”. Pani Ogórek jest obiektem uwag seksistowskich. Jestem daleki od uwielbienia dla feminizmu, ale takie zachowanie uważam za ordynarne. Nie znam jej, nie zagłosuję na nią, ale nie lubię, jak ktoś „hejtuje” w taki sposób – mówił. „Spodziewałem się po nim dużo więcej”Zdaniem Włodzimierza Czarzastego, nie wiadomo kogo PSL poprze i wystawi do wyborów. – Na skutek tarć koalicyjnych może nie wystawić nikogo – mówił. Słowa wicepremiera na temat kandydatki SLD uznał za chamskie. – Spodziewałem się po nim dużo więcej. Pani Ogórek jest bezpardonowo traktowana ze względu na sprawy osobiste – zauważył. Nawiązał do doniesień jednego z tabloidów. – Skupianie się na tym, gdzie została poczęta 9-letnia córka pani Ogórek, to jest świństwo – mówił poirytowany. Stwierdził, że dziennikarze na poziomie powinni powiedzieć koledze z redakcji tabloidu, aby tego nie robił. – Wie pani, co się dzieje w szkole, jak patrzą na nią jej koleżanki? – pytał. Na stwierdzenie Beaty Tadli, że pani Ogórek powinna się bronić i rozmawiać z mediami, odpowiedział, że przyjdzie na to czas.                                                teraz odtwarzanePrezydentura bardziej aktywna Prezydentura bardziej aktywnaW rozmowie poruszony został również temat kandydatów do wyborów prezydenckich. Z najnowszego sondażu dla TNS Polska wynika, że Bronisław Komorowski zostałby prezydentem w pierwszej turze z wynikiem 52 proc. Poparcie dla kandydata PiS Andrzeja Dudy zadeklarowało 12 proc. ankietowanych, a dla kandydatki SLD Magdaleny Ogórek – 5 proc.Czarnecki stwierdził, że poparcie, jakie ma prezydent Komorowski wynika z tego, że ucieka od polityki bieżącej. – Sadził dęby, zajmował się rzeczami mało ważnymi – stwierdził. Jego zdaniem obecny prezydent to także „leń legislacyjny”, a kandydat, którego wystawiła jego partia, czyli Andrzej Duda, będzie przedstawiał dużo projektów do parlamentu i nie będzie uchylał się od debat. – Polska na taką debatę zasługuje – stwierdził. Zdaniem Czarzastego powstaje pytanie, czy nowa prezydentura nie powinna być nieco aktywniejsza, niż ta która była do tej pory? Zasugerował, że lepiej sięgnąć po osoby, które gwarantują bardziej energiczne sprawowanie najwyższej funkcji w państwie.",,
Bruksela nałoży sankcje na Rosję za atak na Morzu Azowskim,"Będą unijne sankcje na Rosję za atak na ukraińskie okręty w pobliżu Morza Azowskiego. Trwają dyskusje o wpisaniu 12 osób na czarną listę, choć ta liczba jeszcze może się zmienić.","Decyzja ma związek z wydarzeniami z listopada. Rosyjskie jednostki ostrzelały wówczas trzy małe ukraińskie okręty. Następnie przejęły je i zatrzymały 24 marynarzy. Wstępnie planowano, że ministrowie spraw zagranicznych 28 krajów zatwierdzą nowe sankcje w najbliższy poniedziałek, 18 lutego, na spotkaniu w Brukseli.  Ale wiele wskazuje na to, że Unia Europejska nie zdąży z przygotowaniami. W poniedziałek ministrowie zapewne wyrażą ogólne poparcie i zielone światło dla sfinalizowania prac.  10 krajów, w tym Polska, apelowało o restrykcje już w grudniu, ale wtedy zabrakło w Unii jednomyślności.",,
"Szczyt Unii nieważny? Premier Szydło zapowiada, że nie podpisze konkluzji","– Zgłosiłam, iż nie będę przyjmować konkluzji z tego szczytu Unii Europejskiej – oświadczyła w Brukseli premier Beata Szydło, komentując ponowny wybór Donalda Tuska na szefa Rady Europejskiej. Wskazała przy tym, ze jeżeli jakieś państwo nie podpisze tego dokumentu, wówczas „ten szczyt jest nieważny”.","Jeszcze przed czwartkowym głosowaniem polski rząd chciał zablokować procedurę, licząc że uda się przekonać inne państwa do poparcia Jacka Saryusza-Wolskiego, kandydata zgłoszonego przez polskie władze.Gdy Tusk otrzymał 27 głosów od 28 państw – jedynie Polska była przeciwna. Oznacza to, że zgodnie z prawem były szef polskiego rządu utrzymał stanowisko.Precyzyjny zapisArtykuł 15. punkt 5 stwierdza: „Rada Europejska wybiera swojego przewodniczącego większością kwalifikowaną na okres dwóch i pół roku; mandat przewodniczącego jest jednokrotnie odnawialny. W przypadku przeszkody lub poważnego uchybienia Rada Europejska może pozbawić przewodniczącego mandatu zgodnie z tą samą procedurą”.Procedurę głosowania większością kwalifikowaną Rada stosuje na podstawie między innymi Traktatu Nicejskiego. Premier Szydło wskazała, że Warszawa spróbuje w inny sposób zablokować wybór. Zasugerowała, że nie podpisze konkluzji ze szczytu, co sprawi, że „ten szczyt (i tym samym ponowny wybór Tuska – przyp. red.) jest nieważny”.Szukanie formy prawnej– Szczyt nie będzie ważny, a mimo to przewodniczący Tusk razem z 27 premierami próbują szukać jakiejś innej formy prawnej, ażeby przyjąć dokument, nie wiem jaki, nie wiem na jakich zasadach – przekonywała na konferencji prasowej.– Jest jasno napisane i jasno określone, że szczyty kończą się konkluzjami, jeżeli jakieś państwo konkluzji nie przyjmuje, tzn. że ten szczyt jest nieważny – podkreśliła Szydło.",,
Tomasz Grodzki. Mąż stanu jak królik z kapelusza,"W ostatnich latach liberalna opozycja usilnie szuka kogoś, kto pozwoli jej wyjść na prostą. Czy z obecnym marszałkiem Senatu uda się ta sztuka?","Schemat jest już dobrze znany: po przegranych przez anty-PiS kilka lat temu wyborach parlamentarnych i prezydenckich w studiach telewizyjnych liberalnych mediów dało się zauważyć pewne scenograficzne zmiany. Nie, tło zostało właściwie to samo. Szybko jednak, jeden po drugim, z ekranów zaczęli znikać ważni politycy Platformy Obywatelskiej. Ich twarzy nie dało się upudrować na tyle dobrze, by przestały wyrażać bezdenne zdumienie własną porażką.  Wyborcy opozycji, przyzwyczajeni, że zawsze mają rację i że na dobre już pokonali „ten straszny PiS”, nie chcieli patrzeć w telewizji na tych, którzy swoją klęską boleśnie pozbawili ich wielu złudzeń. Poza tym, jak wiadomo, sukces ma wielu ojców – porażka żadnego. Stąd bezpieczniej było dla wierchuszki Platformy zejść z pierwszej linii medialnego strzału.  Poza tym nic mądrego o przyczynach własnej porażki nie mieli do powiedzenia – i jak się wydaje, nadal nie bardzo rozumieją, dlaczego przegrywają kolejne wybory, nawet mając za sobą zdecydowaną większość opiniotwórczych mediów w Polsce. A i całkiem sporo za granicą. Nieco dłużej trwała polityczna karierka Ryszarda Petru i jego Nowoczesnej. Mechanizm był już sprawdzony – wcześniej ćwiczono go z Januszem Palikotem. Obaj właściwie pełnili rolę politycznych dublerów. Choć Palikot w większym chyba stopniu sprawiał wrażenie kogoś na serio. A może po prostu lepiej grał swoją rolę polityka z prawdziwego zdarzenia.   Ryszard Petru do polityki okazał się mieć zbyt miękkie serce i zbyt słabą głowę – tak rzecz ujmijmy. Ale długo jeszcze będzie pamiętany jako typowy przedstawiciel liberalnej, wzbogaconej postinteligencji – człowiek sukcesu z potworną ilością lapsusów językowych na koncie – świadczących przede wszystkim o niemal absolutnej nieznajomości przez tego typu ludzi podstawowych cywilizacyjnych kodów kulturowych.  Wzbogacony, wąsko wykształcony, z pozoru elokwentny, ale „jak cymbał brzmiący” – postawiony przed szereg ośmieszył nie tylko swoją formację, która miała stanowić szalupę ratunkową dla niemałej części środowiska Platformy Obywatelskiej.  Przed wyborami w październiku 2019 r. liberalna opozycja nie miała już nikogo, kto mógłby grać charyzmatycznego lidera. Miała za to Grzegorza Schetynę, który chciał rządzić partią nawet w warunkach kolejnej przegranej. W tych warunkach to było zwycięstwo na miarę jego możliwości. Trudno sądzić, że Schetyna wierzył w wyborczą wygraną – za to z całą pewnością nie chciał tracić kontroli nad formacją, którą wywalczył dla siebie po abdykacji Donalda Tuska. I która wciąż jest drugą partią III RP. Oczywiście na lewicy sprawy miały się nieco inaczej – ale ani Włodzimierz Czarzasty, ani Adrian Zandberg, ani Robert Biedroń nie mogli liczyć na to, że staną się twarzami całej liberalno-lewicowej opozycji. Owszem, Robert Biedroń jest obecnie pierwszą twarzą dla części politycznego wyborczego segmentu. Ale mimo swojej rozpoznawalności trudno go porównać z Aleksandrem Kwaśniewskim z 1995 r.   Były prezydent-postkomunista, nie tylko dzięki disco polo, stał się bohaterem choćby dla sporej części wysadzonego z siodła przez transformację społeczeństwa. Biedroń, nawet jeśli dociera do mniejszych ośrodków, to jest bardzo mocno sformatowany jako polityk jednej politycznej opcji, obyczajowej lewicowo, która samodzielnie wciąż nie znaczy zbyt wiele. I nie zmieni to się także w tym roku, roku prezydenckich wyborów.     Nic więc dziwnego, że marszałek Senatu Tomasz Grodzki, jak sam lubi mówić o sobie, „trzecia osoba w państwie”, błyskawicznie zyskał taką estymę wśród opozycji i związanych z nią mediów. Tak naprawdę jeszcze niedawno był właściwie politycznym „no namem”, człowiekiem bez dobrze rozpoznawalnego nazwiska. Nikt go też nie posądzał o zbytek charyzmy – podejrzewam, że ma jej równie wiele, co Małgorzata Kidawa-Błońska. Czyli jak na lekarstwo.   Ale był i jest potrzebny, bo nikogo poza nim politycznie liberałowie dziś właściwie nie mają. I tak kolejny opozycyjny mąż stanu, wyciągnięty jak królik z kapelusza przez splot wyborczych wydarzeń, może dziś stroić się w togę czcigodnego polityka, zatroskanego o dobro Polski. Tego potrzebuje opozycja, by dalej rozgrywać swoją partię przeciw PiS. Jest jasne, że nikomu wśród opozycji nie przeszkadzają wątpliwości dotyczące lekarskiej kariery obecnego marszałka Senatu – gra toczy się o zbyt wysoką stawkę.   Patrząc jednak na losy polityczne tych okolicznościowych, opozycyjnych mężów stanu, można obstawiać, jak długo potrwa dobra passa marszałka Senatu. Jak długo jeszcze będzie potrzebny swojej własnej politycznej formacji?",,
Getin Noble Bank i Idea Bank uzgodniły i podpisały plan połączenia,"Getin Noble Bank i Idea Bank uzgodniły i podpisały plan połączenia, które nastąpi poprzez przeniesienie całego majątku GNB jako spółki przejmowanej na Idea Bank jako spółkę przejmującą – podały banki w komunikacie. Akcjonariusze GNB za 1 akcję banku otrzymają 0,1850 akcji Idea Banku.","W komunikacie podano, że połączenie banków nastąpi poprzez przeniesienie całego majątku Getin Noble Banku (jako spółki przejmowanej) na Idea Bank (jako spółkę przejmującą) z równoczesnym podwyższeniem kapitału zakładowego Idea Banku w drodze emisji nowych akcji, które Idea Bank przyzna akcjonariuszom GNB. Po połączeniu bank będzie działał pod nazwą Getin Noble Bank. Połączenie zostanie dokonane po uzyskaniu wszystkich zgód i zezwoleń wymaganych przez prawo, w tym w szczególności zgody Komisji Nadzoru Finansowego. W celu dokonania połączenia na warunkach określonych w planie, konieczne – jak podano – będzie podjęcie przez walne zgromadzenia obu banków uchwał o wyrażeniu zgody na plan połączenia oraz zgody na zmiany statutu Idea Banku. GNB i Idea Bank szacują synergie operacyjne i kosztowe wynikające z fuzji docelowo na ok. 180 mln zł w skali roku – poinformowały banki w komunikacie prasowym. Koszty integracji szacowane są na 220 mln zł w skali trzech lat. Fuzja prawna banków powinna nastąpić w trzecim kwartale 2019 roku. – Fuzja prawna obu banków planowana jest na III kwartał 2019 roku, a jej warunkiem koniecznym jest m.in. zezwolenie Komisji Nadzoru Finansowego. Banki szacują, iż synergie operacyjne i kosztowe wynikające z fuzji wyniosą docelowo ok. 180 mln zł w skali roku i będą miały charakter powtarzalny – podano w komunikacie. Banki podały też, że prowadzą obecnie intensywne działania w celu pozyskania inwestora finansowego, który dokapitalizuje połączony bank.",,
Biedroń wzywa Schetynę do debaty. Lider PO odpowiada: Ponownie wzywam Kaczyńskiego,"Przewodniczący Platformy Obywatelskiej Grzegorz Schetyna za pośrednictwem Twittera odniósł się do słów Roberta Biedronia, kierując słowa do Jarosława Kaczyńskiego. „Ponownie wzywam prezesa Kaczyńskiego do debaty o pozycji Polski w Europie. Nie potrzeba do niej osób trzecich.” Prezes Wiosny apelował do lidera PO: „Niech się pan nie boi.”","Do debaty wezwał najpierw polityków lider Wiosny Robert Biedroń. – Niech się Pan nie boi, Panie Przewodniczący! Zmierzmy się w debacie, zamiast pisać na Twitterze – napisał Biedroń.Schetyna opublikował w piątek w mediach społecznościowych list z pytaniami do Jarosława Kaczyńskiego. Zaznaczył, że debata powinna służyć temu, by Polacy otrzymali odpowiedź na „podstawowe dla Polski pytania”.",,
Afera GetBack. Banki szukają mechanizmów ochronnych,"Żadnych emisji bez udziału Krajowego Depozytu Papierów Wartościowych i szczegółowe raportowanie warunków kredytowania – to kluczowe propozycje reform rynku obligacji, przedstawionych przez Związek Banków Polskich. Do projektu dotarł „Puls Biznesu”.","Dziennik przypomina, że miliardy złotych, jakie pożyczył windykacyjny GetBack, trafiły do niego dzięki prywatnym emisjom obligacji, które teoretycznie skierowane były do nie więcej niż 149 inwestorów. GetBack prowadził je jednak niemal cały czas i w rezultacie inwestorów uzbierały się tysiące.Wiceprzewodniczący KNF Marcin Pachucki na początku czerwca zaproponował wyeliminowanie tego typu nadużyć poprzez objęcie limitem 149 inwestorów wszystkich ofert prywatnych w danym roku, a nie każdej emisji z osobna. Taką propozycję w piśmie do KNF zakwestionował Związek Banków Polskich.Są wątpliwości– W naszej opinii takie ograniczenie mogłoby dotyczyć wszystkich emisji niepublicznych realizowanych przed danego emitenta w ciągu jednego kwartału, skierowanych do niepowtarzalnych inwestorów – mówi gazecie Norbert Jeziolowicz, dyrektor zespołu bankowości detalicznej i rynków finansowych ZBP. Jego zdaniem to zdecydowanie ograniczyłoby możliwość plasowania ofert prywatnych wśród inwestorów detalicznych, jednocześnie umożliwiając dalsze funkcjonowanie tego rynku w oparciu o inwestorów instytucjonalnych.Według informacji gazety, ZBP w korespondencji skierowanej do KNF zaproponował również wprowadzenie zakazu emitowania obligacji korporacyjnych w formie dokumentu, co oznacza, że każda obligacja musiałaby być rejestrowana w Krajowym Depozycie Papierów Wartościowych (KDPW).",,
W Berlinie jak w Paryżu. Niemcy protestują przeciwko polityce rządu,"Tysiące przeciwników węgla demonstrowały w sobotę w centrum Berlina, domagając się od rządu Niemiec szybszego odchodzenia od tego źródła pozyskiwania energii i większych działań na ochrony środowiska.","Według policji, w berlińskiej demonstracji pod hasłem „Stop dla węgla – ochrona środowiska teraz” udział wzięło ponad 5 tys. osób, organizatorzy mówili o ok. 16 tysiącach. – To hasło pokazuje, że postulat szybkiego odejścia od węgla i protest przeciwko bezczynności rządu w kwestii ochrony klimatu wychodzi z klasy średniej – oceniła rzeczniczka jednej z proekologicznych inicjatyw odpowiedzialnych za organizację sobotniego wydarzenia. Wielu demonstrantów niosło transparenty z hasłami takimi, jak „Powstrzymać węgiel” i „Przyszłość jest wolna od węgla”. Wskazują one, że niemiecka komisja węglowa zamierza zaprezentować swój raport na temat odchodzenia kraju od energii węglowej dopiero na początku przyszłego roku, a więc po rozpoczynającym się w niedzielę szczycie klimatycznym COP24 w Katowicach. Ostrzegają ponadto, że świat zmierza obecnie ku globalnemu wzrostowi temperatur o 3 stopnie Celsjusza, a nie o 2 czy wręcz 1,5 stopnia, jak przewiduje podpisane w 2015 roku porozumienie paryskie w spraw walki ze zmianami klimatycznymi – pierwsza globalna umowa klimatyczna zobowiązująca wszystkie państwa świata do działań na rzecz ochrony klimatu. Uczestnicy COP24, czyli 24. sesji Konferencji Stron Ramowej Konwencji Narodów Zjednoczonych w sprawie zmian klimatu, mają za zadanie ustanowienie reguł wdrażania tego porozumienia. Szczyt potrwa do 14 grudnia.",,
Wspólna deklaracja Jakubiaka i Liroya-Marca. Kukiz nie przystąpił do porozumienia,"Posłowie Marek Jakubiak i Piotr Liroy-Marzec podpisali wspólną deklarację dotyczącą założeń programowych, które chcą realizować. Na spotkaniu miał być obecny lider Kukiz’15 Paweł Kukiz, który ostatecznie wycofał się z rozmów, zarzucając ich uczestnikom zmianę warunków gry.","W piątek o godz. 12 w Sejmie miała się odbyć wspólna konferencja lidera Kukiz’15 Pawła Kukiza z członkami powołanej na wybory do Parlamentu Europejskiego Konfederacji Korwin Braun Liroy Narodowcy: Markiem Jakubiakiem (Federacja dla Rzeczypospolitej) i Piotrem Liroyem-Marcem (Skuteczni), którzy obecnie tworzą Federację Jakubiak-Liroy.Biuro prasowe Kukiz’15 godzinę wcześniej poinformowało o  odwołaniu konferencji, która ostatecznie się odbyła, ale bez udziału Kukiza. Liroy-Marzec powiedział na konferencji, że potrzebna jest jedność na centroprawicy. Podkreślił, że to miał być „zaczątek”, aby iść wspólnie do wyborów. – Próbowaliśmy zaprosić Pawła Kukiza, którego klub znamy, bo się z niego wywodzimy. Chcieliśmy go zaprosić, żeby nie obrażał się na Konfederację, żeby rozpoczął rozmowy z Federacją Jakubiak-Liroy na temat punktów programowych – mówił. – Mieliśmy nadzieję, że będziemy pomostem między Konfederacją a Kukiz’15 – dodał. – Paweł (Kukiz) dzisiaj powiedział nam oficjalnie, że on czeka na decyzję PSL. Nie sądzę, żeby ktokolwiek w Konfederacji zgodził się na to, żeby PSL szedł z nami wspólnie na wybory – powiedział Liroy-Marzec. Maciej Maciejowski (Skuteczni) zapewnił, że pod porozumieniem jest jeszcze miejsce na podpis Pawła Kukiza. Jakubiak podkreślił, że jest zdumiony nieobecnością Kukiza na konferencji.  Liroy-Marzec zaapelował: „Paweł, od ciebie wymaga się tego, żebyś wreszcie założył spodnie i stał się liderem, za jakiego się uważasz”. Zadeklarował, że Kukiz ma otwartą drogę do Konfederacji i nieważne są animozje lidera Kukiz’15 z prezesem partii KORWiN Januszem Korwin-Mikke. Kukiz w rozmowie z PAP wytłumaczył swoją nieobecność. – Tuż przed konferencją Jakubiak i Liroy-Marzec postawili takie warunki techniczne do ewentualnej przyszłej współpracy, że były one nie do zaakceptowania – powiedział lider Kukiz’15. Jak dodał, z ewentualną współpracą chciałby poczekać do przyszłego tygodnia, żeby zobaczyć, jak będzie wyglądała scena polityczna. Przyznał jednocześnie, że obecnie szansa na współpracę z Liroyem-Marcem i Jakubiakiem oddaliła się.",,
"Dera: Nie wierzę, żeby PO ruszyła pomnik Ofiar Tragedii Smoleńskiej","– Nie wierzę, żeby Platforma Obywatelska ruszyła pomnik Ofiar Tragedii Smoleńskiej 2010 r. – powiedział w środę sekretarz stanu w Kancelarii Prezydenta Andrzej Dera. W moim odczuciu ten pomnik jest nie do ruszenia – dodał.","Prezydencki minister podkreślił w TVP1, że dzień 8. rocznicy katastrofy w Smoleńsku, podczas którego odsłonięto na pl. Piłsudskiego w Warszawie pomnik Ofiar Tragedii Smoleńskiej 2010 r., „był zamknięciem tego, co oczekiwaliśmy od momentu katastrofy”.  – Jest jedno miejsce dzisiaj, piękne na placu Piłsudskiego, gdzie za 5, za 10, za 50 lat będzie się wspominało – mówił. Dera podkreślił, że „czas leczy rany i studzi emocje”. – Za 20, za 50 lat, emocje opadną, a ten pomnik, ta pamięć zostanie – ocenił.Zdaniem prezydenckiego ministra taki pomnik powinien powstać wcześniej. Według Dery mogło to się stać, gdyby była wola polityczna ze strony Platformy Obywatelskiej.Komentując krytyczne nastawienie polityków PO do pomnika, który stanął na pl. Piłsudskiego, Dera ocenił, że „to jest cały czas walka z pamięcią”. Jak podkreślił, ten pomnik to miejsce, które „upamiętnia wszystkich”.",,
Niemcy świętują rocznicę upadku muru berlińskiego,Obchody 30. rocznicy upadku muru berlińskiego zainaugurowała w poniedziałek uroczystość na placu Aleksandra w centrum Berlina. Właśnie tam 4 listopada 1989 r. setki tysięcy mieszkańców NRD demonstrowały na rzecz wolności i demokracji.,"W okolicznościowym przemówieniu socjaldemokratyczny burmistrz –   szef rządu Berlina Michael Mueller wskazał na odwagę uczestników tego największego zgromadzenia, jakie odnotowano w trakcie wschodnioniemieckiej pokojowej rewolucji. Zaznaczył, że w konsekwencji z Berlina jako miasta wolności musi dziś wyjść sygnał, że „walczymy przeciwko wszelkim formom wyobcowywania”. Wielkoformatowa projekcja wideo oraz odpowiednio dobrane emisje światła i dźwięku miały pozwolić widzom na ponowne zanurzenie się w atmosferę historycznego wiecu. W sobotę 9 listopada, w 30. rocznicę upadku muru, w miejscu pamięci na przylegającej niegdyś do niego ulicy Bernauer Strasse prezydent Frank-Walter Steinmeier i kanclerz Angela Merkel uczczą osoby, które zginęły przy próbie ucieczki na Zachód. Tego samego dnia wieczorem pod Bramą Brandenburską odbędzie się wielki pokaz sceniczny, a Steinmeier wygłosi tam przemówienie. Jak podał w poniedziałek dziennik „Bild”, urząd berlińskiej dzielnicy Friedrichshain-Kreuzberg zabronił grupie około dziesięciu aktorów dalszego prezentowania się w amerykańskich mundurach przy dawnej placówce kontrolnej C (Checkpoint Charlie), gdzie ulica Friedrichstrasse przechodziła z sektora radzieckiego do amerykańskiego. Było to jedyne wewnątrzberlińskie graniczne przejście drogowe i piesze, z którego mogli korzystać cudzoziemcy.",,
Już trzy lata minęły od kanonizacji papieży Jana Pawła II i Jana XXIII,"Trzy lata temu, 27 kwietnia 2014 roku zostali kanonizowani dwaj papieże – nasz rodak – Jan Paweł II i Włoch – Jan XXIII. Uroczystość odbyła się w Niedzielę Miłosierdzia Bożego, święto ustanowione przez papieża Polaka.","W historycznej ceremonii na placu św. Piotra w Rzymie wzięło udział ponad 800 tysięcy pielgrzymów z całego świata, w tym tysiące z naszego kraju.  Było to wydarzenie bez precedensu – uznani za świętych zostali jednocześnie dwaj papieże. Ponadto po raz pierwszy w historii mszę kanonizacyjną odprawiali dwaj żyjący papieże – obecny Franciszek i w gronie kardynałów – emerytowany papież Benedykt XVI.  Nowych świętych ogłosił papież Franciszek.  –  Orzekamy i stwierdzamy, że błogosławieni Jan XXIII i Jan Paweł II są świętymi i wpisujemy ich do katalogu świętych, polecając, aby odbierali oni cześć jako święci w całym Kościele. W imię Ojca i Syna i Ducha Świętego – powiedział.  W homilii papież Franciszek podkreślił, że obaj kanonizowani „nie wstydzili się ran Chrystusa i nie gorszyli się jego krzyżem” „Santo subito”  Nadzieje wiernych, że papież Polak zostanie uznany za świętego jak najszybciej, były widoczne już podczas jego ceremonii pogrzebowej, 8 kwietnia 2005 roku. Zgromadzeni wówczas na placu św. Piotra wznosili transparenty z napisem „Santo subito”, czyli „Święty natychmiast”. Papież Benedykt XVI odpowiedział na wołanie wiernych i 13 maja 2005 roku ogłosił przyspieszenie procesu beatyfikacyjnego. Korzystając z przysługującego mu prawa, zrezygnował z zasady pięciu lat, które muszą upłynąć od śmierci kandydata na ołtarze.  Pierwszy, diecezjalny etap procesu beatyfikacyjnego Jana Pawła II rozpoczął się w 2005 roku i trwał 2 lata. Potem był drugi, tak zwany „rzymski etap” procesu. Po dwóch latach prac została uznana heroiczność cnót Jana Pawła II, a papież Benedykt XVI podpisał dekret w tej sprawie. Następnie Kongregacja Spraw Kanonizacyjnych uznała za cud uzdrowienie francuskiej zakonnicy z choroby Parkinsona, na którą również cierpiał papież. W styczniu 2011 roku został ogłoszony dekret papieski, a potem data beatyfikacji.  Beatyfikacja Jana Pawła II  Uroczystość beatyfikacji Jana Pawła II odbyła się 1 maja 2011 roku, w Niedzielę Miłosierdzia Bożego. Przy aplauzie półtora miliona wiernych, papież Benedykt XVI ogłosił swojego poprzednika na Stolicy Piotrowej błogosławionym.  Mszę beatyfikacyjną w Watykanie koncelebrowało kilka tysięcy kardynałów, arcybiskupów i biskupów z całego świata. W homilii Benedykt XVI przypomniał, że już w dniu pogrzebu Jana Pawła II było widoczne oczekiwanie na szybkie wyniesienie papieża Polaka na ołtarze. Droga do kanonizacji Po beatyfikacji rozpoczął się proces kanonizacyjny. Przełomem była w nim decyzja papieża Franciszka z 5 lipca 2013 roku o uznaniu cudu przypisywanemu wstawiennictwu Jana Pawła II. Przypadek uzdrowienia niewytłumaczalnego z punktu widzenia medycyny badała Kongregacja Spraw Kanonizacyjnych. Uznanie cudu za wstawiennictwem Jana Pawła II otworzyło drogę do kanonizacji. Kilka miesięcy później, podczas konsystorza 30 września 2013 roku, papież Franciszek poinformował, że razem z Janem Pawłem II zostanie ogłoszony świętym Jan XXIII. Wyznaczył kanonizację na 27 kwietnia 2014 roku – Niedzielę Miłosierdzia Bożego. Jan Paweł II został kanonizowany 9 lat po śmierci i 3 lata po beatyfikacji. Papież Polak - Karol Wojtyła kierował Kościołem od 1978 do 2005 roku. Był pierwszym od ponad 450. lat biskupem Rzymu nie pochodzącym z Włoch.  Papież Włoch – Angelo Roncalli zasiadał na Stolicy Piotrowej w latach 1958-1963, jako Jan XXIII. To on zwołał Sobór Watykański II, zwany „wiosną Kościoła”. Zmarł w 1963 roku. Został kanonizowany pół wieku po śmierci i trzynaście lat po beatyfikacji.",,
"Historyk: Ratowanie Żydów w Polsce było bohaterstwem, a gdzie indziej nie","Ratowanie Żydów przed zagładą w okupowanej Polsce było bohaterstwem, bo groziła za to niechybna śmierć – mówi profesor historii Bogdan Musiał, przypominając, że istniał tu obowiązek denuncjacji. Gdzie indziej tego nie było.","– Próba ratowania Żydów przed Zagładą w Polsce i gdzie indziej, to były nieporównywalne sprawy. Francuz ratując Żyda, właściwie nic nie ryzykował. W krajach zachodnich nie było bowiem specjalnego ustawodawstwa, które zabraniałoby pod groźbą surowych kar pomocy Żydom. Owszem, istniały pojedyncze rozporządzenia na poziomie lokalnym, ale nie było specjalnego ustawodawstwa. Ani w Danii, ani we Włoszech, ani w Belgii – przypomina pracujący w Niemczech historyk, autor książki „Kto dopomoże Żydowi...”, w której m.in. analizuje niemieckie prawo okupacyjne.Jak podkreśla ekspert, specjalne ustawodawstwo Niemcy wprowadzili wyłącznie w okupowanej Polsce. Polski chłop, decydując się na pomoc prześladowanemu Żydowi, ryzykował nie tylko swoje życie, ale też życie własnej rodziny i sąsiadów. Już sama wiedza o tym, że ktoś udziela schronienia, i niezameldowanie tego Niemcom była karana „policyjnymi środkami bezpieczeństwa”, co w praktyce okupacyjnej oznaczało albo rozstrzelanie na miejscu, albo w najlepszym przypadku wysłanie do obozu koncentracyjnego, co de facto oznaczało to samo – konstatuje Musiał, który zajmuje się m.in. historią bolszewizmu i Holokaustu. – Czegoś takiego Niemcy nie wprowadzili w żadnym innym okupowanym kraju Europy. Dlaczego? Była to reakcja na postawę polskiego społeczeństwa. Tylko w Polsce były takie instytucje jak Żegota. Stopień kolaboracji w innych krajach był dużo większy. Kto we Francji wyłapywał Żydów? Francuska policja. W Belgii – łowcy głów. W Polsce też takie osobniki były. Ale z punktu widzenia Niemców było ich tak mało, że istniała konieczność wprowadzenia ustawodawstwa karzącego śmiercią za wszelki objaw pomocy – mówi naukowiec. –  Za podanie kromki chleba, szklanki wody była kara śmierci. Wprowadzono to w 1941 roku. A w 1942 r. sama wiedza o tym, że ktoś pomaga, i niepoinformowanie o tym była karana śmiercią. Przepisy te były stosowane z całą konsekwencją i brutalnością –  mówi podkreślając, że nie były to regulacje prewencyjne, lecz mające złamać życzliwą postawę Polaków wobec Żydów. Mimo to, i tak znalazły się osoby, które zdecydowały się udzielać pomocy. – Potwierdzają to badania źródłowe. Do końca 1942 roku polscy Żydzi w gettach przeważnie postrzegali większość Polaków jako życzliwych i współczujących. Jak widać, Niemcy doszli do tego samego wniosku. Dlatego wprowadzili to ustawodawstwo. Dopiero w 1943 r. Żydzi zauważyli, że Polacy niechętnie im pomagają – wyjaśnia Bogdan Musiał.  – Przeciętny Żyd nie zdawał sobie sprawy z istnienia drakońskich przepisów lub mało go one obchodziły. W końcu jego los był jednak dużo cięższy – dla niego to była kwestia przeżycia – mówi historyk  i zaznacza jednak, że tylko przez masowy terror Niemcom udało się wzbudzić w Polakach lęk przed udzielaniem pomocy. –  Niemcy wzięli Polaków na zakładników swojej zbrodniczej polityki. Ci, którzy przeżyli Holokaust, nie zastanawiali się nad tym po 1945 roku. Tej wiedzy nigdzie nie ma –  ani w Izraelu, ani w USA, ani w Niemczech. Utrwalił się tam obraz Polaka, który niechętnie pomaga. Tymczasem Niemcy, którzy tworzyli i nadzorowali wykonywanie okupacyjnych przepisów, robili po wojnie kariery. Nie znam żadnego przypadku, aby niemiecki prokurator czy sędzia, czy policjant został za to skazany, nawet zaocznie –  uzmysławia historyk. Jego zdaniem samo wprowadzenie drakońskich kar za pomoc Żydom zaprzecza kłamliwej tezie o sile i powszechności polskiego antysemityzmu. –  Ten terror nie był abstrakcyjny, tylko rzeczywisty. I działał. I nie jest to zaskakujące: niech każdy sam sobie zada pytanie, czy pomagałby w takiej sytuacji, kiedy konsekwencją za ukrycie dziecka żydowskiego groziłaby śmierć jemu i jego własnym dzieciom? Czy istnieje moralne prawo nakazujące ryzykować życie własnych dzieci? Mimo to znaleźli się ludzie, którzy się na to zdecydowali. I jest to fenomen –  uważa Musiał. Dlatego –  jak podkreśla –  kryteria dotyczące nadawania tytułu Sprawiedliwego wśród Narodów Świata przez Instytut Jad Waszem w Jerozolimie są niesprawiedliwe. –  Bo Duńczyk nie ryzykował faktycznie nic, a polski chłop - wszystko. Poświęcenie, ryzyko i bohaterstwo były nieporównywalne. Pomoc Polaka była stokroć większa niż pomoc kogoś innego –  konkluduje profesor.",,
Zagraniczne media o ataku na Pawła Adamowicza,"Informacje o ataku na Pawła Adamowicza pojawiają się nie tylko w prasie polskiej, ale również zagranicznej. Media na całym świecie bardzo szybko poinformowały o ataku na prezydenta Gdańska. Zarówno serwisy krajów graniczących z Polską (m.in. Niemcy, Ukraina), jak i media brytyjskie czy amerykańskie przekazują na bieżąco informacje o stanie zdrowia Adamowicza.",,,
Uwaga! Fałszywy funkcjonariusz CBA dzwoni do właścicieli firm,"Fałszywy funkcjonariusz CBA chciał oszukać właściciela jednej z firm w centrum Nowego Targu. Przekonywał, że padła ona ofiarą oszustów. W rozmowie zaznaczył, że on sam dzwoni ze specjalnej linii, do której przestępcy nie mają dostępu.  Właściciel  firmy nabrał jednak podejrzeń, przerwał rozmowę i powiadomił policję.","4 lutego br.  do właściciela jednej z firm w centrum Nowego Targu zadzwonił na telefon stacjonarny mężczyzna, który przedstawił się jako funkcjonariusz Centralnego Biura Antykorupcyjnego. Podał  swoje imię i nazwisko oraz numer legitymacji służbowej.  Podczas rozmowy powiedział, że właściciel firmy padł ofiarą oszustów, którzy posiadają jego dane osobowe. Zaznaczył, że grupa ta wyłudziła już od innych osób bardzo duże sumy pieniędzy.  Oświadczył, że internet i telefon służbowy mężczyzny mogą być zagrożone, a on, funkcjonariusz CBA, dzwoni ze specjalnej linii, do której przestępcy nie mają dostępu. „Funkcjonariusz” poprosił również o zweryfikowanie swoich danych. Polecił wybrać numer alarmowy 997 lub 112 (oczywiście nie rozłączając się).  Po chwili po drugiej stronie słuchawki zgłosił się mężczyzna podający się za dyżurnego nowotarskiej komendy, który potwierdził tożsamość „funkcjonariusza” i numer legitymacji służbowej. Mężczyzna posiadał bardzo dużo informacji na temat prowadzonej firmy  (prawdopodobnie ze strony internetowej). Kiedy właściciel firmy poinformował, że nie będzie kontynuował rozmowy telefonicznej i idzie sprawę zgłosić na policję, „funkcjonariusz” oświadczył, że jeżeli mężczyzna nie będzie współpracował, to on nie zablokuje wyłudzenia pieniędzy na jego szkodę. Właściciel  firmy jednak rozłączył się i zgłosił sprawę policji.Policja apeluje, aby nigdy nie przekazywać informacji prywatnych, haseł i loginów przez telefon osobom nieznanym. Nie podawać informacji o posiadanych rachunkach bankowych, jak również danych osobowych i innych istotnych informacji, które mogą być wykorzystane do popełnienia przestępstwa.",,
Merkel: Niemcy nie poradziły sobie z antysemityzmem w wystarczający sposób,"Kanclerz Niemiec Angela Merkel potępiła rosnący antysemityzm w RFN i przyznała, że „zawsze była wśród Niemców pewna liczba antysemitów”. Był to komentarz do sobotniej wypowiedzi pełnomocnika niemieckiego rządu ds. antysemityzmu Felixa Kleina, który przestrzegł Żydów przed noszeniem tradycyjnego nakrycia głowy – jarmułki.","– Po dziś dzień nie mamy ani jednej synagogi, ani jednego żydowskiego przedszkola ani szkoły, która nie musiałaby być strzeżona przez niemieckich policjantów – przyznała szefowa rządu RFN w wywiadzie dla amerykańskiej telewizji CNN. – W ciągu wielu lat nie byliśmy w stanie poradzić sobie z tym problemem w satysfakcjonujący sposób – dodała Merkel.W 2018 r. w Niemczech nastąpił wyraźny wzrost przestępstw o podłożu antysemickim. W 2018 r. policja zanotowała 1799 antysemickich incydentów – o 19,6 proc. więcej niż rok wcześniej. Według statystyk w 89,1 proc. przypadków sprawcami były osoby o poglądach skrajnie prawicowych. W RFN, jeśli nie udaje się ująć sprawców, antysemickie wystąpienia są automatycznie przypisywane przez policję skrajnej prawicy.Dlatego zupełnie inny obraz wyłania się z sondażu Agencji Praw Podstawowych UE (FAR), opublikowanego w grudniu 2018 r., w którym 41 proc. Żydów ankietowanych w Niemczech wśród sprawców ataków wskazuje muzułmanów. Na drugim miejscu są radykałowie prawicowi (20 proc.), a na trzecim – lewacy (16 proc.).Odnosząc się do wyników wyborów do Parlamentu Europejskiego, Merkel oświadczyła, że jej kraj – ze względu na nazistowską przeszłość – musi być bardziej czujny wobec wzrostu popularności partii nacjonalistycznych.– W Niemczech zawsze patrzyliśmy na nie w określonym kontekście, w kontekście przeszłości. Co oznacza, że powinniśmy być bardziej czujni od innych – podkreśliła, przyznając też, że coraz trudniej jest przypominać ludziom lekcje udzielone przez historię. Mimo to, „należy to robić każdemu nowemu pokoleniu” – stwierdziła. Obiecała też, że będzie szukać lepszych odpowiedzi na pytania, które są dla ludzi najbardziej aktualne – takie jak zmiany klimatyczne. Partia Merkel (CDU) zanotowała w niedzielnych wyborach najgorszy w historii wynik, jeśli chodzi o głosowanie ogólnokrajowe. Wspólnie z siostrzaną bawarską CSU zdobyła 28,9 proc. głosów. Na drugie miejsce wskoczyli natomiast Zieloni, deklasując socjaldemokratów.– Jest to wyzwanie dla mojego ugrupowania, by szukać jeszcze lepszych rozwiązań dla tych kwestii – oznajmiła niemiecka kanclerz.Był to pierwszy komentarz Merkel po wyborach do europarlamentu. Niemiecki dziennik „Bild” krytykuje ją za to, że po słabym wyniku swojej partii ukrywa się i udaje, że jej to nie dotyczy. Warto jednak przypomnieć, że Merkel nie brała udziału w kampanii wyborczej CDU/CSU. Wystąpiła tylko podczas wiecu kończącego kampanię Europejskiej Partii Ludowej w Monachium. Chadecy szukają tymczasem winnych niedzielnego wyniku, sugerując jako kozłów ofiarnych młodzieżówkę partii i mało znaczące wewnętrzne konserwatywne zrzeszenie.",,
Podejrzany w sprawie zabójstwa polityka CDU zatrzymany,"Niemieccy policjanci zatrzymali podejrzanego w sprawie zabójstwa szefa administracji okręgu Kassel, chadeckiego polityka Waltera Luebcke. Od niedzieli zatrzymany przebywa w areszcie śledczym. Media informują, że był on powiązany ze skrajną prawicą.","Zatrzymania dokonano w sobotę rano w Kassel na podstawie analizy DNA – poinformowano, nie podając bliższych informacji. Prokuratura odmówiła skomentowania doniesień prasowych na temat powiązań zatrzymanego.Według gazety „Bild” zatrzymany ma 45 lat, a jego DNA było w policyjnej bazie danych, ponieważ w przeszłości dopuścił się już ciężkiego przestępstwa. Zwłoki Luebckego, 65-letniego polityka CDU, zostały znalezione na początku czerwca na tarasie jego domu, 20 kilometrów od Kassel. Jak poinformował prowadzący sprawę prokurator Horst Streiff, obdukcja wykazała, że Luebcke został zastrzelony z broni krótkiej z bliskiej odległości. Luebcke od 10 lat stał na czele kancelarii rejencji Kassel – pośredniego szczebla administracyjnego między krajem związkowym a powiatem. Wcześniej był deputowanym w landtagu Hesji. Posłowie wszystkich partii wspominają go raczej jako człowieka dążącego do kompromisów, zaangażowanego w konkretne polityki sektorowe. Był ekspertem w dziedzinie transportu i zabiegał o rozbudowę sieci autostrad i przynoszącego stałe straty lotniska Kassel-Calden. Jako szef administracji okręgu Kassel Luebcke kilkakrotnie popadał w zatargi z ekologami. W 2012 roku udzielił zezwolenia górniczemu koncernowi K+S na wypuszczanie zasolonej wody do rzeki Werra. Trzy lata później, kiedy do landowego rządu Hesji w charakterze koalicjantów weszli Zieloni, ograniczył możliwości odprowadzania ścieków. W ubiegłym roku z kolei stał się celem ataków ze strony przeciwników budowy farm wiatrowych na zalesionych terenach północnej Hesji. Jego adwersarze zarzucali mu, że działa we własnym interesie, ponieważ zainwestował w energetykę wiatrową. Luebcke przyznał, że faktycznie tak było w latach 90. ubiegłego wieku, zaprzeczył jednak jakoby miało to jakikolwiek związek z udzielaniem aktualnych pozwoleń. Podczas kryzysu migracyjnego w 2015 roku opowiadał się za przyjmowaniem uchodźców i budową schroniska dla nich na terenach, które podlegały jego administracji. Wywołało to żywiołowy sprzeciw mieszkańców miejscowości branych pod uwagę jako lokalizacja.",,
Nowy rodzaj zapalenia płuc. Z wirusem powraca widmo epidemii,"W Chinach odnotowano zachorowania na nowy rodzaj zapalenia płuc. W miejscowości Wuhan położonej w środkowej części Chin z tego powodu do szpitala trafiły 44 osoby. Powracają obawy przed epidemią SARS, która wybuchła w 2003 roku. Jednak władze twierdzą, że to nie ten wirus.","Obawy, że powrócił wirus SARS, który w latach 2002-2003 zabił ponad 700 osób, pojawiły się w Chinach kilka dni temu, gdy do szpitali w Wuhanie zaczęli trafiać pacjenci z niezidentyfikowaną chorobą układu oddechowego.  Chorobę zdiagnozowano u 59 osób – 44 w Wuhanie i 15 w Hongkongu. Na czas leczenia zostały one odizolowane. Siedem z nich jest w stanie krytycznym, stan pozostałych lekarze oceniają jako stabilny.  Miejska komisja zdrowia w Wuhanie zakomunikowała, że wykluczono SARS, a także bliskowschodni zespół oddechowy (MERS), grypę, ptasią grypę i zakażenie adenowirusami.  Najbardziej powszechnym objawem choroby jest gorączka, rzadziej pojawia się spłycenie oddechu. Nic nie wskazuje na to, żeby choroba przenosiła się z człowieka na człowieka.",,
Rosyjski ambasador śmiertelnie postrzelony w Ankarze. Zabójcą policjant,"W szpitalu w stolicy Turcji zmarł rosyjski ambasador Andriej Karłow, postrzelony wcześniej w galerii sztuki w Ankarze. Lokalna policja zastrzeliła napastnika, którym był jeden z funkcjonariuszy.","W strzelaninie miało zostać rannych troje osób. Tureckie służby specjalne otoczyły budynek, w którym znajdował się napastnik. Strzelec został zabity przez policję.Burmistrz Ankary Melih Gokcek oświadczył, że zamachowcem był jeden z funkcjonariuszy, który jednak nie był na służbie. Prorządowy dziennik „Yeni Safak” zidentyfikował domniemanego zabójcę jako członka sił do tłumienia zamieszek. Szokujące zdjęciaTurecki dziennik „Hurriyet” opublikował na Twitterze zdjęcie z galerii, w której odbywał się wernisaż. Widać na nim napastnika w garniturze z pistoletem w dłoni, postrzelony Karłow leży zaś ranny na posadzce.Dyplomata szybko został zabrany do szpitala gdzie poddano go operacji. Agencja RIA Novosti poinformowała, że lekarzom nie udało się uratować mu życia. Zmarł od ran postrzałowych.Telewizja CNN Turk podała, że prezydent Turcji Recep Tayyip Erdogan odbył rozmowę telefoniczną z prezydentem Rosji Władimirem Putinem. Dynamiczne relacjeRelacje na linii Ankara - Moskwa gwałtownie pogorszyły się po zestrzeleniu przez turecki myśliwiec F-16 rosyjskiego bombowca Su-24 w listopadzie ubiegłego roku.Rosyjska maszyna miała naruszyć przestrzeń powietrzną Turcji przy granicy z Syrią. Kreml oświadczył, że do naruszenia granicy nie doszło, a Putin określił akt jako „cios w plecy” ze strony „popleczników terroryzmu”.Nazajutrz po incydencie prezydent Turcji Recep Tayyip Erdogan zapewnił, że Ankara nie zamierzała doprowadzić do eskalacji napięć w stosunkach z Moskwą. Argumentował, że Turcja działała wyłącznie, „by bronić swego bezpieczeństwa”, „praw naszego narodu” i „praw naszych braci” w Syrii. Ci bracia to Turkmeni, syryjska mniejszość etniczna, której bojownicy walczą z reżimem wspieranego przez Rosję prezydenta Baszara el-Asada.Po kilku miesiącach stosunki między krajami stopniowo się poprawiały. W październiku prezydenci Władimir Putin i Recep Tayyip Erdogan porozumieli się w Stambule w sprawie budowy dwóch nitek gazociągu Turkish Stream, a Moskwa pozwoliła rosyjskim obywatelom jeździć na urlop do Turcji.Ostatnio znów jednak dochodzi do tarć między rządami. Rosja wspiera bowiem reżim Asada, zaś Turcja chce go zwalczyć.                                                    Turecka policja zastrzeliła zamachowca (fot. Reuters/Umit Bektas)",,
Tusk: daliśmy radę; Kaczyński: to autodegeneracja. Politycy o 10-leciu Polski w UE,Kampania przed majówką – tuż przed unijnymi urodzinami. Politycy podsumowują polską dekadę w zjednoczonej Europie i rachunek nie zawsze wychodzi na plus. Mamy miliardowe inwestycje i rosnące PKB. Ale też spore kłopoty z wydawaniem unijnych pieniędzy i przestoje na budowach.,"– Robiliśmy błędy, ale saldo członkostwa w UE jestjednoznacznie pozytywne – ocenił premier Donald Tusk, prezentując raport oobecności Polski w UE. PiS zarzuca rządowi, że prowadzi politykę„autodegradacji”. Według SLD Polska konsumuje środki unijne, zamiast jeinwestować. Tusk: możemy wypić za skuteczność  Tusk przepraszał za „błędy na górze”, a jednocześnie przypomniał, że to rząd. – Wszystkie statystyki i przemiany cywilizacyjne w Polsce każą nam stwierdzić, że Polska dobrze wykorzystała te 10 lat. Polacy 1 maja mogą wypić toast za własną skuteczność i za to, że dali radę wejść do Unii Europejskiej i po wejściu dali radę te 10 lat wykorzystać – podkreślił szef rządu.  Kaczyński: to jest polityka „autodestrukcji” Prezes PiS Jarosław Kaczyński przyznał, że zaprezentowanego raportunie czytał. – Ale jestem w stanie przewidzieć co tam jest i mogę się tylkośmiać – dodał. Zarzucił obecnej władzy, że jest „pokorna, spolegliwa ikompletnie niczego nie potrafi załatwić”. – To jest polityka autodegradacji, Polska jest w tej chwili przez tę władzędegradowana, płynięcie w głównym nurcie musiało się tak skończyć – mówił.  Miller: za dużo konsumpcji za mało inwestycji  – Na fakt, że mogliśmy obserwować wędrującą na maszt unijny polską flagęzłożyło się wielu polityków, wielu rządów, ale przede wszystkim była todecyzja Polaków – powiedział z kolei Leszek Miller szef SLD. Podkreślił, że choć te dziesięć lat w UE to dobry czas dla naszego kraju i społeczeństwa, to na 20 najbiedniejszychregionów w Europie, aż pięć znajduje się w Polsce, wskazywał też nanarastanie w Polsce różnic w położeniu bytowym. Według Sojuszu Polskakonsumuje środki unijne, ale ich nie inwestuje.",,
Turcja zawiesiła wydawanie wiz w Stanach Zjednoczonych,Ambasada Turcji w Waszyngtonie poinformowała o zawieszeniu wydawania wiz nieimigracyjnych we wszystkich tureckich placówkach dyplomatycznych na terenie Stanów Zjednoczonych.,"To odpowiedź na analogiczny krok ze strony USA, które ograniczyły usługi wizowe w Turcji, po tym, jak w ubiegłym tygodniu aresztowano pracownika amerykańskiego konsulatu w Stambule.„Ostatnie wydarzenia zmusiły rząd Turcji, by poprosić Stany Zjednoczone o potwierdzenie jej przywiązania do zapewnienia bezpieczeństwa placówkom tureckiej misji dyplomatycznej i jej personelu” – napisano w oświadczeniu tureckiej ambasady w Waszyngtonie. Wcześniej komunikat o bliźniaczo brzmiącym brzmieniu, odnoszący się do Turcji, wydali Amerykanie.",,
Sondaż dla DoRzeczy.pl: PiS z samodzielną większością w Sejmie,"Według najnowszego sondażu wyborczego, przeprowadzonego przez pracownię Estymator dla portalu DoRzeczy.pl, Prawo i Sprawiedliwość może liczyć na 235 sejmowych mandatów. Taki wynik pozwoliłby partii Jarosława Kaczyńskiego na samodzielne rządzenie.","Gdyby wybory odbywały się we wrześniu, wygrałoby je Prawo i Sprawiedliwość z poparciem 40,4 proc. Polaków. Drugie miejsce zajmuje Platforma Obywatelska, na którą chce głosować 22,6 proc. Trzeci jest ruch Kukiz'15 (9,8 proc.).Do Sejmu wchodzą jeszcze Nowoczesna (8,9 proc.) i PSL (6,3 proc.).Poza parlamentem znalazłyby się: SLD z wynikiem 4,3 proc., partia Razem (4,1 proc.) i Wolność (2,3 proc.). Inne ugrupowania mają poparcie na poziomie 1,3 proc.PiS mógłby liczyć na 235 miejsc w Sejmie, PO wprowadziłaby 124 posłów, ruch Pawła Kukiza 44, Nowoczesna 34, a PSL – 22. Jeden mandat przypadłby mniejszości niemieckiej. Badanie przeprowadzono w dniach 21-22 września 2017 na ogólnopolskiej, reprezentatywnej próbie 1009 dorosłych osób metodą wspomaganych komputerowo wywiadów telefonicznych CATI.",,
Beata Szydło nie zostanie szefową komisji zatrudnienia w PE. Głosowanie utajniono,Była premier Beata Szydło nie została wybrana na stanowisko przewodniczącej komisji zatrudnienia i spraw socjalnych Parlamentu Europejskiego. Na wniosek socjalistów głosowanie utajniono. – To odwet – tak wynik głosowania ocenił przewodniczący grupy konserwatystów Ryszard Legutko z Prawa i Sprawiedliwości.,"Kandydaturę Beaty Szydło poparło 21 europosłów, 27 było przeciw, dwóch wstrzymało się od głosu.– Mamy do czynienia z odwetem. Tu nie liczą się kompetencje ewentualnego szefa komisji zatrudnienia, bo nikt nie zakwestionował kandydatury Beaty Szydło – skomentował wydarzenie przewodniczący frakcji EKR Ryszard Legutko po głosowaniu. Jak ocenił, w ten sposób socjaliści zareagowali na odrzucenie przez Polskę i kraje Grupy Wyszehradzkiej kandydatury Fransa Timmermansa na przewodniczącego Komisji Europejskiej na unijnym szczycie.– Duża część partii, grup politycznych, przede wszystkim socjaliści, jest w szoku po tym, co się stało na posiedzeniu Rady Europejskiej, że ten pakiet z Osaki padł, padł przede wszystkim za sprawą Europy Wschodniej i polskiego rządu – powiedział.Jak dodał europoseł Legutko, nie zdarzyło się jeszcze, by ustalenia przedstawicieli grup politycznych dotyczące podziału stanowisk według metody D'Hondta zostały na komisji parlamentarnej odrzucone.– Za tym głosowaniem stoi środowisko liberalno-lewicowe, które de facto krytykuje nas za nieprzyjmowanie imigrantów, za to, że demokracja w Polsce zwyciężyła i rządzą ci, którzy rządzą. (...) Nie mogą się pogodzić z porażką (...), z tym, że Polska razem z V4 zablokowała zarówno Timmermansa, jak i Webera – stwierdziła europosłanka Beata Mazurek. – Będę starał się zachowywać jak najbardziej kooperatywnie, zachowywać bezstronnie, ale to nie znaczy, że będę pomijał polskie interesy. Te interesy muszą też być dobrze wyrażone, więc to jest moja recepta na współprzewodnictwo tej komisji – powiedział Waszczykowski.Zdzisław Krasnodębski z PiS został wybrany na wiceprzewodniczącego komisji przemysłu, badań naukowych i energii (ITRE). Jej szefową została Rumunka Adina Valean z Europejskiej Partii Ludowej. Oprócz Krasnodębskiego – wybranego przez aklamację – z Polski w komisji zasiadają także: Łukasz Kohut (Wiosna), Izabela Kloc (PiS) i Grzegorz Tobiszowski (PiS). Na wiceprzewodniczącego komisji petycji powołano Ryszarda Czarneckiego z Prawa i Sprawiedliwości. Celem grupy jest odpowiadanie na wszystkie petycjeunijnych obywateli do PE. Kandydaturę Czarneckiego poparło 18 europosłów, 10 było przeciwnych, a 3 wstrzymało się od głosu.Przewodniczącą została Hiszpanka Dolores Montserrat z frakcji Europejskiej Partii Ludowej.Platforma Obywatelska wystawiła dwójkę kandydatów – Janusza Lewandowskiego na wiceprzewodniczącego komisji budżetowej, a także Różę Thun na stanowisko wiceszefowej komisji rynku wewnętrznego i ochrony konsumentów. Oboje głosami europarlamentarzystów zostali wybrani do pełnienia tych funkcji.W komisji budżetowej z naszego kraju znaleźli się również: Jan Olbrycht (PO), Robert Biedroń (Wiosna) oraz Zbigniew Kuźmiuk i Bogdan Rzońca (obaj z PiS).Z kolei w komisji, którą współkieruje Róża Thun, zasiadają także: Leszek Miller (SLD), Adam Bielan (PiS) i Beata Mazurek (PiS).Swojego przedstawiciela w kierownictwie komisji ma także PSL. Europoseł Krzysztof Hetman został wybrany na wiceprzewodniczącego komisji rozwoju regionalnego. Zajmuje się ona m.in. przydziałem środków unijnych dla samorządów.",,
„Będzie bardziej skuteczny niż Schetyna”. Brudziński tweetuje na temat Budki,"Widząc, jak „skutecznym” szefem klubu jest Borys Budka, chyba zacznę mu kibicować w jego walce o przywództwo w PO; wygląda na to, że będzie bardziej „charyzmatyczny” i „skuteczny” niż Grzegorz Schetyna – ironizował w czwartek w mediach społecznościowych europoseł PiS Joachim Brudziński.","W czwartek w Sejmie odbyło się pierwsze czytanie projektu PiS ws. zmian w sądownictwie. Na porannym Konwencie Seniorów zgłoszono sprzeciw wobec uzupełnienia porządku obrad o ten projekt, ale w głosowaniu większość sejmowa zdecydowała, że Izba zajmie się projektem PiS. Za uzupełnieniem porządku obrad byli tylko posłowie PiS, wszyscy pozostali głosowali przeciw. Udziału w głosowaniu nie wzięło 66 posłów, w tym 11 z Koalicji Obywatelskiej, 12 z Lewicy, 7 z PSL-Kukiz'15 oraz 2 z Konfederacji.„Na wniosek rzecznika dyscyplinarnego nieobecni na porannych głosowaniach posłowie klubu Koalicja Obywatelska zostali ukarani przez Kolegium Klubu najwyższą karą finansową” – napisał na Twitterze Borys Budka.Do wpisu szefa klubu KO odniósł się Joachim Brudziński. „Widząc jak »skutecznym« szefem klubu jest pan Budka, chyba zacznę mu kibicować w jego walce o przywództwo w PO. Wygląda na to, że będzie bardziej »charyzmatyczny« i »skuteczny« niż Grzegorz Schetyna” – ocenił na Twitterze europoseł PiS. Kadencja obecnego lidera Platformy Obywatelskiej Grzegorza Schetyny upływa pod koniec stycznia. Kalendarz wyborów nowego przewodniczącego przyjęła w ostatnią sobotę Rada Krajowa partii: pierwsza tura wyborów odbędzie się 25 stycznia, ewentualna druga – 8 lutego. Udział w wyborach będą mieli prawo wziąć wszyscy członkowie partii. Kandydatów na szefa PO można zgłaszać do 3 stycznia. Wniosek o rejestrację kandydatury musi zostać poparty 10 podpisami członków Rady Krajowej Platformy.Dotąd wolę kandydowania – poza Budką – ogłosili Bogdan Zdrojewski i Joanna Mucha. Wciąż nie wiadomo, czy na start zdecyduje się Grzegorz Schetyna. Jego bliscy współpracownicy zapewniają, że będzie ubiegał się o reelekcję.Europoseł Bartosz Arłukowicz oświadczył niedawno, że bardzo poważnie rozważa kandydowanie na przewodniczącego PO.",,
Ponad milion uczestników Orszaków Trzech Króli w całej Polsce,"W Orszakach Trzech Króli, które w niedzielę przeszły ulicami całej Polski, przeszło w sumie 1,2 mln osób. Najwięcej uczestników zgromadził orszak warszawski, w którym udział wzięło 60 tys. osób – poinformowała rzeczniczka prasowa Fundacji Orszak Trzech Króli Jolanta Stachacz.","Orszaki Trzech Króli przeszły w niedzielę ulicami 752 miejscowości w kraju i 22 poza granicami Polski.Jak zaznaczyła Stachacz, warszawski orszak był najliczniejszy. Drugim co do wielkości był Orszak Trzech Króli w Krakowie. – Nie mamy informacji o żadnych nieprawidłowościach czy wypadkach. Pochody były barwne, radosne, rodzinne i bezpieczne – powiedziała Stachacz. Tegoroczne hasło orszaków – „Odnowi oblicze ziemi” – nawiązywało do słów papieża Jana Pawła II wypowiedzianych w 1979 r. w Warszawie. Stachacz zaznaczyła, że w czasie orszaku prowadzona była zbiórka pieniędzy „Podaruj dzieciom wakacje”, z której dochód zostanie przekazany na dofinansowanie wakacyjnych wyjazdów dzieci i młodzieży z ubogich rodzin. – Trwa liczenie zebranych pieniędzy. Informacje o tym, ile pieniędzy udało się zebrać, będą znane dopiero jutro – poinformowała. Organizatorem orszaku jest Fundacja Orszak Trzech Króli. Inicjatywa zorganizowania ulicznych jasełek powstała w 2008 r. w prowadzonej przez Stowarzyszenie „Sternik” szkole „Żagle”.",,
"Nie tacy Rangers straszni, jak ich malują. Cenny remis Legii","Miała być różnica klas, wysoka porażka i błaganie o litość, był mecz walki, po którym ani jedni, ani drudzy nie mogą narzekać. Legia Warszawa zremisowała u siebie z Rangers FC 0:0 i przed rewanżem ma sporo powodów do optymizmu. To ostatni epizod walki o fazę grupową Ligi Europy.","Dziwny to sezon Legii. Zaczęli źle: porażki w meczach ligowych, żenujący pokaz nieporadności w starciu z wicemistrzem Gibraltaru, brak stylu, charakteru, no i wreszcie - trenera. Na palcach jednej ręki można policzyć takich, którzy wierzyli w Aleksandara Vukovicia i to, że przetrwa w stolicy choćby do zimy. Wypominano Serbowi nieporadność na wszystkich polach: słabo wypadał w mediach, w drużynie miały pojawiać się małe konflikty, a gra długimi fragmentami wołała o pomstę do nieba. Szczególnie w ataku. Ostatnie tygodnie nie przyniosły może znaczącej poprawy w tym elemencie, ale mecz z Rangers był już szóstym z rzędu (licząc wszystkie rozgrywki), w którym Legia nie straciła bramki. To nie przypadek: formacja obronna, dowodzona przez Artura Jędrzejczyka, spisuje się bardzo pewnie, a reprezentantowi Polski świetnie współpracuje się z Igorem Lewczukiem, Pawłem Stolarskim i Luisem Rochą. Może Vuković nie jest jednak taki zły? W czwartek wicemistrzowie Polski potwierdzili, że mechanizmy wypracowywane na treningach działają nie tylko na Śląsk czy Zagłębie Lubin, ale i znacznie bardziej renomowanych przeciwników. Nie przestraszyli się, nie spanikowali, dość pewnie radząc sobie z zawodnikami, których wycenia się na kilka czy nawet kilkanaście milionów euro. Alfredo Morelos, który szalał od początku sezonu (dziewięć goli w ośmiu meczach), przy „Jędzy” sobie nie pograł. Trochę zamieszania robił na lewym skrzydle wypożyczony z Liverpoolu Sheyi Ojo, ale - po kilku przegranych pojedynkach - Stolarski w końcu znalazł na niego sposób. Nie był to porywający mecz. Obie drużyny skupiły się przede wszystkim na tym, by nie stracić, choć trzeba oddać, że pierwsza połowa znacząco różniła się od drugiej. Lepiej zaczęli goście, którzy prezentowali lepszą kulturę gry, długo utrzymywali się przy piłce i cierpliwie budowali kolejne akcje. Wysokim pressingiem i agresywnymi wejściami skutecznie odbierali wicemistrzom Polski radość z gry. Na drugą część spotkania Legia wyszła odmieniona. Gospodarze atakowali z impetem, świetną sytuację już na samym początku miał Walerian Gwilia, a chwilę później - po dośrodkowaniu z rzutu rożnego - bramkarza gości mógł pokonać Igor Lewczuk. Obaj jednak minimalnie chybili.",,
Ukraina: Komik Zełenski najwyżej notowany przed wyborami prezydenckimi,"Komik telewizyjny Wołodymyr Zełenski pozostaje najwyżej notowanym kandydatem w zaplanowanych na 31 marca wyborach prezydenta Ukrainy, znacznie wyprzedzając urzędującego szefa państwa Petra Poroszenkę oraz byłą premier Julię Tymoszenko.","Według opublikowanego w poniedziałek sondażu grupy socjologicznej Rating na Zełenskiego chce głosować 25,1 proc. respondentów, którzy deklarują, że z pewnością pójdą do urn i dokonali już wyboru kandydata. W grupie tych, którzy wezmą udział w głosowaniu, lecz nie są do końca przekonani, kogo poprzeć, aktor uzyskał 19,1 proc., zaś w ogólnej grupie badanych 17 proc.Poroszenko, który w końcu marca będzie ubiegał się o reelekcję, zajmuje drugie miejsce z poparciem w wysokości 16,6 proc. wśród zdecydowanych, 12,6 proc. wśród tych, którzy nie wybrali swego kandydata i 11,3 proc. wśród wszystkich uczestników sondażu. Poniżej uplasowała się Tymoszenko, która otrzymała odpowiednio: 16,2 proc., 12,3 proc. oraz 11 proc.W pierwszej piątce kandydatów o najwyższym poparciu znaleźli się także: Jurij Bojko z prorosyjskiego Bloku Opozycyjnego (11,3 proc. wśród zdecydowanych) oraz były minister obrony Anatolij Hrycenko (7,7 proc.).",,
Sejm odrzucił wnioski PO o wotum nieufności wobec Szydło i Rafalskiej,"Sejm odrzucił w środowym głosowaniu wnioski Platformy Obywatelskiej o wotum nieufności wobec wicepremier, szefowej Komitetu Społecznego Rady Ministrów Beaty Szydło oraz minister rodziny, pracy i polityki społecznej Elżbiety Rafalskiej.","Platforma Obywatelska złożyła wnioski 30 kwietnia. Uzasadnieniem – jak podnosiła PO – miała być „polityczna odpowiedzialność” obu członkiń rządu Mateusza Morawieckiego za protest osób z niepełnosprawnościami i ich opiekunów w Sejmie.Za odwołaniem wicepremier Beaty Szydło opowiedziało się 189 posłów, 235 było temu przeciwnych, a czterech wstrzymało się od głosu.Po odrzuceniu tego wniosku politycy Prawa i Sprawiedliwości nagrodzili wicepremier brawami oraz skandowali: „Beata!”. Sejm odrzucił wniosek o wotum nieufności wobec minister Rafalskiej Z kolei za odwołaniem Elżbiety Rafalskiej zagłosowało 192 posłów, 234 było temu przeciwnych, a dwóch wstrzymało się od głosu.Wyniki tego głosowania również zostały przyjęte przez polityków PiS oklaskami.",,
„Diabeł wchodzi przez kieszeń”. Franciszek ze wsparciem dla śledczych walczących z mafią,"– Społeczeństwo potrzebuje uzdrowienia z korupcji, z wymuszania, z nielegalnej sprzedaży narkotyków i broni, handlu ludźmi, w tym tak licznymi dziećmi sprowadzanymi do niewolnictwa. Są to autentyczne plagi społeczne – powiedział papież Franciszek do grupy włoskich śledczych walczących m.in. z mafią.","Ojciec Święty przyjął w Watykanie 40-osobową grupę przedstawicieli organu włoskiej prokuratury generalnej, który  zajmuje się walką ze zorganizowaną przestępczością i terroryzmem. Przypomniał, że zajmuje się on ściganiem przestępstw trzech wielkich organizacji kryminalnych: sycylijskiej mafii, neapolitańskiej camorry i kalabryjskiej 'ndranghety, a także terroryzmu, który staje się coraz bardziej międzynarodowy.Franciszek wyraził uznanie dla trudnej i niebezpiecznej pracy funkcjonariuszy tego organu włoskiej prokuratury. Zwrócił przy tym uwagę, że w zwalczaniu przestępczości współdziałają oni ze swoimi kolegami z innych krajów.Uderzenie w najsłabszych– Społeczeństwo darzy wielkim zaufaniem waszą profesjonalność, wasze doświadczenie sędziów śledczych zaangażowanych w zwalczanie i wykorzenianie zorganizowanej przestępczości. Zachęcam was do podejmowania wszelkich wysiłków zwłaszcza w przeciwdziałaniu handlowi ludźmi i przemycaniu migrantów. Są to bardzo ciężkie przestępstwa, uderzające w najsłabszych ze słabych! – mówił papież.– W związku z tym konieczne jest wzmóc działania celem ochrony ofiar, dbając o zapewnienie pomocy prawnej i socjalnej tym naszym braciom i siostrom będącym w poszukiwaniu pokoju i przyszłości. Ci, którzy uciekają ze swoich krajów z powodu wojny, przemocy, prześladowań, mają prawo znaleźć odpowiednie przyjęcie i właściwą ochronę w krajach, które uważają się za cywilizowane – powiedział papież.Ojciec Święty podkreślił znaczenie działań edukacyjnych ze strony rodzin, szkół, wspólnot chrześcijańskich, stowarzyszeń sportowych i kulturalnych. Wskazał, że mają one wychowywać do moralności i praworządności. Wyraz kultury śmierci– Fenomenowi mafijnemu, będącemu wyrazem kultury śmierci, trzeba stawiać przeszkody i zwalczać go. Jest on radykalnie sprzeczny z wiarą i Ewangelią, które zawsze opowiadają się za życiem. Ci, którzy idą za Chrystusem, żywią myśli pokoju, braterstwa, sprawiedliwości, gościnności i przebaczenia – zaznaczył.– Kiedy ewangeliczne soki ożywiają ucznia Chrystusa, dojrzewają dobre owoce, łatwo rozpoznawalne również z zewnątrz, wraz z odpowiednimi postawami, które apostoł Paweł określa jako „miłość, radość, pokój, cierpliwość, uprzejmość, dobroć, wierność, łagodność, opanowanie” (Gal 5, 22-23) – dodał.Franciszek wyjaśnił, że świadkami tych owoców ducha są parafie i stowarzyszenia katolickie. Prowadzą one godną pochwały działalność celem stopniowego wykorzeniania tej „złej rośliny”, jaką jest zorganizowana przestępczość i związana z nią korupcja.",,
Ma na tym skorzystać 25 mln Polaków. Prezydent podpisał obniżkę podatków,"Prezydent Andrzej Duda podpisał nowelizację ustawy podatkowej obniżającą stawkę PIT z 18 do 17 proc. i podwyższającą koszty uzyskania przychodów z tytułu jednej umowy o pracę z 1 335 zł do 3 tys. zł. Szacuje się, że beneficjentami zmian będzie około 25 mln podatników.","Jak informuje Kancelaria Prezydenta, „ustawa stanowi dopełnienie zmian w podatku dochodowym od osób fizycznych przewidzianych w ustawie dotyczącej likwidacji podatku PIT dla osób do ukończenia 26. roku życia”.   „Nowelizacja zakłada obniżenie niższej stawki podatku w skali podatkowej, z 18 proc. do 17 proc., przy jednoczesnym pozostawieniu stawki 32 proc. dla dochodów przekraczających 85 528 zł” - czytamy w komunikacie zamieszczonym na stronie KPRP. Kancelaria wyjaśniła, że „nowa stawka podatkowa będzie dotyczyć wszystkich podatników, którzy uzyskują dochody podlegające opodatkowaniu na zasadach ogólnych przy zastosowaniu skali podatkowej, w tym również emerytów, rencistów oraz przedsiębiorców, którzy w zakresie przychodów z pozarolniczej działalności gospodarczej nie wybrali podatku liniowego czy też ryczałtu od przychodów ewidencjonowanych”.  Beneficjentami zmian, jak oszacowano, będzie około 25 mln podatników.",,
Zakaz całowania [OPINIA],"Słuchając po kolei wystąpień Jarosława Kaczyńskiego, Mateusza Morawieckiego i Joachima Brudzińskiego podczas niedzielnej konwencji PiS w Szczecinie, odniosłem wrażenie, że narracja partii rządzącej na przedostatniej kampanijnej prostej dość wyraźnie dzieli się na dwa sektory.","Mamy więc z jednej strony przekaz stanowczy, konserwatywny i trochę mocniejszy od tego, do jakiego Prawo i Sprawiedliwość przyzwyczaiło nas w poprzednich kampaniach wyborczych. Mamy też konkretne programy rozwojowe i redystrybucyjne, adresowane do poszczególnych regionów, które politycy odwiedzają w kampanii. Ten drugi segment jest kontynuacją planu przedstawionego Polakom w kampanii wyborczej cztery lata temu, przez wystarczającą do objęcia władzy część wyborców zaakceptowanego, następnie zaś konsekwentnie (w większości dziedzin, choć kilka porzuconych tematów dałoby się znaleźć) realizowanego. Inaczej jest z pierwszym z wątków kampanii. Pojawienie się w przekazie partii Jarosława Kaczyńskiego wątków obyczajowych ma charakter wybitnie reaktywny i stanowi odpowiedź z jednej strony na wątki wprowadzane do publicznej debaty przez lewicę i centrolewicę z Koalicji Europejskiej (która z kolei reaguje w ten sposób na pojawienie się konkurencji w postaci Roberta Biedronia), z drugiej strony zapewne jednak również na to, że po prawej stronie nie braknie sił, które chętnie zarzucą PiS miękkość konserwatywnego przekazu.W kampanii sprzed czterech lat PiS odwołał się do aspiracji Polaków zderzonych boleśnie z wykluczającą całe regiony i grupy społeczne praktyką rządów Platformy. Elementem, który bliski był dawnego, „surowego” wizerunku tej partii, było odwołanie się do kryzysu unijnej polityki imigracyjnej i płynących z nich obaw przed uchodźcami. Jak pamiętamy, była to recepta na sukces,  której bardzo ważnym elementem było odpowiednie wyważenie proporcji między bezpieczeństwem a rozwojem, zarówno na poziomie ogólnym, jak indywidualnym. Dobra sytuacja gospodarcza, połączona z kolejnymi programami socjalnymi rządu i dowartościowaniem traktowanych dotąd po macoszemu części kraju, czyni dziś tę narrację o wiele bardziej wiarygodną w oczach wyborców. Jarosław Kaczyński może być więc spokojny, rozczarowanie elektoratu z tej strony raczej mu nie grozi; kto nie ulega magii liberalnych haseł i teorii, na PiS nie obrazi się po czterech latach rządzenia. Nowe transfery pieniężne, przez krytyków sprowadzanie do „kupowania głosów”, poprawiają jednak warunki bytowe Polaków, a przy tym niemal natychmiast trafiają w obieg, wydane na rodzinną rozrywkę, AGD (warto odnotować jako ważny fakt społeczny, że jedna z dużych sieci handlowych w ostatniej kampanii reklamowej wprost odwołuje się do polityki rządu i pyta potencjalnych klientów, czy myśleli już, na co wydadzą „trzynastą emeryturę”). Nabierające realnych kształtów przywracanie połączeń autobusowych w mniejszych ośrodkach i wykluczonych komunikacyjnie gminach przywraca również infrastrukturę ludziom, zaś ludzi – rynkowi pracy. Mamy więc do czynienia z działaniem, które, będąc niewątpliwie interwencją państwa, nie jest zarazem w żadnym wypadku antyrynkowe. Jeśli zaś połączyć to z dużymi inicjatywami w sferze komunikacji, może to skutkować realnym awansem regionów. Tym ważniejszym, że ujawnione niedawno dane pokazują potężne rozwarstwienie dochodu między jednym jedynym województwem mazowieckim, tak naprawdę zaś Warszawą, a resztą Polski, nierówności dochodowe wśród obywateli również pozostają dramatycznie wysokie. Mamy oczywiście do czynienia z dziedzictwem III RP, nie zaś efektem ostatnich kilku lat. Możemy jednak zobaczyć, jak wiele pozostaje tu do zrobienia, a co więcej, zrobić może to chyba tylko PiS; pozostałe partie, dla których byłby to ciekawy politycznie temat, są albo zbyt słabe (pozaparlamentarna młoda lewica), albo kompletnie nim niezainteresowane (partie liberalne). A dopóki tak się dzieje, wśród wyborców będzie zapotrzebowanie na kontynuację polityki z tej kadencji. Poruszenie wątków obyczajowych natomiast zawsze jest o wiele bardziej ryzykowne. Opozycji i mediom pozwala na klasyczne dorabianie PiS zamordystycznej gęby. Pamiętają państwo zapewne te wszystkie strachy, z których najkomiczniejsze było „aresztowanie autostrad” Ewy Kopacz, zaś najbardziej typowe słowa Tomasza Wołka, że PiS będzie mówił młodym ludziom, czego nie wolno im czytać i jak się ubierać.Dziś, gdy w reakcji na krytykę, często zasadną, Kościoła i stworzenie w medialnej przestrzeni fałszywej zbitki „PiS – obrona pedofilów w kościele” prezes Kaczyński zapowiada zaostrzenie przepisów, opozycja już reaguje sianiem paniki – według niej rządzący zabronią całować się nastolatkom. I, niestety, kolejny raz podobne bzdury trafiają na podatny grunt. Jest to jednak broń obosieczna. Rządzący wcześniej, mimo zapowiedzi, nie zrobili w swoim czasie zupełnie nic. „Chemiczna kastracja pedofilów” została jednym z Tuskowych bon motów, zgłaszany dziś projekt ustawy jest powtórką z aktu odrzuconego pięć lat temu, a gdy już w bieżącej kadencji PiS wprowadzał rejestr pedofilów, reakcją był sprzeciw zarówno opozycji, jak RPO, wzmacniany fake newsem o pominięciu w nim duchownych. Dlatego też próba politycznego wykorzystania tematu przez Platformę jest bronią obosieczną, niewygodne pytania zadawać można tu przecież wszystkim partiom i tak się składa, że PiS ma na nie lepsze odpowiedzi.",,
Młodzi Polacy nadal nic nie wiedzą o HIV,"Młodzi Polacy zbyt mało wiedzą o wirusie HIV. Ponad połowa naszych rodaków (do 40. roku życia) nie zna dróg zakażenia tym patogenem, a 40 proc. nie wie, gdzie można zrobić test na jego obecność we krwi – podaje Polska Fundacja Pomocy Humanitarnej Res Humanae.","Fundacja przypomina o tym z okazji Europejskiego Tygodnia Testowania na HIV i HCV, przypadającego w dniach od 22 do 29 listopada oraz obchodzonego 1 grudnia Światowego Dnia AIDS. HIV to wirus wywołujący AIDS, z kolei HCV to patogen odpowiedzialny za wirusowe zapalenie wątroby typy C; obydwa wirusy można wykryć odpowiednimi badaniami krwi. Res Humanae powołuje się na opublikowany w 2019 r. sondaż specjalistów Zakładu Technik Molekularnych Katedry Medycyny Sądowej Uniwersytetu Medycznego we Wrocławiu. Przeprowadzono go internetowo wśród 346 osób, z których zdecydowana większość była w wieku do 40. roku życia. Przeważali ludzie w wieku 21–26 lat, zamieszkali w dużych miastach (powyżej 500 tys. mieszkańców). – Wnioski wypływające z przeprowadzonego przez nas badania są niezbyt optymistyczne, młodzi ludzie posiadają bardzo powierzchowną wiedzę na temat zakażeń HIV/AIDS – stwierdzają autorzy opracowania: Ewa Janiszewska, Dominika Pluta, Tadeusz Dobosz. Niecałe 40 proc. ankietowanych potrafiło wskazać poprawnie główne drogi infekcji i prawidłowy przedział czasu między ekspozycją a pojawieniem się pierwszych niespecyficznych objawów. Blisko połowa badanych miała świadomość, że pojęcia AIDS i HIV nie są tożsame. – Ta niewiedza jest groźna, bo choć HIV, dzięki nowym lekom, nie jest już tak niebezpieczny jak kiedyś, to jednak żeby poddać się leczeniu, trzeba wiedzieć, że się z tym wirusem żyje. Kto nie jest tego świadom, ryzykuje zdrowiem swoim i partnera – podkreśla Polska Fundacja Pomocy Humanitarnej Res Humanae. – Organizując od lat akcję wyświetlania czerwonej kokardki na budynkach w Warszawie i innych polskich miastach chcemy zachęcić do badania się. Nie tylko podczas Europejskiego Tygodnia Testowania na HIV i HCV. W Polsce dostępne jest bezpłatnie nowoczesne, bardzo skuteczne i bezpieczne leczenie. Z HIV można żyć do starości, mieć zdrowe dzieci i normalnie pracować. Trzeba jednak się leczyć, a nie będzie się leczył ktoś, kto o zakażeniu nie wie – przekonuje Mateusz Liwski z Res Humanae. Według Fundacji, jak dotąd testy na obecność wirusa HIV przeprowadziło mniej niż 10 proc. Polaków. Z informacji organizacji pozarządowych wspierających osoby z HIV wynika, że mimo rekomendacji Ministerstwa Zdrowia, wciąż nie wszyscy ginekolodzy kierują na takie testy kobiety w ciąży. Z danych Narodowego Instytutu Zdrowia Publicznego–PZH wynika, że do 30 kwietnia 2019 r. zakażenie HIV wykryto w naszym kraju u 24 303 osób, AIDS zdiagnozowano u 3 692, a zmarło na tę chorobę 1 418 pacjentów. Tylko w ciągu pierwszych czterech miesięcy 2019 r. HIV wykryto u 372 osób, u 25 zdiagnozowano AIDS, a 7 – zmarło. – Kokardka jeździ przede wszystkim w Warszawie, bo Mazowsze od lat zajmuje niechlubne pierwsze miejsce pod względem liczby nowo wykrywanych zakażeń. W 2018 r. zarejestrowano w tym województwie aż 238 przypadków HIV. Tymczasem mieszkając na co dzień w Warszawie widzę, że wypieramy ze świadomości ryzyko zakażenia tym wirusem. Nie chcemy pamiętać, że wystarczy do tego tylko jeden kontakt seksualny bez zabezpieczenia. Niewiedza, w której wygodnie tkwimy, jest groźna dla nas samych i dla naszych bliskich. To powinno się zmienić – podkreśla Paweł Mierzejewski, koordynator programu Pozytywnie Otwarci, zajmującego się promocją profilaktyki i edukacją o HIV/AIDS.",,
Rydzyk atakuje: „dziennikarze jak najemnicy”,"Dyrektor Radia Maryja uważa, że sprawy w Polsce idą w dramatycznie złym kierunku. W wywiadzie dla „Naszego Dziennika"" sugeruje, że rząd stosuje metody podobne do stalinowskich i dalekie od demokracji.","Ojciec Tadeusz Rydzyk mówi, że ostatnie wydarzenia przypominają mu ciemne czasy PRL, gdy rolników nazywano kułakami, a patriotów – zaplutymi karłami reakcji. –Czy to jest demokracja, że ABW wkracza nad ranem do prywatnego mieszkania, robi rewizję, zatrzymuje człowieka za prowadzenie strony w internecie? Czy to jest demokracja gdy kibiców nazywa się kibolami? Czy nie przypomina to metod stalinowskich?  – pyta ojciec Rydzyk.Dyrektor Radia Maryja zarzuca też dziennikarzom, że zachowują się jak najemnicy, a nie jak „służby prawdy"". Ojciec Rydzyk twierdzi, że zapraszają oni do programów ludzi związanych z obecną ekipą rządową, którzy „pozwalają sobie na niewybredne wyzwiska, ataki”.Zdaniem ojca Tadeusza Rydzyka, decyzja sądu o wysłaniu Jarosława Kaczyńskiego na badania psychiatryczne to zemsta rządu na „ludziach prześladowanych"". – 6 lipca, gdy szef rządu będzie inaugurował w Brukseli w Parlamencie Europejskim polską prezydencję, były premier ma iść na badania psychiatryczne. Władza przedstawia prezydencję jako swój sukces, urządza show medialny, będzie błyszczeć na salonach, a jednocześnie wysyła człowieka do psychiatry – mówi dyrektor Radia Maryja. Według niego, obecny system jest bardziej przebiegły niż w PRL, bo „kieruje ludzi przeciwko ludziom"". – Gdy zabraknie miłości Boga i człowieka, można wprowadzić totalitaryzm nawet bez wojska, bez karabinów – mówi ojciec dyrektor. Jego zdaniem, w tym celu wykorzystywana jest na przykład administracja państwowa.",,
11 ofiar ataku na synagogę w USA. Prezydent Trump uda się do Pittsburgha,"W sobotnim ataku na synagogę w Pittsburghu śmierć poniosło 11 osób, a sześć jest rannych – podało FBI. Sprawca jest ranny i przebywa w szpitalu. Zostaną mu postawione zarzuty popełnienia przestępstwa z nienawiści (hate crime) i inne zarzuty kryminalne. Prezydent Donald Trump określił atak mianem niewyobrażalnej tragedii i wezwał Amerykanów do jedności.","Napastnik wtargnął do synagogi z krzykiem: „wszyscy Żydzi muszą zginąć”. Sześć osób jest rannych, w tym dwie w stanie krytycznym.Sprawcą tragedii jest – według mediów – 46-letni Robert Bowers, który, uzbrojony w wiele sztuk broni, wszedł do synagogi Drzewo Życia podczas uroczystości nadani dziecku imienia i otworzył ogień do zebranych.Bowers w mediach społecznościowych zamieszczał antysemickie i antyimigranckie komentarze. Jego ostatni wpis głosi, że hebrajskie Stowarzyszenie Pomocy Imigrantom „lubi ściągać (do USA) najeźdźców, ktory zabijają naszych ludzi. Nie mogę siedzieć i patrzyć jak zarzynani są moi ludzie. P... ich optykę. Wchodzę”. Sprawca w rękach policjiWedług różnych relacji sprawca oddał się w ręce policji po wymianie ognie, lub został postrzelony, zatrzymany i przewieziony do szpitala. Policja długo sprawdzała jeszcze wszystkie pomieszczenia w synagodze, by upewnić się, że napastnik nie pozostawił tam ładunków wybuchowych.Dyrektor wydziału do spraw bezpieczeństwa publicznego w ratuszu Pittsburgha Wendell Hissrich zapewnił nieco później, że „nie ma kolejnych bezpośrednich zagrożeń”; powiedział też podczas krótkiej konferencji prasowej, że w synagodze zobaczył „straszliwą scenę zbrodni”. – To jedna z najstraszniejszych, jakie widziałem, a widziałem sceny katastrof lotniczych – dodał.Wyjaśnił, że atak na synagogę traktowany jest jak przestępstwo federalne i główną agencją, która poprowadzi śledztwo w tej sprawie, będzie FBI, przy wsparciu lokalnej policji.Trump chce kary śmierciPrezydent USA Donald Trump, który śledził w telewizji relację ze strzelaniny, napisał na Twitterze: „Wygląda na wiele ofiar śmiertelnych. Uważajcie na napastnika. Niech Bóg ma wszystkich w opiece!”.Trump powiedział dziennikarzom, że należy wprowadzić bardziej surowe prawa i karać śmiercią za takie ataki; na wykonanie kary śmierci nie powinno się czekać latami – dodał.Trump zauważył też, że gdyby w synagodze był uzbrojony strażnik, to nie doszłoby do tragedii, a takie wydarzenia mają niewiele wspólnego z przepisami gwarantującymi łatwy dostęp do broni. – Gdyby w świątyni była ochrona skutki byłby inne (...). Z pewnością jest to opcja dla wszystkich kościołów i synagog, by mieć uzbrojonych strażników” – dodał. „To straszne, co dzieje się z nienawiścią w naszym kraju – powiedział prezydent.Jak podał Reuters, Trump uda się do Pittsburgha. Dalsze szczegóły podróży prezydenta nie są jeszcze znane. W Ameryce „nie może być żadnej tolerancji dla antysemityzmu” Gubernator Pensylwanii Tom Wolf, który nazwał strzelaninę „absolutną tragedią”, zajął inne stanowisko niż Trump i napisał w oświadczeniu, że dostęp do niebezpiecznej broni zagraża życiu obywateli Ameryki.Nieco później Trump powiedział, że ze względu na strzelaninę rozważa odwołanie wiecu w Illinois. Dodał, że atak ten „wygląda zdecydowanie na zbrodnię antysemicką”. Oznajmił, że kryminolodzy i śledczy uważają, iż synagoga stała się „jedną z najgorszych scen zbrodni, jakie wiedzieli”.Kilka godzin później, podczas przemówienia na konwencji farmerów w Indianapolis, prezydent oznajmił, że nie odłoży wiecu przedwyborczego; dodał jednak, że w Ameryce „nie może być żadnej tolerancji dla antysemityzmu” i zaapelował, by „wznieść się ponad nienawiść i podziały”.Władze Nowego Jorku wysłały silnie uzbrojone patrole do synagog i innych świątyń w mieście z obawy przed kolejnymi atakami.Premier Izraela Benjamin Netanjahu oświadczył, że jest wstrząśnięty sobotnią strzelaniną w Pittsburghu i nazwał ją „straszliwym, antysemickim, brutalnym” atakiem.Izraelski minister ds. diaspory i oświaty Naftali Bennett poinstruował swój resort, by był gotów do udzielenia wszelkiej możliwej pomocy wspólnocie żydowskiej w Pittsburghu. Bennett jeszcze w sobotę wyleci do Pittsburgha, by spotkać się z lokalną społecznością żydowską i uczestniczyć w pogrzebach ofiar.Portal Vox przypomina, że w 2018 roku od strzałów zginęły już co najmniej 262 osoby, a 1131 było rannych; doszło do 276 poważnych strzelanin.",,
W USA pożegnano ojca Łucjana Królikowskiego,"We wtorek wierni z polonijnych ośrodków w Kanadzie i Stanach  Zjednoczonych, a także władze kościelne i świeckie pożegnały ojca Łucjana Królikowskiego. Zmarł we franciszkańskim klasztorze w Chicopee w USA, gdzie pełnił swoją ostatnią posługę duszpasterską. Był zesłańcem syberyjskim, żołnierzem Armii Andersa, wychowawcą i opiekunem „Tułaczych Dzieci” w Tanzanii i Kanadzie. Był najstarszym bratem konwentualnym na świecie. Odszedł w piątek w wieku stu lat.","Jego życie było wzorem dla innych – wspominają franciszkanie, którzy z ojcem pracowali podczas zagranicznych misji czy w ostatnim miejscu jego posługi – klasztorze Franciszkanów w amerykańskim Chicopee w stanie Massachusetts. Najbliższymi zakonnikowi osobami były dzieci, które w czasie wojny zostały wywiezione na Sybir, a później trafiły do obozów dla uchodźców w Afryce. Stamtąd zabrał je do Kanady i wychował. Było ich ponad 150. Część z nich wzięła udział w uroczystościach pogrzebowych. Łucjan Królikowski urodził się w 1919 roku pod Zieloną Górą. Latem 1940 r. został aresztowany przez NKWD i wywieziony na Syberię. Pracował przy wyrębie tajgi. Po tzw. amnestii dla zesłanych Polaków skończył Szkołę Podchorążych Artylerii w Kirgistanie i z Wojskiem Polskim dotarł do Persji i Iraku.",,
Około 3500 Polaków weźmie udział w Światowych Dniach Młodzieży w Panamie,W Światowych Dniach Młodzieży w Panamie z papieżem Franciszkiem weźmie udział około 3500 Polaków. Wielu z nich jest już w tamtejszych diecezjach. Polskiej młodzieży towarzyszyć będzie 12 biskupów i 200 księży. W środę odbędzie się polskie spotkanie narodowe.,"Na ŚDM, które potrwają od wtorku do niedzieli, Polacy będą najliczniejszą grupą pielgrzymów z Europy. Dla porównania z Włoch przybędzie 900 osób.  Tysiąc Polaków poleciało do Panamy specjalnymi lotami czarterowymi. Około 300 młodych Polaków to wolontariusze. 150 członków ZHR będzie pełnić służbę jako Harcerskie Ochotnicze Pogotowie Ratunkowe. Wśród Polaków najwięcej – około 700 – jest pielgrzymów z archidiecezji krakowskiej. Dla nich, jak się zauważa, podróż do Panamy to kolejny etap po poprzednich Światowych Dniach Młodzieży, które w 2016 roku odbyły się w Krakowie. Razem z nimi jest metropolita krakowski arcybiskup Marek Jędraszewski, który przywiózł relikwie świętego Jana Pawła II, inicjatora Światowych Dni Młodzieży. Zostaną one złożone w ołtarzu stołecznej katedry z XVII wieku, którą w sobotę konsekruje papież po długich pracach remontowych, jakie tam wykonano. Do Panamy udał się prymas Wojciech Polak. Obecny jest również biskup Marek Solarczyk – przewodniczący Rady ds. Duszpasterstwa Młodzieży Konferencji Episkopatu Polski i uczestnik synodu biskupów na temat młodzieży, który odbył się w październiku w Watykanie. Od wtorku w Panamie będzie żaglowiec „Dar Młodzieży” płynący w Rejsie Niepodległości. Przybędzie nim 150 uczestników ŚDM. W środę, 23 stycznia, w dniu przyjazdu papieża Franciszka, odbędzie się wydarzenie organizowane przez stronę polską. Krajowe Biuro Organizacyjne Światowych Dni Młodzieży poinformowało, że polscy pielgrzymi spotkają się na placu przy centrum handlowym Albrook Mall. Mszy rozpoczynającej się o godzinie 18 będzie przewodniczyć prymas Polski arcybiskup Wojciech Polak, a homilię wygłosi biskup Marek Solarczyk. Po mszy odbędzie się koncert w trzech językach: po polsku, angielsku i hiszpańsku, w czasie którego wystąpią Olga Szomańska, Darek Malejonek, Marcin Wyrostek, Marcin Januszkiewicz, zespół Siewcy Lednicy, a także gość specjalny z USA – franciszkanin Stan Fortuna. Polskie spotkanie odbędzie się w miejscu, w którym w 1983 roku mszę odprawił św. Jan Paweł II. Spotkanie narodowe zostało przygotowane przez Krajowe Biuro Organizacyjne Światowych Dni Młodzieży oraz organizatorów Rejsu Niepodległości. „Dar Młodzieży” będzie otwarty dla zwiedzających. Z uczestnikami Rejsu Niepodległości spotka się żona prezydenta RP Agata Kornhauser-Duda, która również wybiera się do Panamy. Spotka się ona w sobotę z polskimi pielgrzymami w parafii świętego Łukasza. Na spotkanie z papieżem popłynął też jacht „Dunajec” Sądecko-Podhalańskiego Okręgowego Związku Żeglarskiego w Nowym Sączu. Według lokalnych mediów w spotkaniu z papieżem uczestniczyć będzie co najmniej 100 tysięcy osób. Goszczący w tych dniach w diecezjach Polacy przekażą Panamczykom pamiątki: magnes w barwach polskiej flagi i kopie ikony Matki Bożej Częstochowskiej. Polski MSZ przygotował poradnik konsularny dla pielgrzymów w Panamie ze wszelkimi niezbędnymi informacjami, zwłaszcza dla osób potrzebujących pomocy z powodów zdrowotnych, w przypadku zgubienia paszportu czy konieczności pilnego nawiązania kontaktu z rodziną w kraju. Poradnik jest też dostępny na stronie internetowej ambasady RP w Panamie. Od 16 stycznia działa w Panamie kwatera polska, służąca pomocą pielgrzymom. Punkt informacyjny uruchomiono w kościele Nuestra Senora del Carmen.",,
„Chłopiec był koło mamy i płakał”. Muzułmanie z maczetami wtargnęli do kina na seans dla dzieci,"Kino pełne dzieci wybrali sobie muzułmańscy imigranci w Birmingham na wyrównanie wzajemnych rachunków. Do centrum rozrywki, w którym przebywały nawet kilkuletnie dzieci, wtargnęło około setki ludzi z maczetami. Wśród napastników byli młodociani członkowie gangów. Po zamieszkach sieć kin podjęła decyzję o wycofaniu filmu „Blue Story” z dystrybucji.","Do zdarzenia doszło w sobotę popołudniu w centrum rozrywki Star City w brytyjskim Birmingham. Na miejsce przybyło ponad 20 radiowozów. Policjantom z psami, uzbrojonym w pałki i paralizatory, udało się zaprowadzić porządek. Siedmiu stróżów prawa zostało lekko rannych. Nie ma informacji, czy obrażenia odnieśli również goście kina. Brytyjskie media przytaczają wypowiedzi świadków zdarzenia. Jeden z nich opowiadał, że widział „chłopca, który był koło mamy i płakał”. Matka, która przyszła na seans z pięcioletnią córeczką mówiła, że „to okropne zakończenie wspaniałego popołudnia”.  Nie podają natomiast narodowości sprawców zajścia. Według internautów chodzi o muzułmańskich imigrantów. Aresztowano łącznie pięciu nastolatków w wieku od 13 do 19 lat. Po zamieszkach film gangsterski „Blue Story” został wycofany ze wszystkich kin sieci Vue Cinemas. – Możemy potwierdzić, że podjęliśmy decyzję o wycofaniu filmu. Bezpieczeństwo i dobro naszych klientów oraz personelu jest dla nas priorytetem – powiedział rzecznik Vue.",,
Cokół pomnika ks. Jankowskiego pomazany farbą,"Policja poszukuje sprawcy, który na cokole pomnika ks. prałata Henryka Jankowskiego w Gdańsku pomalował w nocy z czwartku na piątek różową farbą w sprayu m.in. napis „Bądź za ofiarami”. To kolejny w ostatnim czasie akt wandalizmu na pomniku zmarłego przed dziewięciu laty duchownego.","Oficer prasowa Komendanta Miejskiego Policji w Gdańsku, asp. Karina Kamińska powiedziała, że pomalowanie sprayem cokołu pomnika odkryli około północy policjanci podczas patrolu. Na cokole ktoś wymalował hasła m.in. „Bądź za ofiarami” i „pedofil”. Policja ustala sprawcę czynu. Czeka również na zgłoszenie o przestępstwie o zniszczeniu mienia od właściciela pomnika, czyli społecznego komitetu budowy pomnika ks. Jankowskiego. To kolejny w ostatnim czasie akt wandalizmu na tym pomniku. Poprzedniej nocy trzech aktywistów przewróciło monument stojący niedaleko kościoła św. Brygidy w Gdańsku. Film z tego zdarzenia udostępnił na portalu społecznościowym dziennikarz Tomasz Sekielski. Na nagraniu widać, jak mężczyźni założyli najpierw na szyję figury pętlę, podważyli cokół i ciągnęli aż pomnik upadł na przygotowane wcześniej opony samochodowe. Miały zapobiec zniszczeniu pomnika, bo, jak zadeklarowali aktywiści, ich „celem jest rozbicie fałszywego i ohydnego mitu Henryka Jankowskiego, nie zaś – materii jego pomnika”. Na leżącym pomniku, który oddzielił się od cokołu, ale nie rozpadł, ułożyli strój ministranta i dziecięcą bieliznę. Miał to być symbol cierpienia molestowanych przez prałata dzieci.",,
Suski: poszerzenie 500 plus to pomysł Szydło; premier dowiedział się o nim z mediów,– Kwestia poszerzenia programu 	500 plus nie była na razie dyskutowana na obradach rządu; to indywidualny pomysł wicepremier Beaty Szydło; premier Mateusz Morawiecki dowiedział się o nim z mediów – powiedział we wtorek szef gabinetu premiera Marek Suski.,"W poniedziałek podczas spotkania z mieszkańcami Leszna (Wielkopolskie) w miejskim teatrze wicepremier Beata Szydło była pytana o przyszłość programu 500 plus i o jego ewentualne modyfikacje. Jak zapewniła, program z pewnością będzie kontynuowany. Nie wykluczyła też, że w 2019 r. uda się go poszerzyć.Suski pytany w radiu Plus, o jakie zmiany chodzi odparł, że nie wie. Jak dodał, „na razie nie było to dyskutowane na obradach rządu”. – Myślę, że to jest jak na razie pomysł indywidualny pani Beaty Szydło; nie jest on mi znany – podkreślił minister.Dopytywany, czy Mateusz Morawiecki zna propozycję Beaty Szydło, powiedział, że premier „dowiedział się o niej z mediów”.",,
Węgrzy mówią „nie” migrantom. 87 proc. przeciw systemowi kwotowemu,"Prawie 90 proc. Węgrów, którzy chcą wziąć udział w referendum w sprawie systemu dystrybucji obowiązkowych kwot migrantów, jest temu systemowi przeciwnych – wynika z opublikowanego we wtorek sondażu ośrodka Szazadveg.","Aż 97 proc. zapytanych Węgrów wie o rządowej inicjatywie rozpisania referendum i 72 proc. zdeklarowało, że wzięłoby w nim udział, gdyby odbyło się w najbliższą niedzielę (54 proc. podało, że na pewno wzięłoby w nim udział, a 18 proc. odparło, że najprawdopodobniej) – wykazał sondaż.87 proc. tych, którzy na pewno poszliby na referendum, jest przeciwnych kwotowej dystrybucji migrantów, a popiera ją 11 proc. Tylko 2 proc. nie ma zdania w tej sprawie.Sondaż telefoniczny został przeprowadzony od środy do niedzieli w ubiegłym tygodniu na próbie ponad 1000 osób. Margines błędu wynosi 3,2 pkt proc.Referendum ws. imigrantów Parlament węgierski zatwierdził 10 maja zainicjowane przez rząd referendum w sprawie obowiązkowych kwot przyjmowania migrantów.",,
Mazury z prezydenckim wsparciem,"Trzej prezydenci: Bronisław Komorowski, Lech Wałęsa i Aleksander Kwaśniewski podpisali w czwartek w Warszawie deklarację, w której apelują do Polaków o oddawanie głosów na Mazury w konkursie Siedem Nowych Cudów Natury.","Mazury są jedynym polskim finalistą w światowym plebiscycie na siedem nowych cudów natury. Konkurują z 27 innymi atrakcyjnymi miejscami na świecie takimi jak: Wielki Kanion, wyspy Galapagos, Kilimandżaro czy Malediwy. Wyniki na siedem cudów natury ogłoszone zostaną 11 listopada 2011 roku.Czwartkowe spotkanie odbyło się w warszawskim Pałacu na Wodzie z inicjatywy byłego prezydenta Lecha Wałęsy. Podczas spotkania odczytany został także podpisany przez prezydentów dokument, w którym zwracają się do rodaków o głosy dla Mazur.„Mazury to unikatowe miejsce na mapie Polski – tu przyroda krainy jezior stanowi spójną całość z bogatą historią i gościnnymi mieszkańcami. To jeden z prawdziwych skarbów naszego kraju. My, Polacy, wiemy o tym już od dawna. Teraz stoimy przed wyjątkową szansą – mamy okazję pochwalić się naszym skarbem i pokazać go całemu światu” – napisano w deklaracji.– Ja tylko mogę potwierdzić, że naprawdę tak uważam: to jest cud natury. Mam nadzieję, że rodacy też się pod tym podpiszą, że zagłosujemy, że zwyciężymy i pokażemy Europie i światu jak piękne miejsce pan Bóg nam dał – mówił Lech Wałęsa.Były prezydent Aleksander Kwaśniewski ocenił, że jest wiele powodów, aby głosować na Mazury. – Chcemy je odkryć przed światem, pokazać tym, którzy ich jeszcze nie znają. Mówię to jako osoba, która z Mazurami czuje się związana. Tam spędzałem swoje wakacje z okresu dzieciństwa i młodości, tam spędzam urlopy teraz – mówił Kwaśniewski.– Jestem przekonany, że razem wszyscy płyniemy pod pełnymi żaglami do zdobycia tego zaszczytnego miana dla Mazur – mówił z kolei prezydent Bronisław Komorowski. Dziękował on za zaangażowanie w akcję zarówno Wałęsie jak i Kwaśniewskiemu. – To dowód na to, że są sprawy, które łączą. Mazury łączą, Mazury cieszą – podsumował Komorowski.Kampanię Mazur w konkursie poparli też wcześniej m.in. Donald Tusk, Jerzy Buzek, Marek Belka, kardynał Stanisław Dziwisz, Andrzej Wajda. Na początku października apostolskiego błogosławieństwa dla Mazur i kampanii „Mazury Cud Natury” udzielił papież Benedykt XVI.Głosować na Mazury w konkursie można przez sms (nr 7155 „Mazury”) lub stronę:  www.MazuryCudNatury.org",,
Sędzia znieważał w internecie prezydenta. Sprawa u rzecznika dyscyplinarnego,"Jak poinformował w komunikacie Piotr Schab, rzecznik dyscyplinarny Sędziów Sądów Powszechnych jego zastępca, sędzia Przemysław Radzik zdecydował o podjęciu czynności wyjaśniających w sprawie wpisów na portalu społecznościowym, których miał dokonać sędzia Jarosław O. z Sądu Okręgowego w Poznaniu.","Jak przekazał w komunikacie sędzia Piotr Schab, „Zastępca Rzecznika Dyscyplinarnego Sędziów Sądów Powszechnych sędzia Przemysław W. Radzik zdecydował o podjęciu czynności wyjaśniających w sprawie uzasadnionego podejrzenia popełnienia przewinienia dyscyplinarnego (...), polegającego na uchybieniu godności urzędu przez Jarosława O., sędziego Sądu Okręgowego w Poznaniu, pełniącego funkcję przewodniczącego wydziału w tym Sądzie”.Sędzia dodał, że Jarosław O. w sobotę „nie zachowując powściągliwości w korzystaniu z mediów społecznościowych, na portalu Twitter zamieścił wpisy znieważające Prezydenta Rzeczypospolitej Polskiej”.Schab zaznaczył, że wyczerpuje to „znamiona ściganego z urzędu przestępstwa z art. 135 § 2 Kodeksu karnego w zw. z art. 12 § 1 Kodeksu karnego”, a sędzia Jarosław O. uchybił godności urzędu oraz zasadom etyki zawodowej, określonym w § 2, § 4, § 5 ust. 2, § 10, 16 i 23 Zbioru Zasad Etyki Zawodowej Sędziów.",,
"Komunistyczna bezpieka rozpracowywała Trumpa. „Jest przekonany, że zostanie prezydentem”",W latach 80. czechosłowackie Bezpieczeństwo Państwowe (StB) intensywnie zbierało informacje o Donaldzie Trumpie i jego powiązaniach z rządowymi kręgami USA – ujawniły czeski tygodnik „Respekt” i brytyjski dziennik „Guardian”.,"– Wiedzieliśmy, że Trump jest wpływowy. Twierdził, że chce kiedyś zostać prezydentem, byliśmy zainteresowani tym, by wiedzieć o nim więcej. I nie tylko my, zainteresowanie nim przejawiały także agendy wywiadu zagranicznego StB. Nie chcę jednak ujawniać szczegółów, nie chcę mieć jakichś problemów – powiedział „Respektowi” Vlastimil Daniek, były szef rejonowej ekspozytury StB w Gottwaldowie (obecnie Zlin).Wraz ze swymi współpracownikami założył on pod koniec lat 70. teczkę obiektową dla pochodzącej z Czechosłowacji Ivany Zelniczkovej, którą Trump poślubił. W 1979 r. dokumentację przekazano głównemu zarządowi wywiadu zagranicznego StB, ale w Gottwaldowie kontynuowano jej uzupełnianie.  „Respekt” twierdzi, że początkowo źródłem informacji dla StB był ojciec Ivany Milosz Zelniczek, występujący w aktach jako „osoba zaufana”. W latach 80. służby zaczęły dostawać informacje nie tylko od niego, ale także od czterech innych informatorów. Byli to przede wszystkim znajomi Ivany lub jej czescy krewni. Informacje dotyczyły na przykład działalności biznesowej Trumpa lub tego, kogo popiera on w wyborach prezydenckich.",,
Kara śmierci dla dwóch morderców księdza,"Wyrok kary śmierci usłyszeli dwaj mężczyźni, którzy dwa lata temu
zabili katolickiego księdza w Nigerii. Porywacze zażądali okupu, a kiedy otrzymali trzy czwarte sumy, zamordowali duchownego.","Sąd w Makurdi w stanie Benue na wschodzie kraju stwierdził, że w 2016 rokuto właśnie oni porwali, a następnie zabili proboszcza parafiiw Okpoga i wikariusza generalnego diecezji Otukpo - JohnaAlexandra Adeyi.W wyniku śledztwa ustalono, że ks. Adeyi wpadł 24 kwietnia 2016w ręce porywaczy, którzy zażądali za niego okupu w wysokościdwóch milionów nair (ok. 4700 euro). Kiedy otrzymali trzyczwarte tej sumy, zamordowali duchownego. Jego ciało znaleziono22 czerwca tegoż roku koło siedziby lokalnych władz oświatowychw Otukpa - jego miasta rodzinnego.Na wieść o wyroku rodzina zabitego kapłana wyraziła zadowolenie,że sprawiedliwości wreszcie stało się zadość. „Wyrażając uznaniesądowi oraz dziękując Bogu i tym wszystkim, którzy przyczynilisię do wyjaśnienia prawdy, musimy powiedzieć, że dziś jest smutnydzień pamięci o brutalnej śmierci naszego drogiego i bardzoczcigodnego księdza Johna Adeyi. Pocieszająca jest jednakwiadomość, że sprawcy nie pozostali bezkarni. Niech duszao. Adeyi pozostaje nadal w doskonałym pokoju z jego Stwórcą”– napisali bliscy kapłana w liście przesłanym do miejscowejgazety „Daily Post”.",,
"Błaszczak: Hołownia to inne wydanie układu, który rządził Polską od lat","Szymon Hołownia to inne wydanie układu, który rządził Polską od lat – powiedział wiceprezes PiS, minister obrony Mariusz Błaszczak. Według niego świadczy o tym współpraca kandydata z byłym dowódcą generalnym gen. Mirosławem Różańskim.","Hołownia, który zamierza startować w wyborach prezydenckich, poinformował, że gen. rez. w st. spocz. Mirosław Różański, który w 2017 r. odszedł z wojska, będzie koordynatorem prac zespołu ds. bezpieczeństwa narodowego i zwierzchnictwa nad siłami zbrojnymi.–  Generał Różański został powołany za czasów rządów koalicji PO-PSL. Ustanowienie pana generała jako doradcy Hołowni jest dowodem, że pan Hołownia to jest inne wydanie, ale tego samego układu, który przez osiem lat Polską rządził, a można powiedzieć, że z małymi wyjątkami rządził od 1989 r. – powiedział Mariusz Błaszczak w internetowej Telewizji wPolsce.",,
"Wiceprezes PSL porównał Kaczyńskiego do Hitlera. Nie przeprasza, pozdrawia „nienawistników”","„Nie będzie żadnych przeprosin” – oświadczył wiceprezes PSL Adam Struzik po tym, jak na swoim koncie na Twitterze udostępnił grafikę z prezesem PiS Jarosławem Kaczyńskim. Chodzi o zdjęcie, do którego dorobiono kojarzący się jednoznacznie z Adolfem Hitlerem wąs. Struzik zapewnia, że nikogo nie obraził i pozdrawia tych, którym brakuje poczucia humoru.","Przeróbkę zdjęcia Kaczyńskiego polityk usunął ze swojego Twittera po kilkunastu godzinach od jej udostępnienia. Wielu użytkowników domagało się od niego przeprosin. Jednak Struzik nie zamierza przepraszać. „Pozdrawiam wszystkich nienawistników, ludzi zawziętych, oszczerców, kłamców, pogardliwców, wszystkich bez elementarnego poczucia humoru” – napisał wiceszef PSL.  Portal tvp.info zwrócił się do prezesa PSL Władysława Kosiniaka-Kamysza o odniesienie się do wpisów Struzika. – Odsyłam do Adama Struzika. Tweet został usunięty – powtarzał kilkukrotnie polityk.",,
Poseł Konfederacji o Włodzimierzu Czarzastym: Stary komuch,"Politycy Konfederacji chcą odwołania Włodzimierza Czarzastego z funkcji wicemarszałka Sejmu. – Głosowaliśmy od początku przeciwko niemu. Dziwię się, że PiS poparł go na początku. Przecież mógł postawić warunek, żeby to był jakiś bardziej strawny kandydat. Nie stary komuch, tylko ktoś z nowej lewicy – powiedział portalowi tvp.info poseł Konfederacji Dobromir Sośnierz. Dopytywany, czy uważa przewodniczącego SLD za „starego komucha”, stwierdził, że takie są fakty.","Tydzień temu w programie TVP „Gość Wiadomości” Czarzasty mówił, że Polska została wyzwolona przez dwie armie: Wojska Polskiego, w tym gen. Wojciecha Jaruzelskiego, i Armię Czerwoną. Zdaniem Konfederacji doszło do przestępstwa polegającego na propagowaniu systemu totalitarnego, dlatego politycy tej formacji złożą zawiadomienie do prokuratury. Pomimo głosów krytyki, szef SLD konsekwentnie prezentuje swoje spojrzenie na historię. W Radiu Zet mówił, że w Polsce nigdy nie było komunizmu. W rozmowie z nami rozwinął tę myśl. – Uważa pan, że był w Polsce komunizm? Rekomenduję panu, żeby pan pojechał na przykład do Korei Płn. Tam jest komunizm, a w Polsce był realny socjalizm, było PRL. PRL to był ustrój, który nie był ustrojem demokratycznym, chociaż PRL jako państwo było uznane przez wszystkie struktury międzynarodowe, w tym ONZ. Polska w strefę wpływów Związku Radzieckiego weszła po decyzjach w Teheranie i Jałcie – stwierdził Czarzasty. Wicemarszałek Sejmu przekonywał też, że nie tylko żołnierze Armii Czerwonej dopuszczali się przy okazji „wyzwolenia” gwałtów. – Odsyłam pana bardzo ciepło do bardzo dużego analitycznego artykułu w „Na Temat”, który opisuje gwałty żołnierzy amerykańskich, francuskich, rosyjskich na terenie niemieckim – mówił.  Portal wPolityce.pl ujawnił dokumenty, z których wynika, że żołnierze radzieccy na terytorium Polski nie tylko gwałcili kobiety, ale także strzelali do niewinnych osób, masowo rozbierali domy i fabryki na opał.  Czy można w ogóle porównywać skalę nadużyć amerykańskich i radzieckich żołnierzy? – Wojna. Wie pan, co to jest wojna? Na szczęście pan nie wie – odpowiedział Czarzasty.  Suchej nitki na szefie SLD nie zostawił poseł PiS Jan Mosiński. – Wypowiedzi Włodzimierza Czarzastego świadczą o tym, że wymaga porządnej reedukacji z historii najnowszej Polski. To, co opowiada, to po prostu brednie. Rozumiem jednak zamysł i cel strategiczny. Toczy się walka o przywództwo na Lewicy – mówił.  – Haniebne kłamstwa ze strony Włodzimierza Czarzastego, który pisze jakąś swoją nową historię na potrzeby polityczne. Ja dzięki doświadczeniom rodzinnym wiem, co robiła armia sowiecka, kiedy wkraczała na tereny, które zdobywała i poddawała niewoli. To były gwałty i inne czyny. Porównywanie bohaterstwa żołnierzy amerykańskich z Sowietami jest po prostu nie na miejscu – dodał Mosiński. Politycy Koalicji Obywatelskiej niechętnie wypowiadają się temat teorii głoszonych przez Czarzastego. – Na szczęście nie wszystko trzeba komentować. Dziękuję bardzo – szybko zakończył rozmowę poseł KO Robert Kropiwnicki. – Nie jestem już rzecznikiem Sojuszu Lewicy Demokratycznej. Nie muszę komentować słów tego przewodniczącego, czy wiceprzewodniczącego SLD. To już zostawiam Włodzimierzowi Czarzastemu – stwierdził z kolei poseł KO Dariusz Joński.  – Zgodzić mogę się z tym, że w Polsce nie było komunizmu, tylko realny socjalizm. Wielu tak uważa. Nie chcę jednak wszystkich słów i pomysłów Włodzimierza Czarzastego komentować. Proszę zapytać rzecznik Annę Marię Żukowską. Na pewno skomentuje, i to pewnie dosadnie, wszystkie nowe postulaty, propozycje, sugestie Włodzimierza Czarzastego – dodał Joński. Innego zdania jest była posłanka PO Joanna Augustynowska. – Komunizm w Polsce był. W taki sposób zostało to ocenione i mam nadzieję, że nigdy nie wróci i że zapędy obecnej władzy nie będą zmierzały w tym kierunku – stwierdziła.",,
Trzech chrześcijan zlinczowano za rzekome zabicie krowy,"Trzech chrześcijan zostało zlinczowanych w indyjskim stanie Jharkhand, ponieważ zostali oskarżeni o zabicie krowy, zwierzęcia świętego dla hinduizmu. Jeden z nich zmarł w drodze do szpitala. Dwóch pozostałych jest w stanie krytycznym na oddziale intensywnej terapii. Do napadu doszło w wiosce Jaltanda Suari, w regionie Khunti.","Najpierw kilku osobników spostrzegło trzech mężczyzn sprzedających mięso na miejscowym rynku nad brzegiem rzeki. Następnie zebrało się wokół nich 15 napastników, którzy w brutalny sposób zaatakowali chrześcijan. Zdaniem przewodniczącego Ogólnoindyjskiej Rady Chrześcijan na ofiarach tej okrutnej zbrodni dokonano linczu w wyniku fałszywych oskarżeń o zabicie zwierzęcia. Chrześcijanie zostali zaatakowani przez radykalnych nacjonalistów hinduistycznych z ugrupowania o nazwie „Obrońcy krów”. Sekretarz generalny Ogólnoindyjskiej Rady Chrześcijan oraz przewodniczący Ogólnoindyjskiego Związku Katolickiego stwierdził, że „jedynie Bóg wie, ilu muzułmanów, chrześcijan i dalitów zostało zamordowanych przez te grupy zabójców w ciągu ostatnich lat”. Katolicki lider podkreśla, że nawet jeśli w przeszłości premier Narendra Modi upominał członków ugrupowania „Obrońcy krów” w Haryanie i w Uttar Pradesh, to teraz zabójstwa świadczą o całkowitym braku woli politycznej rozwiązania problemu. Wskazuje on, że policja w tych przypadkach pozostaje bierna, a czasami wręcz partneruje tym atakom, przybywając na miejsce zdarzenia już po wszystkim.",,
Prokuratura zbada wyjazd posłów do Madrytu? SLD zapowiada doniesienie w tej sprawie,"Sojusz Lewicy Demokratycznej złoży w poniedziałek doniesienie do prokuratury w sprawie wyjazdu do Madrytu Adama Hofmana, Mariusza A. Kamińskiego oraz Adama Rogackiego – dowiedziały się „Wiadomości” TVP1. 
Śledczy mieliby zbadać, czy nie doszło do nadużyć finansowych oraz do poświadczenia nieprawdy przez posłów PiS.","– Zawiadomienie o możliwości popełnienia przestępstwa w związku z wyjazdem posłów zostanie złożone w dniu jutrzejszym w godzinach porannych – powiedział sekretarz generalny SLD Krzysztof Gawkowski.– Można odnieść wrażenie, że posłowie zaplanowali całą tę sprawę, a żony posłów świętowały na pokładzie samolotu to, że ten przekręt się udał. Niech to wszystko sprawdzi prokuratura, bo bez tej wiedzy cały czas będzie można odnieść wrażenie, że z polskiego Sejmu można wyciągać pieniądze. Jeżeli tak – procedury trzeba uszczelnić, a winni muszą ponieść konsekwencje – podkreślił Gawkowski. SLD chce również kontroli w Sejmie Wcześniej SLD zapowiedziało, że zwróci się do marszałka Sejmu o przeprowadzenie audytu dotyczącego aktywności wszystkich członków polskiej delegacji do ZgromadzeniaParlamentarnego Rady Europy. Szef Sojuszu Lewicy Demokratycznej Leszek Millertłumaczył, że audyt powinien dotyczyć wszystkich członków polskiej delegacji, ich „aktywności zarówno merytorycznej, jak i wszystkich kwestiitechniczno-finansowych”. Przypomniał, że polska delegacja liczy 12 członków – przedstawicieli Sejmu i Senatu, ze wszystkich ugrupowań politycznych. Wyjazd posłów budzi wiele wątpliwości      Hofman, Kamiński oraz Rogacki wyjechali służbowo do Hiszpanii 30 października. Media donosiły w ostatnich dniach, że w wyjeździe posłom towarzyszyły żony i że z ich udziałem doszło do incydentu na pokładzie samolotu, którym posłowie wracali z Madrytu. Media informowały ponadto, że Kamiński i Hofman wzięli na tę podróż kilkanaście tysięcy złotych zaliczki;posłowie PiS mieli zgłosić wyjazd samochodem, ale w rzeczywistości polecieli tanimi liniami lotniczymi.O wyjaśnienia dotyczące delegacji trzech posłów PiS wystąpił marszałek Sejmu Radosław Sikorski. Kancelaria Sejmu poinformowała, że w związku z„wątpliwościami dotyczącymi wyjazdu” posłów do Madrytu przewodniczącyDelegacji Parlamentarnej RP do Zgromadzenia Parlamentarnego Rady Europy(ZPRE) Andrzej Halicki zwrócił się do marszałka Sejmu z wnioskiem „onierozliczenie środków finansowych przekazanych posłom na pokrycie kosztówdelegacji”. Posłowie od piątku są zawieszeni w prawach członków Prawa i Sprawiedliwości. Prezes PiS Jarosław Kaczyński powiedział w sobotę, że będzie się domagał ich usunięcia z partii.  Oni sami odpierają stawiane im zarzuty i zapewniają, że zwrócili już całą zaliczkę na przejazd.",,
„Nie wolno bezpieczeństwa rozmienić na drobne interesy”,"– O ile przesłanki do zawieszenia małego ruchu granicznego z Ukrainą ustały, to przesłanki, by to samo uczynić w stosunku do Rosji, niestety nie. Bezpieczeństwo jest sprawą podstawową i tym głównie musimy się kierować – mówił w programie „Sygnały dnia” w Polskim Radiu wiceminister spraw wewnętrznych Jarosław Zieliński. Dodał, że obostrzenia na granicy z obwodem kaliningradzkim w Rosji są konieczne ze względów bezpieczeństwa.","W związku ze szczytem NATO i Światowymi Dniami Młodzieży, rząd 4 lipca zawiesił mały ruch graniczny z Federacją Rosyjską i Ukrainą. Przywrócono już mały ruch z Ukrainą, natomiast obostrzenia na granicy z obwodem kaliningradzkim w Rosji nadal obowiązują.Jarosław Zieliński powiedział w radiowej Jedynce, że na razie się to nie zmieni. Jak mówił, przesłanki do zawieszenia małego ruchu granicznego z Ukrainą ustały, ale te do obostrzeń na granicy z Rosją – już nie. „Nie należy przeceniać znaczenia wymiany handlowej”Wiceminister zwrócił uwagę, że obwód kaliningradzki jest strefą zmilitaryzowaną. Z informacji służb wynika, że w ostatnim czasie zwiększyły się zagrożenia na granicy z Rosją. Jarosław Zieliński mówił, że w obliczu tego nie należy przeceniać znaczenia wymiany handlowej z obwodem kaliningradzkim dla interesu Polski.– Nawet gdyby to była korzyść dla tych, którzy zajmują się wymianą handlową w przestrzeni małego ruchu granicznego, to nie wolno bezpieczeństwa rozmienić na drobne interesy – powiedział. Wiceminister zaapelował do samorządowców i parlamentarzystów opozycji, krytykujących zawieszenie małego ruchu granicznego z Rosją, by brali pod uwagę przede wszystkim bezpieczeństwo kraju. – Jeśli nie będzie bezpiecznie, to ci, którzy robią interesy na wymianie handlowej między Polską i obwodem kaliningradzkim, nie będą mogli ich realizować – powiedział.  Mały ruch graniczny z Rosją obowiązywał od 2011 roku.",,
Dlaczego Tusk nie został najszczęśliwszym premierem [WIDEO],"Od lat trwa debata na temat wprowadzonego przez rząd Prawa i Sprawiedliwości programu 500 plus. Po zaprezentowaniu „piątki Kaczyńskiego”, która m.in. zakłada rozszerzenie tego dodatku na pierwsze dziecko, wciąż brak jednoznacznego stanowiska opozycja w tej sprawie. Co ciekawe, parę lat temu Donald Tusk jako premier deklarował, że on sam chciałby dać dzieciom nawet 1000 zł, dzięki czemu byłby „najszczęśliwszym premierem w Europie”, ale nie wie gdzie są „zakopane miliardy”","Program 500 plus, według części polityków słuszny i potrzebny, zgodnie ze słowami innych trwoniący majątek publiczny i nazywany „rozdawnictwem”, ma zostać zgodnie z ostatnimi obietnicami PiS rozszerzony również na pierwsze dziecko. Niektórzy politycy opozycji, krytykując nowe rozwiązania PiS, stwierdzili, że budżet państwa nie wytrzyma takiego obciążenia. Jednak jak przekonuje rząd, budżet który w 2018 r. zanotował najlepszy od lat wynik, zdoła udźwignąć koszty projektu.Podobne tezy wysnuwali politycy opozycji przed wprowadzeniem programu w 2015 r. Jan Vincent Rostowski, ówczesny minister finansów, stwierdził, że „na te obietnice, które złożył PiS, pieniędzy po prostu nie ma”.  Jak się okazało, pieniądze w budżecie jednak były. Wszystko dzięki uszczelnianiu VAT – przekonują politycy PiS. W 2014 r. ówczesny premier Donald Tusk odniósł się do propozycji wprowadzenia dodatku socjalnego na dzieci. – Ważna jest taka otwarta i uczciwa rozmowa też wobec ludzi. Bo np. jak słyszę – bardzo fajny pomysł tak naprawdę, i nie będę drwił – żeby w Polsce na każde drugie i kolejne dziecko państwo płaciło 500 zł miesięcznie – jeśli dobrze zrozumiałem propozycję opozycji – to właściwie nie ma co czekać na kolejne wybory, ja jestem gotów serio o tym porozmawiać dzisiaj – mówił wówczas premier Tusk. – Tylko według mojej najlepszej wiedzy, nie ma takiej możliwości finansowania tego projektu. Ja bym najchętniej dał nie na drugie 500, tylko od pierwszego po 1000 zł miesięcznie. I ponieważ łatwo przychodzi formułować tego typu obietnice, to moim zdaniem wtedy, kiedy jest ktoś, kto ma wiedzę na temat tego, jak funkcjonuje państwo i ile można pieniędzy wziąć od podatników, to warto może z nim, czyli w tym przypadku ze mną, podyskutować o tym, czy to jest możliwe, czy nie. Ja bym bardzo chciał, żeby – i to dotyczy wszystkich bez wyjątku uczestników życia publicznego w Polsce – że jeśli ktoś mówi, że dam po 500 zł na każde dziecko, to żeby jednak ten ktoś umiał zmusić obiecującego do precyzyjnego wskazania, jak to można sfinansować – dodał.",,
Po falach „wysokiej wody” Wenecja powoli wraca do normalnego życia,"Wenecja, która w ciągu sześciu dni została trzykrotnie zalana, powoli wraca do normalnego życia. W mieście można znów kupić świeży chleb, którego brakowało w czasie powodzi. Trwa liczenie strat i wielkie sprzątanie.","Powrót do codziennego życia w historycznym centrum miasta i na okolicznych wyspach jest bardzo trudny, bo zniszczenia po trzech falach przypływu są ogromne. Władze szacują je obecnie na ponad miliard euro.Wypiek chleba znów jest możliwy. Piece wyłączono lub uległy awarii, gdy miasto było zalane. Większość z nich po tym, jak znalazły się w wodzie, wymagało napraw.Działalność wznawia powoli teatr La Fenice, który także ucierpiał w rezultacie tzw. „wysokiej wody” (acqua alta). Trwa tam wyścig z czasem, ponieważ na niedzielę zapowiedziano premierę opery „Don Carlos” Giuseppe Verdiego z okazji otwarcia nowego sezonu. Ostatnia próba odbyła się tam 12 listopada, tuż przed nadejściem wielkiej wody.Włoski minister spraw zagranicznych Luigi Di Maio informował, że do wszystkich ambasad na świecie zaapeluje o przygotowanie inicjatyw na rzecz Wenecji.",,
"Jest porozumienie: ciężka broń zostanie wycofana z linii demarkacyjnej. Rosja obiecuje, że będzie naciskać na separatysów","Rosja i Ukraina porozumiały się w sprawie wycofania
ciężkiej broni ze strefy wzdłuż linii demarkacyjnej, której utworzenie w rejonie konfliktu uzgodniono we wrześniu - poinformował w środę późnym
wieczorem po rozmowach w Berlinie szef niemieckiej dyplomacji Frank-Walter Steinmeier. Tymczasem od czwartkowego poranka pojawiają się informacje o wycofaniu się Ukraińców z lotniska w Doniecku.","– Osiągnęliśmy widoczne postępy, które nie oznaczają jeszcze przełomu - powiedział Steinmeier po zakończeniu trzygodzinnego spotkania szefów dyplomacji Niemiec, Francji, Rosji i Ukrainy w sprawie konfliktu na wschodzie Ukrainy.Na zaproszenie Steinmeiera w rozmowach w stolicy Niemiec uczestniczyli Laurent Fabius,Siergiej Ławrow i Pawło Klimkin. Jaka linia? – Dziś wreszcie porozumieliśmy się co do tego, że linia demarkacyjnauzgodniona we wrześniu, w porozumieniu z Mińska, jest linią, od której terazrozpocznie się wycofywanie ciężkiej broni - wyjaśnił niemiecki minister. Lotnisko w Doniecku w rękach separatystów?W czwartek rano w ukraińskich i rosyjskich mediach pojawiły się informacje o wycofaniu się sił ukraińskich z rejonu lotniska w Doniecku. To strategiczny obiekt, o który walki toczą się od blisko 242 dni. Od początku roku, po kilku tygodniach względnego spokoju, trwa nieustanna bitwa między separatystami i ukraińską armią oraz ochotnikami. W ostatnich dniach fragmenty lotniska przechodziły w ręce separatystów lub Ukraińców. Jeszcze kilka dni temu Kijów zapewniał, że obiekt jest pod kontrolą sił rządowych. W czwartek informację o opuszczeniu przez Ukraińców budynków lotniska przekazał batalion Azow oraz dziennikarz Jurij Butusow, a także jeden z wolontariuszy. – Decydujące jest to, czy nasze porozumienie zostanie zrealizowane, czy teżpozostanie na papierze - zastrzegł Steinmeier. Jak dodał, Rosja zapewniła, żewywrze presję na separatystów. – Jeżeli uzgodnione punkty zostaną zrealizowane,zbliżymy się o krok do szczytu w Astanie - powiedział szef niemieckiejdyplomacji.Poprzednie rozmowy na początku zeszłego tygodnia zakończyły się fiaskiem. Ichgłównym tematem było przygotowanie spotkania przywódców Niemiec, Francji,Rosji i Ukrainy w stolicy Kazachstanu Astanie, jednak uczestnicy nie zdołalidojść do porozumienia. Konkretne postępyWarunkiem stawianym przez kanclerz Angelę Merkel jest osiągnięcie jeszczeprzed spotkaniem na szczycie „konkretnych postępów” w realizacji uzgodnionychwe wrześniu porozumień z Mińska. Wynegocjowane wówczas umowy przewidująprzestrzeganie rozejmu i linii demarkacyjnej między rządowymi wojskamiukraińskimi a oddziałami separatystów, rozpoczęcie wycofywania ciężkiej bronioraz wymianę jeńców.",,
Pomnik św. Jana Pawła II w Ploërmel przeniesiono na teren prywatny,"Pomnik św. Jana Pawła II w Ploërmel w Bretanii został przeniesiony na teren katolickiego gimnazjum. W ten sposób miasto uniknęło konieczności usunięcia z pomnika wieńczącego go krzyża. Wyrok w tej sprawie wydała jesienią 2017 r. Rada Stanu, najwyższa instancja sądu administracyjnego Francji.","Rada Stanu dała merostwu dziewięciotysięcznego Ploërmel pół roku na dopilnowanie, żeby krzyż zniknął z pomnika. Orzeczenie to wzbudziło żywe reakcje i liczne protesty francuskich katolików i Polaków.  Na ten temat wypowiadała się m.in. ówczesna premier Beata Szydło, która wspominała o ewentualnym przeniesieniu rzeźby do Polski. W imieniu rządu Węgier podobną deklarację złożył szef tamtejszego MSZ, Péter Szijjártó.Ostatecznie jednak władze Ploërmel w marcu uzgodniły z diecezją Vannes, że odstąpią jej pomnik papieża za kwotę 20 tys. euro. Koszty przeniesienia 30-tonowego pomnika o wysokości 7,5 metra, szacowane na ok. 100 tys. euro, wzięły na siebie władze diecezji, apelując do wiernych o datki na ten cel.Pomnik przeniesiono dźwigiem o około 30 metrów i teraz znajduje się on na terenie prywatnym, należącym do gimnazjum katolickiego Sacre Coeur. Będzie go widać z przestrzeni publicznej, ale nie będzie stał już na gruncie miejskim.",,
Islandczycy utknęli w domach bez prądu. Śnieg sparaliżował wyspę,"Mieszkańcy północnej części Islandii mierzą się z przerwami w dostawie energii elektrycznej i ogrzewania. Do takich sytuacji – zarówno w gospodarstwach, jak i w miastach – dochodzi już od wtorku. Słupy linii elektroenergetycznych zostały zerwane w wyniku burzy. Lód pokrył linie przesyłowe energii, a śnieg zablokował drogi w północnej Islandii.","Dostawa prądu została przerwana m.in. do miast – Siglufjörður, Ólafsfjörður, Dalvík, czy Hvammstangi – położonych na północy wyspy. Ich mieszkańcy nie mogli korzystać z telefonu czy słuchać radia – zaznaczyła islandzka telewizja. Ulice pokryte dużymi ilościami śniegu nadal są nieprzejezdne. Wioski pozostają więc odizolowane. Wiele islandzkich gospodarstw korzysta z wysokorozwiniętej technologii, więc brak elektryczności ma wpływ na codzienną pracę Islandczyków. Służby przyszły na ratunek, zapewniając rezerwowe generatory energii elektrycznej. Do portowego miasta Dalvík funkcjonariusze przypłynęli statkiem, przy pomocy którego dostarczono energię wszystkim mieszkańcom.Prąd przywrócono już w miastach Siglufjörður i Ólafsfjörður. Pracownicy islandzkiego operatora dystrybucyjnego energii elektrycznej cały czas usiłują przywrócić prąd wszystkim mieszkańcom wyspy.",,
"Petru o konflikcie na „Morzu Azorskim”. Internauci: „niedościgniona myśl”, „azurowe wybrzeże”","„Eskalacja napięcia miedzy Rosja i Ukraina na Morzu Azorskim wymaga reakcji całej Unii Europejskiej. Polska powinna być ambasadorem Ukrainy w Unii. Trudno odgrywać taka rolę jeśli polski rząd jest skłócony z UE” – napisał na Twitterze Ryszard Petru, założyciel partii Teraz!. Chcąc skomentować konflikt między Rosją a Ukrainą, pomylił się i Morze Azowskie nazwał „Azorskim”.","Wpis Petru rozbawił wielu internautów, którzy nie szczędzili liderowi partii Teraz! komentarzy. Petru po kilkudziesięciu minutach usunął wpis i zamieścił inny z poprawioną, właściwą nazwą morza.  ",,
Autobusy na baterie. Za 15 lat Polska będzie mieć trzecią co do wielkości flotę w Europie,"Jak wynika z raportu Polskiego Instytutu Ekonomicznego w niedługim czasie staniemy się liderem pod względem ilości pojazdów elektrycznych na drogach. Narodowe Centrum Badań i Rozwoju prowadzi program E-bus, w którym 62 samorządy zadeklarowały zakup prawie 800 autobusów elektrycznych do 2020 r. i aż 1500 do 2023 r.","Najbliższe 30 lat będzie dla Europy okresem rozkwitu elektromobilności. 50 proc. poruszających się po europejskich drogach pojazdów będą stanowić samochody elektryczne. Dotyczyć to ma w szczególności transportu publicznego. Polska będzie dysponować trzecią – po Francji i Wielkiej Brytanii – flotą e-autobusów.Portal BiznesAlert.pl publikuje dane raportu Polskiego Instytutu Ekonomicznego wskazując, że dzięki współpracy rządu i samorządów weszliśmy na ścieżkę szybkiego rozwoju elektromobilności. Partnerami raportu są PKN ORLEN oraz KAPE.",,
Trzy lata od kijowskiego Majdanu. Janukowycz zostanie przesłuchany?,"Ten sprzeciw ukraińskiego społeczeństwa doprowadził do obalenia reżimu prezydenta Wiktora Janukowycza. W poniedziałek mija trzecia rocznica rozpoczęcia protestów na Majdanie w Kijowie.  Niewykluczone, że już w tym tygodniu Janukowycz zostanie przesłuchany w sprawie zabójstw w stolicy, w lutym 2014 roku.","Wielotysięczne, trwające kilka miesięcy akcje protestu, zostały zapoczątkowane przez kilkaset osób, niezadowolonych z zerwania przez rządzących procesu integracji z UE. Brak podpisu Mimo długotrwałych negocjacji i rozbudzonych nadziei, prezydent Ukrainy Wiktor Janukowycz nie podpisał, oczekiwanej przez wielu, umowy stowarzyszeniowej z Unią Europejską. 21 listopada 2013 roku, na głównym placu ukraińskiej stolicy, zgromadzili się niezadowoleni z decyzji władz. Na początku było ich niewielu. Z czasem wiec przerodził się w wielotysięczną, długotrwałą akcję protestacyjną. Władze wielokrotnie próbowały spacyfikować manifestację. Z upływem czasu sięgały po coraz bardziej brutalne środki. W końcu zaczęły strzelać. Od kul zginęło ponad stu demonstrantów – dziś uznawani są za bohaterów i nazywani „Niebiańską Sotnią”, a wielomiesięczne protesty zyskały miano „Rewolucji Godności”. Mimoupływu czasu i dojścia do władzy sił politycznych, odwołujących się do tradycji Majdanu, wciąż nie osądzono wszystkich winnych zbrodni na demonstrantach.Co z Janukowyczem? Tymczasem w najbliższych dniach może dojść do przesłuchania byłego prezydenta Ukrainy Wiktora Janukowycza, tóry przebywa w Rosji. Uciekł tam po zwycięstwie rewolucji. Zeznania może składać za pomocą telełącza. O tym, że Janukowycz może złożyć zeznania, poinformował szef departamentu śledztw specjalnych ukraińskiej prokuratury generalnej Serhij Horbatiuk. Według jego słów, były prezydent może być przesłuchany przez ukraińskich śledczych 25 listopada.Jeśli doszłoby do wideokonferencji, to składałby on zeznania w sprawie pięciu byłych funkcjonariuszy oddziałów Berkut, oskarżonych o dokonanie zabójstw podczas protestów na Majdanie. Prokurator Horbatiuk poinformował, że strona rosyjska zgodziła się na przeprowadzenie przesłuchania na odległość.Ukraina kilkukrotnie zwracała się do Rosji o wydanie Janukowycza. Wobec byłego prezydenta prowadzone są nad Dnieprem śledztwa dotyczące nie tylko zabójstw na Majdanie, ale i przywłaszczenia państwowego mienia.                                                    Władimir Putin i Wiktor Janukowycz (fot. flickr.com/ Day Donaldson)",,
Przylatuje sekretarz stanu USA. Głównym tematem bezpieczeństwo,"Po południu do Warszawy przylatuje amerykański sekretarz stanu Mike Pompeo. Dyplomata ma spotkać się z szefem MSZ Jackiem Czaputowiczem. Pompeo spędzi w Warszawie trzy dni, a głównym powodem jego wizyty jest organizowana przez Stany Zjednoczone i Polskę konferencja na temat Bliskiego Wschodu.","Zaraz po przylocie do Warszawy Pompeo pojedzie do siedziby polskiego MSZ na rozmowy z szefem polskiej dyplomacji. – Będziemy rozmawiać na tematy bezpieczeństwa, bezpieczeństwa energetycznego, stosunków gospodarczych między naszymi państwami. Ten wymiar dwustronny ma duże znaczenie – powiedział Czaputowicz.Mike Pompeo przyleci do Warszawy z Bratysławy i z Budapesztu. Wcześniej strona amerykańska także informowała, że tematem rozmów dwustronnych z polskim ministrem będą bezpieczeństwo i sprawy energetyczne. W czwartek obaj ministrowie będą gospodarzami konferencji na temat bezpieczeństwa na Bliskim Wschodzie, która odbędzie się na Stadionie Narodowym.W środę do Warszawy ma przylecieć także amerykański wiceprezydent Mike Pence. On także weźmie udział w konferencji bliskowschodniej. W planach pobytu amerykańskiego wiceprezydenta są też spotkania z prezydentem Andrzejem Dudą i premierem Mateuszem Morawieckim oraz piątkowa wizyta na terenie byłego hitlerowskiego obozu Auschwitz-Birkenau.",,
Prezydent podpisał ustawę zawieszającą pobór podatku handlowego,Prezydent Andrzej Duda podpisał ustawę zawieszającą do 1 lipca 2020 r. pobór tzw. podatku handlowego – poinformowała Kancelaria Prezydenta RP.,"Jak wskazała w komunikacie Kancelaria, ustawa z dnia 6 lipca 2016 r. o podatku od sprzedaży detalicznej z dniem 1 września 2016 r. wprowadziła do polskiego systemu podatkowego nową daninę – podatek od sprzedaży detalicznej. Podatkowi nie podlega sprzedaż towarów na odległość. Przedmiotem opodatkowania jest przychód ze sprzedaży detalicznej, który obejmuje kwoty otrzymane przez podatnika z tytułu sprzedaży rzeczy ruchomych lub ich części na rzecz konsumentów. Kwota wolna od podatku została ustanowiona na poziomie 17 mln zł miesięcznie.  Kancelaria wskazała, że w wyniku kolejnych nowelizacji, w obecnym stanie prawnym przepisy ustawy o podatku od sprzedaży detalicznej mają znaleźć zastosowanie do przychodów ze sprzedaży detalicznej osiągniętych od dnia 1 stycznia 2020 r. Omawiana ustawa ustala ten termin na dzień 1 lipca 2020 r.   Zawieszona ustawa zakłada, że podatek będą płacić sprzedawcy, którzy osiągnęli w danym miesiącu przychód ze sprzedaży detalicznej ponad 17 mln zł. Przewidziano dwie stawki podatku: 0,8 proc. od nadwyżki przychodu powyżej 17 mln zł do 170 mln zł miesięcznie i 1,4 proc. od nadwyżki przychodu ze sprzedaży ponad 170 mln zł miesięcznie. Ustawa nie dotyczy sprzedaży przez internet. Polska nie zgodziła się z tym stanowiskiem, ale pobór podatku został zawieszony. Na przełomie listopada i grudnia 2016 r. skierowała do Trybunału Sprawiedliwości UE skargę na decyzję KE. Przekonywano w niej, że KE dokonała błędnej kwalifikacji podatku, jako pomocy państwa. Oceniono też, że wydany przez Komisję nakaz niezwłocznego zawieszenia stosowania podatku w Polsce narusza unijne prawo. Resort finansów argumentował wówczas, że reakcja KE może być uznana za dyskryminację Polski w kontekście podobnych podatków funkcjonujących we Francji i Hiszpanii.  W połowie maja tego roku Polska w Sądzie Unii Europejskiej wygrała sprawę przeciwko Komisji Europejskiej dotyczącą podatku od sprzedaży detalicznej. Zdaniem sądu „KE popełniła błąd”, uznając ten podatek za niedozwoloną pomoc publiczną. W lipcu Komisja odwołała się jednak od tego wyroku.  Ustawa wchodzi w życie 1 stycznia 2020 r.",,
"„Ukraina i Polska mają wspólne zagrożenie, którym jest Rosja”","– Ukraina i Polska mają wspólne zagrożenie, którym jest Rosja. Rozdrapywanie konfliktu ukraińsko-polskiego jest zgubne dla dwóch narodów – oświadczył mer Lwowa Andrij Sadowy, komentując wizytę szefa MSZ Witolda Waszczykowskiego w tym mieście.","Polski minister gościł we Lwowie w sobotę i niedzielę. Podkreślał, że Polska oczekuje od Ukrainy rzeczowych kroków w kierunku rozwiązania spornych problemów, w tym odblokowania na jej terytorium prac polskiego IPN.Sadowy poinformował na Facebooku, że wraz z przedstawicielami ukraińskiego MSZ i deputowaną do parlamentu w Kijowie Iryną Podolak uczestniczył w niedzielę w lunchu z ministrem Waszczykowskim.Kluczowe kwestiePoinformował, że przed spotkaniem konsultował się z szefem MSZ Ukrainy Pawłem Klimkinem i dyrektorem ukraińskiego IPN Wołodymyrem Wiatrowyczem, po czym – jak napisał – przekazał stronie polskiej stanowisko Ukrainy w kluczowych kwestiach. – Zrobiłem wszystko, co możliwe, by przekazać stanowisko, że mamy (Polska i Ukraina – red.) wspólne zagrożenie i jest to agresja Rosji. Jakiekolwiek próby rozdrapywania rany ukraińsko-polskiego konfliktu są zgubne dla obu narodów. Zostało to udowodnione przez historię – podkreślił mer Lwowa. Sadowy dodał, że po rozmowie z polskim ministrem poinformował o jej treści ministra Klimkina. Mer odniósł się także do sprawy odwiedzin przez polskiego ministra Muzeum Ofiar Reżimów Okupacyjnych „Więzienie na Łąckiego”.Polskie represje?Waszczykowski podszedł do muzeum i zapoznał się z umieszczoną przy nim tablicą informacyjną. Wynika z niej m.in., że dawne więzienie przy Łąckiego było związane z represjami trzech reżimów okupacyjnych: polskiego, nazistowskiego i sowieckiego.W ocenie dyrektora tego muzeum Rusłana Zabiłyja, którą podzielił się w mediach społecznościowych, minister Waszczykowski demonstracyjnie nie wszedł do gmachu muzeum. Resort twierdzi, że wejście do muzeum nie było planowane; odwiedziny tego miejsca przez ministra miały polegać jedynie na „wizji lokalnej”. „Do incydentu w Muzeum »Więzienie na Łąckiego« doszło już po naszym spotkaniu. Nasi polscy partnerzy często apelują do nas o spojrzenie na naszą skomplikowaną historię obiektywnie, bez stereotypów. Taką szansę miała polska delegacja w Muzeum Ofiar Reżimów Okupacyjnych” – napisał mer Sadowy. Zablokowane pracePodczas wizyty we Lwowie Witold Waszczykowski przypominał, że Polska oczekuje od Ukrainy rzeczowych kroków, w tym odblokowania na jej terytorium prac polskiego IPN. Chodzi o poszukiwania, w tym ekshumacje i upamiętnienia polskich ofiar z okresu II wojny światowej.Strona ukraińska zablokowała poszukiwania i upamiętnienia po kwietniowym incydencie w Hruszowicach na Podkarpaciu, gdzie zdewastowany został pomnik UPA. Wytyka także Polsce, że nie potępiła ona kilkunastu innych przypadków dewastowania ukraińskich miejsc pamięci na swoim terytorium.Szef polskiego MSZ powiedział we Lwowie, że „te pomniki, które zostały zbudowane w sposób nielegalny, bez zgody władz, oczywiście muszą być traktowane jako nielegalne”. Dodał też, że o istnieniu lub rozmontowaniu pomników w danym miejscu decydują władze samorządowe. – Trzeba przestrzegać prawa polskiego – podkreślił.",,
Tillerson o Rosji: wiodących potęg atomowych nie mogą łączyć takie relacje,Szefowie dyplomacji Rosji i USA Siergiej Ławrow i Rex Tillerson powtórzyli w środę w Moskwie stanowiska swoich krajów w sprawie ataku z użyciem broni chemicznej w Syrii. Zadeklarowali chęć naprawy relacji i zapowiedzieli powołanie w tym celu grupy roboczej.,"Po pięciogodzinnych rozmowach Tillersona i Ławrowa, a następnie trójstronym spotkaniu z udziałem prezydenta Władimira Putina, szef rosyjskiej dyplomacji poinformował na konferencji prasowej, że rozmowy dotyczyły „całego spektrum” kluczowych kwestii w stosunkach rosyjsko-amerykańskich.  Niski poziom zaufania   Tillerson przyznał, że stosunki USA-Rosja są obecnie na niskim poziomie i cechuje je niewielkie zaufanie.  – Wiodących potęg atomowych nie mogą łączyć takie relacje – podkreślił.    Szefowie dyplomacji zapowiedzieli powołanie grupy roboczej, która – jak mówił Ławrow – ma przyjrzeć się spornym kwestiom, „które nagromadziły się w stosunkach (Rosji i USA) przez ostatnie lata”. Grupę mają tworzyć przedstawiciele MSZ Rosji i Departamentu Stanu USA.  Ukraina przeszkodą Zapewnił, że strona amerykańska jest zainteresowana dalszym istnieniem dwustronnego „kanału komunikacji” z Rosją w sprawie kryzysu ukraińskiego. Jak podkreślił, szefowie dyplomacji Rosji i USA mają wspólne stanowisko polegające na uznaniu konieczności realizacji porozumień mińskich. Tillerson zaznaczył, że dopóki nie zostanie osiągnięty pełen postęp w sprawie porozumień mińskich, Ukraina pozostanie przeszkodą na drodze do poprawy stosunków amerykańsko-rosyjskich. Rosja chce śledztwa ws. ataku w SyriiSekretarz stanu USA powtórzył w środę, że Waszyngton jest przekonany, iż niedawny atak z użyciem broni chemicznej w miejscowości Chan Szajchun w Syrii został zaplanowany i przeprowadzony przez syryjskie siły rządowe, lojalne wobec prezydenta Baszara el-Asada.    Tillerson wspomniał też o ponad 50 incydentach z użyciem broni chemicznej.  Ławrow, odnosząc się do oskarżeń pod adresem Asada, zaznaczył, że Rosja zna „inne fakty”. Zapowiedział, że Rosja będzie nalegać na śledztwo z udziałem struktur ONZ, zarówno w Chan Szajchun, jak i na miejscu ostrzelanej przez siły USA syryjskiej bazy lotniczej.    Szef MSZ Rosji powiedział też, że Moskwa w Syrii „nie stawia na jedną postać – ani na prezydenta Asada, ani na kogoś innego”. Los Syrii powinni określać sami Syryjczycy, najważniejsze jest – mówił Ławrow – aby „porozumieć się, jak będzie zbudowane państwo syryjskie”.   Tillerson oznajmił, że definitywne rozwiązanie konfliktu w Syrii nie przewiduje roli dla Asada ani jego rodziny. „Moskwa jest gotowa do dialogu” Tillerson opowiedział się za istnieniem „linii komunikacji” pomiędzy przedstawicielami USA i Rosji na szczeblu politycznym i wojskowym. Jak poinformował Ławrow, Putin potwierdził gotowość Moskwy do wznowienia zawartego niegdyś z USA memorandum ws. bezpieczeństwa lotów i zapobiegania incydentom w Syrii.    Szef MSZ Rosji dodał przy tym, że powinien zostać potwierdzony „pierwotny cel” działań w Syrii koalicji dowodzonej przez USA oraz lotnictwa Rosji, tj. walka z Państwem Islamskim i innymi ugrupowaniami terrorystycznymi.Ławrow zapewnił też, że Moskwa jest „gotowa do dialogu” ze Stanami Zjednoczonymi „w najróżniejszych sferach”, a także do wspólnych działań, przy czym będzie „oczekiwać wzajemności od USA”. Zapewnił, że obie strony po rozmowach „lepiej się wzajemnie rozumieją”.",,
Łotwa nie boi się Putina. Szef MSZ: Rosja nie zagraża państwom bałtyckim militarnie,"Państwa bałtyckie nie będą następnym celem agresji ze strony Rosji – uważa minister spraw zagranicznych Łotwy. Jego zdaniem, porównania Ukrainy do jego kraju są bezzasadne, bo Łotwa jest w pełni zintegrowanym członkiem NATO i UE. Edgars Rinkeviczs wskazał również, że działania Kremla zagrażają globalnemu systemowi opartemu na określonych zasadach.","„Zamiast przestrzegać zasad rządów prawa, Rosja im się przeciwstawia” iignoruje normy międzynarodowe – podkreśla minister w artykule opublikowanym w anglojęzycznym miesięczniku „The Baltic Times”. Jak dodaje, to ignorowanie norm wywołało spekulacje, że państwa bałtyckiemogłyby być następnym po Ukrainie celem agresji ze strony Rosji. Ale jegozdaniem porównania z Ukrainą są błędne i niebezpieczne, Łotwa jest bowiem wpełni zintegrowanym członkiem NATO i UE.  „Nie ma bezpośredniego militarnego zagrożenia”Według Rinkeviczsa „nie ma bezpośredniego militarnego zagrożenia dla Łotwy,NATO czy Unii Europejskiej” ze strony Rosji. Minister wymienia przy tymrozmaite kroki, które zostały podjęte m.in. w ubiegłym roku na szczycie NATO w Walii w celu zabezpieczenia Łotwy czy innych państw Europy Wschodniej przed potencjalną agresją. Wspomina w tym kontekście o tzw. szpicy, czyli powołanych przez NATO siłach zadaniowych bardzo wysokiej gotowości. Przypomina jednak, że na Krymie i wschodzie Ukrainy Rosja uciekła się dowojny hybrydowej, łącząc strategię konwencjonalną z tajnymi operacjami iwspierając je agresywną dyplomacją i medialną propagandą. „Złożona natura tego zagrożenia wymaga wielopłaszczyznowej odpowiedzi. Dozestawu jej narzędzi powinny należeć posunięcia pozwalające przeciwstawić się atakom informacyjnym, ekonomicznym i cyberatakom. Należy skorygować system wczesnego ostrzegania, by lepiej wychwytywał ataki paramilitarne. I musimy być gotowi do obniżenia progu odpowiedzi na ataki poniżej poziomu, do którego przywykliśmy” – zaznaczył Rinkeviczs w tekście dla „The Baltic Times”.",,
"Piero Terracina nie żyje, jeden z ostatnich ocalałych z Holokaustu","W wieku 91 lat w Rzymie zmarł w niedzielę jeden z ostatnich Włochów ocalałych z Holokaustu, były więzień Auschwitz Piero Terracina. Przez kilkadziesiąt lat prowadził działalność edukacyjną jako świadek Zagłady. Hołd oddają mu władze Włoch i politycy.","W 1938 roku na mocy włoskich ustaw rasowych Piero Terracina razem z innymi żydowskimi uczniami został wyrzucony z publicznej szkoły w Wiecznym Mieście. Kontynuował edukację w żydowskiej szkole. W październiku 1943 roku zdołał uniknąć łapanki w stołecznym getcie. W kwietniu 1944 roku w rezultacie donosu został aresztowany przez hitlerowców z całą siedmioosobową rodziną. Wszystkich wywieziono do Auschwitz. Tylko on ocalał z całej rodziny i wrócił do Rzymu. O tragedii Holokaustu jako jej świadek opowiadał niemal do końca życia. Prezydent Włoch Sergio Mattarella oddając hołd Terracinie nazwał go „niezmordowanym świadkiem pamięci o Shoah”. Premier Giuseppe Conte podkreślił, że jego pamięć jest dziedzictwem dla następnych pokoleń.​",,
"Straż Graniczna zatrzymała Turka, organizatora przerzutu imigrantów","Funkcjonariusze Straży Granicznej wraz z ich ukraińskimi kolegami zatrzymali 23-letniego obywatela Turcji, organizatora przerzutu imigrantów przez granicę. SG zatrzymała też czterech jego rodaków, którzy zamierzali nielegalnie przekroczyć granicę Polski.","Jak poinformowała rzeczniczka Bieszczadzkiego Oddziału Straży Granicznej w Przemyślu mjr Elżbieta Pikor, strażnicy graniczni z Medyki w trakcie patrolu zauważyli ukrytego w zaroślach mężczyznę, który obserwował pas graniczny z Ukrainą.  – Wszystkie okoliczności wskazywały, że albo czeka na grupę nielegalnych imigrantów, albo sam usiłuje przekroczyć granicę. Mając to na uwadze funkcjonariusze SG z Medyki pozostawali w stałym kontakcie ze swoimi odpowiednikami z Mościskiego Oddziału Państwowej Służby Granicznej Ukrainy – mówiła mjr Pikor.  Dodała, że w wyniku wspólnych działań ukraińscy pogranicznicy zatrzymali czterech obywateli Turcji, którzy pieszo usiłowali przekroczyć granicę Polski. Natomiast funkcjonariusze Bieszczadzkiego Oddziału SG zatrzymali organizatora przerzutu.  – Okazało się, że jest to przebywający legalnie w Europie 23-letni obywatel Turcji Neviran P. Mężczyzna przyznał się do organizowania przerzutu zatrzymanych na Ukrainie cudzoziemców – zaznaczyła rzeczniczka. Turek został zatrzymany i usłyszał zarzuty. Pozostaje do dyspozycji prokuratury w Przemyślu.",,
„Żadne prawo nie może zakazać miłości”,"– Mamy przesłanie dla Władimira Putina, że żadne prawo nie jest w stanie zakazać miłości – mówił Robert Biedroń podczas manifestacji przed ambasadą Rosji w Warszawie. Kilkadziesiąt osób zebrało się, by zamanifestować swój sprzeciw wobec prawa zakazującego „propagandy homoseksualnej” w Rosji. Happening zorganizowała Kampania Przeciw Homofobii (KPH).","Uczestnicy manifestacji mieli maski z podobizną umalowanego Władimira Putina i skandowali hasło „Moskwa-Warszawa, wspólna sprawa”. W happeningu wziął udział m.in. poseł Ruchu Palikota Robert Biedroń, były prezes KPH. – Mamy przesłanie dla Władimira Putina, że miłości nie można reglamentować, że żadne prawo nie jest w stanie zakazać miłości, żebyśmy nie wiem, jak się starali, to miłość zawsze zwycięży. Nauczyło się tego w Polsce wielu polityków i pora, żeby nauczył się tego Władimir Putin – mówił Biedroń.– Od kiedy Władimir Putin został znowu prezydentem Rosji, rząd wprowadził serię praw, które w dużym stopniu ograniczają swobody obywatelskie, jednym z takich praw jest prawo przeciwko propagandzie homoseksualnej – dodała wiceprezeska KPH Mirosława Makuchowska. Pocałunki w proteście Makuchowska zaznaczyła, że w myśl tych przepisów za propagandę homoseksualną może być uznane właściwe wszystko: tęczowa flaga symbolizująca ruch LGBT (lesbijek, gejów, osób biseksualnych i transpłciowych), pocałunki osób tej samej płci w miejscu publicznym. – Dlatego dzisiaj chcemy pokazać naszymi pocałunkami, że miłość nie może być nielegalna, że miłość może być tylko piękna – mówiła.Podkreśliła, że happening jest także wyrazem solidarności ze społecznościąLGBT w Rosji, która doświadcza teraz przemocy i dyskryminacji.  „Mamy długo do spłacenia” – Chcemy pokazać, że nasi przyjaciele na Wschodzie nie są sami i że zrobimy wszystko, by to prawo zostało zniesione. My mamy pewien dług do spłacenia i dzisiaj w symboliczny sposób spłacamy go. Bo kilka lat temu, pod polskimi ambasadami w Berlinie, w Londynie, w Paryżu, Nowym Jorku nasi przyjaciele protestowali przeciwko temu, co działo się w Polsce. Bo trzeba pamiętać, że takie pomysły, jakie zostały przyjęte przez rosyjską Dumę, pojawiały się w Polsce – dodał Biedroń. Podkreślił, że tego typu projekty są „hańbiące, przeciwko demokracji, przeciwko prawom człowieka”. – I mam nadzieję, że dożyjemy takich czasów, kiedy tego typu projekty będą po prostu wstydem dla poszczególnych państw – powiedział. Podkreślił, że choć w Polsce wciąż jest wiele problemów do rozwiązania – choćby kwestie związków partnerskich, penalizacji mowy nienawiści, edukacji seksualnej, korekty płci – „to jednak możemy bez obaw przyjść i demonstrować i nie do pomyślenia jest prawo zakazujące miłości”. Kontrowersyjne prawo, kary za „propagowanie” W czerwcu parlament Rosji uchwalił ustawę zakazującą „propagowania nietradycyjnych relacji seksualnych” wśród nieletnich. Za jej łamanie wprowadził kary administracyjne, w tym nawet do 15 dni aresztu.Ustawa, która w pierwotnej wersji miała zakazywać „propagowania homoseksualizmu”, ostatecznie zabrania dystrybucji informacji o „atrakcyjności nietradycyjnych stosunków seksualnych” oraz „równorzędności tradycyjnych i nietradycyjnych relacji”. Zakazuje także „narzucania informacji wywołujących zainteresowanie takimi relacjami”. Działania takieustawa kwalifikuje jako „szkodzące zdrowiu dzieci”. Prawo ustanawia grzywny dla szeregowych obywateli w wysokości 4-5 tys. rubli (124-155 dolarów), dla osób pełniących funkcje publiczne – 40-50 tys. rubli (1240-1550 USD), a dla osób prawnych – od 800 tys. do 1 mln rubli (24,8-30,9 tys. dolarów). W wypadku osób prawnych możliwe jest też zawieszenie ich działalności na okres do 90 dni. Natomiast w stosunku do cudzoziemców – poza karą grzywny – możliwa jest deportacja z terytorium FR, którą może poprzedzić areszt do 15 dni.W Rosji panują silne nastroje homofobiczne. Badania pokazują, że tolerancję wobec osób o nietradycyjnej orientacji seksualnej i zrozumienie dla ich problemów deklaruje tylko 23 proc. Rosjan. Z kolei 27 proc. obywateli FR uważa, że ludziom takim należy zapewnić pomoc psychologiczną.Druga połowa społeczeństwa rosyjskiego nastawiona jest radykalnie: 16 proc. proponuje izolowanie homoseksualistów, 22 proc. chce ich przymusowego leczenia, a 5 proc. wręcz ich likwidacji.",,
Świąteczna choinka rozświetliła Plac św. Piotra. Atrakcją – szopka z piasku,"Bożonarodzeniowa choinka stanęła w piątek  na Placu św. Piotra w Watykanie. Ponad 20-metrowy świerk, pochodzący z lasu Cansiglio, jest darem włoskiej diecezji Concordia-Pordenone. W Watykanie stanęła też wyjątkowa szopka, wykonana z piasku.","Podczas uroczystości odsłonięcia szopki i zapalenia lampek na bożonarodzeniowej choince na Placu świętego Piotra śpiewano kolędy i tańczono. Grała orkiestra Gwardii Szwajcarskiej.Czerwony świerk ma wysokość około 23 metrów i waży 4,5 tony. Na specjalnej platformie pokonał trasę długości 600 kilometrów. Zwyczaj ustawiania choinki i szopki na placu Świętego Piotra wprowadził papież Jan Paweł II w 1982 roku. Przed rokiem choinkę przywieziono z okolic Gołdapi. Odsłonięta w Watykanie szopka bożonarodzeniowa zrobiona została z piasku. To dar nadmorskiego miasteczka Jesolo koło Wenecji, które słynie z organizacji pokazów takich rzeźb.Szopka składa się z trzech zakończonych półkoliście płyt, na których wyrzeźbiono postaci anioła, pasterzy, Świętej Rodziny, Trzech Króli i zwierząt. Szopka na Placu św. Piotra zajmuje 25 m². Jej konstrukcja w formie płaskorzeźby ma 16 m długości, 5 m wysokości i 6 m głębokości.                                                    Na Placu św. Piotra zrobiono szopkę z piasku (fot. EPA/ALESSANDRO DI MEO) Tradycyjnie papież przychodzi do szopki w wieczór sylwestrowy po modlitwie na zakończenie roku kalendarzowego. Zarówno choinka, jak i szopka pozostaną na Placu św. Piotra do 13 stycznia – do niedzieli Chrztu Pańskiego, która kończy się liturgiczny okres Bożego Narodzenia.",,
"Tajne czartery, zielone ludziki. Putin pisze krwawy scenariusz dla Wenezueli","Mieli przylecieć z Rosji i Afryki, a ich zadaniem jest ochrona prezydenta Nicolasa Maduro. Informacja o rosyjskich najemnikach w Wenezueli pojawiła się niemal jednocześnie z groźbą wybuchu wojny domowej. Budzi też spore wątpliwości – przede wszystkim jeśli chodzi o prawdziwy cel misji.","Moskwa, która w ostatnich latach zapewniła Wenezueli kilkanaście miliardów pomocy finansowej w postaci kredytów i zapłaty za dostawy ropy, bardzo mocno poparła Nicolasa Maduro. Rosyjscy politycy oskarżają USA o wywołanie kolejnej „kolorowej rewolucji” i chęć uczynienia z Wenezueli swego regionalnego wasala. Kiedy jednak rzecznika Kremla zapytano 25 stycznia, czy dzień wcześniej Maduro podczas rozmowy telefonicznej zwracał się do Władimira Putina o pomoc wojskową lub finansową, Dmitrij Pieskow powiedział, że nie. Tego samego dnia Reuters opublikował obszerny artykuł o tym, że do Wenezueli trafiła jednak znaczna grupa rosyjskich najemników.  Psy wojny  Według Reutersa w Wenezueli może się znajdować nawet 400 pracowników rosyjskich prywatnych spółek najemniczych. Pierwsi mieli się pojawić tam jeszcze w maju 2018 roku, ale niedawno dostali poważne wsparcie z Rosji. Wśród tych najemników mają być wagnerowcy, a głównym zadaniem jest ochrona prezydenta Maduro. Głównym źródłem agencji w tej sprawie okazuje się Jewgienij Szabajew. Kim jest? To samozwańczy „ataman” kozackiej wspólnoty Chworino (właściwie to żadni z nich potomkowie Kozaków), jeden z najbardziej znanych zwolenników legalizacji prywatnych spółek najemniczych w Rosji. Z relacji Szabajewa wynika, że Kompania Wagnera (spółka najemnicza finansowana przez bliskiego Putinowi biznesmena Jewgienija Prigożina, znana z misji w Donbasie, Syrii i Afryce) „dostała rozkaz niezwłocznego sformowania grupy specjalnej oraz otrzymała zadanie ochrony najważniejszych osób publicznych”. Grupa ta miała być sformowana głównie z najemników, którzy „pracowali w Gabonie i Sudanie”. Wagnerowcy mieli być przetransportowani dwoma czarterami do Hawany, a stamtąd zwykłymi liniami pasażerskimi do Caracas, gdzie dotrzeć mieli 22 stycznia. Szabajew, powołując się na kontakty w rosyjskich służbach bezpieczeństwa, twierdzi, że najemnicy mają nie dopuścić do tego, by prezydenta Maduro zatrzymali ewentualni zwolennicy opozycji będący w szeregach jego ochrony. - Nasi ludzie są tam bezpośrednio po to, by go chronić – powiedział samozwańczy ataman. Oczywiście Reuters opiera się na więcej niż jednym źródle. Inni informatorzy – tym razem już anonimowi – mówią, że pierwsza grupa najemników trafiła do Wenezueli już w maju 2018 roku, tuż przed wyborami prezydenckimi. Posiłki faktycznie „w ostatnim czasie” przybyły – mówią te źródła Reutersa – ale nie są z pewnością tak liczne, jak mówi Szabajew (400 ludzi). Za to potwierdzają słowa Szabajewa, że ci najemnicy przylecieli nie z Rosji, a z krajów, gdzie do niedawna brali udział w misjach.  Tajemnicze czartery  Taką informację może potwierdzać intrygująca historia kilku rejsów rosyjskich samolotów w rejon Morza Karaibskiego w styczniu. Wiadomo, że w ostatnich tygodniach spora liczba należących do władz Rosji samolotów lądowała w Wenezueli lub w sąsiednich krajach. I nie były to maszyny z oficjalną delegacją czy pasażerskie, o turystycznych czarterach nie mówiąc. Weźmy choćby samolot Ił-96, który należy do specjalnej jednostki powietrznej przewożącej najważniejsze osoby w państwie rosyjskim (numer boczny  RA-96019). 19 stycznia tenże samolot wystartował z Moskwy i wziął kurs na Dakar. Ze stolicy Senegalu 21 stycznia maszyna poleciała za Atlantyk, do stolicy Paragwaju. Z Asuncion Ił-96 poleciał do  Ciudad del Este (także Paragwaj) – a stamtąd w dniu 23 stycznia na północ, w stronę Morza Karaibskiego. W pobliżu Kuby rosyjska maszyna zniknęła z radarów – wyłączono transponder. Potem został włączony, ale samolot wracał już do Moskwy. Wszystko wskazuje na to, że właśnie tą maszyną transportowano najemników. Zabrano ich z Afryki i dowieziono do Hawany (nie wiadomo tylko, skąd Paragwaj na trasie), skąd rejsowymi samolotami dostali się do Wenezueli. Cenna głowa Maduro  Rzecznik Kremla zaprzeczył oczywiście doniesieniom o wysłaniu do Wenezueli uzbrojonych Rosjan w celu zapewnienia osobistego bezpieczeństwa Maduro. „Strach ma wielkie oczy” - stwierdził Pieskow w telewizyjnym programie. Jednak to nie słowa władz rosyjskich skłaniają do wątpliwości. Prędzej pytanie, jaki jest sens w wysyłaniu najemników przez Moskwę do Wenezueli? Zacznijmy od kwestii nr 1. Wagnerowcy dotychczas w różnych misjach zajmowali się m.in. ochroną obiektów i interesów należących do Rosji. W Syrii zostali rok temu zmasakrowani przez Amerykanów, gdy chcieli zawładnąć instalacjami naftowymi, do których rościł sobie prawa sponsor Kompanii Wagnera, Prigożin. W Republice Środkowoafrykańskiej szkolili ochronę prezydenta, ale też pilnowali interesów Prigożina w kopalniach złota. Podobnie w Sudanie. Jednak w Wenezueli nie ma rosyjskich obiektów, które musieliby ochraniać uzbrojeni Rosjanie. Wszystkie projekty, w które zaangażował się Rosnieft, są zarządzane przez operatora, państwowy koncern PDVSA. Rosyjski koncern w grudniu 2017 roku dostał licencje na prace na złożach gazowych Patao i Mejillones – ale oba leżą na szelfie Morza Karaibskiego. Na lądzie Rosnieft uczestniczy w eksploatacji naftowych projektów Petromiranda, Petromonagas, Petrovictoria, Boqueron i Petroperija. Całą infrastrukturę ochraniają siły wierne Maduro. Jeśli nie ochrona biznesu, to może faktycznie zapewnienie bezpieczeństwa prezydentowi Wenezueli? Teoretycznie Maduro nie ma z tym problemu. Nie dlatego, że ma wokół siebie wiernych rodaków. Dlatego, że jest wręcz przeciwnie. Nie wojna, a chaos  Maduro nie ma więc problemów ze skompletowaniem zaufanej ochrony osobistej. Ale dla kontroli nad krajem potrzeba dużo więcej zbrojnych oddziałów. Gwardia Narodowa Wenezueli z 23 000 ludzi to elitarna formacja, świetnie wyposażona i wyszkolona. Jej celem jest tłumienie protestów. Ogromną i wierną chavistom formacją jest jednak przede wszystkim Narodowa Milicja Boliwariańska (NBM). To około 400 000 uzbrojonych ochotników, głównie wywodzących się  niewykwalifikowanych robotników. Słabo wyszkolonych, ale zdolnych wywołać chaos na ulicach i pokrzyżować plany puczu – co pokazał 2002 rok. Ale oczywiście i tak decydujące słowo będzie należało do armii. Z przeszło pół milionem żołnierzy ustępuje wielkością w regionie jedynie Brazylii i Kolumbii. Póki co generałowie jednoznacznie poparli Maduro. 24 stycznia minister obrony  Vladimir Padrino ogłosił, że wenezuelska armia odrzuca autoproklamację przewodniczącego parlamentu Juana Guaido na tymczasowego prezydenta. Należy jednak pamiętać, że dowódcami są awansowani wywodzący się z biedoty oficerowie – całą karierę zawdzięczający obecnemu reżimowi. Tymczasem kluczowy jest szczebel dowódczy na poziomie pułkowników. A w armii są też zwolennicy opozycji, o czym świadczy choćby fakt buntu w jednym z garnizonów na prowincji 21 stycznia.",,
Brytyjski rząd chce zawieszenia parlamentu na sześć dni,"Brytyjski rząd potwierdził, że zwróci się o zawieszenie parlamentu od wtorku 8 października do poniedziałku 14 października, kiedy przemową królowej (Queen's Speech) ma się zacząć jego nowa sesja.","Poprzednie zawieszenie parlamentu, które pierwotnie miało potrwać pięć tygodni, zostało uznane przez Sąd Najwyższy za niezgodne z prawem i nieobowiązujące. Sędziowie zgodzili się z argumentami skarżących, że premier Boris Johnson chciał w ten sposób uniemożliwić parlamentowi zablokowanie wyjścia kraju z Unii Europejskiej bez porozumienia. Rząd wyjaśnia, że musi zakończyć obecną sesję – wyjątkowo długą – tak, aby Elżbieta II mogła w przemówieniu otwierającym kolejną sesję przedstawić nowe plany legislacyjne rządu. Według rządu zawieszenie parlamentu – na które formalnie zgodę musi wyrazić królowa – będzie na „najkrótszy możliwy czas”, jaki jest potrzebny, by od strony logistycznej oraz bezpieczeństwa, przygotować przemówienie monarchini. Te plany legislacyjne rządu mają dotyczyć m.in. systemu opieki zdrowotnej, szkolnictwa, walki z przestępczością, inwestycji w infrastrukturę oraz spraw gospodarczych. Jednak biorąc pod uwagę, że gabinet Borisa Johnsona nie ma większości w Izbie Gmin, jest mało prawdopodobne, żeby posłowie poparli ten program. Samo zawieszenie parlamentu w celu rozpoczęcia nowej sesji jest normalną procedurą.",,
Waszyngton domaga się od UE przyłączenia do sankcji na Iran,"Stany Zjednoczone odrzuciły apele wysokich przedstawicieli Unii Europejskiej, by te uczyniły dla europejskich firm wyjątek, jeśli chodzi o sankcje przeciwko Iranowi. W specjalnym liście skierowanym do państw europejskich amerykański sekretarz stanu Mike Pompeo napisał, że USA odrzucają ten apel, gdyż chcą wywrzeć jak największą presję na Iran.","Jak oświadczył Mike Pompeo, jedyny wyjątek może dotyczyć sytuacji, w której zyskałoby bezpieczeństwo narodowe Stanów Zjednoczonych. Bruksela tymczasem obawia się, że firmy europejskie stracą na amerykańskich sankcjach miliardy dolarów. Sankcje zostały wprowadzone w maju tego roku, gdy Donald Trump wycofał się z międzynarodowego porozumienia z Iranem, które przewidywało wstrzymanie irańskiego programu nuklearnego. Po zawarciu tego porozumienia (2015 r. - dop. red.) niektóre duże koncerny europejskie nawiązały współpracę z Teheranem.",,
Merkel dziękuje m.in. Węgrom i Polsce za wkład w zjednoczenie Niemiec,"Kanclerz Angela Merkel dziękuje Węgrom i innym krajom Europy środkowo-wschodniej za wkład w zjednoczenie Niemiec. W specjalnym nagraniu wideo przypomniała, że zostało ono zapoczątkowane otwarciem austriacko-węgierskiej granicy 19 sierpnia 1989 roku. W tym dniu Węgry otwierając granicę z Austrią umożliwiły ucieczkę kilkuset Niemcom ze wschodu.","– 700 obywateli z byłego NRD wykorzystało ten moment, aby uciec na zachód. Wtedy Węgry przyczyniły się do cudu zjednoczenia Niemiec. Jeżeli myślimy o tym dniu, to mamy świadomość, że bez aktywności mieszkańców wschodniej Europy, na przykład z Polski lub Czechosłowacji, nie osiągnęlibyśmy tego – powiedziała.  Angela Merkel przyznała, że Niemcy będą zawsze wdzięczni Węgrom za ich wyjątkowy wkład w zjednoczenie ich państwa. Podkreśliła, że otwarcie granicy z Austrią było ważnym czynnikiem w procesie burzenia muru i jednoczenia Niemiec. Jej zdaniem wydarzenia z 1989 roku były początkiem tworzenia wspólnej zjednoczonej Europy.– Doprowadziło to w sumie do nowego europejskiego rozwoju, w którym nastąpiło zjednoczenie Europy i zakończenie zimnej wojny. Osiągnęliśmy nowe partnerstwo z krajami środkowej i wschodniej Europy, z którymi dzisiaj wspólnie żyjemy w Unii Europejskiej i w NATO – oznajmiła.W poniedziałek kanclerz Niemiec weźmie udział na Węgrzech w obchodach 30. rocznicy tego wydarzenia.",,
Hiszpańska policja przywróciła ruch na autostradzie blokowanej przez separatystów,Hiszpańska policja przywróciła ruch na blokowanej przez katalońskich separatystów autostradzie AP7 przy granicy z Francją. Zatrzymano 19 manifestantów.,"Blokada trwała od poniedziałku. We wtorek rano premier Katalonii Quim Torra deklarował, że katalońska policja, tzw. Mossos d'Esquadra, nie podejmie żadnych działań przeciwko uczestnikom blokady, ale późnym popołudniem funkcjonariusze przywrócili ruch na autostradzie, spychając z jezdni protestujących koło miejscowości La Jonquera.Po stronie francuskiej rano manifestujących separatystów usunęła siłą tamtejsza żandarmeria. Funkcjonariusze użyli wobec protestujących Katalończyków pałek oraz gazu łzawiącego.Organizująca blokadę internetowa platforma o nazwie Tsunami Democratic zaapelowała za pośrednictwem portali społecznościowych o odstąpienie od konfrontacji z policją na AP7 i przeprowadzenie protestów w innych miejscach regionu.Jedna z manifestacji odbyła się wieczorem w pobliżu innej drogi przy granicy hiszpańsko-francuskiej. Interweniująca policja nie dopuściła tam jednak do powstania kolejnej blokady. Po godzinie 18 kilkadziesiąt osób rozpoczęło blokadę autostrady AP7 w okolicach Tarragony i Gerony. Separatyści przystąpili też do blokowania dworca kolejowego w tym mieście. Wieczorem we wtorek w największych miastach Katalonii odbyło się kilka protestów przeciwko skazaniu 14 października przez hiszpański Sąd Najwyższy dziewięciu separatystów na kary 9-13 lat więzienia za zorganizowanie w 2017 r. referendum w sprawie niepodległości regionu. Kilka godzin po zapadnięciu werdyktu w Katalonii wybuchły zamieszki, w których rannych zostało łącznie ponad 650 osób.",,
„Rozważam start na szefa SLD”,"- Dzisiaj mogę powiedzieć, że w sobotę 10 grudnia nie będę startował na szefa Sojuszu Lewicy Demokratycznej. Ale w sobotę zobaczymy – powiedział na antenie TVP Info Leszek Miller, szef klubu parlamentarnego Sojuszu Lewicy Demokratycznej. Tym samym po raz pierwszy były premier stwierdził, że rozważa kandydowanie na nowego przewodniczącego partii.","10 grudnia odbędzie się konwencja krajowa SLD, na której wybrane zostaną nowe władze partii. Decyzję podjęła Rada Krajowa Sojuszu. Do tej pory Leszek Miller, w przeciwieństwie do innych działaczy lewicy, nie deklarował chęci startu w wyborach. Ale wszystko wskazuje na to, że były premier zaczął poważnie rozważać taką możliwość. - Dla mnie ważne jest to, żeby zobaczyć, kto jeszcze będzie startował. Jaka będzie sytuacja wewnętrzna i zewnętrzna partii, a ona zmienia się codziennie  - mówił w poranku TVP Info. Dopytywany o jasne deklaracje co do swojego ewentualnego startu, odpowiadał: - Sytuacja jest dynamiczna. Nie powiem „nie chcę, ale muszę”, bo to zdanie jest zastrzeżone dla Lecha Wałęsy, ale koledzy namawiają mnie (do startu – przyp.red.), będę to rozważał  - zapowiedział Leszek Miller.- Anioł odleciał i już nie wróci. Ja z Ryszardem Kaliszem wygrałem w równorzędnej walce. Głównie dlatego, że moje koleżanki i koledzy doszli do wniosku, że ja mam więcej daru mobilizacji  - były premier odniósł się także do partyjnej walki o stanowisko szefa klubu parlamentarnego i dodał, że najbardziej zależy mu na tym, by w sobotę 10 grudnia wielu kandydatów ubiegało się o stanowisko przewodniczącego. - Zależy mi na tym, by delegaci którzy przyjadą w sobotę mieli możliwość autentycznego wyboru, by kandydatów było jak najwięcej - mówił.Leszek Miller skomentował także odejścia działaczy SLD do Ruchu Palikota, o których ostatnio staje się coraz głośniej. - Żal działaczy SLD, którzy odchodzą do Palikota. Ja nie ingeruję w ludzkie decyzje, sam kiedyś odchodziłem do SLD. Niech jednak biorą przykład ze mnie. Ja na odejściu z SLD nic nie skorzystałem. To było niepotrzebne - zauważył gość TVP Info. - Nie ma potrzeby zatrzymywania takich ruchów. Jeśli ktoś chce odchodzić, niech odchodzi. Im szybciej tym lepiej  - dodał spokojny o losy partii Miller. Gość poranka w TVP Info stwierdził także, że fakt iż Janusz Palikot chce zaanektować budynek przy ul. Rozbrat, jeszcze do niedawna należący do SLD, nie robi na nim większego wrażenia. - Budynek na Rozbrat to nie jest nasza siedziba, została sprzedana. To wymowne, że Janusz Palikot chce się tam wprowadzić. Ale tam może się każdy wprowadzić. Jeśli Janusz Palikot chcę się żywić zużytymi miejscami, symbolami, cóż ja na to mogę zrobić - skomentował sprawę Leszek Miller.",,
"Wybory na Ukrainie: W szranki staje komik, „król czekolady” i „gazowa księżniczka”","W sobotę na Ukrainie obowiązuje cisza wyborcza, a w niedzielę wyborcy udadzą się urn, by wybrać swojego kandydata na prezydenta. Chociaż na liście znajduje się 39 nazwisk, to w rzeczywistości walka rozegra się pomiędzy trzema pretendentami: komikiem telewizyjnym Wołodymyrem Zełenskim, urzędującym prezydentem Petro Poroszenką i byłą premier Julią Tymoszenko.","Najlepiej kampanię wyborczą na Ukrainie opisuje fakt, że obywatele tego kraju nie mieli nawet okazji, by zobaczyć trzech głównych kandydatów podczas wspólnej debaty telewizyjnej. Nikt z nich nie znalazł na to czasu. Znaleźli go jednak na licytowaniu się w socjalnych obietnicach i prezentowaniu jako jedyna osoba w kraju, która wie jak zbliżyć Ukrainę do Zachodu i poradzić sobie z Rosją.  Pomimo obowiązywania ciszy wyborczej główni kandydaci wykorzystali swoje pozycje do tego, by także tego dnia nie zniknąć z mediów. Prezydent Poroszenko na zaproszenie Rady Kościołów wziął udział w modlitwie za Ukrainę i przyjmie przysięgę antykorupcyjnych sędziów. Widzowie popularnej stacji telewizyjnej należącej do skonfliktowanego z Poroszenką oligarchy, wspierającego Zełenskiego, będą mogli zobaczyć komika wieczorem w dwóch programach i w filmie „Reagan”, w którym podłoży głos amerykańskiego prezydenta. Z ostatniego sondażu przeprowadzonego przez Demokratyczną Inicjatywę wraz  Kijowskim Międzynarodowym Instytutem Socjologii wynika, że w pierwszej turze 41-letni Zełenski otrzyma 17,8 proc. głosów, 53-letni Poroszenko 11,7 proc., a 58- letnia Tymoszenko 8,2 proc. Bardzo prawdopodobne jest, że żaden z kandydatów nie wygra wyborów w pierwszej rundzie i i 21 kwietnia rozegra się druga tura. Lokale wyborcze zostaną otwarte niedzielę o godzinie 8 (godz. 7 w Polsce), a zamknięte o godzinie 20 (godz. 19 w Polsce). Tuż po zamknięciu lokali oczekiwane jest ogłoszenie sondaży powyborczych, tzw. exit poll. Do głosowania uprawnionych jest ponad 29 mln obywateli Ukrainy, dla których otwartych zostanie niemal 30 tysięcy lokali wyborczych. Wybory prezydenckie będą monitorowane przez ponad dwa tysiące obserwatorów. Zełenski był krytykowany za to, że na co dzień posługuje się językiem rosyjskim, a ukraińskiego nauczył się będąc już dorosłym człowiekiem. Oskarża się go również o to, że jest marionetką skonfliktowanego z Poroszenką oligarchy, jednego z najbogatszych ludzi w kraju - Ihora Kołomojskiego. Zwracano uwagę, że nie dość, że jest promowany przez jego telewizję, to  korzysta co on z tych samych ochroniarzy co oligarcha. Podejrzewa się również, że to on finansował jego kampanię wyborczą, przeznaczając na nią około 100 milionów hrywien. Co prawda Poroszenko na kampanię miał wydać cztery razy większą sumę, ale społeczeństwo jest w stanie uwierzyć, że „króla czekolady” na to stać. Zarówno  Zełenski  jak i Kołomyjski energicznie zaprzeczają oskarżeniom. Komik przekonuje, że jest samodzielny i zapewnia, że jego kampania została w większości sfinansowana przez jego przyjaciół i parterów biznesowych. Zaznacza przy tym, że zaufali mu dwaj byli ministrowie finansów i gospodarki, którzy wprowadzali śmiałe reformy, ale następnie rozczarowali się do administracji Poroszenki. Można mieć jednak wątpliwości co do niezależności lidera sondaży, skoro Kołomojski pozwolił sobie na chwilę szczerości w rozmowie z BBC, gdy powiedział, że oczekuje, że po wyborczej porażce Poroszenki otrzyma odszkodowanie od władz za znacjonalizowany przez nie przed trzema laty należący do niego największy komercyjny bank w tym kraju – PrywatBank. O tym, że Kołomojski stawia wszystko na jedną kartę świadczyło także wyemitowanie w jego telewizji w zeszłą sobotę materiału z cyklu „Ukraińskie sensacje”, w którym zarzucono Poroszence korupcję, machinacje finansowe, a także jego udział w organizacji zabójstwa własnego brata Mychajły, który zginął w wypadku samochodowym w 1994 roku. Zelenski jest dla Poroszenki trudnym rywalem, gdyż występuje jako nie – polityk, w kraju, w którym klasa polityczna nie cieszy się zbytnio szacunkiem. Jego prezydentura także nie wzbudza zachwytów zarówno społeczeństwa jak i Zachodu, który liczył, że deklarujący się jako prozachodni i antyrosyjski polityk będzie dążył do zreformowania kraju i wyplenienia korupcji. Skończyło się raczej na ładnie brzmiących słowach, konkretów jednak wciąż brak. W kampanii wyborczej Poroszenko skupił się zaś na prezentowaniu siebie jako polityk, który jako jedyny może obronić kraj przed Rosją i przybliżyć go do Zachodu. Podkreślał przy tym, że udało mu się doprowadzić do zawarcia umowy stowarzyszeniowej z UE, likwidacji obowiązku posiadania wiz dla Ukraińców podróżujących do państw unijnych. Wśród swoich sukcesów wymienia również wpisanie do konstytucji dążeń do członkostwa w UE i NATO, wzmocnienie armii i prowadzenie twardej polityki wobec Rosji, aktywizującej przeciwko temu krajowi wspólnotę międzynarodową. Zapowiadał także, że w 2023 roku Kijów zwróci się do Brukseli z wnioskiem o członkostwo w UE oraz uzyska Plan Działań na rzecz Członkostwa w NATO. Po raz trzeci o prezydenturę walczy określana jako „gazowa księżniczka”, z racji zrobienia majątku na handlu tym surowcem, Julia Tymoszenko, która również opowiadała się w kampanii za opcją zachodnią i mocno akcentowała sprawy socjalne obiecując podwyższenie wynagrodzeń, stypendiów i emerytur. Zapewniała przy tym, że po dojściu do władzy obniży ceny gazu dla ludności. Jej przeciwnicy jednak wciąż wypominają jej podpisanie niekorzystnej umowy z Kremlem w 2009 roku. Tak jak można było przewidzieć, przygotowania do wyborów prezydenckich na Ukrainie naznaczone były rosyjskimi prowokacjami, działaniami hackerskimi i manipulacjami trolli internetowych. Kreml wciąż utrzymuje konflikt w Doniecku, a militaryzując zajęty przed pięcioma laty Krym i wzmacniając swoje siły przy ukraińskiej granicy, stara się zastraszać ukraińskie społeczeństwo. Na razie jednak nie jest zauważalny wzrost dążeń do uległości wobec Moskwy, chociaż ta oferuje jej oficjalnie poprawę relacji w zamian za wyrzeczenie się prozachodniego kierunku. Taką formę „marchewki” stanowiło spotkanie, do jakiego doszło 22 marca w rosyjskiej stolicy pomiędzy premierem Rosji Dmitrijem Miedwiediewem i prezesem Gazpromu Aleksiejem Millerem z prorosyjskimi politykami ukraińskimi Wiktorem Medwedczukiem i Jurijem Bojko, który jest kandydatem w wyborach prezydenckich na Ukrainie. Rosjanie zadeklarowali gotowość do zawarcia nowego kontraktu na dostawy gazu na Ukrainę, a także przedłużenia rosyjsko-ukraińskiej umowy tranzytowej. W analizie Ośrodka Studiów Wschodnich czytamy, że Rosja chce pokazać ukraińskiemu społeczeństwu w ten sposób, jak wysokie są koszty prowadzenia wobec niej asertywnej polityki. Zaznacza przy tym, że jest gotowa na normalizację stosunków z Kijowem, ale na swoich warunkach. „Mimo że prorosyjski Jurij Bojko nie ma szans na wejście do drugiej tury wyborów, Kreml, omawiając z nim korzystne dla Kijowa porozumienia gospodarcze, chce wzmocnić jego pozycję w kontekście jesiennych wyborów parlamentarnych na Ukrainie. Kreml liczy bowiem, że wzmocnienie Bojki pozwoli odbudować wokół niego i Medwedczuka znaczącą siłę polityczną, która uzyska reprezentację parlamentarną zdolną wpływać na politykę Ukrainy” – podkreślono w analizie „Przedwyborcza zagrywka: oferta Gazpromu wobec Ukrainy”.  Autor jest dziennikarzem Polskiego Radia",,
Mosbacher do Tuska: Polska powinna być doceniona za konferencję bliskowschodnią,"„Polska powinna być doceniona za zgromadzenie przedstawicieli krajów z całego świata, którzy rozmawiali o promowaniu pokoju i bezpieczeństwa” – napisała na Twitterze ambasador USA w Polsce Georgette Mosbacher. Skomentowała w ten sposób słowa szefa Rady Europejskiej Donalda Tuska, który krytykował współorganizowanie konferencji bliskowschodniej przez polskie władze.","We wczorajszym wydaniu „Faktów po Faktach” w TVN Tusk negatywnie wypowiedział się o ubiegłotygodniowej konferencji bliskowschodniej w Warszawie. – Ja, szczerze powiedziawszy, nie wiem, jaka była intencja polskiego rządu, że zdecydował się tę usługę dla Waszyngtonu w Warszawie zrealizować. Usługę – co do tego nie mam wątpliwości. Interesu Polski tutaj nie widzę, może poza tym, że liczono na jakieś względy u prezydenta Trumpa w związku z tą usługą – mówił przewodniczący Rady Europejskiej. Do słów Tuska odniosła się dziś na Twitterze Mosbacher. Jak napisała, szczyt w Warszawie był „historycznym wydarzeniem”, a Polska „powinna być doceniona za  zgromadzenie przedstawicieli krajów z całego świata, którzy rozmawiali o promowaniu pokoju i bezpieczeństwa”.",,
Wiceprezes Huawei zwolniona za kaucją,"Kanadyjski sąd uchylił za poręczeniem majątkowym areszt dla dyrektor finansowej chińskiej firmy Huawei Meng Wanzhou. Kaucja wyniosła 10 mln dolarów kanadyjskich, w tym 7 mln zostało wpłaconych w gotówce.","46-letnia Meng Wanzhou została aresztowana 1 grudnia na wniosek władz amerykańskich, które wystąpiły o jej ekstradycję. Waszyngton podejrzewa ją o ukrycie związków jej firmy z przedsiębiorstwem Skycom, które próbowało sprzedać sprzęt Iranowi wbrew nałożonym na ten kraj amerykańskim sankcjom.Zdaniem ambasady Chin w Ottawie aresztowanie Wanzhou było „politycznym spiskiem” Kanady i USA, mającym na celu podważenie reputacji Huawei. „Jest to polityczna szykana wobec chińskiego przedsiębiorstwa i chińskiej obywatelki” – napisano w oświadczeniu ambasady.W sobotę chińskie MSZ złożyło protest w tej sprawie na ręce kanadyjskiego ambasadora w Pekinie. Chińskie władze zażądały natychmiastowego uwolnienia Meng i zagroziły, że w przeciwnym wypadku „konsekwencje będą poważne, a Kanada poniesie pełną odpowiedzialność”.Po uchyleniu aresztu kanadyjski sąd nałożył na dyrektor finansową Huawei ścisły nadzór. Meng Wanzhou nie może opuszczać domu swojego męża Liu Xiaozonga między godziną 23 a 6 rano, natomiast wyjście w dzień może odbywać się tylko w asyście funkcjonariuszy służb bezpieczeństwa. Musi także oddać w depozyt swój paszport, a na ręku musi cały czas nosić elektroniczną bransoletkę monitorującą. Jest także zobligowana do pokrycia kosztów całego nadzoru.",,
Arabia Saudyjska wzywa rebeliantów z południa Jemenu do zwrotu baz wojskowych,"Arabia Saudyjska zaapelowała do separatystów z południa, którzy na początku sierpnia opanowali bazy wojskowe w Adenie i przejęli budynki rządowe, w tym - Pałac Prezydencki, o ich bezzwłoczne oddanie pod kontrolę legalnych władz Jemenu uznawanych przez Rijad.","W komunikacie opublikowanym przez saudyjską agencję prasową SANA zaznaczono, że władze Arabii Saudyjskiej uznają prezydenta Abda Rabu Mansura al-Hadiego i premiera Maina Abda al-Malika, przebywających obecnie w Rijadzie, za jedyne legalne władze Jemenu.„Każda próba zdestabilizowania bezpieczeństwa Jemenu stanowi zagrożenie dla bezpieczeństwa Królestwa (Arabii Saudyjskiej) oraz całego regionu i będzie neutralizowana przez nas w zdecydowany sposób” – podkreślono w oświadczeniu. W środę jemeński rząd podjął niebezpośrednie rozmowy ze wspieranymi przez ZEA separatystami z południa Jemenu w saudyjskim mieście Dżudda w prowincji Mekka nad Morzem Czerwonym. W rozmowach, których celem jest omówienie warunków zakończenia konfliktu, uczestniczą przedstawiciele władz Jemenu i pełnomocnicy Południowej Rady Tymczasowej (PRT). Rolę mediatorki wzięła na siebie Arabia Saudyjska. Eksperci podkreślają, że w trwający od początku sierpnia konflikt zbrojny na południu Jemenu zaangażowane są siły, które wspólnie wchodzą w skład międzynarodowej koalicji zwalczającej proirańskich rebeliantów Huti. Koalicji tej przewodzi Arabii Saudyjska aspirująca do roli regionalnego mocarstwa. Koalicja jest zaangażowana w Jemenie od marca 2015 r. W wyniku trwającej od czterech lat wojny domowej w Jemenie śmierć poniosły dziesiątki tysięcy ludzi, a 3,3 mln musiało opuścić swoje domy. Ten najbiedniejszy kraj Półwyspu Arabskiego został zepchnięty na skraj głodu. Obecnie 24 mln Jemeńczyków potrzebują pomocy humanitarnej. Koalicja pod wodzą Arabii Saudyjskiej oczekuje, że zarówno separatyści, jak i siły lojalne wobec prezydenta Abda Rabu Mansura al-Hadiego wycofają się na swe wyjściowe pozycje i opuszczą tereny, które zdobyły podczas sierpniowych walk. Jemen Południowy przestał być niepodległym państwem w 1990 r. Wśród jego mieszkańców wciąż żywa jest niechęć wobec mieszkańców północy. Separatyści z południa uważają, że zjednoczenie Jemenu zostało narzucone południowcom siłą; czują się oni dyskryminowani przez władze centralne i oskarżają je o niesprawiedliwe rozdzielanie środków.",,
„Marokańskie szumowiny”. Wilders ostro rozpoczyna kampanię w Holandii,"Mocnymi słowami rozpoczął kampanię wyborczą Geert Wilders.  Lider holenderskiej skrajnie prawicowej Partii na rzecz Wolności (PVV)   zapowiedział „deislamizację kraju”, wyrzucenie z niego „marokańskich szumowin” i „przywrócenie Holandii Holendrom”. Wybory parlamentarne w Holandii odbędą się 15 marca.","– Jeśli tym, do czego dążycie, jest odzyskanie kontroli nad krajem, powinniście głosować tylko na jedną partię – przekonywał polityk otoczony w Rotterdamie, gdzie zainicjował swą kampanię, z tłumem zwolenników.  Wilders oskarżył obywateli Holandii marokańskiego pochodzenia o „wywołanie poczucia zagrożenia” na ulicach holenderskich miast i obiecał położyć kres imigracji z krajów muzułmańskich. Oznajmił, że to Unia Europejska jest winna „wszelkim nieszczęściom Holandii”. Wilders obciążył „partie systemu” i „holenderskie elity zaprzedane Brukseli” winą za całość problemów Holandii. Sondaże dają PVV pierwsze miejsce w wyborach. Jeśli Wilders okaże się zwycięzcą głosowania z 15 marca, trudno mu będzie – według holenderskich obserwatorów – stworzyć koalicję rządową, ponieważ większość partii i ugrupowań politycznych wykluczyło przyszłą współpracę z PVV.",,
Mniejsze tablice rejestracyjne od lipca dostępne także w Polsce,"– Tablice rejestracyjne pojazdów o zwężonej czcionce i zmniejszonych wymiarach będzie można zamawiać od 1 lipca tego roku – poinformował minister infrastruktury Andrzej Adamczyk. Jak dodał, resort pracuje nad takimi zmianami, aby kierowcy mogli jeździć bez dowodów rejestracyjnych oraz nad możliwością rejestracji auta w miejscu zakupu.","– Od 1 lipca będzie można zamawiać tablice z czcionką zwężoną i tablice o innych wymiarach niż standardowe – powiedział minister. Mniejsze tablice będą pasowały do samochodów sprowadzanych z USA i krajów azjatyckich.              Obecnie właściciele samochodów importowanych z rynku amerykańskiego i rynków azjatyckich zmuszeni są często do wyginania tablic, gdyż te produkowane teraz nie mieszczą się w fabrycznie przygotowanych do tego celu miejscach.  Minister poinformował też, że resort pracuje nad rozwiązaniami prawnymi, dzięki którym kierowcy nie będą musieli okazywać dowodów rejestracyjnych w czasie kontroli na drodze. – Przygotowujemy podstawy prawne, aby kierowca nie musiał mieć przy sobie dowodu rejestracyjnego podczas kontroli drogowej. Platforma Cepik 2.0 powinna zapewnić już dostęp do tych informacji – powiedział minister. Adamczyk dodał, że dokumentów pojazdu nie trzeba będzie wozić ze sobą właśnie od momentu uruchomienia w całości systemu Cepik 2.0, którego funkcje wdrażane są etapowo i ostateczny harmonogram do czasu pełnego uruchomienia nie jest znany.",,
Sforsują grecko-macedońską granicę? „Nie bijcie nas. Chcemy tylko przejść dalej”,"Demonstracja migrantów na granicy grecko-macedońskiej. Część z nich jest gotowa wedrzeć się do Macedonii: trzymają w rękach kawałki białego płótna i chusteczki na znak, że mają pokojowe zamiary. Policja wzmocniła swoje oddziały w Idomeni.","Od rana nowe grupy migrantów zmierzały do Idomeni, bo rozeszła się pogłoska, że dziś zostanie otwarta granica i że kanclerz Niemiec Angela Merkel czeka na uchodźców. Do Idomeni przybyło także około dwustu włoskich aktywistów, aby wesprzeć protest migrantów. Osoby, które zgromadziły się na granicy z Macedonią, podzieliły się na dwie grupy. Jedna z nich okupuje tory kolejowe i szykuje się do sforsowania granicy, jeśli ta nie zostanie otwarta. „Nie bijcie nas”Uchodźcy, wśród których są inwalidzi, trzymają w rękach kartony z napisami: „Nie bijcie nas” i „Bez przemocy, chcemy tylko przejść dalej”. Z kolei druga grupa próbuje powstrzymać ich przed wtargnięciem do Macedonii i tłumaczy, że granica jest nadal zamknięta. Na granicy grecko-macedońskiej koczuje obecnie około 12 tysięcy migrantów. Włoscy aktywiści zapowiedzieli na jutro demonstrację przeciwko zawracaniu uchodźców do Turcji, co przewiduje umowa między tym krajem a Unią Europejską.",,
Ukryci między arbuzami. Nielegalni imigranci wpadli na granicy,"Funkcjonariusze z Karpackiego Oddziału Straży Granicznej zatrzymali w miniony weekend dwóch nielegalnych imigrantów z Afganistanu. Na nic zdała się wyobraźnia mężczyzn, którzy podróżowali skryci w ciężarówce z arbuzami.","Funkcjonariusze z placówki SG w Zakopanem skontrolowali w rejonie byłego przejścia granicznego w Chyżnem samochód ciężarowy. Kierowca pojazdu, obywatel Czarnogóry, przewoził ładunek arbuzów z Albanii. Jego trasa biegła przez Serbię, Węgry i Słowację, aż do Polski.W trakcie kontroli wątpliwość funkcjonariuszy wzbudziły zabezpieczenia naczepy pojazdu. Po ich usunięciu okazało się, że wśród skrzynek z arbuzami znajdują się dwaj młodzi mężczyźni.   Nielegalni imigranci podają się za Afgańczyków, nie mają jednak żadnych dokumentów. Wyznali funkcjonariuszom, że planowali dotrzeć do Francji. W naczepie ciężarówki z owocami mieli ukryć się na parkingu w Belgradzie bez wiedzy kierowcy.",,
Rosja i Niemcy chcą wyeliminować Polskę z Nowego Jedwabnego Szlaku,"Rosyjska spółka kolejowa RŻD Logistics i niemiecka firma DB Cargo chcą przekierować dostawy ładunków z Chin do Kaliningradu i Petersburga, a potem do niemieckich portów –  informuje „Gazeta Polska Codziennie”.","Do portu w belgijskiej Antwerpii dotarł pierwszy w historii pociąg w ramach Nowego Jedwabnego Szlaku. Pociąg z 34 kontenerami wyruszył z Tangshan w północno-wschodnich Chinach 26 kwietnia i pokonał liczącą 11 tys. km trasę przez Kazachstan, Rosję, Białoruś, Polskę i Niemcy w 16 dni. Transport z Tangshan do Antwerpii statkiem zajmuje ponad 35 dni.Informacja o historycznym transporcie z Chin do Europy Zachodniej w ramach Nowego Jedwabnego Szlaku to dobra wiadomość dla wielu europejskich przewoźników, w tym dla Polskich Kolei Państwowych.Pojawia się też jednak zła wiadomość. Okazuje się, że rosyjska spółka RŻD Logistics i niemiecka firma DB Cargo chcą przesunąć Jedwabny Szlak tak, by omijał nasz kraj. – To ostrzeżenie dla Polski, która liczy na zwiększenie chińskich dostaw w ramach Jedwabnego Szlaku – mówią eksperci.",,
Kończy się zniżka na gaz dla Ukrainy. W kwietniu Gazprom wróci do „starych” cen,"Od 1 kwietnia przestaje obowiązywać tzw. pakiet zimowy w dostawach rosyjskiego gazu dla Ukrainy i zniżka udzielona Ukrainie w ramach tego pakietu – oświadczył szef koncernu Gazprom Aleksiej Miller. Ocenił też dług gazowy Kijowa na 2,44 mld dolarów.","– Zniżka, którą zapewnił rząd Federacji Rosyjskiej (...), przestanieobowiązywać i od 1 kwietnia dostawy gazu na Ukrainę będą realizowane ściślezgodnie z kontraktem – powiedział Miller na spotkaniu z premierem RosjiDmitrijem Miedwiediewem. Jak podaje ukraińska agencja UNIAN, chodzi o zniżkęw wysokości stu dolarów za 1 tys. metrów sześc. gazu.Pod koniec października zeszłego roku przedstawiciele Komisji Europejskiej,Rosji i Ukrainy podpisali porozumienie ws. warunków dostaw gazu dla Ukrainy.Zgodnie z porozumieniem Ukraina miała do końca roku zapłacić 3,1 mld dolarówza wcześniejsze dostawy. Dzięki temu otrzymała redukcję w cenie gazu do 100dol. na 1000 metrów sześciennych do końca marca 2015 roku. Zgodnie zporozumieniem Ukraina miała płacić 378 dol. za 1 tys. metrów sześc. gazu dokońca roku.Oczekiwano, że Moskwa i Kijów uzgodnią cenę tzw. letniego pakietuStrona rosyjska zapowiadała, że w pierwszym kwartale 2015 roku cena będzieoparta na kontrakcie (czyli powiązana z ceną ropy) oraz obniżona zgodnie zporozumieniem o 100 dol. Oczekiwano, że Moskwa i Kijów uzgodnią cenę tzw.letniego pakietu, jednak Miller nie wspomniał o tym na wtorkowym spotkaniu zMiedwiediewem. Poinformował natomiast, że strona rosyjska skierowała do ukraińskiegoNaftohazu list z informacją, że dług Kijowa wynosi 2,44 mld dolarów.„Nie uważamy za celowe przygotowywania nowego dokumentu od kwietnia”W środę minister energetyki FR Aleksandr Nowak oświadczył, że nie ma potrzebyomawiania nowego porozumienia dotyczącego dostaw rosyjskiego gazu na Ukrainę,które obowiązywałoby od kwietnia. – Nie uważamy za celowe przygotowywaniajakiegoś nowego dokumentu od kwietnia, ponieważ obowiązujące porozumienie,tzw. pakiet zimowy, faktycznie powtarza warunki istniejącego kontraktu międzyGazpromem i Naftohazem – powiedział Nowak dziennikarzom. Ocenił, że pakietzimowy zawiera „wszystkie warunki, które w taki czy inny sposób są zapisane wistniejącym kontrakcie”.Rosja w połowie czerwca przerwała dostawy gazu dla Ukrainy, która odmówiłapłacenia za ten surowiec cen zawyżonych przez Moskwę po zmianie władzy wKijowie z prorosyjskiej na prozachodnią. Od tego czasu prowadzono trójstronnerozmowy w gronie KE-Rosja-Ukraina w sprawie dostaw gazu. Dziękiwynegocjowanemu w październiku porozumieniu od 9 grudnia wznowiono dostawyrosyjskiego gazu na Ukrainę.",,
Gwiazdy tańczą na lodzie w pasiaku. Żona rzecznika Putina znieważyła ofiary Holokaustu,"Kontrowersyjny występ podczas rosyjskiej edycji show „Gwiazdy tańczą na lodzie”. Tatiana Nawka, żona rzecznika Kremla Dmitrija Pieskowa, wystąpiła w obozowym pasiaku z naszytą gwiazdą Dawida.","Nawka zapewniła, że nie zamierzała znieważyć ofiar Holokaustu, a jedynie złożyć hołd twórcom jej ulubionego filmu „Życie jest piękne”, którego akcja toczy się właśnie w obozie koncentracyjnym.Podczas tańca żona Pieskowa, profesjonalna łyżwiarka razem z Andrejem Burkowskim uśmiechała się do widzów. Media zwróciły uwagę, że podczas jednej z sekwencji para udawała, że do siebie strzela z karabinów.Sportsmenka nie ma sobie nic do zarzucenia. „Pokażcie ten film („Życie jest piękne” – przyp. red.) swoim dzieciom. Nasze dzieci muszą wiedzieć i pamiętać ten straszliwy czas, którego jak mam nadzieję i jeśli Bóg pozwoli, nigdy nie poznają” – napisała pod zdjęciem opublikowanym na Instagramie.Izraelskie media wskazują, że występ był „niewłaściwy”, „pozbawiony taktu”, „obraźliwy”, a nawet „odrażający”. Także w Rosji pojawiły się głowy, że powinny być przeprosiny. ",,
RPO do emerytowanych funkcjonariuszy: Jesteście ofiarami transformacji,"Państwo jako grupa zawodowa są ofiarami transformacji, bo nie na to się państwo polskie umówiło z państwem w 1990 r. – mówił do emerytowanych funkcjonariuszy Rzecznik Praw Obywatelskich Adam Bodnar. W Senacie odbyła się debata nad ustawą, która obniżyła emerytury i renty za okres „służby na rzecz totalitarnego państwa”.","W Senacie odbyła się debata „Ustawa o zaopatrzeniu emerytalnym funkcjonariuszy. Ocena skutków, możliwości zmiany”, zorganizowana przez parlamentarzystów Lewicy z udziałem funkcjonariuszy, którzy zostali dotknięci skutkami ustawy oraz ich rodzin. Tzw. ustawa dezubekizacyjna obniżyła od 1 października 2017 r. emerytury i renty za okres „służby na rzecz totalitarnego państwa” od 22 lipca 1944 r. do 31 lipca 1990 r. Wicemarszałek Senatu Michał Kamiński (PSL–Koalicja Polska) otwierając konferencję podkreślał, że ustawa nazywana jest „represyjną”, podobnie jak projekt ustawy dotyczący sędziów zgłoszony przez PiS w zeszłym tygodniu. Jak wskazał, na potrzeby ustawy byli funkcjonariusze są nazywani ubekami, a sędziowie kastą. – Ta polityka przez podział, polityka przez poszukanie wroga, bywa moralnie odrażająca – oświadczył Kamiński. Podkreślił, że wielu pokrzywdzonych funkcjonariuszy było nagradzanych w wolnej Polsce, wielu pracowało także w Biurze Ochrony Rządu. – Stygmatyzacja waszej pracy, ten akt zdrady, jakiego dopuszcza się państwo wobec swoich funkcjonariuszy, zasługuje niezależnie od tego, jakie kto ma polityczne oceny, na jednoznacznie stanięcie po stronie tych, którym ich należne prawa są zabierane, a zwłaszcza każdy, kto mieni się państwowcem – powiedział wicemarszałek. Prowadzący konferencję poseł Lewicy Andrzej Rozenek stwierdził, że w związku z działaniem ustawy zmarło 59 osób.Podczas spotkania w Senacie głos zabierały osoby dotknięte skutkami ustawy m.in. Grażyna Biskupska, która tworzyła wydział ds. zwalczania aktów terroru Komendy Stołecznej Policji i pracowała w Centralnym Biurze Śledczym. – Tępi się mnie, nazywa bandytą i oprawcą, natomiast w tej chwili większość kierownictwa stołecznej policji na różnych szczeblach to są moi wychowankowie. To są ludzie, którzy uczyli się pracy przy mnie, których ja uczyłam tej pracy, którzy szczycą się znajomością ze mną – podkreślała. Rzecznik Praw Obywatelskich poinformował, że do jego urzędu wpłynęło 1967 skarg dotyczących emerytur funkcjonariuszy. – Wszystkie rozpatrzyliśmy i odpowiedzieliśmy – dodał. Przyznał, że jako RPO może tylko apelować o zmianę przepisów i prowadzić korespondencję z organami administracji publicznej czy przystępować do postępowań sądowych. – Państwo jako grupa zawodowa są ofiarami transformacji, bo nie na to się państwo polskie umówiło z wami w 1990 r – mówił do zgromadzonych Bodnar. Jego zdaniem sytuację dotkniętych ustawą należy rozwiązać kompleksowo. – Sądy i stosowanie bezpośrednie konstytucji to jest jakaś forma by–passów, protezy, za pomocą której osoby indywidualne próbują naprawić swoją sytuację i zmusić sądy do tego, żeby orzekały na podstawie konstytucji – zaznaczył RPO. Były szef WSI gen. Marek Dukaczewski podkreślił, że „obowiązkiem państwa jest zapewnić obywatelom bezpieczeństwo”. – Po to powołuje się instytucje bezpieczeństwa państwa, w których my pełniliśmy służbę – zauważył. – Twórcy obecnej ustawy, ci, którzy dawali założenia do niej, na początku lat 90. bawili się w piaskownicy, jeździli na rowerkach z dwoma tylnymi kółkami, czuli się bezpiecznie. Dlaczego? Dlatego, że ci, którzy zaczęli służbę przed 1990 r., mogli ją kontynuować. Mogli również tym ludziom zapewniać bezpieczeństwo w zabawie, w nauce, w przychodzeniu do szkoły i w powrocie do domu – powiedział Dukaczewski.  Zaznaczył, że dotknięci obniżką świadczeń nie wiedzą po zmianach w ustawie, czy będą w stanie przeżyć za mniejsze pieniądze. Tzw. ustawa dezubekizacyjna obniżyła od 1 października 2017 r. emerytury i renty za okres „służby na rzecz totalitarnego państwa” od 22 lipca 1944 r. do 31 lipca 1990 r. (w połowie 1990 r. powstał UOP). Emerytury byłych funkcjonariuszy aparatu bezpieczeństwa PRL nie mogą być wyższe od średniego świadczenia wypłacanego przez ZUS: emerytura – 2,1 tys. zł (brutto), renta – 1,5 tys., renta rodzinna – 1,7 tys. zł. Ustawa dotyczy funkcjonariuszy m.in. policji, Agencji Bezpieczeństwa Wewnętrznego, Agencji Wywiadu, Służby Kontrwywiadu Wojskowego, Służby Wywiadu Wojskowego, Centralnego Biura Antykorupcyjnego, Straży Granicznej, Państwowej Straży Pożarnej, Służby Więziennej i ich rodzin.",,
Polska przekazała do KE informacje ws. realizacji decyzji TSUE,Polska przekazała do Komisji Europejskiej informacje ws. realizacji środków tymczasowych TSUE dotyczących Sądu Najwyższego – poinformowało nieoficjalnie źródło w Brukseli. W poniedziałek mijał termin na powiadomienie KE o działaniach podjętych przez polskie władze.,"– Przekazaliśmy pakiet bardzo konkretnych działań – podał zastrzegający anonimowość dyplomata. Według niego choć w polskim systemie prawnym do wprowadzenia postanowienia TSUE potrzebna byłaby nowelizacja, jednak i bez niej polskie władze mogą „uznać stan faktyczny” dotyczący sytuacji w Sądzie Najwyższym i nie podejmować działań (takich jak np. powoływanie nowych sędziów w miejsce tych odesłanych na emeryturę).Według źródła możliwe jest też podejście hybrydowe, zakładające jednocześnie uznanie stanu faktycznego w SN i rozpoczęcie zmian prawnych, by wprowadzić postanowienie TSUE do polskiego porządku prawnego. W poniedziałek mijał termin na powiadomienie KE o działaniach podjętych przez polskie władze w celu pełnego zastosowania się do decyzji TSUE. 19 października Trybunał zdecydował wstępnie o zastosowaniu tzw. środków tymczasowych i zawieszeniu stosowania przepisów ustawy o Sądzie Najwyższym dotyczących przechodzenia sędziów, którzy ukończyli 65. rok życia, w stan spoczynku. TSUE chciał m.in., by sędziowie, którzy w świetle nowych przepisów już zostali wysłani w stan spoczynku, byli przywróceni do orzekania.",,
Lewica gani Polskę za projekt ws. aborcji. Rezolucja PE  będzie zaostrzona?,"Frakcja lewicowa w Parlamencie Europejskim zgłosiła kilka poprawek do projektu rezolucji o sytuacji w Polsce, związanej z kryzysem wokół Trybunału Konstytucyjnego. Chce dodać do dokumentu zapisy dotyczące m.in. propozycji zaostrzenia przepisów o aborcji.","Poprawki frakcji o nazwie Zjednoczona Lewica Europejska/Nordycka Zielona Lewica (GUE/NGL), która ma 52 europosłów, dotyczą większościowego projektu rezolucji o Polsce. Projekt ten ma poparcie aż pięciu grup politycznych w europarlamencie: chadeków, socjalistów, liberałów, lewicy i Zielonych.  Długa lista uchybień Projekt rezolucji koncentruje się na kryzysie wokół Trybunału Konstytucyjnego, jednak lewica chce, by znalazły się w nim także zapisy o innych sprawach, które budzą niepokój w PE. Chodzi o zmiany do Ustawy o radiofonii i telewizji, zmiany do Ustawy o służbie cywilnej, zmiany do Ustawy o Policji, nowe Prawo o prokuraturze, prezydenckie weto do zmian w Ustawie o mniejszościach narodowych i etnicznych oraz o języku regionalnym, propozycje wprowadzenia całkowitego zakazu aborcji, a także o decyzję o zwiększeniu wycinki drewna w Puszczy Białowieskiej – wskazuje jedna z poprawek. Obrona godności kobiety Parlament Europejski „wyraża głębokie zaniepokojenie propozycją wprowadzenia całkowitego zakazu aborcji; uważa, że taki zakaz stanowiłby zagrożenie dla życia i zdrowia kobiet oraz doprowadziłby do zwiększenia umieralności i zachorowalności matek, a także do odmowy ratowania życia i zwiększenia liczby nielegalnych aborcji; wzywa polski rząd, aby nie podejmował inicjatyw ustawodawczych w związku z tym zakazem” - brzmi następna poprawka, złożona przez lewicowych europosłów.We frakcji GUE/NGL nie ma eurodeputowanych z Polski. Rezolucja ws. Polski PE będzie głosować nad rezolucją o Polsce po godz. 12.30. W pierwszej kolejności odbędzie się głosowanie nad poprawkami. Jednak większość grup politycznych, które popierają większościowy projekt rezolucji opowiada się za tym, by dokument dotyczył tylko Trybunału Konstytucyjnego i opinii Komisji Weneckiej na temat zmian w ustawie o TK.Odrębne projekty rezolucji o Polsce zgłosiła też frakcja Europejskich Konserwatystów i Reformatorów, do której należy PiS, a także małe eurosceptyczne grupy: Europa Wolności i Narodów, której trzon stanowi francuski Front Narodowy Marine Le Pen oraz grupa Europa Wolności i Demokracji Bezpośredniej, skupiona wokół Partii Niepodległości Zjednoczonego Królestwa i włoskiego Ruchu Pięciu Gwiazd.Według kolejności głosowania, najpierw PE zajmie się projektem większościowym. Jego przyjęcie będzie oznaczać, że trzy pozostałe projekty nie zostaną poddane pod głosowanie.",,
"„Na ulice wychodzą ludzie, którzy do tej pory nie interesowali się polityką”","– To jest wotum nieufności za ostatnie 17 miesięcy, które rząd PiS zafundował Polakom. Proszę sobie przypomnieć, czy za rządów PO-PSL były tak liczne manifestacje, demonstracje, czy ludzie wychodzili na ulice w swoich sprawach? – pytała Marzena Okła–Drewnowicz (PO) w programie „Gość poranka”. Posłanka komentowała wniosek o wotum nieufności dla rządu Beaty Szydło, który dziś będzie rozpatrywany w Sejmie.",,,
PiS o „Emeryturze bez podatku”: Składacie emerytom nieuczciwe oferty,"Szanowni państwo z opozycji, składacie emerytom nieuczciwe oferty, mamicie ich emeryturą bez podatków – powiedziała w Sejmie poseł Urszula Rusecka z Prawa i Sprawiedliwości. – A gdy tylko, nie daj Boże, dojdziecie do władzy, zaraz podniesiecie wiek emerytalny i każecie im pracować aż do śmierci – stwierdziła. Sejm zajmuje się obywatelskim projektem zakładającym zwolnienie emerytów i rencistów z obowiązku płacenia podatku dochodowego od osób fizycznych oraz składki na ubezpieczenie zdrowotne.","Poseł Rusecka przypomniała, że składka na ubezpieczenie społeczne, w tym składki emerytalne, są odliczane od wynagrodzenia przed potrąceniem składki zdrowotnej i zaliczki na podatek dochodowy od osób fizycznych.  – Co to oznacza? Że wynagrodzenie przeznaczone na składki na ubezpieczenie społeczne jest nieopodatkowane. Po wielu latach składki te wracają do ubezpieczonego w postaci emerytury. Ponieważ dochód ten nie został opodatkowany przy odprowadzaniu składek, podatek jest pobierany przy wypłacie emerytury – powiedziała.  Rusecka (PiS) zaznaczyła, że chociaż jest to projekt obywatelski, to jednak jest „firmowany przez Polskie Stronnictwo Ludowe i wnioskowany przez pozostałe ugrupowania opozycyjne”. Wskazała, że zdaniem wnioskodawców wejście w życie ustawy spowodowałoby zmniejszenie wpływów do budżetu państwa o prawie 35 mld zł. – Źródłem pokrycia tej kwoty według autorów projektu ma być m.in. wzrost dochodów z podatku VAT. Co za hipokryzja. Za waszych rządów z budżetu państwa wyciekło 260 mld właśnie w podatku VAT – powiedziała.  Oceniła, że proponowane zmiany „nie przyczynią się do znacznej poprawy sytuacji osób pobierających świadczenia najniższe”.  – Progresywna skala podatkowa powoduje, że najniższe świadczenia wzrosną w znacznie mniejszym stopniu niż świadczenia najwyższe – zauważyła. Dodała m.in., że projekt miałby negatywny wpływ na system ubezpieczeń społecznych, system świadczeń zdrowotnych oraz na finansowanie jednostek samorządu terytorialnego i na budżet państwa.  – Prawo i Sprawiedliwość swoimi rządami udowodniło, że w sposób szczególny troszczy się o najsłabszych, o emerytów i rencistów. Dużo można byłoby wymieniać rzeczy, które wprowadziliśmy za naszych rządów, od trzynastej emerytury poprzez wprowadzenie waloryzacji kwotowo-procentowej, matczynej emerytury i zwiększenie o prawie jedną czwartą najniższej emerytury. Szanowni państwo z opozycji – składacie emerytom nieuczciwe oferty, mamicie ich emeryturą bez podatków. A gdy tylko, nie daj Boże, dojdziecie do władzy – a po owocach waszego rządzenia możemy was ocenić – zaraz podniesiecie wiek emerytalny i każecie im pracować aż do śmierci – powiedziała Rusecka.  Dodała, że PiS proponuje przesłać projekt do komisji.",,
PiS zyskałby dziś jeszcze więcej niż cztery lata temu. Najnowszy sondaż,"42,6 proc głosów i 252 mandaty uzyskałoby Prawo i Sprawiedliwość, gdyby wybory odbyły się 20 lub 21 marca 2019 r. – wynika z sondażu pracowni Estymator dla portalu dorzeczy.pl. To wzrost w porównaniu zarówno z sondażem sprzed miesiąca, jak i z ostatnimi wyborami. Zyskała również Platforma Obywatelska (26,7 proc. głosów i 154 mandaty).","Wynik partii Jarosława Kaczyńskiego oznacza, że w stosunku do poprzedniego miesiąca zyskała ona 1,5 punktu proc., zaś w stosunku do ostatnich wyborów aż 5 punktów proc. i 17 mandatów w Sejmie, w którym i w obecnej kadencji ma samodzielną większość.  Poparcie dla największej partii opozycyjnej (26,7 proc.) oznacza wzrost o 0,5 punktu proc. w ciągu miesiąca i o 2,6 punktu proc. od wyborów w 2015 r., w których ugrupowanie Grzegorza Schetyny uzyskało 138 miejsc w Sejmie, o 16 mniej, niż wynika to z najnowszego sondażu Estymatora.  Trzecie miejsce zajęła Wiosna, która osiągnęła wynik 6,4 proc. i 19 mandatów. W stosunku do poprzedniego miesiąca partia Roberta Biedronia straciła jednak aż 2,8 punktu procentowego.  Na miejsca w Sejmie może jeszcze liczyć ruch Kukiz’15, który uzyskał 6,3 proc. i 18 mandatów. Oznacza to spadek o 1,3 punktu proc. od lutego i o 2,6 punktu proc w stosunku do poprzednich wyborów, w których ruch Pawła Kukiza otrzymał aż 42 miejsca w izbie niższej parlamentu.",,
"Szefowa CDU popiera budowę Nord Stream 2, ale rozumie obawy Polski","Szefowa współrządzącej w Niemczech partii CDU Annegret Kramp-Karrenbauer zapewniła w rozmowie z agencją dpa o swym poparciu dla budowy gazociągu Nord Stream 2, ale jednocześnie wyraziła zrozumienie dla obaw krajów przeciwnych temu przedsięwzięciu.","– CDU zawsze mówiła, że popiera ten projekt niezależnie, czy jest on obecnie bliski sercu, czy nie – oświadczyła szefowa chadeckiej partii. Według Kramp-Karrenbauer gaz będzie w najbliższych latach coraz ważniejszym źródłem energii tworzącym alternatywę dla węgla i atomu.– Z drugiej strony jest dla nas jasne, że projekt w wielu krajach wzbudza niepokój. Szczególnie na Ukrainie, ale także w Polsce – powiedziała niemiecka polityk, która objęła kierownictwo CDU w grudniu 2018 roku. Przekonywała, że kanclerz Angela Merkel „walczy o to, żeby zapewnić Ukrainie gwarancje bezpieczeństwa”. Kijów boi się, że po powstaniu gazociągu straci nie tylko opłaty za tranzyt, ale że Moskwa będzie mogła całkowicie odciąć dostawy surowca.Obawy te potwierdza sobotnia wypowiedź prezydenta Rosji Władimira Putina, który stwierdził, że zaopatrzenie Ukrainy w gaz zależy od tranzytu przez terytorium tego kraju: jeśli nie będzie tranzytu, to Ukraina pozostanie bez surowca. Kanclerz Niemiec Angela Merkel, uzasadniając poparcie dla budowy gazociągu Nord Stream 2, powołuje się na zgodę Kremla na tranzyt gazu przez Ukrainę również po zrealizowaniu tego projektu.",,
Zerwanie linie energetyczne. Tysiące odbiorców na Pomorzu bez prądu,"W województwie pomorskim opady śniegu spowodowały zerwanie linii energetycznych. Bez dostaw prądu pozostaje około 18,4 tys. odbiorców – poinformował zastępca dyrektora Rządowego Centrum Bezpieczeństwa Grzegorz Świszcz.","„Województwo pomorskie – opady śniegu spowodowały zerwanie linii energetycznych. Bez dostaw prądu pozostaje około 18,4 tys. odbiorców. Naprawy trwają” – napisał we wtorek na Twitterze zastępca dyrektora Rządowego Centrum Bezpieczeństwa Grzegorz Świszcz.   Według prognoz IMGW w środę w całym kraju będzie duże zachmurzenie z większymi przejaśnieniami. Należy się spodziewać przelotnych opadów deszczu ze śniegiem lub śniegu, a w górach śniegu. Temperatura maksymalna wyniesie od 0 st. C do 5 st. C.  W górach zawieje i zamiecie śnieżne.",,
Cameron nieczuły na krytykę Sikorskiego,"Premier nie zmienił stanowiska ws. planów pozbawienia zasiłków dla
pozostających w krajach ojczystych dzieci imigrantów w W. Brytanii – poinformował w BBC rzecznik Davida Camerona. Wcześniej szef polskiego MSZ Radosław Sikorski skrytykował na Twitterze  wypowiedzi brytyjskiego szefa rządu.","Z zapomogi przewidzianej w prawie unijnym korzysta w Wielkiej Brytanii 25659polskich dzieci, co czyni je największą grupą wśród beneficjentów.– To jedna ze spraw, którą premier Cameron poruszył w przemówieniu o migracji w marcu ubiegłego roku. Taki pogląd wyznaje od dawna. Dał mu wyraz także w niedzielnym wywiadzie dla BBC – zaznaczył rzecznik brytyjskiego premiera.Rzecznik wypowiedział się w reakcji na uwagę ministra spraw zagranicznychRadosława Sikorskiego, który pytał na Twitterze, czy „skoro Wielka Brytaniaotrzymała polskich podatników (imigrantów), to czy nie powinna równieżpłacić im świadczeń”.Czyniąc aluzję do zasady wzajemności obowiązującej między członkami UE wsprawach socjalnych, Sikorski dodał, że „także polscy podatnicy nie powinnisubsydiować dzieci podatników brytyjskich” i zaprotestował przeciwko, jak tonazwał, „stygmatyzowaniu Polaków”.W grudniu rząd Camerona pozbawił nowych imigrantów z UE możliwości ubiegania się o niektóre świadczenia przez pierwsze trzy miesiące pobytu i zaostrzył kryteria ich przyznawania. Wskazał przy tym, że zasiłki i zapomogi nie mogą być zachętą do migracji w ramach UE.Natomiast w niedzielnym wywiadzie premier zasygnalizował, że prawo dozapomogi na dzieci dla imigrantów, które pozostały w domu, będzie jednym zpunktów negocjacyjnych Londynu z Brukselą w sprawie nowego statusuczłonkowskiego W. Brytanii w UE. Wskazał przy tym na dzieci polskie.Z kolei w poniedziałek w wywiadzie dla BBC Sikorski powiedział, że rozumiedążenie Camerona do „usunięcia luk” w systemie świadczeń socjalnych, alezaprzeczył, by polski rząd już teraz zdecydował, że się im sprzeciwi.Jeśli rząd brytyjski chce uczynić system świadczeń socjalnych mniej hojnym,to powinien zrobić to „bez dyskryminowania i bez piętnowania” żadnej zespołeczności imigrantów – przytacza jego wypowiedzi BBC.Stanowisko ministra Sikorskiego przybliżył w komunikacie także polski MSZ.Stwierdza on, że „choć konieczne jest likwidowanie luk w prawie europejskim, to jednak krytykowana przez Camerona unijna polityka nie stanowi luki, ale jest ogólnoeuropejską zasadą, z której korzystają także obywatele brytyjscy”.Komunikat podkreśla, iż Sikorski przekonany jest, że polscy imigranci wnoszą dodatni wkład do brytyjskiej gospodarki i nie są obciążeniem dla brytyjskiego systemu świadczeń socjalnych. W jego ocenie sytuacja, w której polskie państwo łoży na oświatę i opiekę lekarską dzieci, których rodzice mieszkają i pracują w W. Brytanii jest korzystna dla W. Brytanii, która nie ponosi tych kosztów.",,
"Sondaż: PiS liderem z dużym zapasem, w Sejmie pięć komitetów","Blisko 47 proc. poparcia dla Prawa i Sprawiedliwości deklarują badani w najnowszym sondażu pracowni Social Changes dla portalu wPolityce.pl. Partia Jarosława Kaczyńskiego ma ponad dziewiętnastoprocentową przewagę nad drugą w sondażu Koalicją Obywatelską (27,8 proc.). Do Sejmu weszłoby jeszcze SLD, Koalicja Polska, a także Konfederacja.","Gdyby wybory parlamentarne odbyły się w najbliższą niedzielę, swój głos na Zjednoczoną Prawicę oddałoby 46,9 proc. obywateli. W porównaniu z poprzednim sondażem tej pracowni to spadek o 0,3 pkt. proc. Notowania Koalicji Obywatelskiej od tego czasu wzrosły o 1,7 pkt. proc. – poparcie dla opozycji kierowanej przez Grzegorza Schetynę deklaruje 27,8 proc. ankietowanych. Na ostatni na podium Sojusz Lewicy Demokratycznej – z jego list startują także kandydaci Wiosny i Razem – chce głosować 12,6 proc. badanych (wzrost o 0,2 pkt. proc.). Portal wPolityce.pl zwraca uwagę, że w zleconym badaniu zastosowano takie nazwy kandydatów, które pojawią się na kartach wyborczych, nie zaś takie, które w kampanii wyborczej używane są przez ugrupowania i media. Stąd ankietowanych pytało o poparcie dla komitetu SLD.W Sejmie znalazłby się także sojusz ludowców i Kukiz’15 – zarejestrowany w PKW jako komitet PSL – który w badaniu uzyskała 6,8 proc., czyli tyle samo ile w poprzednim badaniu. Próg wyborczy przekroczyła także Konfederacja z poparciem 5,9 proc. ankietowanych (spadek o 1,6 pkt. proc.).",,
Główny Geolog Kraju odwołany,Premier Mateusz Morawiecki odwołał Głównego Geologa Kraju – poinformował rzecznik rządu Piotr Müller. – Pan premier przychylił się do wniosku w tym zakresie złożonego przez ministra środowiska – dodał rzecznik rządu. Funkcję Głównego Geologa Kraju pełnił od końca 2015 r.,"– Tak, to prawda. Wczoraj pan premier podpisał dymisję wiceministra Mariusza Oriona Jędryska, dziękując mu za dotychczasową pracę – powiedział szef resoru środowiska Henryk Kowalczyk.Pytany o to, kto zastąpi Jędryska na stanowisku wiceministra i głównego geologa Kowalczyk powiedział, że „kandydat jest”. Dodał, że za kilka dni powinien zostać on powołany.",,
"Sondaż TNS dla „Wiadomości”: 36 proc. dla PO, 34 proc. – PiS. Cztery partie w Sejmie","Gdyby wybory parlamentarne odbyły się w marcu, na Platformę Obywatelską głosowałoby 36 proc. wyborców. Na drugim miejscu, tuż za PO, jest Prawo i Sprawiedliwość wspólnie z Polską Razem i Solidarną Polską, z 34-procentowym poparciem – to wynik najnowszego sondażu przeprowadzonego przez ośrodek TNS Polska dla „Wiadomości” TVP1.","W przyszłym parlamencie obok PO i PiS (razem z Polską Razem i Solidarną Polską) znalazłyby się jeszcze dwie partie: Polskie Stronnictwo Ludowe, na które chce głosować 6 proc. badanych oraz Sojusz Lewicy Demokratycznej, który cieszy się poparciem 5 proc. respondentów. Do Sejmu nie weszłaby partia KORWiN, która ma 3 proc. poparcia. W parlamencie nie znalazłyby się także Twój Ruch i Kongres Nowej Prawicy, które cieszą się 1-procentowym poparciem. Żaden z respondentów nie chciał oddać swojego głosu na Ruch Narodowy. 14 procent badanych nie wie jeszcze, na kogo chce głosować. Wzrost poparcia dla PO, PiS i KORWiNZ badania TNS Polska wynika, że w porównaniu z sondażem, który był przeprowadzony w lutym, wzrost poparcia uzyskały trzy partie – po 2 punkty procentowe zyskała Platforma Obywatelska, koalicja PiS/SP/PR oraz partia KORWiN. Pozostałe partie zanotowały spadki. Polskie Stronnictwo Ludowe straciło aż 3 punkty procentowe poparcia, Sojusz Lewicy Demokratycznej 2 punkty, Ruch Narodowy 1 punkt. Kongres Nowej Prawicy utrzymał poparcie na poziomie 1 punktu procentowego. Podział mandatówZgodnie z wynikami badania TNS Polska rozkład mandatów w przyszłym parlamencie wyglądałby następująco: Platforma Obywatelska – 228 mandatów, Prawo i Sprawiedliwość z przybudówkami – 215 mandatów, Polskie Stronnictwo Ludowe – 9 mandatów oraz  Sojusz Lewicy Demokratycznej – 8 mandatów. Badanie dla „Wiadomości” TVP1 ośrodek TNS Polska przeprowadził w dniach 10-11 marca 2015 roku na próbie 1000 dorosłych Polaków metodą wywiadu telefonicznego.                                                    Podział mandatów wg sondażu dla „Wiadomości”. (fot. tvp.info)",,
"Donald Trump potwierdził, że zabito organizatora ataku na USS Cole","Zlikwidowanie przez siły USA Dżamala al-Badawiego, uznawanego za organizatora ataku z 2000 roku na okręt amerykańskiej marynarki wojennej USS Cole, potwierdził w niedzielę prezydent Stanów Zjednoczonych Donald Trump.","„Nasza ŚWIETNA ARMIA uczyniła zadość bohaterom zabitym i rannym w tchórzliwym ataku na USS Cole. Właśnie zabiliśmy lidera tego ataku Dżamala al-Badawiego” – poinformował na Twitterze szef państwa. – Nasza praca przeciwko Al-Kaidzie trwa. Nigdy nie przerwiemy naszej walki z Radykalnym Islamskim Terroryzmem! – dodał prezydent. Już w piątek Centralne Dowództwo USA podało, że kryjówka poszukiwanego listem gończym al-Badawiego była celem operacji powietrznej przeprowadzonej przez amerykańskie myśliwce 1 stycznia. Al-Badawi wraz z grupą bojowników Al-Kaidy miał zaplanować przeprowadzony 12 października 2000 roku atak na niszczyciel USS Cole. Do okrętu zacumowanego w porcie w Adenie podpłynęła mała łódź wyładowana materiałami wybuchowymi z dwoma zamachowcami na pokładzie. Uderzając w kadłub USS Cole, łódź doprowadziła do eksplozji; zginęło 17 marynarzy, a ponad 30 odniosło rany. Ten poszukiwany listem gończym przez FBI wpływowy członek Al-Kaidy miał się przez ostatnie lata ukrywać w muhafazie Marib, w środkowym Jemenie. Al-Badawiego schwytano już i skazano w Jemenie w 2004 roku na karę śmierci, a po apelacji - na 15 lat więzienia. Jednak terrorysta wraz z 22 innymi współwięźniami, głównie członkami Al-Kaidy, po kilku miesiącach uciekł z jemeńskiego więzienia. W 2006 roku Al-Badawi ponownie trafił do więzienia w tym kraju, gdy dobrowolnie oddał się w ręce policji, korzystając z amnestii ogłoszonej w związku z przypadającym wówczas ramadanem. Gdy złożył deklarację lojalności wobec ówczesnego prezydenta Alego Abdullaha Saleha, został ułaskawiony i zniknął, co wywołało oburzenie w Waszyngtonie. Amerykańskie władze wojskowe wyznaczyły wówczas nagrodę w wysokości 5 mln USD za wskazanie miejsca pobytu terrorysty.",,
Setki milionów dolarów na ratowanie Amazonii. Do darczyńców dołączył Macron,"Prezydenci Francji, Chile i Kolumbii – Emmanuel Macron, Sebastián Piñera i Iván Duque przedstawili w poniedziałek w ONZ, na marginesie szczytu klimatycznego plan ochrony Amazonii. Rząd Francji wesprze ten projekt sumą 100 mln dolarów.","Podczas prezentacji projektu słynny aktor Harrison Ford, w imieniu organizacji pozarządowej Conservation International zapowiedział, że przekaże ona na rzecz inicjatywy Macrona, Pinery i Duque 20 mln dolarów. W prezentacji wzięło udział wielu szefów państw i rządów w tym kanclerz Niemiec Angela Merkel, premier Norwegii Erna Solberg i prezydent Bolivii Evo Morales.Pałac Elizejski poinformował, że prócz 100 mln dolarów, które francuski rząd przeznaczył na walkę o ocalenie Amazonii, „wielcy międzynarodowi donatorzy” obiecali wyasygnować na ten cel 500 mln dolarów.Głos zabrał sekretarz generalny ONZ Antonio Guterres, który apelował o ochronę Amazonii i innych lasów tropikalnych. Wbrew wcześniejszym zapowiedziom i ku zaskoczeniu zebranych na szczycie przywódców pokazał się na nim prezydent Donald Trump, któremu towarzyszył wiceprezydent Mike Pence. – Bardzo wierzę w czyste powietrze, czystą wodę i wszystkie kraje powinny się porozumieć, by to osiągnąć – powiedział Trump. Jego wystąpienie wywołało wśród dziennikarzy spekulacje, że być może Biały Dom zmieni kurs polityczny w odniesieniu do polityki klimatycznej.",,
"„Witos był premierem? Nie wiem, nie”. Kompromitacja kandydatki PSL","Nie jestem specem od historii – skomentowała kandydatka PSL do Sejmu Joanna Staniszkis swoją niewiedzę na temat biografii założyciela Ludowców Wincentego Witosa. Przepytana na antenie RMF FM o męża stanu nie wiedziała nawet, że był premierem.","– Był założycielem PSL-u, działaczem w latach międzywojennych – powiedziała radna Warszawy zapytana o Witosa. Przyznała, że nie była w miejscu urodzenia polityka ani nie zna nazwy tej miejscowości, choć dla Ludowców to jedno z najważniejszych miejsc na mapie.– Aha – skwitowała, gdy prowadzący wyjaśnił, że chodzi o Wierzchosławice w Małopolsce. – Nie pamiętałam tej nazwy. Nie jestem aż takim specem od historii, przykro mi – dodała Staniszkis.Kandydatka PSL została również spytana, o to, czy Witos był premierem. – Z tego co wiem, to nie był – odpowiedziała. Gdy prowadzący zwrócił jej uwagę, że jednak był i spytał, czy radna wie, ile razy pełnił funkcję szefa rządu, poprosiła, żeby „może nie męczył jej już z historii”.Staniszkis nie zdała też egzaminu z geografii. Nie potrafiła wskazać, gdzie w Warszawie znajduje się pomnik Witosa. – Jest na placu na Rozdrożu – wyraziła przekonanie. Z błędu wyprowadził ją dziennikarz, który zwrócił uwagę, że jednak na placu Trzech Krzyży.W obronę kandydatkę wziął w programie „Kwadrans polityczny” w TVP1 prezes PSL Władysław Kosiniak-Kamysz. – Na wycieczkę do Wierzchosławic ją zabieram – zadeklarował. – Dla każdego troszkę odświeżenia historii się przyda – przyznał.",,
UE zatrzyma migrantów już w Libii? W planach obozy i „placówki typu więziennego”,"W Unii Europejskiej istnieją plany zatrzymania napływu migrantów z północnej Afryki za pomocą drastycznych środków. Jak informuje portal „Spiegel Online”, powołując się na poufne dokumenty, planowane jest utworzenie więzień dla migrantów w Libii.","Latem setki tysięcy emigrantów mogą próbować przedostać się z północnej Afryki do Europy. Poufne dokumenty, które unijna dyplomacja przesłała ostatnio do stolic państw członkowskich UE, przewidują między innymi, że Unia Europejska zastanawia się nad zatrzymaniem potencjalnych migrantów już w Libii – podał portal „Spiegel Online”. Bruksela najprawdopodobniej obawia się, że przy lepszej pogodzie przez Morze Śródziemne z Afryki Północnej do Europy ruszy kolejna fala migrantów. Placówka typu więziennego W cytowanym przez „Spiegel Online” dokumencie mowa jest o tym, że libijskie władze we współpracy z Unią Europejską mogą utworzyć „przejściowe obozy dla migrantów i uchodźców” oraz, że należy rozważyć przy tym stworzenie „placówek typu więziennego”. Służba Zagraniczna Unii Europejskiej nie chciała skomentować treści ujawnionych dokumentów.",,
Zmarł znany rysownik Zbigniew Jujka,"W wieku 84 lat zmarł Zbigniew Jujka, znany gdański rysownik i karykaturzysta. O śmierci artysty poinformował „Dziennik Bałtycki”, gdzie artysta publikował swoje prace przez 56 lat.","Gazeta przypomniała, że w jej redakcji Zbigniew Jujka pojawił się w 1963 r., rekomendowany przez Jacka Fedorowicza, który kończył współpracę z „Dziennikiem Bałtyckim” w związku z przeprowadzką do stolicy. Od tego czasu „Dzienniczek” Jujki ukazywał się w „Rejsach” tj. magazynowym wydaniu weekendowym „DB” niemal nieprzerwanie, poza pierwszymi tygodniami stanu wojennego. W „Dzienniczku” autor w satyryczny sposób komentował najważniejsze wydarzenia polityczne i społeczne tygodnia. Przez 30 lat Jujka był też redaktorem odpowiedzialnym za graficzną stronę „Dziennika Bałtyckiego”.Zbigniew Jujka urodził się 23 lipca 1935 r. w Starym Targu. Był absolwentem Państwowej Wyższej Szkoły Sztuk Plastycznych. A jako rysownik i satyryk zadebiutował w 1953 r. w „Gazecie Zielonogórskiej”.Jako autor rysunków satyrycznych współpracował także z innymi pismami krajowymi (m.in. „Gościem Niedzielnym”) i zagranicznymi. Zajmował się również grafiką, plakatem oraz ilustrowaniem książek. W latach 1989-96 Jujka był prezesem Zarządu Głównego Stowarzyszenia Polskich Artystów Karykatury. Wraz ze znawcą historii Gdańska Andrzejem Januszajtisem wydał popularny przewodnik „Z uśmiechem przez Gdańsk” (1968, 2003). Współtworzył albumową antologię „III Rzeczpospolita w karykaturze”.Zbigniew Jujka został odznaczony m.in. Srebrnym Krzyżem Zasługi (1973), Krzyżem Kawalerskim Orderu Odrodzenia Polski (1998), odznakami „Za zasługi dla Gdańska” (1973) i „Zasłużony Ziemi Gdańskiej” (1974). W 2000 r. otrzymał Nagrodę Prezydenta Miasta Gdańska w Dziedzinie Kultury, a w 2006 r. został odznaczony srebrnym medalem „Zasłużony Kulturze Gloria Artis”.",,
Premier Hiszpanii za federalizacją kraju,"Premier Hiszpanii Pedro Sanchez opowiedział się za zmianami w konstytucji Hiszpanii, które doprowadziłyby do federalistycznego ustroju tego kraju. Ma to być sposób na rozwiązanie kryzysu w Katalonii i sformowanie stabilnego rządu w Hiszpanii.","W wywiadzie dla telewizji Antena3 Sanchez powiedział, że kierowana przez niego Hiszpańska Socjalistyczna Partia Robotnicza (PSOE) idzie do zaplanowanych na 10 listopada wyborów, opowiadając się za federalizacją kraju. Premier wyjaśnił, że w finalizowanym właśnie programie wyborczym PSOE socjaliści umieszczą nie tylko propozycje dotyczące federalizmu, ale też chcą podkreślić wielonarodowy charakter Hiszpanii. Podkreślił, że propozycje zawarte w programie wyborczym socjalistów idą w kierunku uspokojenia sytuacji politycznej w Hiszpanii. Odnotował istnienie sił, którym zależy na destabilizacji kraju poprzez m.in. brak trwałego i silnego gabinetu. – Separatyści chcieliby, aby w Hiszpanii istniał słaby rząd (...). Podobnie myślą ugrupowania prawicy. Dlatego, aby przeciwdziałać blokowaniu powstania silnego gabinetu, musimy zdobyć wystarczającą większość w wyborach 10 listopada. Potrzebujemy siły, a nie rządów tymczasowych – stwierdził Sanchez. Premier Hiszpanii przypomniał o licznych protestach w Katalonii, gdzie po skazaniu 14 października przez Sąd Najwyższy w Madrycie dziewięciorga separatystów na 9-13 lat więzienia, wybuchły zamieszki. Sanchez zaznaczył, że kryzys w tym regionie Hiszpanii „jest podsycany kłamstwami przez separatystów”.",,
Węgry: kryzys migracyjny kosztował nas 200 mln euro,"Budapeszt ogłosił, że działania związane z nagłym napływem tysięcy migrantów na Węgry pochłonęły ok. 200 mln euro, czyli ponad 60 mld forintów. Praktycznie całość środków pochodziła z budżetu państwa: Unia Europejska wsparła Budapeszt kwotą 7 mln euro. Nie wiadomo, czy rachunki Budapesztu uwzględniają koszty budowy 175-kilometrowego ogrodzenia, które pochłonęło ok. 22 mld forintów.","Dane dotyczące wydatków węgierskiego budżetu przedstawił Bence Rétvári z Ministerstwa Administracji Publicznej i Sprawiedliwości. Zaznaczył, że oprócz działań związanych z kontrolą przybywających na Węgry, wydatki były związane z zapewnieniem opieki nad migrantami.  Na ten cel przeznaczono ok. 5,5 mld forintów.Bez pieniędzy na sierotyUrzędnik zwrócił szczególną uwagę na los samotnych dzieci, które przybyły na Węgry. Władze zarejestrowały w zeszłym roku 8 tys. nieletnich, którzy samotnie przekroczyli granicę, prawie wszyscy to chłopcy z Afganistanu. Rétvári powiedział, że UE odmówiła Budapesztowi przekazania środków na budowę sierocińców. – Europejska solidarność to tylko slogan, którym posługują się biurokraci i politycy z Brukseli – stwierdził. W celu uszczelnienia granicy Węgry zbudowały ciągnące się przez 175 km ogrodzenie na granicy z  Serbią. Jak informowała agencja Reutera, inwestycja pochłonęła 22 mld forintów. Niedawno Budapeszt ogłosił, że planuje zbudowanie podobnej bariery na granicy z Rumunią. W zeszłym roku do węgierskich urzędów trafiło 176 tys. wniosków o azyl w tym kraju. Dla większości migrantów Węgry są jedynie państwem tranzytowym, przez które podróżują dalej na Zachód.",,
"Pompeo: Będziemy współpracować z Ukrainą, by zablokować Nord Stream 2","Ukraina nie ma większego przyjaciela niż USA, gdy chodzi o przeciwstawianie się rosyjskiej agresji - zadeklarował w piątek szef amerykańskiej dyplomacji Mike Pompeo. Zapowiedział współpracę z Kijowem na rzecz zablokowania realizacji projektu Nord Stream 2.","Sekretarz stanu zadeklarował wolę bliskiej współpracy z Ukrainą w dziele zwalczania rosyjskiego projektu gazociągu Nord Stream 2 podczas piątkowej konferencji prasowej z udziałem ministra spraw zagranicznych Ukrainy Pawła Klimkina, który składa oficjalną wizytę w Stanach Zjednoczonych.– Nie chcemy, by nasi europejscy przyjaciele stali się ofiarą politycznej i gospodarczej manipulacji, jaką Rosja stara się uskuteczniać na Ukrainie od momentu, gdy kraj ten opuścił ZSRR – oświadczył Pompeo.W jego ocenie projekt kolejnego rosyjskiego gazociągu „nie bierze pod uwagę bezpieczeństwa strategicznego i gospodarczego Ukrainy”; jego realizacja może skutkować „jeszcze większym osłabieniem suwerenności narodów europejskich, zależnych od dostaw rosyjskiego gazu” – zaznaczył. Sankcje „będą zaostrzane”W trakcie konferencji z udziałem ukraińskiego ministra Pompeo przypomniał, że Stany Zjednoczone „nigdy nie zaakceptują aneksji Krymu przez Federację Rosyjską”. Zagroził też dalszymi konsekwencjami dla Rosji. ostrzegł, że sankcje „będą zaostrzane dopóty, dopóki Moskwa nie wdroży całkowicie porozumień z Mińska i nie odda kontroli nad Półwyspem Ukrainie”.Swój sprzeciw wobec planów budowy gazociągu Nord Stream 2 wielokrotnie wyrażał prezydent USA Donald Trump przeciwny planom zwiększenia przesyłu rosyjskiego gazu do Niemiec i dalej do innych państw UE – przypominają amerykańskie media.Choć nieoficjalne informacje w sprawie pakietu sankcji ze strony USA, które mogłyby być użyte przy próbie wstrzymania budowy rosyjsko-niemieckiego gazociągu Nord Stream 2 pojawiają się od miesięcy, do tej pory administracja amerykańska nie zdecydowała się na ich wdrożenie.W sierpniu ubiegłego roku, w reakcji na doniesienia o ingerencji Rosji w amerykańskie wybory, Kongres USA upoważnił prezydenta Donalda Trumpa do nałożenia sankcji na firmy i osoby fizyczne związane z budową gazociągu. Nowa faza współpracy USA – Ukraina Współpraca Ukrainy i Stanów Zjednoczonych na rzecz zablokowania rosyjskiego projektu, który cieszy się z kolei poparciem Niemiec, Francji i Austrii – jak przypomina agencja AFP – weszła ostatnio w nową fazę.12 listopada oba kraje rozpoczęły strategiczny dialog w obszarze energii. Poinformował o tym prezydent Ukrainy Petro Poroszenko po rozmowach w Kijowie z ministrem energetyki USA Rickiem Perrym.– Współpraca z USA w dziedzinie energii ma ważne znaczenie dla wzmocnienia bezpieczeństwa energetycznego Ukrainy. Jesteśmy zainteresowani zaangażowaniem w naszym kraju nowoczesnych technologii amerykańskich oraz doświadczeniem w efektywnym wykorzystywaniu posiadanych przez nas złóż ropy naftowej i gazu – powiedział Poroszenko.Podczas spotkania z Perrym omówiono kwestię przeciwdziałania budowie rurociągu Nord Stream 2 oraz dywersyfikację dostaw surowców energetycznych, szczególnie poprzez rozszerzenie możliwości dostaw skroplonego gazu ziemnego z USA – poinformowała administracja Poroszenki.Wcześniej Perry przeprowadził rozmowy z premierem Ukrainy Wołodymyrem Hrojsmanem, z którym również rozmawiał o Nord Stream 2. – Stany Zjednoczone są przeciwne Nord Stream 2 i Tureckiemu Potokowi i przyczyny są zrozumiałe: obywatele Ukrainy i Europy nie powinni być zakładnikami dostaw surowców energetycznych z jednego źródła – oświadczył.Perry zadeklarował, że USA gotowe są wesprzeć Naftohaz Ukrainy w działaniach na rzecz rozdzielenia wydobywania gazu od jego rozprowadzania. Chcemy także wesprzeć działania Ukrainy w sprawie liberalizacji rynku energii elektrycznej i jego przejrzystości – powiedział. Nord Stream 2 ma być gotowy pod koniec 2019 r. Zgodnie z obecnym planem Nord Stream 2 ma być gotowy pod koniec 2019 r. i wtedy też Rosja zamierza ograniczyć przesyłanie gazu rurociągami biegnącymi przez terytorium Ukrainy. Budowie Nord Stream 2 sprzeciwiają się obok Polski także kraje bałtyckie oraz Ukraina.W budowę drugiej nitki gazociągu Nord Stream omijającego Polskę i Ukrainę, oprócz rosyjskiego Gazpromu zaangażowanych jest pięć zachodnich firm energetycznych: austriacka OMV, niemieckie BASF–Wintershall i Uniper (wydzielona z E.On), francuska Engie i brytyjsko–holenderska Royal Dutch Shell.",,
„PiS nie wyprowadzi Polski z Unii”,"– Nic nadzwyczajnego się dzisiaj nie stało. To czynność natury czysto technicznej. A to czy TSUE rzeczywiście się zajmie sprawą to już zupełnie inna rzecz. Nie wiemy też, ile to wszystko będzie trwało. A my, co mamy czekać? Robimy reformę wymiaru sprawiedliwości – tak wiceminister sprawiedliwości Michał Wójcik komentował w „Minęła 20” działania Trybunału Sprawiedliwości UE w sprawie pytań prejudycjalnych. – Wbrew temu, co chce wmówić opozycja, PiS nie wyprowadzi Polski z Unii – dodał.",,,
Dworczyk o proteście ws. sądów: W dużej mierze ma charakter polityczny,"– Na tych protestach też niestety pojawili się sędziowie. A to stoi wprost w sprzeczności z tym, że każdy sędzia w Polsce powinien być apolityczny  – powiedział w TVP Info Michał Dworczyk, szef Kancelarii Prezesa Rady Ministrów. To jego komentarz dotyczący manifestacji przeciwko reformie sądownictwa.","W środę wieczorem w różnych miastach odbyły się manifestacje przeciwko zmianom w sądownictwie. – W dużej mierze ten protest ma charakter polityczny. Na demonstracjach widzieliśmy osoby, które od lat protestują przeciwko obecnej większości parlamentarnej, przeciwko rządowi, niezależnie, jakie są podejmowane działania – powiedział Dworczyk. W jego opinii to normalne w demokracji, że są spory. Straszenie, że zaraz zakończy się demokracja w Polsce, uznał jednak za „nieodpowiedzialne politycznie”.  Szef Kancelarii Prezesa Rady Ministrów  zaapelował do konkurentów politycznych, by zachowywali się bardziej odpowiedzialnie.  – Na tych protestach też niestety pojawili się sędziowie. A to stoi wprost w sprzeczności z tym, że każdy sędzia w Polsce powinien być apolityczny. To jeden z konstytucyjnych wymogów – wskazał gość TVP Info.",,
USA rozmieszczą rakiety Patriot na Bliskim Wschodzie,"Stany Zjednoczone rozmieszczą baterię rakiet Patriot na Bliskim Wschodzie i skierują tam kolejny okręt wojenny, by „móc odpowiednio reagować na zagrożenia ze strony Iranu” – poinformował Pentagon.","Rozmieszczenie na Bliskim Wschodzie baterii systemu obrony powietrznej Patriot i wysłanie w ten region okrętu „USS Arlington”, na pokładzie którego znajdują się m.in. żołnierze piechoty morskiej, amfibie i śmigłowce, zatwierdził pełniący obowiązki szefa resortu obrony USA Patrick Shanahan. Pentagon nie podał ani daty, ani też dokładnego miejsca rozmieszczenia tych jednostek.Wcześniej Pentagon poinformował o skierowaniu w rejon Bliskiego Wschodu grupy uderzeniowej okrętów wojennych z lotniskowcem „Abraham Lincoln” i eskadry bombowców, uzasadniając to zagrożeniem ze strony Iranu dla sił zbrojnych USA.Amerykański resort obrony zapewnił w piątek, że Stany Zjednoczone „nie dążą do konfliktu z Iranem”, ale – jak podkreślił – „nadal będą uważnie monitorować działalność irańskiego reżimu, jego armii i sojuszników”. „Jesteśmy gotowi do obrony sił i interesów USA w regionie” – dodał Pentagon. W ostatnim okresie doszło do bezprecedensowego zaostrzenia konfrontacji Waszyngtonu z Teheranem. Administracja prezydenta Donalda Trumpa zaostrza sankcje dążąc do całkowitej izolacji Iranu i pozbawienia go dochodów z eksportu ropy a niedawno uznała Korpus Strażników Rewolucji Islamskiej za organizację terrorystyczną.Korpus utworzony w 1979 roku i jest to jedna z dwóch gałęzi irańskich sił zbrojnych, obok Armii Islamskiej Republiki Iranu. Korpus odpowiedzialny jest za obronę rewolucji islamskiej, zwalcza ruchy niechętne islamskiemu ustrojowi Iranu, wspiera proirańskie organizacje zbrojne poza granicami Iranu.Korpus wspiera m.in. Hamas w Palestynie, Hezbollah w Libanie, a także zaangażowany jest militarnie w wojnę domową w Syrii, walcząc po stronie wojsk prezydenta tego kraju Baszara el–Asada. Posiada znaczące wpływy w polityce wewnętrznej Iranu oraz w jego gospodarce.",,
Może być niebezpiecznie. ABW rusza z kampanią [WIDEO],„Czasami z pozoru zwykłe sytuacje mogą nieść ze sobą ogromne znaczenie dla naszego bezpieczeństwa i życia” – informuje Centrum Prewencji Terrorystycznej ABW w spocie reklamującym kampanię społeczną „4U!”. Ma ona zwiększyć świadomość społeczeństwa odnośnie działań w przypadku zagrożenia terrorystycznego.,"Kampania jest prowadzona na specjalnej stronie internetowej 4u.tpcoe.gov.pl. Składają się na nią plansze informujące o działaniach, które powinien podjąć każdy, kto jest uczestnikiem niebezpiecznej sytuacji oraz filmiki i animacje. Kampania „4U!” pokazuje, jak w praktyczny sposób zachowywać się w sytuacjach, które stwarzają zagrożenie terrorystyczne i też jak zachowywać się w sytuacji, gdy już do zamachu terrorystycznego dochodzi – powiedział rzecznik ministra koordynatora służb specjalnych. Stanisław Żaryn dodał, że choć Polska pozostaje krajem, który ma wciąż niski stopień zagrożenia, to jesteśmy elementem świata zagrożonego terroryzmem. Kampania opiera się na czterech hasłach uszeregowanych w takiej kolejności, w jakiej każdy z nas powinien podejmować działania, widząc zagrożenie terrorystyczne lub będąc świadkiem zamachu terrorystycznego: „uważaj”, „uciekaj”, „ukryj się” i „udaremnij atak”.  Dyrektor Centrum Prewencji Terrorystycznej ABW Anna Kańciak-Kulińska powiedziała, że po raz pierwszy w kampanii pojawia się element związany z pierwszym „U” - uważaj. Zwróciła uwagę, że kampanie międzynarodowe skupiały się na pozostałych elementach. – My w naszej kampanii z racji podnoszenia świadomości, doświadczeń, które zebraliśmy przez półtoraroczną działalność centrum chcieliśmy przede wszystkim uwrażliwić obywateli, że muszą być uważni – powiedziała Anna Kańciak-Kulińska.",,
Dalajlama: Stany Zjednoczone „liderem wolnego świata”,"Dalajlama, duchowy przywódca Tybetu, planuje odwiedzić Stany Zjednoczone i porozmawiać z prezydentem elektem Donaldem Trumpem. Spotkanie to może wywołać ostrą reakcję Pekinu. Chiny uważają laureata pokojowego Nobla za niebezpiecznego separatystę.","Podczas wizyty w stolicy Mongolii, Ułan Bator, Dalajlamę zapytano o nową sytuację polityczną w Stanach Zjednoczonych.  Odpowiedział, że zawsze uważał USA za „lidera wolnego świata”.  81-letni przywódca duchowy podkreślił również, że  nie ma obaw związanych z wyborem Donalda Trumpa. – Pojadę zobaczyć nowego prezydenta – zapowiedział.  Nie jest jeszcze jasne, kiedy miałoby dojść do takiego spotkania i czy zostało ono już uzgodnione. Dalajlama podkreślił także, że nie niepokoją go wypowiedzi Trumpa z czasu kampanii wyborczej.  Część z nich uznano za obraźliwe dla muzułmanów, społeczności latynoamerykańskiej i innych amerykańskich mniejszości. Zdaniem Dalajlamy taka jest specyfika kampanii wyborczej, a polityka Trumpa jako prezydenta USA będzie „dostosowana do światowych realiów”.– Myślę, że w trakcie kampanii kandydat ma więcej swobody. Teraz, gdy został już wybrany, ciąży na nim większa odpowiedzialność – mówił Dalajlama.",,
Uroczysty pogrzeb chorążego Antoniego Dołęgi ps. „Znicz”,"Ostatniego żołnierza podziemia antykomunistycznego, chor. Antoniego Dołęgę ps. „Znicz” pochowano w niedzielę Trzebieszowie (Lubelskie). Wolna Polska to jego pośmiertne zwycięstwo – napisał w liście prezydent Andrzej Duda.","„Heroiczną walkę Żołnierzy Wyklętych usiłowano wymazać z kart polskiej historii. Wolna Polska przywraca dziś pamięć o nich, zwraca im honor i dobre imię, przypomina ideały, którymi się kierowali. Wolna Polska, w której przyszło nam dziś żyć, to ich wielkie zwycięstwo, jak w przypadku śp. chor. Antoniego Dołęgi - zwycięstwo pośmiertne” – napisał prezydent Andrzej Duda w liście do uczestników uroczystości pogrzebowych.Dołęga – żołnierz AK i WiN – ukrywał się przez wiele lat, do śmierci w 1982 r. i został pochowany po kryjomu. Jego szczątki odnaleziono w czerwcu tego roku w miejscowości Popławy-Rogale w gminie Trzebieszów.Ordynariusz diecezji siedleckiej bp Kazimierz Gurda, który przewodniczył mszy św. pogrzebowej powiedział, że po 35 latach od śmierci Dołęgi można powiedzieć, iż jego nadzieje o wolności ojczyzny się spełniły.",,
Tłumy wiernych na papieskiej mszy w Siedmiogrodzie,"Ponad 100 tysięcy osób przybyło na mszę w katolickim sanktuarium Sumuleu Ciuc w Siedmiogrodzie w Rumunii, którą w sobotę odprawia papież Franciszek. Wśród wiernych jest wielu Węgrów z tamtejszej mniejszości i pielgrzymi z Węgier.","Na błoniach otoczonych przez las w sercu Siedmiogrodu wierni trzymają rumuńskie i węgierskie flagi. Od wczesnego rana ludzie czekali w deszczu na Franciszka, który jako pierwszy papież odwiedził ten rejon.              Zbudowane na początku XIX wieku sanktuarium Najświętszej Maryi Panny w okręgu Harghita jest celem pielgrzymek węgierskich wiernych. Wielu pielgrzymów przyjechało na odprawianą przez papieża Franciszka mszę specjalnym pociągiem z Węgier.",,
Koniec politycznego pata w Austrii. Konserwatyści i Zieloni utworzą koalicję,"Austriacka Partia Ludowa (OeVP) Sebastiana Kurza i Zieloni osiągnęli w środę, trzy miesiące po wyborach parlamentarnych, porozumienie w sprawie zawarcia koalicji rządowej – poinformowała rzeczniczka Zielonych.","OeVP uzyskała w wyborach 37,5 proc. głosów i musiała zabiegać o koalicyjnego partnera, który pozwoliłby jej zbudować większościowy rząd. Zieloni, którzy zdobyli 13,9 proc. głosów, byli alternatywą dla poprzedniego koalicjanta, prawicowo-populistycznej Austriackiej Partii Wolności (FPOe), skompromitowanej przez skandal, który doprowadził do upadku rządu.Po wyborach, po których Kurz otrzymał misję utworzenia rządu, przywódca OeVP zapowiedział, że jego priorytetami będzie stawienie czoła pogarszającej się sytuacji gospodarczej, a także obniżenie podatków oraz walka z nielegalną imigracją i globalnym ociepleniem.Jak komentował tuż po wyborach „Financial Times”, Kurz może przetrzeć szlak w Europie dla koalicji rządowej chrześcijańskich demokratów i Zielonych.",,
Netflix o serialu „Iwan Groźny z Treblinki”: Dodamy teksty objaśniające do map,"„Do map przedstawionych w serialu dokumentalnym »Iwan Groźny z Treblinki« dodamy teksty, które pomogą wyjaśnić, że obozy zagłady i koncentracyjne były zbudowane i prowadzone przez okupujący Polskę niemiecki reżim nazistowski” – takie oświadczenie Netflixa ukazało się w czwartek na Twitterze platformy filmowej. „Efekty interwencji Mateusza Morawieckiego. Tak się dba o prawdę historyczną” – skomentował sprawę Michał Dworczyk, szef KPRM.","„Wspieramy twórców serialu »The Devil Next Door« (Iwan Groźny z Treblinki), którzy wykonali istotną pracę oraz badania. Chcąc zapewnić naszym użytkownikom więcej informacji na ważne tematy przedstawione w tym serialu dokumentalnym i uniknąć nieporozumień, w ciągu najbliższych dni dodamy teksty do niektórych przedstawionych w nim map” – głosi oświadczenie.„Pomoże to wyjaśnić, że obozy zagłady i obozy koncentracyjne zostały zbudowane i były prowadzone przez niemiecki reżim nazistowski, który napadł na Polskę i okupował ją w latach 1939-1945” – dodaje Netflix. Oświadczenie skomentował w czwartek na Twitterze szef KPRM Michał Dworczyk. „Efekty interwencji Mateusza Morawieckiego. Tak się dba o prawdę historyczną! Przy okazji gratulacje dla całego zespołu Mariusza Chłopika” – napisał. Premier Mateusz Morawiecki w poniedziałek przekazał list do szefa Netliksa w związku z nieścisłościami historycznymi w serialu „Iwan Groźny z Treblinki”. Podkreślił, że ukazana w nim mapa Polski z zaznaczonymi obozami zagłady wprowadza w błąd i jest pisaniem historii na nowo. Zaznaczył, że liczy na poprawę błędu lub poinformowanie o nim widzów.",,
Grecki parlament przyjął pakiet pomocowy. Kraj dostanie 85 mld euro,"Po kilkunastu godzinach negocjacji grecki parlament przyjął trzeci pakiet reform oszczędnościowych, którego domagali się wierzyciele. Przegłosowanie pakietu było jednym z warunków porozumienia z Unią Europejską w sprawie nowej pożyczki w wysokości około 85 miliardów euro.","Reformy dotyczą m.in. prywatyzacji mienia państwowego, deregulacji sektora energii, zmian w systemie podatkowym i emerytalnym. Za przyjęciem pakietu ustaw głosowało 222 deputowanych, przeciwnych było 64 a 11 wstrzymało się od głosu. Przeciwko reformom ponownie opowiedziała się część deputowanych rządzącej Syrizy. Greckiego premiera poparła opozycja, ale sprzeciwiła się nazywaniu porozumienia osiągnięciem. Ponadto, jak podały źródła rządowe, grecki premier Aleksis Cipras wystąpi o wotum zaufania dla swojego rządu po 20 sierpnia, kiedy upływa termin spłaty przez Grecję 3,5 mld euro należności wobec Europejskiego Banku Centralnego. Głosowanie jak szantażDebata w greckim parlamencie razem z dyskusją plenarną trwała całą dobę i była niezwykle burzliwa. Oskarżono rząd o zmarnowanie czasu i doprowadzenie do katastrofalnej sytuacji, w której dla ratowania stabilności kraju przegłosowuje się najboleśniejsze z dotychczasowych reform. Warunki porozumienia ostro krytykowała przewodnicząca parlamentu, Zoi Konstantopulu, która opóźniała głosowanie. Minister finansów Euklidis Tsakalotos oświadczył, że porozumienie jest wynikiem trudnych negocjacji z wierzycielami, a natychmiastowe przyjęcie jego warunków - jedynym sposobem na uniknięcie pożyczki pomostowej. Opozycja nazwała głosowanie szantażem. Spotkanie ministrów strefy euroPodczas wieczornej debaty w parlamencie na ulice Aten wyszli przeciwnicy porozumienia. Manifestacja zorganizowana przez związki zawodowe i partię komunistyczną przebiegała spokojnie. Jej uczestnicy rozeszli się przed północą. Dziś na godz. 15 zaplanowane jest nadzwyczajne spotkanie ministrów strefy euro w sprawie programu pomocowego dla Aten.",,
"Kidawa-Błońska nawołuje do panowania nad emocjami, Gawłowski przyrównuje PiS do kleszczy","W trakcie dzisiejszej konwencji programowej KO kandydatka formacji na premiera Małgorzata Kidawa-Błońska mówiła o potrzebie „zdrowego rozsądku, odpowiedzialności, dobrego wychowania i panowania nad emocjami”. Kilka godzin później poseł PO, oskarżony w aferze korupcyjnej kandydat do Senatu Stanisław Gawłowski zamieścił na Twitterze grafikę, na której PiS został porównany do kleszcza.","– Marzy mi się Polska, w której nikomu nie trzeba będzie przypominać, co to jest honor, zdrowy rozsądek, odpowiedzialność, dobre wychowanie i panowanie nad emocjami. Chcę, żeby w przyszłym parlamencie posłowie wszystkim opcji potrafili usiąść razem i wypracowywać rozwiązania – mówiła Kidawa-Błońska.Grafiki ze słowami wicemarszałek Sejmu zamieszczono dziś m.in. na Twitterze PO. Kontrastują one jednak z aktywnością niektórych polityków formacji. Oskarżony w aferze korupcyjnej poseł PO Stanisław Gawłowski zamieścił na swoim Twitterze grafikę, która przywołuje najgorsze skojarzenia. Widać na niej kontur granic Polski z orłem i atakującym go kleszczem, na którym zamieszczono logo PiS. Obrazek opatrzono napisem: „Ten kleszcz w końcu odpadnie, ale zostawi nam trudną do uleczenia boreliozę…”. Polityk zdążył usunąć wpis, ale jego screeny krążą już po Twitterze. ",,
Jest akt oskarżenia przeciwko posłowi Wiplerowi,"Do stołecznego sądu rejonowego trafił akt oskarżenia przeciwko Przemysławowi Wiplerowi – dowiedział się portal tvp.info. Poseł został oskarżony o „zmuszanie przemocą funkcjonariuszy do zaniechania prawnej czynności służbowej i o naruszenie ich nietykalności, oraz o znieważenie funkcjonariuszy publicznych słowami powszechnie uznanymi za obraźliwe”. Posłowi grozi do trzech lat więzienia.","Sprawa ma związek z wydarzeniami, do których doszło w nocy z 30 na 31 października 2013 r. w Warszawie, gdy Wipler opuszczał klub Enklawa. Według policji zachowywał się agresywnie, wulgarnie, chciał wydawać polecenia funkcjonariuszom. Policjanci twierdzili, że dopiero później zorientowali się, że mieli do czynienia z posłem. – Zdecydowaliśmy się na skierowanie do sądu aktu oskarżenia. Dowody, które w tej sprawie zostały przedstawione, wskazują, iż poseł dopuścił się czynów, które mu zarzucamy. Chciałabym też podkreśli, że poseł Przemysław Wipler nie przyznał się do zarzucanych mu czynów i odmówił składania zeznań, zatem nie przedstawił nam swojej wersji wydarzeń – powiedziała TVP Info prokurator Katarzyna Calów-Jaszewsk. Świętował piątą ciążę żony Wipler tłumaczył, że dowiedział się, iż jego żona jest po raz piąty w ciąży i postanowił w związku z tym świętować z przyjaciółmi. Po wyjściu z klubu – według jego relacji – włączył się do policyjnej interwencji wobec innej osoby. Jak zapewniał, sam nie uczestniczył w zajściu. – Próbowałem interweniować, włączyć się w taki sposób, żeby ta sprawa się zakończyła. Na wstępie dosyć szybko użyto przeciw mnie gazu, przewrócono mnie na podłogę, kopano mnie w głowę, klęczano na mnie, skuto mnie kajdankami, pobito mnie. Wielokrotnie polewano mnie – był to na pewno jakiś żrący środek – byłem kopany w krocze, w plecy i po nogach – mówił poseł. Utrzymywał, że lekarze stwierdzili u niego m.in. uszkodzenie rogówki i liczne stłuczenia oraz otarcia. Jak mówił, badanie krwi, które zostało wykonane w szpitalu, wykazało, że miał 1,4 promila alkoholu w organizmie. W maju sejmowa komisja regulaminowa stwierdziła formalną poprawność oświadczenia Wiplera o zrzeczeniu się immunitetu.  CZYTAJ TAKŻE: Wipler: jestem pierwszym promyczkiem. Będę ocieplał wizerunek Korwin-Mikkego teraz odtwarzaneProkuratura: poseł nie przyznał się do zarzucanych mu czynów i nie złożył zeznań",,
Bielan: Polacy muszą wrócić z emigracji. Napieralski: wyjechali bo było im „duszno” za czasów PiS,"– W Polsce bezrobocie byłoby dwukrotnie większe, gdyby 3 mln Polaków nie wyjechało na Wyspy. Trzeba doprowadzić do tego, żeby oni wrócili do naszego kraju. Tym bardziej, że niedługo sytuacja demograficzna naszego kraju będzie tragiczna – tak Adam Bielan (Zjednoczona Prawica) wskazywał w „Po przecinku” TVP Info na problemy Polski. – Dlaczego Polacy opuszczali kraj? Bo było im „duszno” za rządów PiS i nie mogli się czuć wolni. Trzeba stworzyć im miejsca pracy – ripostował Grzegorz Napieralski (PO).",,,
"MPK Poznań zdejmuje z taboru tęczowe flagi. Wcześniej tłumaczono, że to płatna reklama","Fala hejtu zalała profil facebookowy MPK Poznań po tym, jak przewoźnik ogłosił, że zdejmie ze swojego taboru tęczowe flagi umieszczone – jak wcześniej tłumaczył – jako płatna reklama. Jednak motorniczy, który uznał reklamę za promocję pedofilii, w czym, jako ojciec, nie chciał uczestniczyć, został zmuszony do rezygnacji z wynagrodzenia.","„Organizacje skupione wokół symbolu tęczowej flagi dążą do zalegalizowania pedofilii. Jako ojciec siedmiolatka nie mogę się zgodzić, aby reklamować swoją  pracą ww. treści” – Napisał jeden z motorniczych MPK Poznań, gdy po przyjściu do pracy kazano mu prowadzić tramwaj z tęczowymi flagami. Jak wynika z informacji opublikowanej przez motorniczego na Facebooku, w związku z odmową udziału w promocji LGBT musiał on zrezygnować z pracy, i wynagrodzenia za ten dzień. Ostatecznie jednak przewoźnik, powołując się na opinię motorniczych, a także pasażerów, zrezygnował z promocji homoseksualizmu. We wcześniejszym oświadczeniu MPK Poznań twierdziło, że tęczowe flagi to forma płatnej reklamy zamówionej przez Stowarzyszenie Stonewall. „Osoby ze środowiska LGBT również podróżują tramwajem lub autobusem. Jesteśmy świadkami mentalnego przełomu, ale liberalizacji postaw wciąż jeszcze towarzyszy myślenie zachowawcze, homofobiczne, dlatego tęczowe flagi budzą kontrowersje” – pisali przedstawiciele spółki.Stowarzyszenie Stonewall jest organizatorem tzw. Poznań Pride Week trwającego w stolicy Wielkopolski od 4 do 12 sierpnia. Jednym z punktów programu jest tzw. Marsz Równości, który ok. godz. 15. ruszył ulicami Poznania. „Biorąc pod uwagę duże zainteresowanie mediów oraz wzmożone próby realizacji postulatów lobby LGBT »tylnymi drzwiami«, między innymi wprowadzanie sex edukacji do szkół w niektórych miastach, oczywistym jest że należy pokazać nasz sprzeciw wobec ich postulatów. Tym bardziej, że poza hasłami niszczenia rodziny i deprawacji dzieci, należy spodziewać się zwyczajowych postulatów dotyczących aborcji na życzenie” – pisze Fundacja.Jak wynika z informacji organizatora, władze Poznania wezwały Fundację do zmiany czasu i miejsca zgromadzenia, mimo, że ze względu na moment zgłoszenia to Fundacja miała pierwszeństwo wyboru miejsca i czasu, zaś w tej sytuacji Ratusz powinien zmienić trasę przemarszu LGBT.O godz. 14.00  przy skrzyżowaniu ul. Ewangelickiej i Mostowej uczestnicy demonstracji odmówili różaniec o Odnowę Moralną Narodu Polskiego. Wcześniej o modlitwę w intencji Poznania w związku z promocją LGBT prosił ks. Daniel Wachowiak. Gdy informację o tym opublikował portal gazeta.pl, również ten duchowny stał się obiektem ataku.",,
„Katastrofa smoleńska była zemstą Putina na Lechu Kaczyńskim”,– Katastrofa smoleńska była zemstą Władimira Putina na Lechu Kaczyńskim za jego zachowanie w konflikcie rosyjsko-gruzińskim w 2008 roku i postawę w tamtym czasie podczas pobytu w Tbilisi – dowodził na antenie Telewizji Republika były prezydent Gruzji Michaił Saakaszwili.,"– Nie ma takich wypadków, nie wierzę w tego typu przypadki. To było celowe działanie Putina. Jestem pewien, że był bardzo zadowolony z tego co się wydarzyło – przekonywał Saakaszwili.Zdaniem byłego prezydenta Gruzji, „można to potraktować jako akt wojny, celowe doprowadzenie do katastrofy, obojętnie, czy samolot został zestrzelony czy w inny sposób doprowadzono do wypadku, rezultat jest taki sam”.Błędne danePrzypomniał również, że „przez błędne dane aparatury naziemnej doprowadzono do katastrofy z prezydentem Mozambiku, gdzieś w południowej Afryce” (chodzi o katastrofę z marca 1986 roku, w której zginął prezydent Mozambiku Samora Machel, a o spowodowano której podejrzewano służby RPA – przyp. red.). – Jeśli ktoś wie, jak to zrobić, nie ma problemu, a Putin jest mistrzem w takich grach – podkreślił.Jego zdaniem dla Rosji „Kaczyński był nie tylko zagrożeniem, był symbolem”, a „dla Putina ukaranie swoich wrogów jest rzeczą absolutnie podstawową”.Saakaszwili ujawnił również, że dwa dni przed lotem do Smoleńska śp. Lech Kaczyński proponował mu, aby poleciał z nim. – Odpowiedziałem mu, że przecież Putin nie wpuści mnie do samolotu, to oczywiste. Lech mówił po prostu – wejdź do mojego samolotu i polecimy razem – opowiadał. Kluczowa rolaByły prezydent Gruzji podkreślał także, że były prezydent RP odegrał kluczową rolę w budowie bloku państw Europy Środkowej, w którym Polska odgrywała rolę mocarstwa. – Kiedy poznałem Kaczyńskiego, kiedy usłyszałem co mówi i zobaczyłem, jak się zachowuje, uświadomiłem sobie, że mam do czynienia z prawdziwym bohaterem – przyznał.Na antenie TV Republika opowiedział również m.in. o udziale prezydenta Lecha Kaczyńskiego w wiecu w Tbilisi w sierpniu 2008 roku, po wybuchu wojny rosyjsko-gruzińskiej, a także o wspólnej z nim podróży w listopadzie tego samego roku na granicę z kontrolowana przez Rosjan Osetią Południową. Obu prezydentów, jak przypomniał, powitały wówczas strzały stojących na tej granicy rosyjskich żołnierzy.– To była jego inicjatywa, odwiedzić posterunek oddalony niezbyt daleko, jakieś 40 minut od Tbilisi – mówił Saakaszwili.",,
Zwolennicy TV Trwam na ulicach Warszawy,"Pod hasłem obrony wolnych mediów kilka tysięcy osób
manifestowało w sobotę w Warszawie w proteście przeciwko niezapewnieniu
Telewizji Trwam miejsca na multipleksie cyfrowym. Demonstranci przeszli spod Sejmu przed Pałac Prezydencki, gdzie odbył się wiec","Organizowane m.in. przez klub Gazety Polskiej i stowarzyszenie „Solidarni2010” zgromadzenie przed pałacem zaczęto od modlitwy, którą poprowadził ks.Stanisław Małkowski. Później szefowa „Solidarnych” Ewa Stankiewicz odczytała „akt społecznego zwolnienia dyscyplinarnego” przewodniczącego Krajowej Rady Radiofonii i Telewizji Jana Dworaka, który według manifestantów ponosi odpowiedzialność za to, że TV Trwam nie ma na cyfrowym multipleksie.„Oświadczamy, że rozwiązujemy z panem umowę o pracę zawartą w 2011 r. bez zachowania okresu wypowiedzenia. Przyczyną rozwiązania angażu jest stosowanie podwójnych standardów związanych z przyznawaniem zgody na umieszczenie na multipleksie cyfrowym firm ubiegających się o tę zgodę oraz stosowanie niejasnych kryteriów konkursu. Rada przez pana kierowana wydała zgodę firmom, które nie mają zaplecza finansowego, merytorycznego i technicznego, które w tej chwili nadają tylko plansze informacyjne. Rada przez pana kierowana nie przyznała takiej zgody telewizji Trwam, która od 9 lat codziennie nadaje programy publicystyczne, serwisy informacyjne i programy kulturalne” – brzmiał początek odczytanego tekstu.   Jak mówiła Stankiewicz, na kolejnej manifestacji nie będzie jużdyscyplinarnego zwalniania, lecz taczki dla Dworaka.– Wyspiański pisał: „A to Polska właśnie”. Patrzę na te tysiące ludzi tutaj i też mówię: „A to Polska właśnie” – powiedział do zgromadzonycheurodeputowany Ryszard Czarnecki. Ci w odpowiedzi zaczęli skandować: „Tu jest Polska”. Manifestanci pozdrawiali lidera PiS Jarosława Kaczyńskiego oraz posłaAntoniego Macierewicza i o. Tadeusza Rydzyka, którzy – według tego, comówiono w czasie manifestacji – śledzili ją na żywo w mediach. Ojcu Rydzykowi zgromadzeni odśpiewali piosenkę na melodię „O mój rozmarynie”, zaczynającą się od słów: „Ojcze dyrektorze, nie jesteś sam”. Podczas zgromadzenia śpiewano też pieśni religijne, m.in. „Boże coś Polskę”. Na zakończenie demonstracji odśpiewano hymn narodowy, a kapłanipobłogosławili zgromadzonych. Wiec przed Pałacem poprzedził przemarsz ulicami Warszawy. „W obronie wolnych mediów” – głosił transparent niesiony na czele manifestacji. Wiele osób niosło biało-czerwone flagi, były też emblematy PiS, Radia Maryja i Telewizji Trwam, transparenty z wizerunkami ks. Jerzego Popiełuszki i Jana Pawła II oraz figury maryjne i krzyże. Demonstranci krzyczeli m.in. „Precz z komuną”, „Wolne media w wolnym kraju” oraz „Alleluja i do przodu”. Niezabrakło również haseł antyrządowych: „Donald, matole, twój rząd obaląkatole”. Demonstracja ruszyła sprzed gmachu Sejmu, potem przemieszczała się AlejamiJerozolimskimi, ulicami Marszałkowską i Królewską, aż dotarła przed PałacPrezydencki na Krakowskim Przedmieściu. Tam czekała na demonstrantówkilkusetosobowa grupa zgromadzona przy drewnianym krzyżu i tablicyupamiętniającej ofiary katastrofy smoleńskiej.",,
Szczyt ONZ na Narodowym – SLD interweniuje,Szef SLD Leszek Miller zapowiedział złożenie interpelacji do ministra środowiska Marcina Korolca w sprawie kosztu wynajmu Stadionu Narodowego na listopadowy szczyt klimatyczny ONZ. Pieniądze wydane na szczyt zwrócą się z nawiązką – odpowiada rzecznik resortu.,"Zapowiedź Millera to reakcja na środową publikację „Super Expressu”, według której koszt wynajmu Stadionu Narodowego na szczyt klimatyczny ma wynieść 26,4 mln złotych.   Spółka PL.2012+, operator Stadionu Narodowego, podkreśla, że kwota 26,4 mln zł nie jest przeznaczona wyłącznie na wynajem Stadionu Narodowego, tylko w całości na pokrycie kosztów organizacji szczytu klimatycznego na Stadionie Narodowym.  Miller ocenił na konferencji prasowej, że decyzja Korolca o wynajęciu Stadionu Narodowego, to „widoczne koło ratunkowe rzucone koleżance z rządu”, minister sportu Joannie Musze.    – Szokuje suma, która ma być użyta na rzecz przygotowanego kongresu. SLD uczyni wszystko, żeby dowiedzieć się, dlaczego to jest tak olbrzymia kwota i czy nie można kongresu przeprowadzić za znacznie niższą, bardziej racjonalną cenę – zapowiedział szef SLD. Jak dodał, zamierza m.in. skierować interpelację poselską do Korolca, a także złożyć wniosek o informację rządu w Sejmie w tej sprawie.  – Użyjemy wszelkich możliwości, jakimi dysponują posłowie na Sejm RP – zaznaczył Miller.   Rzecznik resortu środowiska Paweł Mikusek powiedział, że kwota wydana na organizację szczytu klimatycznego, w tym również na wynajem Stadionu Narodowego, zwróci się z nawiązką.   – Możemy liczyć na to, że kwota ta – szacujemy, że może być to co najmniej 120 mln złotych – trafi do przedsiębiorców w Warszawie: hotelarzy, restauratorów. Szczyt ma też oczywiście ogromne znaczenie promocyjne dla Polski, bo mówimy tutaj o największym w tej chwili międzynarodowym spotkaniu ONZ, odbywającym się regularnie, w którym uczestniczy blisko 200 państw – zaznaczył Mikusek.   Z kolei w oświadczeniu spółki PL.2012+ podkreślono, iż „nie jest prawdą, że kwota 26,4 mln zł jest przeznaczona wyłącznie na wynajem Stadionu Narodowego podczas Konferencji Narodów Zjednoczonych ws. Zmian Klimatu (COP19)”.  – Kwota ta w całości przeznaczona jest na pokrycie kosztów organizacji Szczytu na Stadionie Narodowym. W kosztach tych znajdują się takie pozycje, jak dostosowanie przestrzeni i pomieszczeń Stadionu Narodowego do potrzeb konferencji zgodnie z wymogami logistycznymi Organizacji Narodów Zjednoczonych, a także zapewnienie serwisów niezbędnych do sprawnego przeprowadzenia tej konferencji – głosi oświadczenie.  Podkreślono w nim, że zgodnie z umową z resortem środowiska, oprócz wynajmu Stadionu Narodowego w dniach 2 października – 5 grudnia 2013 r. spółka PL.2012+ zapewnia serwis dla około 10 tys. uczestników szczytu (około 190 delegacji), w tym m.in.: służbę ochronno-porządkową; zabezpieczenie medyczne, przeciwpożarowe, zarządzanie obiektem Stadionu Narodowego, sprzątanie, serwis techniczny, dostęp do infrastruktury i sieci IT na Stadionie Narodowym oraz usługę obsługi serwisowej IT, sieć punktów gastronomicznych.  Spółka PL.2012+ podkreśliła też, że „znacząca część kosztów organizacji konferencji COP 19 związana jest z przygotowaniem infrastruktury na potrzeby tej imprezy: biur dla personelu ONZ, pokoi konferencyjnych, sal spotkań, a także sal dla wydarzeń towarzyszących konferencji”.  Konferencja Stron Ramowej Konwencji Narodów Zjednoczonych w sprawie zmian klimatu – COP-19 odbędzie się w Polsce, w dniach 11-22 listopada 2013. Celem spotkania jest wypracowanie nowych postanowień na rzecz ochrony klimatu i redukcji emisji gazów cieplarnianych na świecie. Jak napisano na stronie Ministerstwa Środowiska, główną siedzibą konferencji COP19 będzie Stadion Narodowy. Część wydarzeń odbędzie się także w Pałacu Kultury i Nauki w Warszawie.",,
Rząd Sri Lanki: Zamachy to odwet za atak na meczety w Nowej Zelandii,Seria niedzielnych zamachów bombowych na kościoły i hotele na Sri Lance była odwetem za marcowe atak na meczety w nowozelandzkim Christchurch – powiedział wiceminister obrony Ruwan Wijewardene. Ataków dokonały dwie lokalne grupy islamistów – dodał. Za zamachy wzięło na siebie odpowiedzialność Państwo Islamskie.,"– Wstępne dochodzenie wykazało, że to był odwet za atak na meczety w Nowej Zelandii – powiedział Wijewardene podczas wystąpienia w parlamencie Sri Lanki. – (Niedzielnych zamachów) dokonało National Thowheeth Jama'ath wraz z JMI – dodał, nie rozwijając ostatniego skrótu.Wijewardene powiedział też, że liczba ofiar śmiertelnych zamachów wzrosła do 311 – z 310, o których wcześniej informowała policja. Według policyjnych komunikatów w związku ze sprawą aresztowano dotąd 42 osoby, w tym obywatela Syrii. Jak pisze dpa, na razie niewiele wiadomo na temat sprawców. Z wypowiedzi jednego z lankijskich ministrów wynika, że jeden z zamachowców kilka miesięcy temu został zatrzymany w związku z uszkodzeniem posągów Buddy, a dziewięć zatrzymanych osób to robotnicy z fabryki należącej do innego ze sprawców.Za zamachy wzięło na siebie odpowiedzialność Państwo Islamskie – poinformowała powiązana z tą organizacją agencja prasowa Amaq. Nie podała ona jednak żadnych dowodów na to.",,
Finlandia wydała drugie niezbędne zezwolenie na budowę Nord Stream 2,Fińska regionalna agencja państwowa wydała zezwolenie na ułożenie gazociągu Nord Stream 2 w wyłącznej strefie ekonomicznej Finlandii na Morzu Bałtyckim; jest to drugie i ostatnie z niezbędnych zezwoleń dla projektu w Finlandii – podała agencja TASS.,"Rosyjska agencja powołuje się na komunikat opublikowany przez regionalną agencję administracji państwowej dla południowej Finlandii. Rozpatrywała ona w ostatnim czasie wniosek o wydanie zgody na budowę i eksploatowanie Nord Stream 2 zgodnie z wymogami ustawy wodnej.5 kwietnia fiński rząd wydał pierwsze z niezbędnych zezwoleń, którym była zgoda na ułożenie gazociągu w wyłącznej strefie ekonomicznej Finlandii na Morzu Bałtyckim przez zarejestrowaną w Szwajcarii spółkę Nord Stream 2 AG. Ma to być odcinek o długości 374 km.Proces uzyskiwania zezwoleń dla Nord Stream 2 trwał w Finlandii od jesieni zeszłego roku. Gazociąg ma powstać na dnie Bałtyku, równolegle do uruchomionego w 2011 r. gazociągu Nord Stream. Ma to być dwunitkowa magistrala gazowa o mocy przesyłowej 55 mld metrów sześciennych surowca rocznie z Rosji do Niemiec. Partnerami rosyjskiego Gazpromu w tym projekcie jest pięć zachodnich firm energetycznych: austriacka OMV, niemieckie BASF-Wintershall i Uniper (wydzielona z E.On), francuska Engie i brytyjsko-holenderska Royal Dutch Shell.",,
Nowe wagony metra od Siemensa,Rekordowy przetarg na nowe wagony metra warszawskiego wygrał Siemens. Pierwsze nowe pociągi wyjadą na tory w 2012 roku.,"O udzielenie zamówienia na dostawę 35 pojazdów sześciowagonowych metra ubiegały się trzy firmy. 14 października wybrano najkorzystniejszą ofertę. Złożyło ją konsorcjum Siemens Sp. z o.o. z Warszawy (lider konsorcjum), Siemens Aktiengesellschaft Osterreich z Wiednia i Newag S.A. z Nowego Sącza. Zaproponowana przez nie cena to ponad 1 mld 69 mln zł netto (1 mld 305 mln zł brutto).O wyborze oferty decydowały: cena, zużycie energii elektrycznej, system utrzymania pojazdu, ekologia, wydłużenie gwarancji na pojazd powyżej 30 miesięcy.Konsorcjum Siemens i Newag otrzymało 100 pkt na 100 możliwych, Skoda i Wagonmasz - 83,8 pkt. CAF został wyłączony z postępowania, m.in. ze względu na błędne wyliczenie stawki podatku VAT i nieprawidłowo wniesione wadium.Pierwsze z 210 wagonów mają trafić do stolicy w czwartym kwartale 2012 r., ostatnia dostawa przewidywana jest na czwarty kwartał 2013 r. Z 35 nowych składów 20 ma obsługiwać budowany centralny odcinek II linii podziemnej kolejki (ma być gotowy na przełomie 2013 i 2014 r.), a pozostałe pierwszą, istniejącą linię ma to związek z przewidywanym zwiększeniem częstotliwości kursowania pociągów.Zamawiane pociągi będą różnić się od tych, które jeżdżą obecnie. Nowością będzie m.in. to, że będą jednoprzestrzenne, tzn. nie trzeba będzie wysiadać z pociągu, by przejść do innego wagonu. Będą one dostosowane do potrzeb osób niepełnosprawnych i wyposażone w wewnętrzny monitoring, w guzik umożliwiający otwarcie drzwi przez pasażera, system wizyjnej i głosowej łączności z maszynistą, wysuwane platformy dla wózków inwalidzkich oraz znacznie większe niż obecnie stosowane wyświetlacze. W każdym pociągu będzie 230 miejsc siedzących, a w sumie ma zmieścić się w nim ponad 1400 osób, czyli mniej więcej o 200 więcej niż w używanych obecnie. Zobacz jak będzie wyglądać metro. Obejrzyj wizualizację.",,
Niemieckie media znów piszą o „polskich obozach”. Interwencja ambasadora RP,"Niemiecki dziennik „Die Rheinpfalz” użył sformułowania „polskie obozy zagłady”, opisując uroczystości w Nadrenii Palatynacie, związane z przypadającym w niedzielę Narodowym Dniem Żałoby. Interwencję w tej sprawie natychmiast podjął polski ambasador Andrzej Przyłębski.","Dziennik „Die Rheinpfalz” napisał, że Niemcy usiłowali dokonać całkowitej eksterminacji narodu żydowskiego „w polskich obozach zagłady”. Rzecznik prasowy polskiej ambasady Dariusz Pawłoś poinformował Polskie Radio, że w tej sprawie interweniował ambasador, profesor Andrzej Przyłębski. – Ambasada Rzeczypospolitej Polskiej w Berlinie oraz polskie placówki konsularne zawsze będą interweniować w sytuacjach, gdy będzie fałszowana historia Polski i gdy będzie szkalowane dobre imię Polski i Polaków – powiedział rzecznik ambasady. Dodał, że „Andrzej Przyłębski domaga się natychmiastowego sprostowania i poinformowania, że obozy koncentracyjne i obozy zagłady były niemieckimi obozami, zbudowanymi w czasie II wojny światowej przez Niemców na ternie okupowanej przez niemiecką III Rzeszę Polski”. W ostatnich tygodniach niemiecka prasa kilkukrotnie używała fałszywego określenia o jakoby „polskich obozach śmierci i zagłady”. Dziennik „Welt am Sonntag” napisał z kolei, że w Polsce 11 listopada neonaziści z całej Europy wyszli na ulice z hasłami antyżydowskimi.",,
Waszczykowski: Trzeba rozważyć pomoc Macedonii w ochronie granic. Polska wyśle policjantów?,"– Rozmawialiśmy jak pomóc Turcji. Jak zapewnić pomoc humanitarną tym ludziom i tam ich zatrzymać –  powiedział szef MSZ Witold Waszczykowski po zakończeniu nieformalnej narady unijnych ministrów spraw zagranicznych w Amsterdamie. Zebrani pochylili się także nad prośbą Macedonii, która nie radzi sobie z napływem uchodźców. Waszczykowski ocenił, że należy przesunąć do tego kraju polskich policjantów stacjonujących w Kosowie.","– Polska już wysłała pomoc do Słowenii. Należałoby rozważyć, czy na przykład istnieje potrzeba, by nasi policjanci w tej chwili byli w Kosowie i czy nie warto przesunąć ich na którąś z granic europejskich, która rzeczywiście wymaga opieki. Będę na ten temat rozmawiał z ministrami w Polsce – wyjaśnił szef MSZ.Kolejna falaPolski minister wraz z unijnymi kolegami zastanawiał się też co zrobić z kolejną falą uchodźców. – Mamy problem, dlatego że maszeruje kilkadziesiąt tysięcy ludzi z Aleppo do granicy tureckiej, a Unia Europejska nie podejmuje żadnych decyzji – wyjaśnił.Zapewnił, że uczestnicy sobotniego spotkania w Amsterdamie koncentrowali się na poszukiwaniu „pozytywnych rozwiązań” i unikali krytykowania i obwiniania się nawzajem. – Raczej szukaliśmy rozwiązań, co zrobić: czy zamknąć granicę, czy jednak wpuszczać tych ludzi, czy wysyłać pomoc humanitarną? – tłumaczył Waszczykowski.Turcja kluczemMinistrowie ocenili, że kluczem do rozwiązania problemu jest Turcja. – Rozmawialiśmy jak pomóc Turcji. Jak zapewnić pomoc  humanitarną tym ludziom (uchodźcom - przyp. red.) i tam ich zatrzymać. Jest też możliwości, aby rozprowadzić ich po Europie, ale kiedyś oni będą musieli wrócić i czy wtedy wrócą, jeśli zaznają, jak to powiedział jeden z ministrów, luksusowego życia w Europie – zastanawiał się Waszczykowski.  Podczas spotkania pojawiła się też sprawa przyszłości strefy Schengen oraz kwestia szybkiego odsyłania do krajów pochodzenia tych osób, którym nie należy się międzynarodowa ochrona i azyl w Unii.",,
„Pasażerowie są najważniejsi”. Będą pociągi specjalne na festiwal Pol'and'Rock,"Spółka Przewozy Regionalne zorganizuje dodatkowe połączenia dalekobieżne w związku z festiwalem Pol'and'Rock, znanym wcześniej jako Przystanek Woodstock. Oferta będzie jednak ograniczona ze względu na niewielkie możliwości taborowe przewoźnika. Z tej samej przyczyny wcześniej informowano, że w tym roku pociągi specjalne nie pojadą.","Przewozy Regionalne poinformowały, że na czas festiwalu zostaną zorganizowane dodatkowe połączenia dalekobieżne; do Lubuskiego Urzędu Marszałkowskiego przesłała ofertę wzmocnienia również połączeń lokalnych.  Specjalne pociągi dalekobieżne pojadą na trasach:  Rzeszów - Kraków - Katowice - Wrocław - Kostrzyn, Białystok - Warszawa - Łódź - Poznań - Kostrzyn, Olsztyn - Gdańsk - Szczecin - Kostrzyn, Kraków - Kielce - Katowice - Wrocław - Kostrzyn, Kędzierzyn Koźle - Opole - Wrocław - Poznań - Kostrzyn. Jak informują PR, tegoroczna oferta na obsługę festiwalu musiała zostać zmniejszona do możliwości operacyjnych przewoźnika, który w procesie restrukturyzacji dostosował wielkość taboru i liczbę pracowników do obsługi standardowych połączeń służących pasażerom w codziennych dojazdach np. do szkół czy do pracy. Wcześniej pojawiały się informacje, że specjalne pociągi na festiwal organizowany przez Wielką Orkiestrę Świątecznej Pomocy w ogóle w tym roku nie pojadą. Interwencję w tej sprawie podjął premier Mateusz Morawiecki. Spółka nie wyjaśniła na razie, jakim taborem obsłuży połączenia. Inny duży przewoźnik, PKP Intercity, wypożycza w czasie letniego szczytu przewozowego wagony Kolei Czeskich.",,
Morales poleciał do Meksyku. „Powrócę wkrótce z nową siłą i energią”,"Naczelny dowódca boliwijskiej armii gen. William Kaliman oświadczył, że wojsko wesprze policję w zapewnianiu porządku „aby uniknąć przelewu krwi”. Na ulicach miast dochodzi do walk zwolenników i przeciwników byłego prezydenta Evo Moralesa, który udał się do Meksyku.","Morales, jak informują lokalne media, odleciał w poniedziałek późnym wieczorem czasu lokalnego do Meksyku, który udzielił mu azylu, na pokładzie meksykańskiego samolotu wojskowego.„Udaję się do Meksyku wdzięczny za otwartość braci, którzy zaoferowali mi azyl... Boli mnie to, że opuszczam kraj z powodów politycznych. Powrócę wkrótce z nową siłą i energią” – napisał na Twitterze były prezydent. Wcześniej oświadczył, że „padł ofiarą zamachu stanu”.Morales, pierwszy prezydent Boliwii wywodzący się z ludności indiańskiej, ustąpił w ubiegłą niedzielę po tygodniach protestów, jakie wybuchły w związku z kontestowanymi wynikami ostatnich wyborów prezydenckich. O jego ustąpieniu przesądziła ostatecznie presja armii.W poniedziałek Minister spraw zagranicznych Meksyku Marcelo Ebrard zwrócił się do szefa boliwijskiej dyplomacji z prośbą, by jego resort zagwarantował Moralesowi bezpieczny wyjazd z ojczyzny. Minister dodał, że Meksyk poinformował już Organizację Państw Amerykańskich (OPA), że zagwarantował azyl byłemu prezydentowi.– Szefowa resortu spraw wewnętrznych Meksyku Olga Sanchez Cordero zdecydowała, że przyzna azyl polityczny Evo Moralesowi. Jego życie i fizyczne bezpieczeństwo są zagrożone – poinformował Ebrard podczas konferencji prasowej. Starcia na ulicachReuters podaje, że w Boliwii doszło do zamieszek i blokowania dróg, a tysiące zwolenników Moralesa maszeruje w kierunku budynku Wielonarodowego Zgromadzenia Legislacyjnego, czyli parlamentu, co może doprowadzić do starć ze zwolennikami opozycji i policją. Według źródeł policyjnych, na które powołuje się Reuters, specjalna jednostka oddelegowana do ochrony parlamentu załadowała ostrą amunicję, a deputowanych ewakuowano.Naczelny dowódca boliwijskiej armii gen. Kaliman oświadczył, że wojsko wesprze policję w zapewnianiu porządku „aby uniknąć przelewu krwi”. Szef boliwijskiej policji Yuri Calderon poinformował, że wspólna operacja wojskowo-policyjna „rozpocznie się natychmiast i będzie trwała do czasu przywrócenia spokoju”. Według lokalnych mediów, podczas starć w miastach El Alto i La Paz co najmniej 20 osób zostało rannych.Wraz z Moralesem odeszło wielu członków jego gabinetu bliskich mu polityków, a opozycja stara się szybko doprowadzić do sytuacji, w której ktoś przejmie tymczasowo urząd szefa państwa. Wiceprzewodnicząca Senatu i polityk opozycji Jeanine Anez przyleciała do stolicy kraju La Paz i oznajmiła, że jest gotowa przejąć tę funkcję.",,
Eksplozja w Iraku. Trzech żołnierzy ciężko rannych,"Pięciu włoskich żołnierzy zostało rannych, w tym trzech ciężko, w eksplozji materiałów wybuchowych w Iraku, do której doszło w niedzielę podczas przejazdu ich samochodu – podał sztab sił zbrojnych. Włosi szkolą siły irackie prowadzące walkę z dżihadystami.",Do ataku na włoskich żołnierzy na razie nikt się nie przyznał. Według źródeł wojskowych cytowanych przez Ansę ranni zostali przetransportowani do szpitala śmigłowcami sił USA. Życie trzech najciężej rannych nie jest zagrożone – zapewniono. Minister obrony Lorenzo Guerini poinformował o zamachu prezydenta Sergio Mattarellę i premiera Giuseppe Contego.,,
Prezydent USA: Chinom długo żyło się za dobrze,"Prezydent Donald Trump powiedział w czwartek wywiadzie dla telewizji Fox News, że Chinom za długo żyło się za dobrze, a choć polityka handlowa USA zaszkodziła już chińskiej gospodarce, to on może jeszcze dużo zrobić, by dodatkowo pogorszyć jej kondycję.","Taryfy celne nałożone na chińskie dobra „miały kolosalny wpływ”. – Ich gospodarka poszła znacząco w dół i mogę jeszcze wiele zrobić, jeśli będę chciał. Nie chcę tego robić, ale oni muszą usiąść do stołu (negocjacyjnego) – dodał Trump. Zastrzegł, że jego zdaniem Chińczycy chcą negocjować, ale on nie wierzy, że są na to gotowi i „powiedział im to”. Skrytykował poprzednie amerykańskie administracje za to, że – jego zdaniem – pozwalały Chinom na uprawianie nieuczciwych praktyk handlowych. Dodał, że musiał powiedzieć Pekinowi, że „to się skończyło”. – Szczerze mówiąc, za długo żyło im się za dobrze, sądzę, że oni myślą, że Amerykanie są głupi. Amerykanie nie są głupimi ludźmi. Byliśmy źle zarządzani, jeśli chodzi o handel – oświadczył Trump. Media zwracają uwagę na rosnące napięcie między Ameryką a Chinami nie tylko w kontekście handlu. Wiceprezydent USA Mike Pence zarzucił niedawno Pekinowi „hurtową kradzież amerykańskiej technologii” oraz prowadzenie „złośliwej kampanii” przeciwko Trumpowi. Zdaniem Pence'a chiński rząd usiłuje wpłynąć na listopadowe wybory do Kongresu i wybory prezydenckie w USA w 2020 roku, gdyż nie chce, aby zwyciężył Trump i Republikanie z powodu ich twardego stanowiska w sprawach handlu. Również w czwartek „Wall Street Journal” podał, powołując się na źródła w amerykańskiej administracji oraz w Chinach, że Trump spotka się z chińskim prezydentem Xi Jinpingiem podczas szczytu G20 w Argentynie, pod koniec listopada. Doradca prezydenta do spraw ekonomicznych Larry Kudlow powiedział dziennikarzom w Białym Domu, że spotkanie przywódców jest na razie przedmiotem dyskusji.",,
Tomasz Siemoniak będzie odpowiedzialny za trzy najbliższe kampanie wyborcze PO,"Liderzy PO i Nowoczesnej: Grzegorz Schetyna i Katarzyna Lubnauer deklarują, że chcą wystartować wspólnie jako „Koalicja Obywatelska” nie tylko w tegorocznych wyborach samorządowych, ale też w kolejnych wyborach: europejskich i parlamentarnych w 2019 r. Wiceprzewodniczący Platformy Obywatelskiej Tomasz Siemoniak stanie na czele kampanii wyborczych.","W tym celu uzgodnili m.in., że za te trzy nadchodzące kampanie odpowiadać będzie wspólny sztab z Tomaszem Siemoniakiem (PO) na czele. – Traktujemy te kampanie wspólnie, dlatego Tomasz Siemoniak będzie koordynował aktywności Platformy i „Koalicji Obywatelskiej”, a szefem sztabu w wyborach samorządowych z naszej strony będzie Jacek Protas – powiedział Schetyna PAP po zakończeniu czwartkowych obrad zarządu swej partii.Lider PO wraz z przewodniczącą Nowoczesnej Katarzyną Lubnauer, udadzą się następnie do Zielonej Góry, gdzie mają wziąć udział w prezentacji kandydata na prezydenta tego miasta Sławomira Kotylaka.Szef PO podkreślił, że Siemoniak i Protas to doświadczeni politycy i samorządowcy (Siemoniak był w latach 2006-2007 wicemarszałkiem woj. mazowieckiego; Protas w latach 2006-2014 - marszałkiem woj. warmińsko-mazurskiego). Lubnauer: Siemoniak jest dobrym kandydatem O tym, że Siemoniak to właściwa osoba do kierowania przygotowaniami do wyborów, przekonana jest także liderka Nowoczesnej Katarzyna Lubnauer. – Myślę, że Tomasz Siemoniak jest dobrym kandydatem na szefa wspólnego sztabu, tam będą również przedstawiciele Nowoczesnej. Widać, że ta koalicja się układa - coraz więcej regionów i coraz więcej miast, również i mniejsze miejscowości, wchodzą w ten sam układ koalicyjny. Myślę, że to będzie sukces – podkreśliła przewodnicząca Nowoczesnej w rozmowie z PAP.Jej zdaniem, zawiązana w połowie kwietnia „Koalicja Obywatelska” PO i Nowoczesnej będzie jedyną alternatywą wyborczą dla Prawa i Sprawiedliwości. – Tak naprawdę będziemy mieli do czynienia z takim dużym sporem miedzy dwoma blokami – jednym Zjednoczonej Prawicy, czyli PiS-u (wraz z Solidarną Polską i Porozumieniem - PAP) oraz drugim - +Koalicji Obywatelskiej+. To jest jedyna taka duża koalicja, która powstaje z podmiotów, które mają realne poparcie społeczne – powiedziała Lubnauer.W sztabie samorządowym koalicji, obok Jacka Protasa mają się znaleźć przedstawiciele Nowoczesnej. Lubnauer potwierdziła wcześniejsze nieoficjalne informacje PAP, że kandydatem na współprowadzącego sztab ma być ktoś z trójki polityków Nowoczesnej: sekretarz generalny Adam Szłapka, poseł Witold Zembaczyński lub szef stołecznych struktur ugrupowania Sławomir Potapowicz. Wspólne listy PO i Nowoczesnej Wcześniej PO i Nowoczesna uzgodniły, że w ramach „Koalicji Obywatelskiej” powstaną wspólne listy do sejmików województw. Platforma ma obsadzić „jedynki” w 65 na 85 okręgów wyborczych. Nowoczesna otrzyma 20 miejsc pierwszych na wspólnych listach (po jednej w 12 w mniejszych regionach i po dwie na Mazowszu, w Wielkopolsce, Małopolsce i na Śląsku).Koalicji udało się wyłonić wspólnych kandydatów w części miast prezydenckich, m.in. w Warszawie (Rafał Trzaskowski), Katowicach (Jarosław Makowski), Toruniu (Tomasz Lenz), Szczecinie (Sławomir Nitras), Białymstoku (Tadeusz Truskolaski), Poznaniu (Jacek Jaśkowiak), Bydgoszczy (Rafał Bruski).Fiaskiem - jak na razie - zakończyły się rozmowy we Wrocławiu, gdzie Platforma postawiła na b. europosła PiS Kazimierza Michała Ujazdowskiego, a Nowoczesna postanowiła ostatecznie wesprzeć kandydaturę Jacka Sutryka, bliskiego współpracownika obecnego prezydenta tego miasta Rafała Dutkiewicza (wcześniej władze Nowoczesnej ogłosiły, że ich kandydatem będzie poseł Michał Jaros).PKW informowała na początku roku, że pierwsza tura wyborów samorządowych może się odbyć w jedną z trzech niedziel: 21 października, 28 października lub 4 listopada br. W wyborach wybierzemy wójtów, burmistrzów i prezydentów miast, a także rady gmin i powiatów oraz sejmiki województw. Kampania wyborcza rozpoczyna się w dniu zarządzenia wyborów.",,
„Donald Tusk staje się instrumentem w rękach antypolskich środowisk na Zachodzie”,"– Absolutnie nie wolno uczestniczyć w nagonce na premier Rzeczypospolitej. Polski premier nie jest od tego, żeby latać do obcych klamek, robić zdjęcia z przywódcami zachodnimi, tylko jest od tego, aby w każdym momencie mówić o bezpieczeństwie własnego kraju i własnych obywateli – stwierdził w programie „Gość Wiadomości” Ryszard Czarnecki, wiceprzewodniczący PE z ramienia PiS. Odmienne stanowisko zaprezentował prof. Bogusław Liberadzki, również wiceprzewodniczący PE, tylko z ramienia SLD.","W jego opinii w wypowiedzi premier Beaty Szydło „można się doczytać w podtekście, że chciała tę okazję wykorzystać, mówiąc o potrzebie ochrony własnych obywateli, czego doświadczyliśmy tak boleśnie przed 70 laty. – To była okazja, żeby w wielkiej zadumie przejść w sposób milczący. Ja bym unikał takich zdań, gdybym był premierem – dodał Liberadzki.Premier Beata Szydło wzięła udział w uroczystości z okazji 77. rocznicy deportacji polskich więźniów do byłego niemieckiego obozu Auschwitz. Premier powiedziała tam, że wielkim zadaniem dla polityków jest doprowadzić do tego, by „tak straszliwe wydarzenia jak te, które miały miejsce w Auschwitz, a także innych miejscach kaźni, nigdy więcej się nie powtórzyły.– Auschwitz to w dzisiejszych niespokojnych czasach wielka lekcja tego, że trzeba czynić wszystko, aby uchronić bezpieczeństwo i życie swoich obywateli – podkreśliła. Burza w szklance wodySłowa wywołały burzę. „Takie słowa w takim miejscu nigdy nie powinny paść z ust polskiego premiera” – napisał w środę na swoim oficjalnym profilu na Twitterze Donald Tusk. W podobnym tonie wypowiedzieli się politycy opozycji.  – Komentarze Donalda Tuska, różnych polityków Platformy Obywatelskiej i Nowoczesnej są bardzo szybko podejmowane przez środowiska nam nieprzychylne na Zachodzie. Donald Tusk daje amunicję, tym którzy chcą osłabić wizerunek Polski na świecie. To jest haniebne – stwierdził w trakcie programu Ryszard Czarnecki.– Donald Tusk marzy o tym, żeby wrócić do Polski na białym koniu i objąć funkcję państwową. Myślę, że szans wielkich nie ma. Donald Tusk staje się instrumentem  w oczach środowisk antypolskich na Zachodzie, żeby Polskę osłabić – skonkludował europoseł.",,
Szydło: Jarosław Kaczyński jest i będzie szefem PiS,"– W Prawie i Sprawiedliwości wszystko jest w jak najlepszym porządku; król jest jeden, prezes Jarosław Kaczyński – powiedziała wicepremier Beata Szydło. Wyraziła przy tym pogląd, że „ploteczki” o konfliktach wewnątrz PiS inspirują „różni koledzy, którzy chcą zaistnieć”.","Beata Szydło zapewniła w Trójce, że – wbrew różnym doniesieniom medialnym – w Prawie i Sprawiedliwości nie ma konfliktów, ani między nią a szefem rządu Mateuszem Morawieckim, ani też ministrem spraw wewnętrznych i administracji Joachimem Brudzińskim.– Mogę zapewnić, że w Prawie i Sprawiedliwości wszystko jest w jak najlepszym porządku. Król jest jeden, prezes Jarosław Kaczyński i to Jarosław Kaczyński jest i będzie szefem PiS. Tutaj nic się nie zmieni, a wszystkie te sensacje, które się pojawiają, są takimi właśnie „potworami z Loch Ness” – dodała Szydło.Wyraziła przy tym pogląd, że tego typu doniesienia często inspirują „różni koledzy, którzy chcą zaistnieć i mają różne fantazje, żeby z dziennikarzami takie ploteczki uprawiać”. – To nie jest najlepszy sposób na uprawianie polityki, bo energia wszystkich polityków powinna być ukierunkowana na przygotowanie się do wyborów samorządowych, przygotowanie programu, a nie zajmowanie się ploteczkami – zaznaczyła wicepremier.",,
Szefowa MEN: w ciągu trzech lat wynagrodzenie nauczycieli wzrośnie o 15 proc.,"Szczegóły podwyżek dla nauczycieli znajdą się w założeniach do ustawy budżetowej – zapowiedziała w piątek minister edukacji narodowej Anna Zalewska. Poinformowała, że w ciągu najbliższych trzech lat wynagrodzenia wzrosną o 15 proc.","Jak min. Anna Zalewska przekazała podczas konferencji prasowej nt. wdrażania reformy edukacji i finansowania zadań oświatowych, decyzje ws. podwyżek podjęli już premier Beata Szydło i minister rozwoju i finansów Mateusz Morawiecki.– Zaczynamy od 2018 r. To są bardzo duże pieniądze, bo to są pieniądze do subwencji oświatowej – powiedziała minister.Ujednolicenie obowiązkowego, tygodniowego wymiaru czasu pracy nauczycieli, zmiany w ocenie pracy i ścieżce awansu zawodowego, w tym wprowadzenie egzaminu zewnętrznego – to niektóre ze zmian, jakie przygotowuje MEN w Karcie Nauczyciela.",,
Stoltenberg: Rosja musi wycofać siły z terytorium Ukrainy,"Sekretarz generalny NATO stanowczy wobec Rosji – nakazał Kremlowi wycofanie sprzętu wojskowego z Ukrainy. Stoltenberg podczas konferencji prasowej w Brukseli zaznaczył, że NATO „wspiera integralność terytorialną Ukrainy i jej suwerenność”. Dodał również, że podczas spotkania ministrów obrony państw NATO zatwierdzony został pakiet wsparcia dla Kijowa. – Ukraina ma ambitne plany rozwijania obronności – dodał Sekretarz.",,,
Mężczyźni ugotowali się żywcem. Pod ich samochodem zapadła się ziemia [WIDEO],"Pod stojącym na jednym z parkingów samochodem nagle zapadła się ziemia. Dwóch mężczyzn w pojeździe wpadło do gorącej wody pochodzącej z uszkodzonej sieci ciepłowniczej. Zginęli na miejscu. Do zdarzenia doszło w Rosji, w mieście Penza.","Według wstępnych ustaleń policji, przyczyną zapadnięcia się ziemi było uszkodzenie sieci ciepłowniczej. Grunt zapadł się w miejscu, gdzie zaparkowali ładą largus zaparkowało dwóch Rosjan. Samochód spadł w wyniku zawalenia się ziemi. 49-letni Władimir Waliakin i 53-letni Igor Czikasow zginęli na miejscu; ugotowali się żywcem. Płynąca w zainstalowanych pod ziemią rurach woda miała temperaturę około 75 stopni Celsjusza  – poinformowało lokalna delegatura Ministerstwa ds. Sytuacji Kryzysowych.",,
Prawybory w PO: Jaśkowiak ma nowego sojusznika,"Poseł Jakub Rutnicki, który kilka tygodni temu podpisał się pod kandydaturą Małgorzaty Kidawa-Błońskiej, zadeklarował, że za tydzień na konwencji PO odda głos na Jacka Jaśkowiaka. Z kolei posłanka Gabriela Lenartowicz zdecydowanie podtrzymuje poparcie dla Kidawy-Błońskiej.","Wicemarszałek Sejmu Małgorzata Kidawa-Błońska i prezydent Poznania Jaśkowiak spotkali się w sobotę na prawyborczej debacie kandydatów PO na prezydenta. O tym, które z nich ostatecznie otrzyma nominację partyjną do startu w przyszłorocznych wyborach prezydenckich, zdecydują 14 grudnia delegaci Konwencji Krajowej Platformy.              – Będę głosował na Jacka Jaśkowiaka – powiedział PAP po debacie pochodzący z Wielkopolski poseł PO Jakub Rutnicki.              Przyznał jednocześnie, że w jeszcze kilka tygodni temu wsparł swym podpisem kandydaturę Małgorzaty Kidawa-Błońskiej. – Podpisywałem się, gdy jeszcze nie było pewności, jeżeli chodzi o start pana prezydenta Jacka Jaśkowiaka. Bardzo się cieszę, że taką decyzję podjął, bo uważam, że mamy do czynienia z prawdziwym fighterem, z człowiekiem nieoczywistym, jeżeli chodzi o kandydowanie, ale z osobą, która ma bardzo duże szanse, bo ja uważam, że pewniaki w polityce w tej chwili nie funkcjonują – powiedział Rutnicki. Lenartowicz murem za Kidawą-Błońską              Zupełnie inny pogląd przedstawiła w rozmowie z PAP posłanka Gabriela Lenartowicz. – Dla mnie pani marszałek Małgorzata Kidawa-Błońska znacznie lepiej wypadła w debacie – powiedziała.              – Przede wszystkim była w niej energia. Mówiła o kompetencjach prezydenta, a nie samorządowca niezbyt dużego miasta. Wiedziała, czego chce. Podobało mi się, że stawia na partnerstwo z obywatelami i to niezależnie od ich poglądów. Taka jest rola prezydenta – zaznaczyła.              Z kolei Jacek Jaśkowiak jej zdaniem wypadł słabo. – Nie było w tym żaru. Poza tym był to punkt widzenia samorządowca i to niekoniecznie najwyższego szczebla. Nie było odniesienia do prawdziwych kompetencji prezydenckich, np. do relacji międzynarodowych i to nie na poziomie partnerstwa miast czy wymiany młodzieży – wyjaśniła posłanka KO.              Pytana, czy w prawyborach będzie głosować na Kidawę-Błońską, Lenartowicz odpowiedziała zdecydowanie: tak.",,
Polskie siatkarki się buntują i chcą zmiany trenera. Poszło o młode zawodniczki,"Po bardzo udanym występie polskich siatkarek na mistrzostwach Europy – gdzie zajęły 4. miejsce – w reprezentacji nie dzieje się najlepiej. Część zawodniczek wystosowała do związku pismo, w którym domaga się zmiany sztabu trenerskiego i zwolnienia szkoleniowca Jacka Nawrockiego. Twierdzą, że w drużynie za bardzo faworyzuje on młode zawodniczki – Magdalenę Stysiak i Marię Stenzel – podaje „Gazeta Wyborcza”.","Po kilku latach bez sukcesów (ostatnim dużym osiągnięciem był brązowy medal ME w 2009 roku) w 2015 r. kadrę siatkarek powierzono Jackowi Nawrockiemu. Jeszcze niedawno wydawało się, że awans reprezentacji kobiet w siatkówce na igrzyska olimpijskie jest nierealny. W styczniu jednak nasze zawodniczki powalczą o bilet na igrzyska w Tokio. Blisko awansu były już w pierwszym turnieju kwalifikacyjnym, gdzie prowadziły z mistrzem świata Serbią 1:0 i były o krok od sukcesu.Nawrocki powoli rezygnował z gwiazd reprezentacji pamiętających jeszcze medalowe czasy. Zamiast nich wprowadzał młode zawodniczki. Plan przyniósł rezultaty.Dobrą formę siatkarki potwierdziły w mistrzostwach Europy, gdzie zajęły 4. miejsce, a jedną z największych gwiazd reprezentacji była… 18-letnia Magdalena Stysiak. Młode zawodniczki przyćmiły odrobinę bardziej doświadczone siatkarki. Tuż po zakończeniu turnieju duża część zawodniczek skierowała do Polskiego Związku Piłki Siatkowej wniosek o zmianę sztabu trenerskiego – tę informację, jak podaje „GW”, potwierdzili szefowie zarządu związku. Podpisanym pod pismem siatkarkom nie podoba się faworyzowanie młodych zawodniczek – Stysiak i Stenzel – oraz brak odpowiedniej komunikacji z Nawrockim i sztabem.Magdalena Stysiak w rozmowie z dziennikiem powiedziała, że choć jest młodą zawodniczką i pierwszy rok gra w kadrze, to „nie widziała nic złego”. – Moim zdaniem atmosfera była bardzo dobra – dodała polska reprezentantka.Trener nie chce komentować całej sprawy, a związek zapewnia, że jest po stronie selekcjonera. Kontrakt Nawrockiego obowiązuje do mistrzostw świata w 2022 roku, których Polska będzie organizatorem.",,
15 lat temu przyjęliśmy konstytucję,"15 lat temu Polacy zdecydowali o przyjęciu nowej konstytucji. W ogólnonarodowym referendum, które odbyło się 25 maja 1997 roku, 52 proc. głosujących opowiedziało się za nową ustawą zasadniczą. Do urn udało się niemal 43 proc. uprawnionych.","Nowa konstytucja została uchwalona przez Zgromadzenie Narodowe 2 kwietnia 1997 roku. Prace nad nią trwały 8 lat. W stosunku do obowiązującej wcześniej, tzw. Małej Konstytucji z 1992 roku, nowa ustawa zasadnicza wprowadziła wiele zmian. Przede wszystkim wzmocniła pozycję rządu wobec prezydenta, któremu odebrano m. in. możliwość akceptacji zmian w rządzie – poprzednio mógł się zgodzić lub nie z propozycją premiera, teraz musi tę zmianę zaakceptować. Nowa konstytucja osłabiła również weto głowy państwa, zmniejszając liczbę głosów pozwalających Sejmowi odrzucić prezydencki sprzeciw. Od 1997 roku weto prezydenckie może być odrzucone większością 3/5, a nie jak poprzednio 2/3 głosów. Głowie państwa odebrano również resorty prezydenckie – MON, MSW i MSZ.Nowa ustawa zasadnicza wprowadziła instytucję skargi konstytucyjnej. Może ją złożyć do Trybunału Konstytucyjnego każdy, czyje prawa zostały naruszone, albo kiedy sąd wydał orzeczenie na podstawie przepisów, które mogą być sprzeczne z konstytucją. Od października 1999 roku orzeczenia Trybunału Konstytucyjnego są ostateczne. Konstytucja z 1997 roku powołała również Radę Gabinetową. Jest ona zwoływana w szczególnych dla państwa momentach – tworzy ją prezydent, premier i rząd. Nie posiada jednak uprawnień rządu.Obywatele mają możliwość inicjatywy ustawodawczej. Projekty nowych aktów prawnych może złożyć grupa co najmniej 100 tysięcy obywateli.W sprawie ochrony życia, przyjęto formułę polegającą na zapewnieniu przez Rzeczpospolitą każdemu człowiekowi prawnej ochrony życia. Pozostawiło to otwartą sprawę dopuszczalności ustawowych regulacji w sprawie aborcji.Konstytucja rozpoczyna się preambułą przyjętą przez Zgromadzenie Narodowe: „My, Naród Polski – wszyscy obywatele Rzeczypospolitej, zarówno wierzący w Boga będącego źródłem prawdy, sprawiedliwości, dobra i piękna, jak i nie podzielający tej wiary, a te uniwersalne wartości wywodzący z innych źródeł”. Prezydent Aleksander Kwaśniewski złożył pod nią swój podpis 16 lipca. Weszła w życie 17 października 1997 roku i obowiązuje do dziś.",,
Ekspert analizuje sondaż „Wiadomości”: PiS będzie miało ponad 250 posłów,"Zgodnie z wynikami sondażu Indicatora dla „Wiadomości” TVP1, w nowym Sejmie zasiądzie aż 251 posłów PiS – napisał na Twitterze Marcin Palade, socjolog polityki, autor analiz z zakresu geografii wyborczej w Polsce.","Według obliczeń eksperta, w Sejmie RP zasiadłoby 251 posłów PiS, 137 posłów KO, 51 Lewicy, 20 PSL-Koalicji Polskiej oraz jeden poseł reprezentujący mniejszość niemiecką.Jak zauważał wcześniej Palade, w kampanii wyborczej do Parlamentu Europejskiego to sondaże Indicatora najmniej różniły się od wyników głosowania. W ostatnim badaniu sondażowni gotowość zagłosowania na partię Jarosława Kaczyńskiego zadeklarowało 44,3 proc. wyborców. Na drugim miejscu w badaniu znalazła się Koalicja Obywatelska, na którą chęć oddania głosu zadeklarowało 26,1 proc. ankietowanych. Trzecie miejsce, z wynikiem 11,9 proc., zajęła Lewica. Na granicy progu wyborczego balansuje PSL-Koalicja Polska; na polityków sojuszu PSL z Kukiz’15 głosować zamierza 6,1 proc. badanych. Pod progiem znalazła się Konfederacja z wynikiem 4,1 proc.",,
CBOS: Polacy najbardziej ufają prezydentowi Dudzie. Największą nieufność budzi Schetyna,"Prezydent Andrzej Duda cieszy się największym (63 proc.) zaufaniem; drugi w rankingu jest premier Mateusz Morawiecki (55 proc.), trzeci – Paweł Kukiz (45 proc.) – wynika z sondażu CBOS. Największą nieufność budzą szefowie: PO – Grzegorz Schetyna (49 proc.) oraz Teraz! – Ryszard Petru (45 proc.).","niego deklaruje 63 proc. ankietowanych, nie ufa mu 26 proc. Notowania prezydenta nie zmieniły się od poprzedniego badania.Drugie miejsce na liście polityków najczęściej obdarzanych przez Polaków zaufaniem zajmuje w lutym premier Mateusz Morawiecki, któremu ufa 55 proc. ankietowanych (wzrost o 1 pkt. proc.), a 28 proc. deklaruje nieufność (spadek o 3 pkt. proc.).Na trzeciej pozycji w rankingu zaufania lokuje się lider ruchu Kukiz'15 Paweł Kukiz (45 proc., wzrost o 1 pkt. proc. w stosunku do stycznia); nie ufa mu 22 proc. badanych (spadek o 2 pkt. proc.).  Kolejne miejsca w rankingu   Zaufanie do ministra sprawiedliwości i prokuratora generalnego Zbigniewa Ziobro deklaruje 44 proc. ankietowanych (bez zmian); nie ufa mu 35 proc. badanych (spadek o 1 pkt. proc.). Na kolejnym miejscu w rankingu zaufania znalazła się wicepremier Beata Szydło – 44 proc. zaufania (bez zmian), nie ufa jej 36 proc. badanych (spadek o 2 pkt. proc.).Prezesowi PiS Jarosław Kaczyński ufa 40 proc. badanych (wzrost o 1 pkt. proc.); brak zaufania deklaruje wobec niego 43 proc. ankietowych (spadek o 4 pkt. proc.). Szefowi MON Mariuszowi Błaszczakowi ufa 38 proc. badanych (bez zmian), a nieufność deklaruje 26 proc. (bez zmian). Minister rodziny Elżbiecie Rafalskiej ufa 37 proc. badanych (bez zmian), nie ufa – 18 proc. (spadek o 3 pkt. proc.). Lider Wiosny Robert Biedroń cieszy się 35 proc. zaufaniem (spadek o 5 pkt. proc.); nieufność deklaruje wobec niego 26 proc. ankietowych (wzrost o 5 pkt. proc.).Ministrowi nauki i szkolnictwa wyższego Jarosławowi Gowinowi ufa 34 proc. respondentów (spadek o 3 pkt. proc.); nieufność wyraża 25 proc. (spadek o 2 pkt. proc.). Lider PSL Władysław Kosiniak-Kamysz cieszy się zaufaniem 32 proc. ankietowanych (spadek o 5 pkt. proc.); brak zaufania wyraziło 16 proc. (wzrost o 2 pkt. proc.). Minister edukacji Annie Zalewskiej ufa 30 proc. badanych (wzrost o 2 pkt. proc.); a nie ufa jej 27 proc. (spadek o 2 pkt. proc.).Wicepremierowi, ministrowi kultury Piotrowi Glińskiemu ufa 26 badanych (spadek o 1 pkt proc.), nie ufa – 22 proc. (spadek o 1 pkt. proc.). Marszałek Senatu Stanisław Karczewski ma zaufanie 25 proc. badanych (spadek o 1 pkt. proc.); nie ufa mu 15 proc. (spadek o 4 pkt proc.).Marszałkowi Sejmu Markowi Kuchcińskiemu ufa 25 proc. badanych (spadek o 1 pkt. proc.), nie ufa mu 22 proc. (spadek o 2 pkt. proc.). Szef resortu rolnictwa Jan Krzysztof Ardanowski ma zaufanie na poziomie 23 proc. i nieufność na poziomie 12 proc. 51 proc. badanych zadeklarowało nieznajomość Ardanowskiego.Szef MSWiA Joachim Brudziński ma zaufanie 23 proc. respondentów (spadek o 1 pkt. proc.); nie ufa mu 21 proc. badanych (spadek o 2 pkt. proc.). Szefowi MSZ Jackowi Czaputowiczowi ufa 22 proc. ankietowanych (bez zmian), a nie ufa 13 proc. (też bez zmian); 49 proc. nie zna szefa dyplomacji. Liderka Nowoczesna Katarzyna Lubnauer cieszy się zaufaniem na poziomie 22 proc. (spadek o 1 pkt. proc.), nieufność wyraziło 29 proc. (bez zmian).Lider PO Grzegorz Schetyna w badaniu CBOS uzyskał zaufanie 20 proc. badanych (spadek o 8 pkt. proc.), a nieufność wyraziło mu 49 proc. (wzrost o 4 pkt. proc.). Liderowi partii Teraz! Ryszardowi Petru ufa 17 proc. badanych (spadek o 1 punkt proc.), nie ufa mu 45 proc. (wzrost o 1 pkt. proc.).Ranking zaufania zamyka szef SLD Włodzimierz Czarzasty z wynikiem 14 proc. (bez zmian); nie ufa mu 21 proc. ankietowanych (też bez zmian). Nieznajomość Czarzastego zadeklarowało 42 proc. ankietowanych.CBOS przeprowadził sondaż metodą wywiadów bezpośrednich face-to-face wspomaganych komputerowo (CAPI) w dniach 7-14 lutego 2019 r. na liczącej 968 osób reprezentatywnej próbie losowej dorosłych mieszkańców Polski.",,
Senator PiS o cięciu poselskich pensji: Nie popadajmy w demagogię,"– Apelowałbym do wszystkich parlamentarzystów, żebyśmy nie popadli w demagogię i nie zaczęli licytować, kto obniży więcej. Ta dyskusja nabrzmiewała od dłuższego czasu – powiedział w programie „Minęła 8” senator PiS Artur Warzocha o planach obniżenia poselskich pensji. – To, co zaproponował prezes PiS, jest psuciem państwa.  Potrzeba trochę stabilności, nawet stabilności emocjonalnej – uważa były wiceminister obrony narodowej z Platformy Obywatelskiej Czesław Mroczek.","Poseł Piotr Zagorzelski powiedział, że partia PSL proponuje rozwiązania systemowe, czyli uzależnienie wynagrodzenia poselskiego i ministerialnego od średniej krajowej. – Jak Polakom będzie żyło się lepiej, to i posłom będzie żyło się lepiej. Jak posłowie i ministrowie będą źle rządzili, to nie będą mieli podwyżek. To jest rozwiązanie. Kładziemy na stole projekt, za którym będziemy głosowali, który mówi o rozwiązaniu systemowym – podkreślił poseł z Polskiego Stronnictwa Ludowego. Senator PiS Artur Warzocha przypomniał, że już dwa lata temu w tej kadencji Sejmu i Senatu za czasów rządu premier Beaty Szydło pojawiła się propozycja, żeby taki projekt wpłynął do laski marszałkowskiej.",,
"„Kwaśniewski walczy o wolność”, „Czarzasty o głosy starych czerwonych kolegów”","„Wrogami z Aleksandrem Kwaśniewskim mogliśmy być 30 lat temu i więcej” – oznajmił w rozmowie z „Rzeczpospolitą” Władysław Frasyniuk, działacz opozycji w PRL, wspierający opozycję także dziś. Zaznacza, że „dzisiaj to Kwaśniewski staje po stronie demokracji i wolności”. Odnosi się też do innego działacza SLD – obecnego lidera partii – Włodzimierza Czarzastego, o którym mówi, że „był szeregowym działaczem po stronie zbrodniczego systemu”, a teraz „chce uzbierać kilka głosów u starych czerwonych kolegów”.","W rozmowie z „Rzeczpospolitą” Frasyniuk został zapytany o wystąpienie wspólnie z Aleksandrem Kwaśniewskim podczas obchodów w Gdańsku 30. rocznicy częściowo wolnych wyborów 4 czerwca. Razem z byłym prezydentem Frasyniuk krzyczał : „we free people”. „Wrogami z Aleksandrem Kwaśniewskim mogliśmy być 30 lat temu i więcej. Teraz witałem na scenie byłego współorganizatora przemian demokratycznych w Polsce i prezydenta Polski dwukrotnie wybranego w wolnych i demokratycznych wyborach” – mówi Frasyniuk.Dodaje, że dzisiaj „to Kwaśniewski staje po stronie demokracji i wolności przeciwko tym, którzy ją łamią”. „I dzisiaj to były komunistyczny działacz potrafi pochylić się z uznaniem nad polskim świętem wolności, czego obecnej władzy brakuje” – zaznacza.Dalej odnosi się do innego polityka SLD i obecnego lidera tej partii Włodzimierza Czarzastego, który mówił: „wy ich nie pokonaliście, ale się z nimi dogadaliście”.„Nie będę po raz kolejny komentował słów kogoś, kto był szeregowym działaczem po stronie zbrodniczego systemu, który powsadzał takich jak ja na lata do więzienia, a teraz chce uzbierać kilka głosów u starych czerwonych kolegów” – stwierdza. „Już wystarczy, że odpowiadam Kaczyńskiemu, którego też nie było. 4 czerwca jest wielkim świętem wolności, w którym tak niewielu z Solidarności pokonało tak wielu z PZPR. Nie ma innej prawdy” – oznajmia.Pytany o ewentualny powrót do polskiej polityki Donalda Tuska stwierdza, że były premier raczej nie stał się teraz liderem opozycji. „Na czele opozycji nie może stać ktoś, kto każdego dnia nie jest w stanie angażować się politycznie, zagrzewać ludzi do aktywności, tworzyć struktury, brać udział w naradach, kierować ludźmi” – mówi.Zapytany o to, czy Grzegorz Schetyna, lider Koalicji Europejskiej, powinien podać się do dymisji oznajmia, że „polityk, któremu Polacy nie ufają, który ustawicznie prowadzi partię od klęski do klęski, nie ma szans poprowadzić opozycji do zwycięstwa”. „Nie zamierzam meblować opozycji, ale warto się posunąć i na pierwszy front wystawić młodych, popularnych i tych, którzy są chętni do pracy. Bartosz Arłukowicz, Krzysztof Brejza, Joanna Mucha i pewnie wielu innych będą z pewnością lepszymi twarzami opozycji” – mówi.",,
Jest piękny i ma duży kielich. Leszek Miller ma tulipana noszącego jego imię,"Lider SLD Leszek Miller ma od soboty tulipana noszącego
jego imię. Polityk wziął udział w premierowym pokazie nowej odmiany, zorganizowanym podczas Międzynarodowych Targów Tulipanów w Chrzypsku Wielkim na Wielkopolsce.","Wcześniej odmianami tulipanów uhonorowano m.in. Jana Pawła II, Lecha i Marię Kaczyńskich, Aleksandra i Jolantę Kwaśniewskich oraz Annę Komorowską. Kolor i wygląd stworzonego w Holandii tulipana „Leszek Miller” aż do sobotniej uroczystości trzymany był w ścisłej tajemnicy. Lider SLD spodziewał się, że kwiat będzie czerwony. Podczas ceremonii w Chrzypsku Wielkim okazało się, że miał częściowo rację. Tulipan na 10-lecie w UE  – On jest biało-czerwony: czerwony z białymi brzegami. Jest piękny, ma dużykielich. Szczególnie pasuje do dzisiejszego, świątecznego dnia i jest teżpowiązany z dziesiątą rocznicą wejścia Polski do Unii Europejskiej –powiedział Miller.Właściciel gospodarstwa ogrodniczego Bogdan Królik z Chrzypska Wielkiego,przyznał, że uhonorowanie b. premiera nową odmianą tulipana ma związek zrocznicą przystąpienia Polski do UE i faktem, że to Miller podpisał TraktatAkcesyjny. Leszek Miller powiedział, że to jedno z bardziej oryginalnychsposobów upamiętnienia jego udziału w przystąpieniu Polski do UE. Nie tylko tulipany   – Ja kocham kwiaty, przede wszystkim róże i tulipany, cieszę się więc, że tojest tulipan. Przed laty podczas oficjalnej wizyty w Singapurze moje imięotrzymały też orchidee – powiedział Leszek Miller.  CZYTAJ TAKŻE: Tulipany wygryzły goździki Nowa odmiana tulipanów (fot. PAP/Jakub Kaczmarczyk)",,
Miller:  nasi oficerowie nie torturowali,– Prawda jest jedna. Była współpraca. I tyle! Współdziałaliśmy z Amerykanami w interesie państwa. Państwo stanęło na wysokości zadania. Islamski terroryzm to plaga. Największa plaga – mówi były premier Leszek Miller w Kontrwywiadzie RMF FM.,"– Tortury? Nawet jeśli takie rzeczy były, polscy oficerowie nie uczestniczyli w tym(...). Generalnie jestem przeciwko torturom – powiedział były premier.  Dodał, że na pewno nie o wszystkim go informowano.    – Nie mam zamiaru mówić o pracy polskiego wywiadu. Jak pan zauważył, coraz więcej dowiadujemy się o tym, jak zniszczono wojskowy wywiad i kontrwywiad. Widzę wyraźnie pewną tendencję do niszczenia wywiadu cywilnego. Nie przyłożę do tego ręki  – tłumaczył Leszek Miller.   Polski wywiad miał otrzymać od CIA 15 mln dolarów za udostępnienie Amerykanom ośrodka szkoleniowego w Starych Kiejkutach, w którym w ukryciu przetrzymywani byli więźniowie podejrzani o współudział w zorganizowaniu zamachów Al-Kaidy – napisał kilka dni temu „Washington Post”. Gazeta pisze, że na początku 2003 roku Warszawa i Waszyngton sfinalizowały porozumienie, na mocy którego dwaj agenci CIA przekazali polskim służbom specjalnym pieniądze przesłane pocztą dyplomatyczną. Amerykańska agencja już wcześniej uzyskała możliwość korzystania z obiektu w Kiejkutach, gdzie przewiezieni zostali z więzienia w Tajlandii dwaj podejrzani: Saudyjczyk Abd al-Rahim al-Nashiri oraz Palestyńczyk Abu Zubajda.",,
Zmiana warty w Unii. Finlandia krytykowana za brak kompromisów,Finlandia kończy 31 grudnia półroczne przewodnictwo w Unii Europejskiej. Od środy pracami Wspólnoty będzie kierować przez kolejnych sześć miesięcy Chorwacja. Unijni dyplomaci i urzędnicy w rozmowie z Polskim Radiem nie wystawili dobrej oceny rządowi w Helsinkach.,"Finlandia, zamiast szukać kompromisów, forsowała własne zdanie i kierowała się własnym interesem – skomentował jeden z unijnych urzędników. Jego zdaniem tak było na przykład w sprawie unijnego budżetu – Finlandia zaproponowała cięcia wydatków po 2020 roku. Ta propozycja, zdaniem wielu, była pisana wyłącznie z punktu widzenia Helsinek.– Jesteśmy przekonani, że ta propozycja daje niezbędne narzędzia Unii, by zrealizować kluczowe cele – przekonywała premier Sanna Marin, ale na Helsinki spadła krytyka.– Uważamy, że to co zostało zaprezentowano przez prezydencję fińską nie przybliża nas do kompromisu – komentował premier Mateusz Morawiecki. – Propozycja Finlandii idzie w złym kierunku, jest nie do zaakceptowania przez Parlament Europejski – mówił z kolei szef Europarlamentu David Sassoli.Nie wszystkim spodobał się też sposób prowadzenia negocjacji w sprawie przepisów dotyczących transportu międzynarodowego. Zostały one zaakceptowane przez większość krajów, przy sprzeciwie dziewięciu państw, w tym Polski.",,
„Nie pozwolimy na pogarszanie sytuacji Węgrów na Ukrainie”. Rośnie napięcie na linii Kijów-Budapeszt,Rząd Węgier nie pozwoli na dalsze pogarszanie sytuacji Węgrów w obwodzie zakarpackim Ukrainy i zdecydowanie potępia próby ich zastraszania – oświadczył w czwartek szef węgierskiej dyplomacji Peter Szijjarto.,"Występując na konferencji prasowej w Budapeszcie Szijjarto nazwał „wybitnie nieprzyjaznym” krokiem wykorzystanie „w ukraińskiej kampanii wyborczej” nagrań, wykonanych ukrytą kamerą w konsulacie węgierskim w Berehowem w obwodzie zakarpackim. Po opublikowaniu przez media filmu z uroczystości wręczania węgierskich paszportów mieszkańcom miasta Berehowe szef MSZ Ukrainy Pawło Klimkin nie wykluczył w środę wydalenia konsula Węgier, którego widać na tym nagraniu. – Wiemy, że ciągle są przypadki ukrywanego wydawania paszportów. Sprawdzamy teraz, czy wideo jest autentyczne – powiedział Klimkin. Władze Ukrainy uznają tylko jedno obywatelstwo i nie tolerują posiadania dwóch paszportów. Szijjarto ostrzegł, że rząd węgierski uznałby za nieprzyjazny i ryzykowny krok wydalenie konsula z Berehowego. „Przeniosłoby to na inną płaszczyznę” stosunki między dwoma krajami i nie pozostałoby bez odpowiedzi – ocenił, dodając, że węgierskie MSZ nie otrzymało oficjalnie takiej informacji. Szijjarto podkreślił, że także Ukraina musi przestrzegać międzynarodowych zobowiązań i powinna mieć świadomość, że licząca 150 tys. osób mniejszość węgierska na Zakarpaciu ma swoje prawa niezależnie od tego, że Ukraina stara się je osłabić. Według Szijjarto sprawa nagrania jest wkroczeniem na nowy poziom w serii ataków przeciw Węgrom na Zakarpaciu. Dodał, że Węgry z uwagą śledzą rozwój wydarzeń i nie wykluczył, że również w przyszłości będą potrzebne działania spowalniające integrację Ukrainy. Stosunki ukraińsko-węgierskie zaostrzyły się w 2017 roku, gdy parlament w Kijowie przyjął nową ustawę oświatową. Budapeszt oświadczył, że godzi ona w prawa mniejszości węgierskiej na ukraińskim Zakarpaciu, gdyż ogranicza prawo do nauczania w języku ojczystym. Z powodu sporu Węgry blokują m.in. posiedzenia Komisji NATO-Ukraina.",,
Mieszkańcy Wysokich Tatr boją się niedźwiedzi. Rząd nie chce odstrzałów,"Ponad 700 spotkań człowieka z niedźwiedziem odnotowały w tym roku władze słowackiego miasta Wysokie Tatry, leżącego niedaleko granicy z Polską u podnóża Tatr. Władze miasta chcą odstrzelić zwierzęta, które zbytnio zbliżają się do osiedli. Tamtejsze ministerstwo środowiska jest przeciwne.","„Mieszkańcy i turyści w Tatrach Wysokich żyją w ciągłym strachu. Obawiamy się niedźwiedzi, które w poszukiwaniu żywności zbliżają się zbytnio do domów i obiektów hotelowych czy restauracji. W 2010 roku w Tatrach Wysokich zanotowano 97 spotkań człowieka z niedźwiedziem, pięć lat później było to już 248, a w bieżącym roku liczba ta wzrosła do ponad 700” – napisały władze Wysokich Tatr na swojej stronie internetowej.Jak poinformował rzecznik słowackiego Ministerstwa Środowiska (Ministerstvo životného prostredia) Tomáš Ferenčák dotychczas zarejestrowano 26 wniosków o pozwolenie na odstrzał niedźwiedzi w całej Słowacji. Miasto Wysokie Tatry złożyło jeden taki wniosek. W tym roku jednak Ministerstwo Środowiska Republiki Słowackiej nie wydało żadnej decyzji o odstrzeleniu niedźwiedzi.„Ministerstwo Środowiska regularnie zwraca uwagę, że systematycznym rozwiązaniem zapobiegającym spotkaniom człowieka z niedźwiedziem jest odpowiednie zabezpieczenie i przetwarzanie odpadów, tak abyśmy nie dawali zwierzętom powodów do wyjścia z ich naturalnego środowiska. W ten sposób możemy zmniejszyć liczbę niechcianych spotkań niedźwiedzi z ludźmi” – wyjaśnił Tomáš Ferenčák. Dodał, że na Słowacji były w przeszłości dozwolone odstrzały niedźwiedzi, ale sytuacji znacząco to nie poprawiło.Rzecznik wyjaśnił, że od 2016 r. Ministerstwo Środowiska Republiki Słowackiej przeznaczyło 1 mln 400 tys. euro na instalację specjalnych kontenerów na odpady w Tatrach. Jak podają słowaccy dziennikarze, kontenery nie spełniają jednak swojego zadania. Mimo że instalacja jednego takiego kontenera kosztowała 8 tys. euro, nie zatrzymują młodych niedźwiedzi, które z łatwością mogą penetrować ich zawartość.",,
Sprzedali nerkę; staną przed sądem,"Pięć osób z południowych Chin zostało oskarżonych o dokonanie ciężkiego uszkodzenia ciała nastolatka, który sprzedał swą nerkę, by móc kupić iPhone'a i iPada – poinformowała chińska państwowa agencja Xinhua.","Wśród oskarżonych jest chirurg, który w kwietniu ubiegłego roku usunął17-letniemu chłopcu nerkę. Operowany o nazwisku Wang cierpi obecnie naniewydolność drugiej nerki – podała Xinhua, powołując się na prokuratorów zmiasta Chenzhou w prowincji Hunan. Jeden z oskarżonych otrzymał około 220 tys. juanów (około 35 tys. dolarów) za zorganizowanie transplantacji. Wangowi wypłacił z tej kwoty 22 tys. juanów, a resztą podzielił się z chirurgiem, trzema pozostałymi oskarżonymi i inną osobą z personelu medycznego. Xinhua nie podała, kto zapłacił za nerkę i komu ją przeszczepiono. Dawca narządu pochodzi z Anhui, jednej z najuboższych prowincji Chin, gdziepowszechnym zjawiskiem jest emigracja za pracą. Kupił sobie iPhone'a i iPada, a gdy matka spytała go, skąd wziął na to pieniądze, przyznał się dosprzedania nerki. Produkty firmy Apple są w Chinach bardzo popularne, ale wielu Chińczyków nie stać na ich nabycie. Ceny iPhone'ów rozpoczynają się od 3988 juanów (633 dolarów), a iPadów od 2988 juanów (474 dolarów). Według prokuratury stan zdrowia Wanga pogarsza się. Jakzaznaczyła Xinhua, handel ludzkimi narządami został zakazany w Chinach w 2007roku.",,
"Atakują, a sami latali. Tylko podróż Tuska do Peru kosztowała podatnika 1,5 mln zł","Marszałek Sejmu Marek Kuchciński poinformował, że w piątek zrezygnuje z pełnionej funkcji, bo – jak mówił – takie są oczekiwania społeczne. Politycy PiS przypominają jednocześnie o częstych podróżach polityków PO. Należą do nich choćby eskapady b. premiera Donalda Tuska, w tym wypad do Peru w 2008 r., który kosztował 1,5 mln zł. A także, opisywana szeroko cztery lata temu, wyborcza podróż Ewy Kopacz z wykorzystaniem rządowego samolotu. Teraz Robert Kropiwnicki, poseł PO-KO, nie może przypomnieć sobie takiego zdarzenia.","W ciągu ponad sześciu lat urzędowania Donald Tusk odbył co najmniej 600 lotów, z czego niemal połowa (281) to loty do lub z Gdańska. Tusk bowiem mieszkał wtedy w Sopocie. Jak podawały tabloidy, loty te miały kosztować podatników ok. 6 mln zł. Polityk, poza częstymi podróżami do domu, latał także w dalekie delegacje. O locie do Peru w towarzystwie żony mówił, że to „podróż życia”. Podatników kosztowała ona, jak wyliczał „Wprost”, ponad 1,5 mln zł. Można mieć wątpliwości, czy korzyści polityczne z niej wynikające były tyle warte. W czasie kampanii w 2015 r. ówczesna premier Ewa Kopacz podróżowała pociągiem, agitując wśród pasażerów. Tego samego dnia tę samą trasę pokonał pusty samolot rządowy.",,
Nauka języka arabskiego w polskich szkołach? Zaskakujący pomysł wiceszefa PE,"Prof. Bogusław Liberadzki, wiceprzewodniczący PE ocenił w rozmowie z Fakt24 politykę rządu Beaty Szydło ws. imigrantów. Zaapelował, by wsłuchać się w głos Kościoła katolickiego i przyjmować uchodźców. Ma pomysł, jak zintegrować ich z polskimi obywatelami, np. poprzez wprowadzenie do szkół lekcji języka arabskiego.","Zapytany o pojawiające się w mediach informacje o konkretnych karach finansowych, jakie miałyby Polskę dotknąć – np. 250 000 euro za jeden dzień niewywiązywania się ze zobowiązań ws. relokacji uchodźców – wiceszef PE stwierdził, że nic takiego nam nie grozi. Mówił za to o innych konsekwencjach. – UE nie będzie musiała nas karać „oficjalnie” za nieprzyjmowanie migrantów. Zostanie po prostu podjęta decyzja o zmianie alokacji środków finansowych w nowej perspektywie budżetowej po roku 2020. I to będzie elegancko przeprowadzone. Jako największy beneficjent środków unijnych stracimy wtedy najwięcej – wyjaśnił.",,
"Zdrojewski zapewnia, że ma więcej empatii niż Schetyna. „Napracował się, ale bez efektu”","Będę lepszym przywódcą PO niż Grzegorz Schetyna na pewno na rok 2020 – ocenił senator Platformy Obywatelskiej Bogdan Zdrojewski. Podkreślił też, że jest politykiem, który bardziej łączy i ma w sobie więcej empatii niż Schetyna. Dodał, że ma „ogromne i kompletne doświadczenie” polityczne.","Zdrojewski zapytany w Jedynce Polskiego Radia, czy obecny lider PO Grzegorz Schetyna powinien oddać władzę w PO odparł, że powinien on skończyć kadencję na stanowisku przewodniczącego PO. – Schetyna solidnie się napracował, ale nie ma efektu, który był oczekiwany przez wyborców i członków PO, i powinien zgodnie z finałem kadencji zakończyć swoją pracę na tym stanowisku, co nie oznacza, że nie powinien nadal być aktywny w PO – stwierdził.  Zdrojewski ocenił, że porażki PO w wyborach samorządowych, do Parlamentu Europejskiego i do Sejmu były „zbyt dotkliwe”. Dodał, że opozycja wygrała Senat „w jakimś sensie wbrew decyzjom władz PO”. Przypominał też słowa Schetyny, wypowiedziane przed wyborami do PE, że drugiej szansy jako lider PO już nie otrzyma.  Zdrojewski pytany, czy byłby lepszym od Schetyny przywódcą PO odpowiedział: „Będę lepszy na pewno na ten rok 2020”. Podkreślił też, że jest politykiem, który bardziej łączy i ma w sobie więcej empatii niż Schetyna. Dodał, że ma „ogromne i kompletne doświadczenie polityczne: samorządowe, ministerialne, polityczne i europejskie”. – Wydaje mi się, że moje doświadczenie potrzebne jest PO dziś – wskazał.  Zdrojewski mówił, że PO potrzeby jest program. – Jestem zwolennikiem wysokiej wiarygodności, konsekwencji, determinacji i dużej dyscypliny – zaznaczył. Przypomniał, że jako eurodeputowany w PE zajął piąte miejsce w rankingu na najbardziej zdyscyplinowanego i pracowitego deputowanego.",,
